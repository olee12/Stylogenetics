খোলা ম্যানহোল বন্ধ ফেইসবুক !



                        আমরা বাংলাদেশীরা নিজেদের নিয়ে  ভাবি আমরা বোধ হয় কোন বন্ধ রাজ্যের বাসিন্দা । বস্তবতার সাথে আমাদের ভাবনার অনেকটাই মিল আছে । সেই অনেক আগে থেকেই ভাগ্যের চাকা মুক্ত ভাবে ঘুরা বন্ধ হয়ে গেছে । কখনো ব্রিটিশ ঔপনিবেশিক শক্তি কখনো আবার পাক বর্বর গোষ্ঠি আর স্বাধীনতার পর আমাদের শাসক গোষ্ঠি কেউই আমাদের বন্ধ খাঁচা থেকে বের হতে দেয় নি । আমাদের স্বাধীন চিন্তা বা স্বাধীন মত প্রকাশ  বন্ধ করা হয়েছে  নানা ভাবে নানা করণে । সব শেষ নানা অজুহাতে বন্ধ করা হয়েছে বর্তমান তথ্য প্রযুক্তির যুগের সবচেয়ে বড় সামাজিক যোগাযোগ মাধ্যম ফেইসবুক । বন্ধ রাজ্যে " খোলা ম্যানহোল " আবারো আমাদের সংবাদের শিরোনাম । গত  ০৮ডিসেম্বর ২০১৫ রাজধানীর শ্যামপুরে খোলা ম্যানহোল দিয়ে স্যুয়ারেজ লাইনে পড়ে মারা যায় পাঁচ বছরের শিশু নীরব । আমাদের টিভি চ্যানেল গুলির বদৌলতে সমগ্র জাতি  শিশু নীরব  ম্যানহোল দিয়ে স্যুয়ারেজ লাইনে পড়ে যাওয়ার পরের মুহুর্ত থেকে সম্পুর্ণ উদ্ধার কাজ সরাসরি অবলোকন করেছেন । যা দেখে প্রতিটি বিবেকবান মানুষের অন্তরে দাগ কেটেছে ।  আলোচনা ও সমালোচনার ঝড় বইছে সমগ্র দেশে । এর আগেও ২০১৪ সালের ২৬ ডিসেম্বর শাহজাহানপুরের রেলওয়ে কলোনি এলাকায় পরিত্যাক্ত নলকূপের  খোলা গভীর পাইপে পরে মারা যায় একই বয়সের আরে এক শিশু জিহাদ । নীরব ও জিহাদের মৃত্যুকে অন্য কেউ কোন ভাবে দেখে তা আমি জানিন তবে আমি ভাবি এগুলি হত্যা । যাদের অবহেলায় নীরব ও জিহাদের আকালে জীবন দিতে হয়  তারা ই তো তাদের খুনি । জিহাদের বাবা পুত্র হত্যার বিচারের জন্য আদালত আর পুলিশ নিয়ে আছে দৌড়রে উপরে অথচ খুনিরা বুক ফুলিয়ে হাটছে চোখ বন্ধ করা প্রশাসনের নকের ডগা দিয়ে । আজ যেখানে মৌলবাদের চাপাতি আর রাষ্ট্র যন্ত্রের ৫৭ ধারায় প্রায় বন্ধ হয়ে আছে আমারে মুক্ত চিন্তা ও মুক্ত মত, যেখানে পুলিশের গুলির কাছে বন্ধ হয়ে আছে আমাদের গনতান্ত্রিক অধিকার , রাজনৈতিক সন্ত্রাসের কাছে বন্ধ হয়ে আছে আমাদের ভোটাধিকার , দূর্নীতির কাছে বন্ধ হয়ে হয়ে আছে উন্নায়নের পথ চলা । গুম হওয়া সন্তানের মায়ের অর্তনাথ কখনোই পৌছেনা কান বন্ধ থাকা প্রশাসনের কানে । এত কিছু বন্ধ থাকার পর ও শুধুই খোলা থাকছে পাড়া মহল্লা বা সড়কের পাশের ম্যানহোল কিংবা পরিত্যাক্ত নলকূপের পাইপের মুখ । নীরব  ও জিহাদের সত্যি ই নিরবে চলে যায় কিন্তু আমাদের রাষ্ট্র ও সমাজ কে চোখে আঙ্গুল দিয়ে দেখিয়ে দিয়ে যায় আর বলে যায় যা বন্ধ করার তা তোমরা অসভ্যের মত খুলে রেখেছ আর যা খুলেরাখার তা তোমরা শক্তি আইন ও প্রশাসন দিয়ে বন্ধ করে রেখেছ । তাই শুধু একটাই প্রশ্ন এই বন্ধ ও খোলায় দায় কে নিবে ?
                            
                    