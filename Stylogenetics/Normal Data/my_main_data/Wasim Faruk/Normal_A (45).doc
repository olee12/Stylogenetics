ঐশীর ই নয় সমাজেরও ফাঁসি চাই  ! 



                        বাবা - মা কে হত্যার দায়ে ঐশী রহমানকে ফাঁসির আদেশ দিয়েছে আদালত  ।  পিতা - মাতা হ্ত্যার উপযুক্ত সাজা পেয়েছে ঐশী ।  এ রায়ে অনেক পিতা - মাতাই নিশ্চিন্তে রাতে ঘুমাতে পারবেন যে ঐশীর বিচারের রায়ের পর হয়তো তাদের নেশা গ্রস্হ সন্তান তাদের আর কোন অত্যাচার করবে না তারা হয়তো ভয় পাবে  !  কিন্তু সত্যিই কি তাই  ?   যে অপরাধে ঐশীর ফাঁসির রায় হল ,  সে অপরাধ কিন্তু আমদের সমাজে নতুন কিছু নয়  ।  পত্রিকার পাতায় প্রায় ই সংবাদ শিরোনাম হয় এই একই ঘটনা  ,  তাই প্রশ্ন আসে যে অপরাধে ঐশীর ফাঁসির রায় হল ,  সে অপরাধ কি ঐশীর একা  ?  আমাদের সমাজ তথা রাষ্ট্র কি এ অপরাধের দায় এড়াতে পারে  ?  ঐশী মাদকাসক্ত ছিল আর নেশার টাকার জন্যই খুন করে বাবা - মা কে  ,  একজন ঐশীর মৃত্যুদন্ড হলে ও আমাদের সমাজের লাখো ঐশীরা আজ মাদকের নেশায় বুদ নিজেদের নিশ্চিত ধংসের মুখে ঠেলে দিচ্ছে এরই সাথে ধংসের মুখে ঠেলে দিচ্ছে আমাদের সমাজকে  !  যে সমাজ আজ মাদকের ছোবলে আক্রান্ত এক ঐশীকে ফাঁসি দিয়ে কি সে ছোবল থেকে রক্ষা করা যাবে আমাদের সমাজকে  ?  ঐশীর বাবা মাহফুজুর রহমান ছিলেন একজন পুলিশ অফিসার অথচ ঐশীর নাকি মাসে হাত খরচ ই ছিল লাখ টাকার অধিক  ,  স্বাবাভিক ভাবেই প্রশ্ন আসে যে মেয়ে মাসে লাখ টাকার অধিক হাত খরচ  করতো তার বাবার মাসিক আয় কত হতে পারে  ?  আমাদের প্রায় সবার ই জানা যে একজন পুলিশ অফিসার মাসিক বেতন কত  ,  এ পর আর বুঝতে বাকি থাকে না যে ঐ টাকার প্রায় সম্পুর্নটা ই ছিল অবৈধ আয়ের  ।  যে বাবা - মা তাদের অবৈধ আয়ের কারি কারি টাকা তাদের তরুন বা কিশোর সন্তানের হাতে হাত খরচের নামকরে  তুলে দেয় সে সন্তান যে বিপথে চলে যাবে এটাই স্বাবাভিক  ।  ঐ বখে যাওয়া সন্তান যে কোন অপরাধ করবে এটাই বাস্তব আর সেই অপরাধের দায় তখন আর শুধু সেই সন্তানের কাধে চাপালেই শেষ হয়ে যায় না এর দায় বর্তায় তখন পিতা - মাতা সহ সমগ্র সমাজ তথা রাষ্ট্রের উপর ।  মানুষ যখন অঘাত অবৈধ অর্থ বিত্ত উপার্জন করে তখন নাকি হিতা হিত জ্ঞান হারিয়ে শুধু কামানোর ধান্ধাই ব্যস্ত থাকে সন্তান পরিবার পরিজন কোথায় কিভাবে অর্থ ব্যয় করছে ও সময় পার করছে তার কোন টার ই হিসাব রাখে না  ।  ঠিক তেমন টি ই হয়েছিল মাহফুজুর রহমান ও তার স্ত্রী স্বপ্না রহমান ক্ষেত্রে  ,  তারা ও খোঁজ রাখেন নি যে তাদের প্রিয় সন্তান কোথায় কিভাবে টাকা খরচ করছে কোথায় সময় পার করছে  ,  তাই ঐশীর নেশাগ্রস্হ হওয়া তথা বখে যাওয়ার জন্য কি তার বাবা - মা কম দায়ী  ?  যে খুনের জন্য ঐশীকে ফাঁসির সাজা পেতে হলে সেই ঐশী মাদকাসক্ত হলো কিভাবে  ?  আমাদের দেশের এই সদ্য তরুণ - কিশোর ছেলেমেয়েরা মাদক কোথায় পায়  ?  এ দেশে এত মাদক আসে কোন পথে  ?  সেই মাদক ব্যবসায়ীদের কেন শাস্তি হয় না  ?   আমাদের একশ্রেনীর নিলজ্জ  রাজনৈতিক নেতা  ও প্রশাসনের দুর্নীতিবাজ অফিসাররা মাদক ব্যবসায়ীদের সঙ্গে হাত মিলিয়ে যখন কোটি কোটি টাকা রোজগার করে তখন তাদের কেন শাস্তি হয় না  ?  কথিত আছে আমাদের দেশে মরণ নেশা হেরোইনের আগমন হয়ে ছিল কোন এক ফাষ্ট লেডির ভেনটি ব্যাগের ভিতর থেকে ঠিক বর্তমান সময়ের সবচেয়ে আলোচিত মরণ নেশা ইয়াবা ও নাকি এসেছে কোন এমপির লাগেজের চিতর দিয়ে  ।  আমাদের দেশে মাদক যে ভাবেই আসুক না কেন কিন্তু এই মাদক ব্যবসার সাথে যে আমাদের রাজনৈতিক ও প্রসাশনিক কর্তাব্যক্তিরা জড়িত তা অস্বীকার করার উপায় হয়তো কারোই নেই  ।  আজ ঐশীদের বিপথে ঠেলে দিচ্ছে যে সমাজ ,  যে দুর্নীতি ,  যে মাদক আর সেগুলোর যারা জন্ম দিচ্ছে তাদের ফাঁসি হবে কবে  ?  তাদের শাস্তি দেবে কারা  ? 
                            
                    