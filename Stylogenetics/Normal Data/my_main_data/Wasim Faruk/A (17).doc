ভাড়া বাড়িয়েছে সরকার সেবার মান বাড়াবে কে ?



                        সম্প্রতি রাষ্ট্রীয় পরিবহনসেবা খাত রেলের ভাড়া বাড়িয়েছে সরকার। এর আগে ২০১২ সালে শেষবারের মত রেলের ভাড়া বৃদ্ধি করা হয়েছিল । সে বার শতকরা ৫০ শতাংশ ভাড়া বৃদ্ধি পেলে ও এবার সেই বৃদ্ধির পরিমান ছিল শতকরা ৭.২৩ শতাংশ । ভাড়া বাড়ানোর যুক্তি হিসেবে রেল কর্তৃপক্ষ বলছেন পার্শ্ববর্তী অনেক দেশের তুলনায় আমাদের দেশে রেলের ভাড়া নাকি তুলনামূলক ভাবে অনেক কম। এছাড়া সেবার মান বাড়ানো ও লোকসান কমানো সেই সাথে বিগত দিনে বিএনপি-জামায়াতের হরতাল অবরোধের নাশকতায় রেলের যে পরিমান ক্ষয়-ক্ষতি  হয়েছে তা পুষিয়ে উঠতে ই  ভাড়া বাড়ানোর বিকল্প নেই  । এ প্রসঙ্গে রেল কর্তৃপক্ষের বলছেন ২০১৩ সালের শেষ দিকে জাতীয় নির্বাচন পূর্ববর্তী ও পরবর্তী রাজনৈতিক সহিংসতায় রেলের সত্তর কোটি টাকার ক্ষয়ক্ষতি হয়।বিগত দিন গুলিতে ও কিন্তু  বাংলাদেশ রেলওয়ের লোকসানের পরিমাণ কম ছিল না  সূত্রমতে ২০০৯-২০১০ সালে রেলওয়ের বার্ষিক লোকসান ছিল ৭৫৮ কোটি টাকা। ২০১১-১২তে তা এসে দাঁড়ায় ১ হাজার ৫৫০ কোটি টাকায়। ২০১২-১৩’তে তা ৮৮১ কোটি, ২০১৩-১৪তে ৮০৩ কোটি এবং ২০১৪-১৫ তে দাঁড়ায় ৯০০ কোটি টাকায়। অর্থাৎ গত অর্ধযুগে রেলওয়ের আর্থিক লোকসান বছরে ছিল সর্বনিম্ন ৭৫৮ কোটি টাকা এবং সর্বোচ্চ ছিল ১৫৫০ কোটি টাকা। রেলওয়ে কতৃপক্ষ এখন বলছেন রেলের খরচ ও নাকি বেড়েছে বছরে  ৪৫ কোটি টাকা। সর্বোপরি বেলওয়ে কর্তৃপক্ষের দাবি খরচ ও লোকসান দুটো বাড়ার করনে ই  সেই ঘাটতি পূরণ করতে রেলওয়ের ভাড়া বাড়ানোর সিদ্ধান্ত কার্যকর করা হয়েছে । অথচ রেলওয়ে সম্পর্কে বলা হয় সেখানে তথাকথিত কালো বিড়ালদের কাছে ই নাকি কুপকাত পুরো রেলওয়ে । এখানে নাকি একটি খালাসি পদে চাকুরী হাসিলের জন্য সাত থেকে আট লক্ষ টাকা গুনতে হয় । রেলওয়েতে এমন কোন জায়গা খুজে পাওয়া মুশকিল যেখানে দূর্নীতি নাই । যাত্রী থেকে শুরু করে পণ্য পরিবহন সব জায়গাতেই দূর্নীতি শিকড় গেরে আছে । তাই রেলওয়ের ঐ সমস্ত কালো বিড়ালদের দিকে নজর না দিয়ে শুধু বছর বছর ভাড়া বাড়িয়ে ই কি লোকসান কমানো সম্ভব ? যাই হউক আমি এখানে দূর্নীতি আলোচনা না করে শুধুই বলতে চাই সেবার মান নিয়ে । কারন কিছুটা বার্তি ভাড়া দিয়ে ও যদি আশানুরুপ সেবা পাওয়া যায় তখন আর সেই কষ্টের বার্তি পয়সা দিতে গায়ে তেমন লাগেনা ।  দীর্ঘকাল অবহেলায় থাকা রেলের কার্যক্রমে গতি আনার পিছনে বর্তমান সরকারে ভূমিকা অস্বীকার করার নয় । বর্তমান সরকার রেলকে গুরুত্ব দিয়ে স্বতন্ত্র মন্ত্রণালয় ও গঠন করেছে।রেলের সম্প্রসারণে নতুন নতুন অনেক প্রকল্প হাতে নিয়েছে সরকার কিন্ত সেবার মান নিয়ে যে প্রশ্ন আগে ও ছিল ভাড়া বাড়ানোর পরে ও সেই একই প্রশ্ন বার বার উত্থাপিত হচ্ছে । তাই স্বাভাবিক ভাবেই প্রশ্ন ভাড়া যেহেতু রেলকতৃপক্ষ তথা সরকার বাড়িছে তাই রেল যাত্রীদের কাংখিত সেবা প্রদানের দায়িত্ব ও বোধকরি রেল কর্তৃপক্ষ তথা সরকারে ই ।
                            
                    