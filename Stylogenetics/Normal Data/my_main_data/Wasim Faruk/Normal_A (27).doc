এই পুলিশ ই কি সেই পুলিশ  ? 



                        পুলিশ  ( Police )  - একটি অতি পরিচিত শব্দ  ।  ইংরেজি পুলিশ  ( Police )  শব্দ বিশ্লেষন করলে আমরা পাই  P = Polite  ( মার্জিত )  ,  O = Obedient  ( বাধ্য )  ,  L = Loyal  ( বিশ্বস্ত )  ,  I =  Intelligent  ( বুদ্ধি সম্পন্ন  )  ,  C =  Courageous  ( বীরত্বপূর্ণ )  ,  E =  Efficient  ( দক্ষতা )  ।  যার মূল অর্থ দাড়ায় আইন শৃঙ্খলা ও শান্তি রক্ষা করার ব্যবস্থা অর্থাৎ পুলিশ বলতে বুঝায় রাষ্ট্র তথা সমাজের সমগ্র আইন শৃঙ্খলা রক্ষার প্রতিষ্ঠান ,  এই প্রতিষ্ঠানের সদস্যদের কাজ ই হলো রাষ্ট্র তথা নাগরিকের শান্তি - শৃঙ্খলা ও জনস্বার্থ রক্ষা করা ।  কিন্তু প্রশ্ন হচ্ছে আমাদের পুলিশ বাহিনী তা কতটুকু মানছে এবং কার্যক্ষেত্রে তার বাস্তবায়ন ই বা কতটুকু করতে পারছে  ?  যদি আমাদের পুলিশ বাহিনী তা বাস্তবায়নে সচেষ্ট হতো তা হলে হয়তো প্রতিনিয়তই নানা অপকর্মের  জন্য সংবাদের শিরোনাম হতে হতো না তাদের ।  অতি সাম্প্রতি মোহাম্মদপুর থানার উপপরিদর্শক মাসুদ শিকদার  ও তা সহকর্মীদের দ্বারা নির্যাতনের শিকার  হয় সাবেক গনমাধ্যম কর্মী ও ব্যাংক কর্মকর্তার গোলাম রাব্বী  ।  এ নির্যাতনের বিরুদ্ধে প্রতিবাদ মুখর হয়ে উঠে সোস্যাল মিডিয়া সহ সমগ্র সংবাদ মাধ্যম  ।  মিডিয়ায় এই প্রতিবাদী ভূমিকা পালনের কারনে ই এসআই মাসুদ শিকদারকে সাজা হিসেবে অন্তত ক্লোজ করা হয়েছে  ।  গোলাম রাব্বীর বর্ননা মতে মোহাম্মদপূরের একটি এটিএম বুথ থেকে টাকা তুলে বের হওয়ার পর ই পুলিশের সদস্যরা তাকে তাদের অফিসারের নিকট জামার কলার ধরে নিয়ে যায় এবং তার কাছে ইয়াবা আছে এমন অভিযোগে তাকে পুলিশের গাড়ীতে তোলা হয় সেই সাথে রাব্বীর মোবাইল ফোনটি ও কেড়ে নেয়া হয় মুক্তির জন্য পাঁচ লাখ টাকা দাবী করা হয় অন্যথায় আসে ক্রশফায়ারে হত্যার হুমকি  ।  ভাগ্যিস পুলিশের তথাকথিত ক্রশফায়ারে হত্যার তালিকায়  গোলাম রাব্বীর নাম উঠেনি  ।  পুলিশের বিরুদ্ধে নানান অপরাধের অভিযোগ নতুন নয় পুলিশ সদর দপ্তরের তথ্য অনুযায়ী ,  রাজধানীসহ সারা দেশে প্রতিমাসে গড়ে ১২ শতাধিক ছোট - বড়  অপরাধ কর্মকাণ্ডে জড়িয়ে পড়ছে পুলিশ  ।  গত তিন বছরে অর্ধ লক্ষাধিক অভিযোগ জমা পড়ছে পুলিশ সদর দপ্তরের সিকিউরিটি সেল এবং ডিসিপ্লিন বিভাগে ।  গত ২০১৪ সালে প্রায় ১৫ হাজার অভিযোগ জমা হয়েছে ।  এ ছাড়া ২০১২ সাল থেকে ২০১৪ সালের জুন মাস পর্যন্ত দুর্নীতি ও শৃঙ্খলাভঙ্গসহ নানা অপরাধে পুলিশের বিভিন্ন পদমর্যাদার ৩৪ হাজার ১২৯ জন পুলিশ সদস্য শাস্তি পেয়েছেন ।  এর মধ্যে বড় ধরনের অপরাধে গুরুদণ্ড দেয়া হয়েছে ২ হাজার ৪শ পুলিশ সদস্যেকে  ।  লঘু দণ্ড পেয়েছে ৩১ হাজার ৭২৯ পুলিশ ।  এর পর ও নূন্যতম চরিত্রের পরিবর্তন ঘটেনি পুলিশ সদস্যদের এসব অপরাধ সেই ঔপনিবেশিক আমল থেকেই  ।  যদিও অনেকেই বলছেন পুলিশের ওপর সরকারের অধিক নির্ভরশীলতা ,  রাজনৈতিক প্রতিপক্ষকে ঘায়েলের হাতিয়ার হিসেবে ব্যবহার করা ও নিয়ন্ত্রণহীনতার কারণেই কতিপয় পুলিশ সদস্য অবৈধ পন্থায় টাকা উপার্জনের জন্য জড়িয়ে পড়ছে নানা অপকর্মে ,  যা জাতির জন্য সত্যিকারেই  দুঃখজনক ।  নানা করনেই আমাদের পুলিশ বাহিনী অনেকটা জনবিচ্ছিন্ন হয়ে পরেছে  তারা যে জনগনের সেবক কেন জানি মনে হয় সেটা শুধু কাগজে কলমেই সীমাবদ্ধ  ।  উপরের পুলিশ শব্দের বিশ্লেষন থেকে যা দেখি তা আমাদের পুলিশ বাহিনীর সাথে আদৌ কোন মিল না থাকাই আমাদের দুর্ভাগ্যের কারণ  !   এখন ই সময় আতীতের সমস্ত ভূল শুর্দ্ধে সঠিক পথে পথ চলা শুরু করবে আমাদের পুলিশ এটাই প্রত্যাশা  । 

                    