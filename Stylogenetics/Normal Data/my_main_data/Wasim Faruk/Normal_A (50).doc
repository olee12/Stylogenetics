শুভবুদ্ধির উদয় ই অশুভ শক্তির হাত থেকে রক্ষাকরতে পারে । 



                        প্রকাশক ফয়সাল আরেফিন দীপনের মর্মান্তিক হত্যা ও অপর তিনজনের ওপর হত্যার উদ্দেশ্যে হামলায় সমগ্র জাতি স্তম্ভিত ,  শোকার্ত ।  এ আঘাত  জাতির মূল চেতনায় আঘাত হিসেবে বিবেচনায় নিয়েছে সমগ্র জাতি  ।  আমাদের মুক্তিযুদ্ধের মূল চেতাই  ছিল স্বাধীনমত প্রকাশের মাধ্যমে  অসাম্প্রদায়িক দেশ গড়া  ।  আজ ধর্মীয় উগ্রবাদের অশুভ শক্তি আমাদের মূল ভিতের উপর বার বার আঘাত করে আসছে  ।  স্বাধীনতার পর থেকেই স্বাধীনতা বিরোধী অশুভ শক্তি নানা ছলে বলে কলে কৌশলে শক্তি অর্জনে করে তাদের লক্ষে পৌছতে প্রায় সক্ষম হয়েছে  ।  একাত্তরের বুদ্ধিজীবি হত্যার সেই অপশক্তি স্বাধীনার চোয়াল্লিশ বছর পরে ও থেমে নেই একে একের পর এক হত্যালীলায় আজো তারা লিপ্ত  ।  সাম্প্রতি সেই অপশক্তির আক্রমনের শিকার প্রকাশক ফয়সল আরেফিন দীপন সহ আরো তিন জন  ।  দীপনের বাবা অধ্যাপক আবুল কাসেম ফজলুল হক  প্রিয় সন্তানকে হারিয়ে চরম শোকের মুহূর্তেও অত্যন্ত প্রজ্ঞাপূর্ণ প্রতিক্রিয়া ব্যক্ত করেছেন ।  তিনি বলেছেন   "  আমি বিচার চাই না ,  হত্যাকারীদের শুভবুদ্ধির জাগরণ চাই ।  আমি আইনে বিশ্বাস করি ,  তাই মামলা করব ,  কিন্তু এসব হত্যাকাণ্ড নিছক ধর্মীয় বিষয় নয় ,  এর পেছনে আন্তর্জাতিক ,  রাজনৈতিক ও অর্থনৈতিক স্বার্থ জড়িত আছে ।   "  প্রত্যেক সংবেদনশীল মানুষ একজন পুত্রহারা পিতার ব্যাথায় ব্যথীত হয়েছেন সেই সাথে তার প্রতিক্রিয়াকে বাস্তব ও যুক্তি সংগত  বলে মেনে নিয়েছেন  ।  অথচ বর্তমান সরকারের কিছু সুবিধা ভোগী নেতা তার মর্মবানী না বুঝেই শুধু মাত্র নিজের স্বার্থ হাসিলের কথা চিন্তা করে একের পর এক মন্তব্য করতে দ্বিধা করে নি  ।  পুত্র হারা আহত হৃদয়ের পিতার অন্তরকে আরো রক্তাক্ত করছে  ।  ক্ষমতাসীন আওয়ামী লীগের যুগ্ম সাধারণ সম্পাদক ও দলের মুখপাত্রের ভূমিকা পালনকারী মাহবুব উল আলম হানিফ বিনাদ্বিধায় একজন শোকার্ত পিতাকে নিয়ে একজন প্রবীন শিক্ষকে নিয়ে উপহাস করে পুত্রশোকে কাতর পিতেকে হত্যাকারীদের দলে শামিল করে দিলেন  !  হানিফ সাহেবদের হয়তো জানা নেই যে একজন শোকার্ত পিতা কখন কেন তার আর সন্তান হতার বিচার চান না  ?  তারা তাদের রাজনৈতিক ও ব্যক্তি স্বার্থ হাসিলের জন্য যা ইচ্ছে বলতে ও করতে পারেন  ।  অভিজিৎ রায়ের পিতা ডঃ অজয় রায় ও তার সন্তান হত্যার বিচার চেয়ে মিনতি জানিয়েছিলে সরকার ও প্রশাসনের কাছে  ।  তার পুত্রের আসল খুনিদের গ্রেফতার করতে কি তার মিনতি কবুল হয়েছে  ?  অভিজিৎ রায়ের স্ত্রী বন্যা আহমেদ স্বামীকে হারিয়ে নিজে মৃত্যুর দুয়ার থেকে ফিরে এসে ও আজ আর স্বামী হত্যা ও নিজের উপর হামলাকারীদের বিচার চান না  । হয়তো আমাদের বিচারহীনতার সংস্কৃতিই তাদের বিচার না চাওয়ার কারণ  । হুমায়ুন আজাদ থেকে শুরু করে দীপন হত্যাকাণ্ড পর্যন্ত কোনো খুনিই চিহ্নিত হয়নি ।  অপরাধীরা একের পর এক হত্যাকাণ্ড ঘটিয়ে বিনা বাধায় পর পেয়ে নতুন নতুন হত্যাকাণ্ডের সাহস যোগাচ্ছে  ।  নিঃসংকোচে তারা হত্যার দায় স্বীকার করে নিচ্ছে অথচ  আমাদের সরকার ও আইন - শৃংখলা রক্ষা বাহিনী  এব্যাপারে সম্পুর্ণ উদাসীন  ।  আমরা দেখেছি এক সরকার আসে আরেক সরকার যায় কিন্তু তারা জঙ্গিবাদের নির্মূল ইস্যুকে গুরুত্ব দেয় না ।  যারা রাষ্ট্র চালায় তারা মনে করে যে ,  রাজনৈতিক বিরোধী দল ও বিরোধী মতাবলম্বী মানুষ তাদের একমাত্র শত্রু আর তাই বিভিন্ন অজুহাতে শাসক গোষ্ঠ বিরোধী মতাবলম্বীদের দমনে আদাজল খেয়ে লাগে  ।  দীপনের হত্যার পর ও এর ব্যতিক্রম হয়নি সরকারের কর্তাব্যক্তি ও আইন - শৃংখলা রক্ষা বাহিনী   যার যর মত করে বয়ান দিয়ে যাচ্ছেন কেউ বলছেন এটা বিএনপি নেত্রীর কাজ  ,  কেউ বলছেন জঙ্গিগোষ্ঠির কাজ আর এই  বাক বিতন্ডই আসল আপরাধীদের আড়াল করতে সাহায্য করছে আর সেই সুযোগ কে কাজে লাগিয়ে আমাদের দেশে ধর্মীয় উগ্রবাদ তথা জঙ্গিবাদ শক্ত অবস্হানে চলে এসেছে  । দেশে জঙ্গিরা বিভিন্ন নামে তাদের তৎপরতা চালিয়ে যাচ্ছে ।  আগে তারা রাতের অন্ধকারে খুন করত এখন দিবালোকে প্রকাশ্যে ব্লগার ও সৃজনশীলদের ওপর হামলা চালাচ্ছে আবার হালার পর সেই আমার স্বগৌরবে শিকার করে নিচ্ছে যা  আমাদের বিচারহীনতার সংস্কৃতিই মূল কারণ  ।  একটি রাষ্ট্র ও তার সরকারের কাছে নাগরিকের প্রথম চাওয়াই হচ্ছে জীবনের নিরাপত্তা  ।  যেখানে মানুষের জীবনের নিরাপত্তাই না থাকে সেখানে সব উন্নায়ন ই মূল্যহীন  । মানুষ চিনবে জানবে মত প্রকাশ করবে তার নিজের ধ্যনধারনা ও চিন্তা শক্তির প্রকাশ করবে নিজের ইচ্ছা ভিত্তিতে যদি চাপাতির কোপে রক্তাক্ত হয় সেই চিন্তার জগৎ তখনি সেখানে নেমে আসে ভয়ঙ্কর অশনিসংকেত ।  মানুষের চিন্তা - মননের চর্চার অধিকার মৌলিক অধিকার একে অক্ষুণ্ন রাখা ই সরকারের প্রধান দায়িত্ব ।  কিন্তু যে মৌলবাদের অপশক্তি আমাদের মুক্তচিন্তা ধ্বংসের উন্মদনায় নেমেছে আমাদের রাষ্ট্র পরিচালনার দায়িত্বে নিয়োজিত সকলকে এই অপশক্তির মূল উৎপাটন করার জন্য সর্বশক্তি নিয়োগ করতে হবে  । তা না হলে অতি শীঘ্রই আমরা হারিয়ে যাবো বর্বর মধ্যযুগের কালো অন্ধকারে  । 
                            
                    