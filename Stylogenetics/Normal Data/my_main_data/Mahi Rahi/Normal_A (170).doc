দ্বীন ই ইলাহী  -  এক সেক্যুলার শাসকের ধর্ম



                        কিছুদিন আগে একটি মেয়ের জীবন বাচাতে সাহায্যের আর্তি জানিয়ে যে পোষ্ট দেয়া হয়েছিল তাতে দেখলাম এক নাস্তিক ভাইকে মেয়েটির আরোগ্য কামনা করে আল্লাহর কাছে ফরিয়াদ করতে ।  আবার গতকালকেই তিনি ইসলামকে প্রতারক বলে অভিহিত করলেন ।  অনেক নাস্তিক ভাইদের ধারনা মুখ্যসুখ্য মুসলমানেরা ইসলামের দ্বারা প্রতারিত হলেও সেটা তাদের বোঝানো সম্ভব হয় না ।  একেই বলে ধর্মান্ধ । তবুও আমরা এটা ভাল করেই জানি যে মিথ্যে বেশিদিন টিকে থাকতে পারেনা ।  সত্য আর সুন্দরকে মানুষ গ্রহন করে নিতে না পারলে দুনিয়াই হয়ত টিকে থাকতে পারত না । আমেরিকান প্রেসিডেন্টের সেই বিখ্যাত কথাটি আমরা সবাই জানি  -  তুমি কিছু লোককে কিছু দিনের জন্য বোকা বানিয়ে রাখতে পারবে কিন্তু অনেকগুলো লোককে অনেকদিনের জন্য বোকা বানিয়ে রাখতে পারবে না । ভারতের মুঘল সাম্রাজ্যের সবচাইতে প্রতাপশালী সম্রাট ছিলেন আকবর । ভারতের তাবত ইতিহাসে তার মত বিচক্ষন ,  সাহসী আর উদার মানসিকতাসম্পন্ন শাসকের দেখা মেলা ভার ।  সেক্যুলার শাসকগন ,  যারা ধর্ম কিংবা সামাজিক সংস্কারকে অগ্রাহ্য করে তার প্রজাদের কল্যানে রাষ্ট্র ব্যবস্থাকে সেক্যুলার মতাদর্শে গড়ে তুলতে প্রয়াসী ছিলেন ,  তাদের তালিকার শীর্ষে আকবরকে স্থান দিতে আগ্রহী হবেন অনেকে । এমনকি প্রজাদের মংগল কামনায় প্রথাগত ধর্মের জলান্জলী দিয়ে একটি নতুন ধর্মের প্রচলন ঘটিয়েছিলেন ।  যুগের সাথে তাল মিলিয়েই ইসলাম ,  হিন্দু ,  জৈন ধর্মের ভাল দিকগুলো একসাথে জড়ো করা হয়েছিল এই ধর্মের ।  যে ধর্মে মানবতার জয়গান গাওয়া হয়েছিল ।  যে ধর্মের আইন কানুন করা হয়েছিল মানুষের সুবিধার দিকগুলো কথা চিন্তা করে ।  মহামতি আকবর নিশ্চয় ভেবেছিলেন যুগের প্রয়োজন মেটাতে ব্যার্থ ইসলাম সেকেলে হয়ে গিয়েছিল । কিন্তু ভারতবাসী ত দুরের কথা তার প্রধান সেনাপতি মানসিংহের মন গলেনি মানবপ্রেমী আকবরের এই নতুন ধর্মে ।  মানসিংহ শ্রেফ জানিয়ে দিলেন তিনি ধর্ম বলতে ইসলাম আর হিন্দু ধর্মকেই বুঝেন ।  তবে আকবরের কিছু অনুসারী জুটে গিয়েছিল যাদের সংখ্যা ছিল সর্ব সাকুল্যে ১৯ জন ।  আমি নিশ্চিত ১৯ জন বেচারিদের অনেকেই ধর্মটিকে মেনে নিয়েছিল হয় পয়সার লোভে নচেত মৃত্যুভয়ে ।  নয়ত আকবরের মৃত্যুকালে এ ধর্মের অনুসারীদের সংখ্যা কমে ২ তে দাড়াত না ।  আকবর এবং বীরবল । প্রগতিশীল ,  আধুনিক মানসিকতা সম্পন্ন এই শাসকের চিন্তাধারা সাধারন মানুষকে একেবারেই ষ্পর্শ করতে ব্যার্থ হয়নি শুধু জ্ঞানী গুনি জনের সমর্থন আদায়েও ব্যার্থ হয়েছিল । অথচ বিভিন্ন যুগের বিভিন্ন সমাজ কিংবা সমাজ ব্যাবস্থার সাথে কিংবা সমাজের মানুষদের কোন প্রকারের সমঝোতায় না আসা হাজার বছর ধরে অবিকল থাকা ইসলাম ধর্মের বিস্তার অপ্রতিরোধ্য ছিল সারা ভারত জুড়ে ।  লক্ষ কোটি ভারতীয়দের ধর্মান্তর ঘটেছিল ভারত জুড়ে ।  আকবরের ছেলে ,  নাতি পুতিরাও যেমন এই ধর্মের প্রসার ঘটিয়েছিলেন তেমনি ঘটিয়েছিলেন দরবেশ ,  ফকির আর সুফিরা ।  ইসলামের প্রসার এখনও ঘটছে ভারতের আনাচে কানাচে ।  অথচ আকবর আর আকবরের ধর্ম স্থান নিয়েছে ইতিহাসের পাতায় ।  
                    
