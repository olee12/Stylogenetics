আমি ধার্মিক এবং মুর্খ তবুও আমার একটা নিজস্ব জীবনদর্শন আছে । 



                        এক খুব শিক্ষিত ধনী আমেরিকান গেল আফ্রিকায় বেড়াতে ।  বেড়াতে গিয়ে দেখে জংগলে এক আফ্রিকান গাছের নিচে বসে আছে । আমেরিকান ভদ্রলোক তা দেখে কাছে গিয়ে বলল তুমি এখানে বসে বসে সময় নষ্ট করছ কেন ?  উত্তরে আফ্রিকান অশিক্ষিত কালো লোক বলল তাহলে কি করব ? তুমি আমাদের মত প্রচুর পড়াশুনা করবে । তারপর ? অনেক ভাল ভাল বই পড়ে অনেক কিছু শিখবে । তারপর ? ভাল চাকরি করে ভাল জীবন যাপন করবে ? তারপর ? সুন্দর একটা ঘর বানাবে যাতে লন থাকবে । তারপর ? ছুটির দিনে আরাম করে লনে বসে বাতাস খাবে । এবার আফ্রিকান অশিক্ষিত কালো লোক নড়চড়ে বসে বিনীত কন্ঠে বলল ,   " এখন ত আমি তাই করছি " এই বিখ্যাত কৌতুকটি অনেকেই জানেন । ব্লগে অনেক শিক্ষিত জন আছেন যারা এখন উঠেপড়ে লেগেছেন আমরা যে ধর্ম পালন করি তার অসাঢ়তা প্রমান করার জন্য ।  এতে লাভ কি ? আর আমি আমার বিস্বাস বা ধর্ম ত্যাগ না করলেই বা ক্ষতি কি ? আমি এমনিতেই কারো ক্ষতির চিন্তা করিনা ।  মিথ্যা বলিনা ।  ঘুষ খাই না ।  দেশ জাতির জন্য খারাপ এমন কোন কাজ করি না ।  আমার অনেক বন্ধুবান্ধব আছেন যারা অন্য ধর্মের লোক ,  তাদের সাথে সবসময় সদ্ভাব বজায় রেখে চলি ।  মোদ্দাকথা আমার ধর্ম আমাকে এমনকিছু শিক্ষা দেয়না মানবতাবিরোধী । তাহলে নিজের বিস্বাস আগলে ধরে বেচে থাকাটাই আমার কাছে যুক্তিযুক্ত মনে হয় । আর যে বিস্বাসটা আমি করি তা বুঝেশুনেই করি ।  সবারই একটা নিজস্ব জীবনদর্শন আছে ।  

