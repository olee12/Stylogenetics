সামহ্যোয়ার ইনের রয়েল বেংগল টাইগার



                        লন্ডনে শুরু হল বিড়ালদের আন্তর্জাতিক মল্লযুদ্ধ ।  সারা বিশ্বকে অবাক করে সেমিফাইনালে পৌছে গেল বাংলাদেশের বিড়াল ।  তৃত্বীয় বিশ্বের যে দেশটির মানুষজন দুবেলা খেতে পায়না সেদেশের বিড়াল প্রথম বিশ্বের রথী মহারথীদের হারায় কিভাবে ?  সবার জন্য আরো চমক অপেক্ষা করছিল ।  বাংলাদেশের বিড়াল সেমিফাইনালে জাপানকে হারিয়ে পৌছে গেল ফাইনালে ।  এইবার প্রতিপক্ষ আমেরিকা ।  যথারীতি আমেরিকাকেও হারিয়ে চ্যম্পিয়ন হল বাংলাদেশের বিড়াল । বিজয় উতসবের এক ফাকে জাপানের বিড়াল বাংলাদেশের বিড়ালের কাছে এসে চুপি চুপি জিজ্ঞাসা করল ভাই তোমার এই কৃতিত্বের রহস্য কি দয়া করে জানাবে কি ।  বাংলাদেশের বিড়াল জাপানের বিড়ালকে নির্জনে এনে বলল তুমি যদি গোপন রাখ তাহলে বলতে পারি ।  জাপানের বিড়াল রাজী হল । আমার গোপন রহস্য এই যে আমি বাংলাদেশের রয়েল বেংগল টাইগার ছিলাম ।  না খেতে খেতে আমি বিড়ালের মত হয়ে গেছি ।  আমার সাইজ এখন এমন হয়েছে যে আমাকে দেখলে সবাই বিড়াল মনে করে ।  সামহ্যোয়ার ইনে এমন অনেক এক্স রয়েল বেংগল টাইগার আছেন ।  আমাদের বিড়াল শ্রেনীর ব্লগাররা কখনোই তাদের উপযুক্ত প্রতিপক্ষ নই । রবীন্দ্রনাথের একটি উক্তি দিয়ে শেষ করছি ,   “ প্রতিদিন ছোটদের সাথে হাতাহাতি করিয়া জয়লাভ প্রক্বত জয় নয় ,  প্রকৃত জয় হল উপরে উঠিতে পারা । 

