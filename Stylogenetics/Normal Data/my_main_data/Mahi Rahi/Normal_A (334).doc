সাগরের পানি লোনা কেন ?  জাপানী উপকথা । 



                        অনেকদিন আগে জাপানের এক গ্রামে দুই ভাই বাস করত ।  বড় ভাইটি ছিল হিংসুটে আরে দুষ্ট প্রকৃতির ।  ছোট ভাইটি ছিল নিরীহ টাইপের ।  ওদের বাবা মারা যাওয়ার পর বড় ভাইটি ছোট ভাইয়ের ভাগসহ সমস্ত সম্পত্তি আত্মসাত করে । ফলশ্রুতিতে নি : স্ব ছোট ভাইটির পাহাড়ে কাঠ কেটে জীবিকা নির্বাহ ছাড়া আর কোন উপায় থাকে না ।  একদিন ছোট ভাইটি কাঠ কাটার জন্য বেরিয়েছে ,  তখন প্রবল তুষারপাত হচ্ছিল ।  হঠাত করে সে লক্ষ করল একজন বৃদ্ধ মহিলা পাহাড়ের গা বেয়ে উপরে উঠার প্রানান্ত চেষ্টা করছে । বৃদ্ধ মহিলাকে প্রশ্ন করে ছোট ভাইটি জানতে পারল বৃদ্ধ মহিলা পাহাড়ের চুড়ায় থাকেন ।  সদয়বান ছোট ভাইটি বৃদ্ধ মহিলাকে কাঠের টুকরিতে মাথায় তুলে পাহাড়ের চুড়ায় পৌছে দিল । বৃদ্ধ মহিলা যুবকের দয়ালু মনোভাবে খুশী হয়ে একটি হাতলওয়ালা কাঠের যন্ত্র দিয়ে দুটো মন্ত্র শিখিয়ে দিয়ে বললেন প্রথমটি আউড়িয়ে যা চাইবে তাই যন্ত্র দিয়ে বেরুতে থাকবে আর দ্বিতীয়টি আউড়ালে বেরুনো বন্ধ হয়ে যাবে । ছোটভাইটি খুশি মনে যন্ত্রটি নিয়ে বাসায় ফিরল ।  হাতল ঘুড়িয়ে মন্ত্র আউড়িয়ে সে যা চাইল তাই পেতে থাকল ।  দিনে দিনে ছোটভাইটি বড়লোকে পরিনত হল ।  এসব কিছুই হিংসুটে বড় ভাইটি জানতে পেরে রহস্য উদঘাটনের জন্য ছোট ভাইয়ের কাছে বেড়াতে আসল ।  লুকিয়ে লুকিয়ে সে ছোট ভাইকে যন্ত্র ঘুড়িয়ে বিভিন্ন জিনিষ বের করে আনতে দেখে সিদ্ধান্ত নিল যন্ত্রটি চুরি করার ।  সেদিন রাতেই লোভী বড় ভাই যন্ত্রটি চুরি করে পালানোর উদ্দেশ্যে সাগরে নৌকা ভাসাল ।  কিছুদুর যেতেই তার খিদে পেলে সংগে আনা খাবারের থলে থেকে খাবার বের করে খেতে বসল ।  উত্তেজনায় আর উদ্বেগে যন্ত্রটির কাছে যে সবকিছুই চাওয়া যায় সেই কথাটি ভুলেই ছিল ।  খাবারে লবন কম হওয়াতে তার মনে পড়ল যন্ত্রটির কাছে লবন চাইলেই ত হয় ।  মন্ত্র আউড়ে লবন চাইতেই যন্ত্রটি থেকে লবন বেরুতে শুরু করল ।  কিন্তু সে জানত কি মন্ত্র পড়ে যন্ত্রটিকে থামানো যায় ।  তাই আগের মন্ত্র আউড়ে সে যন্ত্রটিকে থামতে বলল ।  কিন্তু যন্ত্রটি ভুল মন্ত্রে কারনে থামল না ।  একসময় নৌকা ডুবতে শুরু করল ।  কিন্তু লোভী বড় ভাই যন্ত্রটির লোভ না ছাড়তে পেরে ক্রমাগত একই মন্ত্র আউড়াতে থাকল ।  সবশেষে যন্ত্রটিসহ লোভী বড় ভাইটি সাগরগর্ভে তলিয়ে গেল ।  সেই থেকে এখন অব্দি যন্ত্রটি থেকে অনবরত লবন বেরুচ্ছে বলেই সাগরের পানি লোনা । 

