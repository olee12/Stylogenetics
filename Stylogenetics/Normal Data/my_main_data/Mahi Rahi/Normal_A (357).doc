বাংলাদেশের প্রধান সমস্যা কি কি ? 



                        আমি একটি অফিসের ছাপোষা কেরানী টাইপের মানুষ ।  নুন আনতে পানতা ফোরায় মার্কা ফ্যমিলি আমার ।  জীবনে স্বাদ আহ্লাদ নেই বললেই চলে ।  ব্লগারদের বড় একটি অংশ যে মুটামুটি সম্পন্ন পরিবারের সন্তান এতে সন্দেহ নেই ।  অনেকের অর্থনৈতিক সমস্যা থাকাটাও যদিও অসম্ভব কিছু নয় ।  জীবন যাপনে আপনারা কি ধরনের সমস্যায় ভোগেন জানিনা ,  তবে আমাদের দেশের ৪০ ভাগ মানুষ এখনো দুবেলা খেতে পায়না এটা হয়ত অনেকেই জানেন না ।  গত একদুবছর আগের ঘটনা ,  ক্ষেতের কাচামরিচ খেয়ে ক্ষিদের যন্ত্রনায় মেটাতে গিয়ে একটি ছোট মেয়ে প্রান হারিয়েছিল তাও আবার ঈদের দিনে ।  মাত্র দুএকদিন আগের ঘটনা সিরাজগন্জে ত্রানের জন্য কান্নার রোল পড়ে গিয়েছিল ।  উত্তরবংগে মংগায় প্রতিবছর মানষদের চরম অর্থনৈতির দুর্বিপাকে পড়তে হয় ,  অনেকটা না খেয়ে মরার মত ।  গ্রামে গন্জের ইস্কুলগুলোতে ছেলেমেয়েরা দুএক ক্লাস পড়া শেষ করতে না করতেই ইস্কুল ছাড়ে জীবিকার তাগিদে ,  যদিও বই কিংবা মাইনের জন্য টাকা গুনতে হয় না ।  অথচ মোবাইল আর কিছু মাল্টি নেশনাল কোম্পানির এডগুলো দেখলে মনে হয় বাংলাদেশ এগিয়ে চলেছে ব্যঘ্রের গতিতে উন্নতির সোপান বেয়ে ।  ঠিকই এগিয়ে চলেছে তবে বাংলাদেশ নয় গোটা কিছু মানুষ এদেশের রাজনীতি ,  ব্যবসাবানিজ্য ,  মিডিয়া ইত্যাদি সবকিছুই তাদের নিয়ন্ত্রনে ।  এদের উন্নতির চাকাতলে পিষে মরছে সিংহভাহ খেটে খাওয়া মানুষেরা  ( গার্মেন্টসের মেয়েরা এর সবচেয়ে বড় উদাহরন )  । 　আবার একটি বড় অংশের সরকারি আমলা কর্মচারিদের যোগসাজশে চলেছে দেশকে ছিলে ছোবড়ে খাওয়ার মহা উৎসব । দেশের এই যখন অবস্থা কিছু কিছু মানুষ সমস্যা খুজে বেড়াচ্ছেন অন্যত্র ,  জেনে বা না জেনেই কাজটি করছেন ওনারা ।  রাতজেগে বয় বা গারলফেরন্ডের সাথে মোবাইলে কথা বলা যৌক্তিক না অযৌক্তিক ।  মদের লাইসেন্স প্রাপ্তি সহজতর করা উচিত না অনুচিত ।  পরকিয়া উপকারি না অপকারি ?  একটা মেয়ের দুটা ছেলের সাথে একসাথে প্রেম করাটা জায়েজ না নাজায়েজ ।  বাংগালি মেয়েদের বোরখা পড়া উচিত নাকি স্কার্ট পড়া উচিত । একটি খেটে খাওয়া গার্মেন্টসের মেয়ের সমস্যাগুলো এক্ষেত্রে গৌণই বলতে হয় । এদের দেশপ্রেম নিয়ে প্রশ্ন তুলাটা অবান্তর কেননা এরা অতি সুবিধাভোগি সমাজের অংশ ,  এটের পেটের বা কাপড়ের চিন্তা নেই ।  এখন আবার বল্গে শুরু হয়েছে বাকস্বাধিনতার রক্ষা কল্পে মহারণ ,  ধর্ম যার প্রধান উপজীব্য ।  এক্ষেত্রে সেনসেটিভ ইস্যু হিসাবে ধর্মটা আবার সবারই পছন্দনীয় ,  এতে তথাকথিত সমাজের সুবিধাজনক অবস্থানে থাকা খোচাখোচি ইন্টেলেকচুয়ালদের পোয়া বারো আর ধর্ম বানিজ্যে মত্ত ধর্মব্যবসায়ীদের পোয়া চৌদ্দ । দুপক্ষের সুবিধাবাদিরাই দেশের আর সমাজের জন্য ক্ষতিকারক  । আশাকরি আমাদের দেশের ইন্টেলেকচুয়ালরা আমাদের সত্যিকার অর্থের সমস্যাগুলোতে দৃষ্টি দিবেন যাতে করে দেশের দেশের মানুষের সত্যিকার অর্থে মুক্তি ঘটে । 

