দুই মিনিটের গল্প



                        সন্ত্রাসী ছেলেগুলা নিজেদের মধ্যে গত কয়দিন ঘটে যাওয়া অঘটনগুলোর বর্ণনা দিচ্ছিল ।  কে কিভাবে টাকা কিংবা মোবাইল ছিনিয়ে নিয়েছিল ,  প্রতিপক্ষকে কোন অস্র দিয়ে কিভাবে ঘায়েল করেছিল ইত্যাদি ইত্যাদি । এরমধ্যে একজন খুব উতসাহ নিয়ে বর্ণনা শুরু করল গত সপ্তাহান্তে সে একজন কি নির্মমভাবে খুন করেছিল ।  সবার আগ্রহ এবার বেড়ে গেল ।  মরার সময় কি রকম কষ্ট পেয়ে মরেছিল লোকটি সেই বর্ণনায় শ্রোতা এবং বক্তা উভয়েই মজা লুটছিল ।  শেষের দিকে লোকটা নাকি খুব কাকুতি মিনতি করছিল ।  তবে লোকটির শেষ বাক্যটি ছিল মজার ।  সফু বাজান কই আছস ,  তুই আমারে বাচা । এ কথা বলেই লোকটি মরে গিয়েছিল । সবাই অট্টহাসিতে ফেটে পড়ল । হঠাত করেই একজন সন্ত্রাসীর উপর নজর স্থির হয়ে এল সবার ।  ছেলেটির নাম সাইফুল । ছেলেটির দুচোখ বেয়ে অঝোড় ধারায় অশ্রু ঝড়ছে । কেউ জানেনা ,  প্রায় ৫ বছর আগে বাবার কাছে থেকে হারিয়ে যাওয়ার আগে ,  তার বাবাই শুধুমাত্র তাকে দুঅক্ষরের এই ছোট্ট নামটি ধরে ডাকতেন ।  
                    
