ছোট গল্প  -  দু;স্বপ্ন



                        মহাবিশ্বের কোথাও কোন একটা গ্যালাক্সিতে আমি নিজের নিথর দেহটাকে আবিস্কার করলাম যখন তখন প্রচন্ড বিস্ফোরনে আশেপাশের সবকিছুই খন্ড বিখন্ড হয়ে ছড়িয়ে পড়ছে ।  মাথার ভেতর  সবকিছু ধোয়াটে হয়ে গিয়েছিল ।  এরপর স্বপ্ন ভাংগল  যখন নিজেকে আবিস্কার করলাম বিছানায় ,  ঘামে নেয়ে উঠেছি । এর কয়দিন পেপার পড়তে গিয়ে একটা খবরে চোখ আটকে গেল ।  বিজ্ঞানীরা নাকি জানত পেরেছেন মহাবিশ্বের কোন এক জায়গাতে প্রচন্ড সংঘর্ষে একটি গ্রহ চুর্নবিচুর্ন হয়ে গেছে । এর মাসখানেক পর আরেকটা দু;স্বপ্ন দেখে ঘুম ভাংগল আমার ।  ভুমিকম্পে সারা ঘর দুলে উঠছিল ভীষনভাবে ,  এরপর হুড়মুড় করে  ভেংগে পড়ল সবকিছু । ঠিক একদিন পর পৃথিবীর আরেক প্রান্তের একটি দেশে প্রচন্ড এক ভুমিকম্পে পুরো একটি শহর মাটিতে মিশে গেল ।  ভাবলাম ব্যাপারটা কাকতালীয় । যদিও দু : শ্চিন্তা গ্রাস করতে শুরু করেছে আমাকে । এরপরের দু;স্বপ্নটা দেখলাম আগুন নিয়ে ।  দাউ দাউ আগুনে আশেপাশের সবকিছু পুড়ে যাচ্ছে ,  পুড়ে যাচ্ছি আমি ।  সিদ্ধান্ত নিলাম কয়টাদিনের জন্য কোন প্রকারের খবরের দিকে নজর না দেয়ার ।  মাথায় একধরনের ভয় চেপে বসছিল ।  পরেরদিন অফিসে বসে আছি ।  একজন সহকর্মী একটি খবরের দিকে দৃষ্টি আকর্ষন করতে চাইল । ব্যস্ত বলে পাশ কাটালে আমার আচরনে বেশ অবাক হল বেচারা । উদাস মনে বাইরের দিকে তাকিয়ে ছিলাম ।  অফিস কক্ষটি ৯ তলায় ।  হঠাৎ কিছুটা দুরে ধোয়ায় আকাশ কাল হতে দেখালাম ।  একসময় আগুনের ফুলকি চোখে পড়ল ।  এর কিছুক্ষন  পর কানে এল দমকলের গাড়ির হুইসেল বাজিয়ে ছোটার শব্দ ।  পরে জানতে পারলাম আগুনে পাশের একটি বস্তি পুড়ে ছাই হয়ে গেছে ।  এবার সত্যি সত্যি ভয় পেলাম এই ভেবে স্বপ্নে দেখা দুর্ঘটনাগুলো ক্রমশ; আমার কাছে সরে আসছে । নিজেকে বোঝাতে চাইলাম ক্লান্তি আর অবসাদে মানসিক বিভ্রান্তির কারন ঘটেছে ।  গ্রামের বাড়ী থেকে বেরিয়ে আসার পরিকল্পনা নিলাম বাবা মাসহ ।  ভিন্ন পরিবেশে মনের প্রশান্তি ঘটবে এই আশায় ।  অনেকদিন পর লন্চে বাড়ি ফিরতে পারব বলে মন কিছুটা উল্লসিত হয়েও উঠল ।  ছোটবেলায় লন্চের যাত্রাগুলো খুবই উপভোগ করতাম আমি ।  যাত্রার ঠিক আগের দিন রাত্রিতে আবার দু;স্বপ্ন হানা দিল ।  অথৈ পানিতে ক্রমশ; ডুবে যাচ্ছি আমি ,  দম বন্ধ হয়ে আসছে ।  যাত্রাবিরতির সিদ্ধান্ত জানালাম বাবা মাকে ।  কারন জানতে চাইলে ,  লজ্জা ভুলে সব খুলে বললাম তাদের ।  শুনে হাসলেন ।  যুক্তি দেখালেন যাত্রা ভংগ করলে সারা জীবনের জন্য একটি মিথ্যে ভয় সারা জীবন তাড়া করে বেড়াবে আমায় । মনের বিরুদ্ধে লন্চে চড়লাম । পুরো যাত্রাটিতে লন্চ ডুবির ভয় আমার মনকে আছন্ন করেছিল ।  ভালয় ভালয় গন্তব্যে পোছলাম যখন মনটা খুব বেশি হালকা হয়ে গেল আমার । দেশের বাড়ির আংগিনাতে দুর থেকে মানুষজনের জটলা দেখে ভাবলাম আত্মীয় স্বজন ভীড় জমিয়েছে স্বাগত জানাতে ।  কিন্তু না ।  ভয়ংকর একটি দু;সংবাদ অপেক্ষা করছিল আমাদের জন্য ।  আমার ছোট চাচার পাচ বছরের মেয়েটি পাশের ডোবায় পানিতে ডুবে মারা গেছে মাত্র কয়টি ঘন্টা আগে । প্রথমে প্রচন্ড মুষড়ে পড়লেও একসময় টের পেলাম নিজের মাঝে একধরনের প্রতিরোধ গড়ে উঠছে ।  সবধরনের ভয়ভীতি পাশ কাটিয়ে স্বাভাবিক চিন্তাধারায় ফিরে আসার প্রবনতা লক্ষ করলাম নিজের মধ্যে ।  মনে শক্তি অনুভুত হল । এই অতিপ্রাকৃত ঘটনাগুলোকে স্বাভাবিক মনে হত লাগল একসময় আমার ।  এরপর বড়  কোন দু;স্বপ্ন হানা দেয়নি ।  ছোটখাট দু ' ;স্বপ্নগুলো দিনের আলোর ফোটার আগেই মাথার ভেতরই হাওয়া হয়ে গেছে ।  সবকিছু পুরোপুরি স্বাভাবিক হয়ে এল ।  উপরের লেখাগুলো আমার খুব কাছের বন্ধু ফাহিমের ।  লেখাগুলো বেশ কয়মাসে আগে লেখা ।  ওর পড়ার টেবিলে বইপত্র নাড়াচাড়া করতে গিয়ে ডাইরিটা চোখে পড়ে । কয়দিন আগে খুব দুর্ভাগ্যজনকভাবে ছাদ থেকে পড়ে মারা গেছে ফাহিম ।  ফাহিমের মা বাবাকে সান্তনা দেয়ার এক ফাকে জিজ্ঞেস করলাম মৃত্যুর আগে কোন প্রকারের দু;স্বপ্নের কথা বলেছিল কিনা ও ।  ওনারা আমাকে খুব স্নেহ করেন বিধায় প্রশ্নটি করার সাহস পেয়েছিলাম ।  উত্তর পেলাম না ।  বাসায় ফেরার পর ডাইরিতে লেখা দু;স্বপ্নের কথাগুলো মাথায় খোচাখুচি করতে লাগল । আমিও মাঝে মাঝে দু;স্বপ্ন দেখি ।  ইদানিং কোন দু;স্বপ্ন দেখেছি কি ।  হঠাৎ মনে  পড়ল গত কয়দিন আগে কি একটা দু;স্বপ্ন দেখে ভয় পেয়ে ঘুম থেকে জেগে উঠেছিলাম । গা শিরশির করে উঠল আমার ।  স্বপ্নটা আবছা আবছা মনে পড়তে লাগল আমার । অনেক উপর থেকে নীচে পড়ে যাচ্ছিলাম আমি ,  আর্তনাদ বেরিয়ে এসেছিল মুখ থেকে ।  নীচে পতনের সাথে সাথে ঘুম ভেংগে যায় আমার । ফাহিমের দুর্ঘটনার সাথে কেমন যেন মিলে যাচ্ছিল আমার দু;স্বপ্নটি ।  ভাবলাম কেবলই মাত্র দু;স্বপ্ন ওটি । 
                    
