আওয়ামীলীগ আর বিএনপি মুদ্রার এপিঠ আর ওপিঠ



                        আওয়ামীলীগের যুগ্ম মহাসচিব তারেক রহমান গতকালকে মুক্তি পেলেন ।  ১২ টি মামলাতেই জামিন দেয়া হয়েছে তাকে ।  এ উপলক্ষে আওয়ামীলীগ আগামীকাল শুকরানা দিবস পালনের উদ্যোগে নিলেও বি এন পি এতে উদ্বেগ প্রকাশ করেছে ।  তাদের ধারনা একজন তারেকের মুক্তিতে দেশ একটি ব্যর্থ রাষ্ট্রে পরিনত হতে পারে । আবার এদিকে বিএনপি প্রধান হাসিনার রোগ মুক্তিতে শরীক দল জামাতে ইসলামী দোয়া মাহফিলের আয়োজন করেছে আজ ।  সংবাদে প্রকাশ এখন কানে তিনি ভালই শুনতে পান ।  নিজের কানে বাংলাদেশ জিন্দাবাদ শ্লোগান আবার শুনতে পেরে তিনি নাকি পুলকিত বোধ করছেন ।  উপরের তথ্য প্রদানে নাম এবং দলের ক্ষেত্রে কিছু রদবদল করা হয়েছে তাতে অনেকেই বিস্মিত হয়েছেন সন্দেহ নেই । কিন্তু ভালভাবে চিন্তা করলে এসব দল এবং নেতাদের চিন্তা চেতনায় খুব একটা তফাৎ আছে বলে মনে হয়কি । তারপরও ব্লগে এক একটি দল আর এক একজন নেতার পক্ষালম্বন করে কাদা ছোড়াছুড়িতে লিপ্ত হন কিছু ব্লগার ।  তাহলে মাঠে ময়দানে এদের সমর্থক আর নেতা কর্মীরা যে মাঝে মাঝে হিংস্র হয়ে উঠেন প্রতিপক্ষকে ঘায়েল করতে তাতে অবাক হওয়ার কিছু আছে কি ? 

