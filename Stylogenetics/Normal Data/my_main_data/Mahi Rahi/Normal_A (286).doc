সেক্যুলারিজম নয় চাই সভ্য মানুষের শাসন



                        সংবিধানে সেক্যুলার রাষ্ট্র ব্যবস্থাটি নিশ্চিত করা হয়েছে ভারতে ।  আবার দলগুলোর মধ্যে সবচাইতে সেক্যুলার বলে পরিচিতি আছে কংগ্রেস দলের ।  কিন্তু সমাজের মানুষগুলোর চিন্তাধারার উন্নতি না ঘটলে এইসব ইজম খুব একটা কার্যকরী হয় না ।  ইন্দিরা গান্ধীকে যখন তার শিখ দেহরক্ষীরা হত্যা করল তখন কংগ্রেস সেক্যুলার কর্মীরা এক এক করে চারহাজার শিখকে হত্যা করল ।  তখন একজন ইন্দিরা গান্ধীর জীবন হাজার হাজার শিখদের জীবনের চাইতে বেশি মুল্যবান হয়ে উঠল ।  মানবতাবোধের মত আর সব বোধ লুপ্ত পেয়ে চিন্তাধারা সংকীর্ন হোল একটি মানুষকে ঘিরে ।  ভারতে ব্যাক্তিপুজা একটু বেশি হয় বলে মনে হয় ।  আমাদের দেশেও মাঝে মাঝে চোখে পড়ে ওমুক ভাইয়ের কিছু হলে জ্বলবে আগুন ঘরে ঘরে ।  একজনের জন্য সবাইকে জ্বালিয়ে দেয়ার মানসিকতা ব্যক্তিত্বের দৈন্যতাকে প্রকট করে তোলে ।  যাহোক মুল আলোচনায় আসা যাক ।  আরেকটি দেশ যেটি মনে করে সেক্যুলারিজম তাদের রাষ্ট্র ব্যবস্থার ব্যাকবোন সেই তুরস্কেও মানবধিকারা লংঘিত হয় বারে বারে ।   সেখানে ব্যাক্তিপুজা চলে ,  পথে পথে কামালের মুর্তি আর অফিসে অফিসে কামালের ছবি টাংগিয়ে ।  আর কামালের খারাপ কিছু বললে ত কথাই নেই ,  সোজা জেল ।  অথচ এটা সত্য যে এই ভদ্রলোক একদলের শাসন চালিয়ে ব্যাক্তিগত চিন্তাভাবনা চাপিয়ে দিয়েছিলেন দেশটির ওপর ।  একজন কামাল বড় হয়ে উঠে আর সব তুর্কিদের চাইতে ।  কামাল তুনে কামাল কিয়া ভাই ।  আর্মিরা এখন মাঝে মাঝে ধমকে উঠে সেক্যুলারিজমের কিছু হলে .  .  .  .  .  .  .  .  .  .  .  .  .  .  .  ।  তাই মাথায় কাপড় দিতে না পেরে ঐদেশে লক্ষ লক্ষ মেয়েরা শিক্ষা থেকে বন্চিত হয় ।  আরও মজার ব্যাপার তুরস্কের দুই তৃত্বীয়াংশ মেয়েরা মাথায় কাপড় দেয় ।  বুঝুন ঠেলা মানুষ বড় নয় সেক্যুলারিজমটা বড় হয়ে দাড়ায় । এই আর্মিরাই আবার সরকার থেকে বেশ কিছু আর্থসামাজিক সুবিধা আদায় করে নিতে ভুলে না ।  যতই হোকনা কেন ওরা ত সেক্যুলারিজমের রক্ষক ।  ভাগ্যিস পশ্চিমাদের ভয়ে কিংবা লজ্জায় গনতন্ত্রকে গিলে ফেলেনি । এবার আসি ফিনল্যান্ড কিংবা নরওয়ে কথায় ।  দুজায়গাতেই ধর্মের সাথে রাষ্ট্রের সম্পৃক্ততা আছে ।  ফিনল্যান্ডের ৮৫ %  মানুষ চার্চের সদস্য ।  অথচ ফিনল্যান্ডে মানবিধাকের লংঘন কখনো হয়েছে বলে শুনিনি ।  শুনেছি ফিনল্যান্ডের সরকার নাকি মসজিদ বানানোর জন্যও টাকা দেয় । কমিউনিষ্টরা সেভিয়েত রাশিয়াসহ পুর্ব ইউরোপে নাস্তিকবাদের কথা বলে যে রাজত্ব কায়েম করতে চেয়েছিল সেটি সেক্যুলারিজিমের এক কাঠি ওপরে ছিল ।  ওখানে ধর্মকে রাষ্ট্র থেকে দুরে নয় একবারে গায়েব করার ব্যবস্থা করা হয়েছিল ।  সেই রাজত্ব শুধু ব্যর্থ হয়নি নিজেই গায়েব হয়ে গেছে ।  এখন কি কেউ বলবেন ধর্মবিহীন পুর্ব ইউরোপে পশ্চিম ইউরোপের চাইতে মানবাধিকার বেশি সমুন্নত ছিল ,  যেখানে অনেক দেশে রাষ্ট্রের সাথে ধর্মের সম্পৃক্ততা ছিল ।  আসলে সমস্যাটা মানুষের মননের ।  মানুষগুলোর চিন্তাধারা উন্নত হলে ,  মানুষগুলো সভ্য হলে ,  পাশের মানুষগুলোর নিরাপত্তা আর স্বাধীনতা বিঘ্নিত হয় না । এক বিদ্যান ব্যাক্তি সভ্য মানুষের সংজ্ঞা দিয়েছিলেন চমৎকারভাবে ।  সভ্যমানুষের কাপড়চোপড় হবে সাধারন ,  খাবার দাবার হবে সাধারন ,  কথাবার্তাও হবে সাধারন শুধু মাথার ভেতরকার চিন্তাটা হবে অসাধারন ।  তাই একজন মানুষ যেকোন ইজমের যত চটকদার কাপড়চোপড়ে নিজেকে ঢাকুক না কেন ,  যত চটকদার জ্ঞানের বুলি আউরাক না কেন যতক্ষন তার চিন্তাধারাকে উন্নত না করতে পারছে ততদিন সে অসভ্যই থেকে যাবে ।  
                    
