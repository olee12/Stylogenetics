ফেলে আসা দিনগুলো



                        হাসিব সাহেব জুনিয়র কলিগ রাশেদের বাসায় প্রথম বেড়াতে এসেই চমকে গেলেন । হাসিব সাহেব কোম্পানীর বড় কর্মকর্তাদের একজন হলেও মনটাও তার বড় ।  ছোট পদের সহকর্মীদের  দাওয়াত গ্রহনে কোন আপত্তি করেন না ।  রাশেদ কোম্পানীতে যোগ দিয়েছে মাত্র কয়মাস আগে ।  হাসিব সাহেবের বদান্যতার কথা শুনে ধুম করে একটা দাওয়াত দিয়ে দিলে হাসিব সাহেব তা গ্রহনও করলেন ।  হাসিব সাহেবের চমকে যাওয়ার কারনটি অত্যন্ত চমকপ্রদ ।  ১৫ বছর আগে এই বাসাটিরই ভাড়াটিয়া ছিলেন তিনি ।  আর ঐসময় রাশেদের মতই একটি ছোটখাট চাকরি করতেন ওনি অন্য একটি অফিসে ।  আশেপাশের অবস্থাদির পরিবর্তন ঘটলেও বাসাটির খুব একটা পরিবর্তন ঘটেনি ।  বয়স বেড়ে জীর্নশীর্ন হয়েছে শুধু । বাসাটিতে ঢুকতেই পুরানো দিনের সৃতিচারনে আবেগাক্রান্ত হলেন হাসিব সাহেব । সাংসারিক জীবনের হাসিকান্নার প্রথম কয়টি বছর এই বাসাটিতেই কাটিয়েছেন তিনি ।  টানাটানির সংসারটির অপুর্নতাকে ভালবাসায় ভরিয়ে দেয়া ছোট্ট সংসারটির কথা মনে পড়তেই একধরনের দু : খের আবেশ ছড়িয়ে পড়ল তার পুরো মনটা জুড়ে ।  ধীরে ধীরে নিজেকে আবিস্কার করতে শুরু করলেন এক যুগেরও আগের সেই সংসারে ।  এরই মাঝে রাশেদের বৌ চা নাস্তার পর্বটি শেষ করে মুল খাবারের আয়োজনে ব্যস্ত হয়ে পড়ল ।  রাশেদের বৌকে দেখে নিজের প্রৌড়া স্ত্রীর যৌবন কালের চেহারাটিও ভেসে উঠল তার মনে ,  যে চেহারাটি ছিল সারল্যে আর বিনয়ে ভরা ।  তার স্ত্রীর জীবনটি শুধু তাকে ঘিরেই আবর্তিত হয়েছিল ।  তার সুখ দু : খের অনুভুতিগুলি প্রকাশ পেত শুধুমাত্র তাদের পারস্পরিক স্বর্গীয় সম্পর্কটিকে নিয়েই ।  অথচ ইদানিংকালে প্রয়োজন ছাড়া খুব একটা বাক্যালাপ হয় না স্ত্রীর সাথে ।  সংসারের এবং তার ব্যক্তিগত আয় উন্নতি ধীরে ধীরে তার এবং তার স্ত্রীর মাঝে একটা অদৃশ্য দেয়াল গড়ে দিয়েছে । একসময় উঠে দাড়িয়ে জানালার পাশে দাড়ালেন হাসিব সাহেব ।  ১৫ বছর আগে যে খালটি বর্ষাকালে পানিতে ফুলে ফেপে নদীর আকার ধারন করত দালান কোঠা আড়ালে তাকে খুজেপেতে কষ্ট হল তার ।  তিনি ভাবেন তার মনের ভেতরের অনেক আবেগ অনুভুতিও ঐ খালটির মত শুকিয়ে নালা হয়ে গেছে ।  তবুও দুপুরের সূর্যের প্রখর আলোতে তার অনুভুতিগুলি একসময় শানিত হতে শুরু করে ।  কোথাও কর্কশ গলায়  কাক ডাকতে থাকে ।  আশেপাশে কাপড় কাচার শব্দের সাথে পানির নল থেকে পানি পড়ার শব্দটাও তার খুব পরিচিত মনে হয় ।  ইন্দ্রিয়লব্দ সমস্ত অনুভুতিগুলোকে তিনি চেষ্টা করেন সময়ের রথে চড়িয়ে দিয়ে ১৫ বছরের আগের সময়টিতে নিয়ে যাওয়ার যেখানে তার সংসার জীবনের প্রথম বছরগুলোকে পার করে দিয়েছিলেন ।  এক সময় কানপেতে শুনার চেষ্টা করেন এঘর ওঘোর ছোট ছোট পায়ের ছোটে বেড়ানোর শব্দ ।  আর মাঝে মাঝে শিশু মুখের অবোধ্য ভাষার ছোট ছোট শব্দগুলো যা বাতাসে গুনগুনিয়ে বেড়ায় ।  বুকের ভেতর খা খা করতে থাকে তার ।    একসময় রাশেদের  " স্যার সম্বোধনে সম্বিত ফিরে পান হাসিব সাহেব ।  দুপুরের খাবারের আয়োজনটা ভাল হলেও খুব বেশি মুখে তুলতে ইচ্ছে করেনা হাসিব সাহেবের ।  কষ্টের একটা ছোয়া তার মনটাকে আছন্ন করে থাকে ।  রাশেদের বৌ ঘোমটা টেনে সামনে এসে দাড়িয়ে এসে নিচু গলায় শুধায় ,   " ভাইজান আমার রান্না কি খুব বাজে হয়েছে ?  "  " আরো কয়েকবার না খেলে ভালমন্দ যাচাই করা যাচ্ছেনা যে "  হেসে হেসে বলেন হাসিব সাহেব ।  একসময় বিদায় নেয়ার জন্য উঠে দাড়ান হাসিব সাহেব ।   " তোমার না একটা ছেলে আছে বলেছিল "  হঠাত মনে পড়তেই জিগ্গেস করেন হাসিব সাহেব ।  কোন উত্তর না দিয়ে মাথা নিচু করে দাড়িয়ে থাকে রাশেদ ।  রাশেদের বৌ অন্যদিকে মুখ ফিরিয়ে ফুপিয়ে উঠে ।   " কি ব্যাপার তোমরা কিছু লুকোচ্ছ নাকি ?  "  " স্যার বেড়াতে এসে আপনার মন খারাপ করবে বলে বলা হয়নি ,  আমার ছেলেটা কয়মাস ধরে খুবই অসুস্থ ।  "  " ছেলের সাথে পরিচয় করিয়ে দাও আমার "  রূঢ় সুরে কথাগুলো বলেন হাসিব সাহেব ।  কিছুক্ষন নীরবে দাড়িয়ে থেকে রাশেদ হাসিব সাহেবকে নিয়ে পাশের আরেকটি কক্ষে প্রবেশ করে ।  দরজা ঠেলে ভেতরে ঢুকতেই বিষাদময় একটি পরিবেশে নিজেকে আবিস্কার করেন হাসিব সাহেব ।  বিছানায় শুয়ে থাকা আটনয় বছরের ছেলেটির দিকে তাকিয়ে আতকে উঠেন তিনি ।  ছোট্ট শরীরটা বিছানায় একেবারে মিশে গেছে ।  পরম মমতায় ছেলেটির চেহারায় চোখ বুলিয়ে নেন তিনি ।  ছেলেটির চেহারার দিকে তাকিয়ে অনেক কিছুই মনে পড়ে তার ।  আবেগে বুক ভেংগে আসতে চায় তার ।  কিন্তু নিজেকে সংযত রাখেন তিনি ।  ছেলেটি শিয়রে বসে আশেপাশে চোখ বুলান খুব সতর্কতার সাথে ।  কি একটা ভয় যেন চেপে থাকে তার বুকটা জুড়ে ।  একসময় ঠিকই তার চোখ আটকে পড়ে দেয়ালে টাংগানো ছবিটির দিকে । 　কাচা হাতের আকা গায়ের ছবিটি ক্রমেই জীবন্ত হতে থাকে তার চোখের সামনে ।  একসময় পায়ের তলার মাটিতে কম্পন অনুভব করেন তিনি ।  একহাতে খামচে ধরেন বিছানার চাদর আর এক হাতে ছেলেটির হাত ধরে বুকের কাছে টেনে আনেন ।  প্রানপনে চেষ্টা করেন চোখের পানি চেপে রাখার ।  আবেগের জোয়ার বাধ ভাংগার উপক্রম করে ।  সবার অলক্ষে জানালার কাছে গিয়ে চোখ মুছেন হাসিব সাহেব ।  হঠাত করেই বুকে জোর পান তিনি ।  রাশেদের সামনে দাড়িয়ে দৃঢ় কন্ঠে বলেন ,   " সব ঠিক হয়ে যাবে রাশেদ মিয়া "  " আমার ছেলের জন্য শুধু দোয়া করবেন ।  "  অস্বাভাবিক শান্ত সুরে কথাগুলো বলে রাশেদ ।  রাশেদের মানসিক দৃঢ়তায় মুগ্ধ হন তিনি রাস্তায় নেমে সবিস্তারে জেনে নেন রাশেদের ছেলের শরীরের অবস্থা ।  এরপর তার অটল সিদ্ধান্তের কথা জানিয়ে দেন রাশেদকে ।  রাশেদের ছেলের জন্য প্রয়োজনীয় একটি কিডনী আর চিকিতসাবাবদ টাকার সবটুকুই দিবেন তিনি ।  কিছুক্ষন নীরবে থেকে রাশেদ বলে ,   " এরপরও আমি ছেলেকে বাচিয়ে রাখতে পারব তার কোন নিশ্চয়তা নেই "  " শুধু শুধু বিনয় দেখিয়ে লাভ নেই ,  আমি আমার সিদ্ধান্ত পাল্টাব না ।  " একসময় রাশেদকে জড়িয়ে ধরে হাসিব সাহেব আবেগজড়িতে কন্ঠে বলেন ,   " দেয়ালে টাংগানো ছবিটা শুধু দয়াভিক্ষে চাইছি আমি ।  "  " ছবিটা আমার ছেলের হাতে আকা নয় ।  শুনেছি বহুবছর আগে ঐ কামড়াটিতেই নাকি একটি ছোট্ট ছেলের জীবনাবসান ঘটে জটীল এক রোগে ।  মৃত্যুর আগে ছবিটি একেছিল ছেলেটি ।  ছেলেটির বাবা ছবিটা রেখে যান বাড়িওয়ালার কাছে ,  সেই অব্দি বাড়িওয়ালা যত্ন করে ছবিটা দেয়ালে টাংগিয়ে রেখেছেন ।  ছবিটি যে দু : খ বয়ে বেড়াচ্ছিল তার ভার বইবার শক্তি ছিল না তার বাবার ।  "  কথাগুলো বলতে বলতে বুকচিড়ে দীর্ঘস্বাস বেরিয়ে আসে রাশেদের ।  "  " জান রাশেদ ,  ছোট্ট সন্তান ,  আর তার হাতে আকা ছবিটির মত মুল্যবান অনেককিছুই হারিয়েছিল তার বাবা ,  ভুলে বসেছিল সৃতিময় অমুল্য এক স্বর্গীয় সময়কে ।  " কিছুক্ষন নীরব থেকে হাসিব সাহেব নরম সুরে বলেন ,   "  জীবনের ব্যস্ততায় ছেলেটির বাবা যে দু : খকে এতবছর ভুলে বসেছিল দু : খটাকে  সে ফিরে পেতে চাইছে আবার ।  ছবিটার সাথে আমার ছেলের সৃতিগুলোও তোমার কাছ থেকে ফেরত চাইছি আমি ।  আর আমি আমার ছেলেকে খুজে পেতে চাই তোমার ছেলের মাঝে ।  " কথাগুলো বলেই ত্রস্ত পদক্ষেপে সামনের দিকে পা বাড়ান হাসিব সাহেব ।  রাশেদের সামনে চোখের পানি ফেলতে লজ্জাবোধ করে তার ।  আর পেছনে স্থানুর মত দাড়িয়ে থাকে রাশেদ । 

