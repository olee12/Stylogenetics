একজন পপ স্টারের মুসলমান হওয়া



                        মিক জ্যাগারকে যখন কয়েক হাত দুর থেকে দেখার সুযোগ হয়েছিল তখন তাকে দেখে আর দশজন সাধারন মানুষের মতই মনে হয়েছিল ।  ভাবতে অবাক লাগে একদা এবং এখনও রোলিং ষ্টোনের ভোকালিষ্ট এই মানুষটিই লক্ষ মানুষকে গানের সুরে মাতিয়ে রাখেন ।  টোকিওর হার্ড রক ক্যাফেতে কাজ করার সুবাদে আরো অনেক সেলিব্রেটিদের কাছ থেকে দেখার সুযোগ ঘটেছিল এই অধমের ।  এই ক্যাফেতে হুইটনি হিউষ্টন ,  স্টিভ ওন্ডার ,  স্করপিউন্স ,  পাউলা আব্দুল সহ আরো সব সেলিব্রেটিদের পদধুলি পড়েছিল ।  ওদের গুনগ্রাহীদের অতিমাত্রার প্রতিক্রিয়া দেখানোটা আমার কাছে কখনো যৌক্তিক মনে হয়নি ।  কেননা আমি খুবই হতাশ হয়েছিলাম তাদের মধ্যে ব্যতিক্রমী কিছু না পেয়ে ।  
তাই আমার মনে হয় এই সব সেলিব্রটিদের অতিভক্তরা একপ্রকার মোহের মধ্যে থাকেন বলেই সেলিব্রটিদের সান্নিধ্যে আসলে অনেকসময় অবিবেচকের মত আচরন করে থাকেন । 
নিরাভানার কোবাইনের হেরোইন আসক্তি যার সমাপ্তি আত্মহত্যায় কিংবা জিমি হেনড্রিক্সের নিজের বমিতে মুখ গুছে করুন মৃত্যু এটাই প্রমান করে যে ভক্তদের অতি ভক্তিতে এরা নিজেরাও একসময় ড্রাগ ছাড়াও অন্যান্য অসামাজিক কার্যকলাপে জড়িয়ে পড়ে জীবনের সমাপ্তি ঘটান করুনভাবে । 
 আজ আমি এমনি একজন পপ স্টারের প্রসংগ আনছি যার স্টার জীবনের পরিসমাপ্তি একটু ভিন্নতরভাবে ।  কেট ষ্টিভান্স ৬০ শতকের শেষের দিক থেকে ১৯৭৮ সাল পর্যন্ত ৬ কোটি এলবাম বিক্রি করেছেন ।  একটি এলবাম ট্রিপল প্লাটিনামের  সৌভাগ্য অর্জন করে । 
জিমি হেনড্রিক্সের সাথেও কাজ করেছেন এই টিন পপ সেনসেসন ।  ১৯৬৮ সালে যক্ষা হলে ক্যারিয়ারে কিছুটা বিরতি ঘটে ।  এই সময়টাতে আধ্যাত্বিক চিন্তাভাবনায় কাটান তিনি ।  রোগমুক্তির পর আবার তার মিউজিক জীবনের শুরু হয় ।  চলে ১৯৭৫ সাল পর্যন্ত । 
১৯৭৫ সালে লস এন্জেলের মালিবুতে পানিতে ডুবে মরতে বসেন তিনি ।  নিয়ার ডেথ এক্সপেরিয়েন্স ঘটে তার ।  এই সময় শ্রষ্টার কাছে অংগীকার করেন বেচে গেলে তার জন্য কাজ করবেন ।  বেচে গেলে আবার শুরু করেন আধ্যাত্বিক জীবনের অন্বেষন ।  বিভিন্ন ধর্মের ব্যপারে পড়াশুনা শুরু করেন ।  বৌদ্ধ ,  জৈন কিছুই বাদ যায়নি ।  কিন্তু তার ভাই তাকে যখন একটি কোরান শরিফ এনে দেন তখনই তিনি তার শান্তি খুজে পান ।  শুরু হয় ইসলামর ধর্মে তার দীক্ষা নেয়া ।  অবশেষে ১৯৭৭ সালে তিনি ইসলাম ধর্ম গ্রহন করেন ।  ১৯৭৮ সালে নাম রাখেন ইউসুফ ইসলাম । 
ইসলামর ধর্ম গ্রহন করার পর তিনি পপ স্টারের জীবন ত্যাগ করে বেছে নেন ইসলাম সেবকের জীবন ।  তার ধন সম্পদ বিলিয়ে দেন ইসলামের তরে । 
এখনো ইসলামের সেবায় নিজেকে নিয়োজিত রেখেছেন ইউসুফ ইসলাম ।  তিনি শান্তিরও একজন অগ্রদুত ।  তাই তাকে ভুষিত করা হয় ম্যান অব পিস পুরস্কারে । 
                            
                    