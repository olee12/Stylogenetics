ভুতের গল্প



                        তখন মধ্যরাত ।  ওরা নিজেদের মধ্যে বলাবলি করছিল ভয়ংকর সেই সব জীবদের কথা ।  যা বলতে বলতে তাদের রক্ত গরম হয়ে আসছিল ।  কেউ কখনো এত নিষ্টুর হতে পারে । ওদের নিষ্ঠুরভাবে মানুষ হত্যার গল্প শুনে ওদের চোখেও পানি ঝরছিল অঝোরে । ঐ জীবগুলো মানুষের রক্ত চোষে খায় যেমন ড্রাকুলারা খায় ,  তাও নি : শব্দে ।   মানুষগুলো সামান্য খাদ্যতে নিজেদের শরীরে যেটুকু রক্তের যোগান ঘটায় ,  তাই তারা শুষে নেয় একটু একটু করে প্রতিদিন ।  অসহায় মানুষের কষ্টগুলোকে তারা তাড়িয়ে তাড়িয়ে উপভোগ করে । মানুষগুলো একেবারে মেরে ফেলে না ওরা ,  নয়ত ওদের রক্তের যোগান বন্ধ হয়ে যাবে ।  তাই জিইয়ে রাখে শীর্ণকায় অসুখী মানুষগুলোকে ।  একসময় মানুষগুলো এমনিতেই অশিক্ষা ,  দারিদ্র ,  আর অসুখে ভোগে ধুকে ধুকে মরে যায় ।  ঐ ভংয়কর দানবগুলোর রক্তের যোগান কিন্তু বন্ধ হয়না ।  জীবনে অসুখী মৃত মানুষগুলোর পরবর্তী প্রজন্ম তৈরি থাকে তাদের রক্তের যোগান দিতে ।  ওরা কখনো অসহায় মানুষগুলোকে সংঘবদ্ধ হওয়ার সুযোগ দেয় না ।  ঐ মানুষগুলোর মাঝ থেকে কিছু মন্দ লোককে বেছে নেয় তারা ।  যারা সামান্য কিছু ঔচ্ছিষ্ট ভোগের আশায় নিজেদের লোকগুলোকেই আক্রমন চালায় ,  ক্ষতবিক্ষত করে ,  বিচ্ছিন্ন করে ।  নিজেরাও নিক্ষিপ্ত হয় ভাগাড়ে ,  কেননা একসময় প্রয়োজন ফুরায় সেইসব বিশ্বাসঘাতকগুলোরও ।   এক কবরখানার ইয়া বড় এক শেওড়া গাছে চড়ে দুই ভুত পরষ্পর গল্প করছিল ।  মানুষের গল্প ।  বিশেষ জাতের মানুষের গল্পের ।  যে মানুষগুলো বড় বড় দালানকোঠায় থাকে ,  আর দামী সব গাড়িতে চড়ে বেড়ায় ।  গল্প বলতে বলতে ভুত দুটো ভয়ে শিউড়ে উঠছিল ,  আর ভাবছিল তারা ভুতরা ওদের চাইতে ঢের ভাল ।  ওরা যা এক দুইটা মানুষকে মারে তা একবারেই মেরে ফেলে ,  একটু একটু করে এত কষ্ট দিয়ে মারে না ,  তাও অতগুলান মানুষকে একসাথে ।  

