আমেরিকার রাজনীতিতে ইসলাম



                        ওবামা কি মুসলিমএই প্রশ্নের উত্তরে সি বি এস কে হিলারী বললেন আমি যতদুর জানি ,  একথাটির কোন ভিত্তি নেই । এখন আমার প্রশ্ন হল একজন মুসলমান হওয়া কি দোষের আর হিলারী কি এদ্দুরও জানেন না যে ওবামা নিজেই বলেছেন আমি মুলসমান নই এবং কখনো ছিলাম না । যতদুর জানি মানে জানাটা সম্পুর্ন নয় ।  এক পক্ষ তোরজোড় চালাচ্ছেন প্রমান করার জন্য যে ওবামা কোন না কোন ভাবে ইসলামের সাথে জড়িত ।  এমনও প্রচারনা চালানো হচ্ছে যে ওবামা সিনেটর হওয়ার সময় কোরান শরিফে হাত রেখে শপথ নিয়েছেন ,  জাতীয় সংগীত বাজানোর সময় বুকে হাত রাখেননি । এটা সত্যি যে ওবামার দাদা খ্রিষ্টান থেকে মুসলমানে ধর্মান্তর ঘটিয়েছিলেন ।  আবার বাবা পিতৃ সুত্রে মুসলমান হলেও কাজে কর্মে নাকি মুসলমানিত্বের ধারে কাছে ছিলেন না ।  ইন্দোনেশিয়ান সত বাবাটি অবশ্য মুসলমান ছিলেন ।  অনেকে আবার এই অভিযোগ তুলছেন যে ইন্দোনেশিয়ায় মাদ্রাসায় পড়াশুনার সময় মহান আল্লাহর প্রশংসা করে লিখেছিলেন । আমেরিকা কি এখনো বর্নবাদে ভোগে । বোধহয় তাই ।  আরেকজন প্রেসিডেন্ট পদপ্রার্থী যিনি রিপাবলিকানের চুড়ান্ত মনোয়ন পেয়েছেন সেই জন মেকেইনকেও একই সমস্যায় পড়তে হয়েছিল ।  তার একটি ১৬ বছরের পালক মেয়ে আছে ।  সেই মেয়েটি অর্থাত  ব্রিজিতার জন্ম আবার বাংলাদেশের একটি মুসলমান পরিবারে ।  শিশু অবস্থায় বাংলাদেশের একটি আশ্রম থেকে তাকে পালক হিসাবে নেওয়া হয় ।  তার কালো চামড়াটি বহু বছর আগে মেকেইনের বিরুদ্ধে প্রচারনা রসদ যুগিয়েছিল । কেইথ এলিসন যিনি প্রথম মুসলমান কংগ্রেসম্যান তারও বিরুদ্ধে প্রচারনা চালানো হয়েছিল যে তিনি একজন মুসলমান ।  তার নির্বাচনের সময়টি আবার নাইন এলাভেনের পর ছিল ।  তার বিরোধী রিপাবলিকান পার্টির একজন ইহুদি ছিলেন ।  কিন্তু তার মুসলমানিত্ব তার নির্বাচনে বাধা হয়ে দাড়ায়নি ।  তিনি আবার যখন কোরান শরীফ হাতে নিয়ে শপথ নেন তখন আবার সমালোচিত হন ।  কলেজে থাকাকালীন অবস্থায় এই ভদ্রলোক ইসলাম ধর্মে  ধর্মান্তর ঘটান ।  উল্লেখ্য আমেরিকার এক তৃতীয়াংশ মুসলমান হল ধর্মান্তরিত মুসলমান ।  কিছুদিন আগে কংগ্রেসম্যানদের একটি কমিটির সদস্য হিসাবে তিনি যখন ইসরায়েলে যান শান্তি আলোচনার জন্য তখন আল আকসা মসজিদে গিয়ে আবেগতাড়িত হয়ে পড়েন তিনি ।  এখন দেখার বিষয় একজন বারাক হোসাইন ওবামা কি পারবেন বর্নবাদের সকল বাধা ডিংগিয়ে আমেরিকার প্রথম কালো প্রেসিডেন্ট হতে ।  হলে সেটি হবে মানবতার জয় । 
                    
