ইজরায়েলের হুমকি আর একটি গল্প



                        ইসরায়েলের ডেপুটি প্রাইম মিনিস্টার সউল মোফাজ ইরান আক্রমনের হুমকি দিলেন ।  তার মতে ইরান তার পারমানবিক কর্মসুচি ত্যাগ না করলে ইরানকে আক্রমন করাটা ঠেকানো যাবেনা ।  এনিয়ে একটি গল্পের অবতারনায় গেলাম । গায়ের মাতব্বর লাইসেন্স করা বন্দুক কিনেছেন ।  আর সবার মত দেওয়ান মিয়া গেল বন্দুক দেখতে ।  মাতব্বর সবাইকে বুঝালেন মাতব্বরীর কাজে বন্দুকের দরকার আছে ,  অনেকদিক সামলাতে হয় ।  পরেরদিন মাতব্বরের এক পোষ্য দেওয়ান মিয়ার বাড়ীর সীমানায় এসে দাড়াল ,  হাতে চকচকে বন্দুক শোভা পাচ্ছে ।  গতবছর সীমানার একটা গাছ নিয়ে এই পোষ্যের সাথে ঝগড়া বাধে দেওয়ান মিয়ার ।  দা হাতে নিয়া সেইবার পোষ্যরে খেদিয়েছিল দেওয়ান মিয়া ।  এইবার পরিস্থিতি ভিন্ন ।  দেওয়ান মিয়ার সামনেই সেই পোষ্য তার সংগীরে দিয়ে গাছের ফল পেরে খায় আর দাত কেলিয়ে হাসে । এর কয়দিন পর দেওয়ান মিয়ার বাড়িতে রাতে ডাকাত হানা দেয় ,  বন্দুকের ভয় দেখিয়ে সব লুটেপেটে নিয়ে যায় ।  পরেরদিন দেওয়ান মিয়া যায় গায়ের শিক্ষক হাফিজ সাহেবের কাছে । প্রশ্ন করে স্যার মাতব্বর আর ডাকাত দুজনেরই বন্দুক আছে ।  ওদের মধ্যে পার্থক্য কি । হাফিজ মিয়া উত্তর দেন ,  একজনেরটা লাইসেন্স করা আরেকজনারটা লাইসেন্স ছাড়া । একজন মানুষ মারে লাইসেন্স কইরা আরেকজন লাইসেন্স ছাড়া । আমার একটা লাইসেন্স করা বন্দুক থাকবার পারেনা ।  দেওয়ান মিয়া শুধায় । হাফিজ সাহেব উত্তর দেন ,  থাকবার পারে তবে পাখি মারার বন্দুক ,  কারন তোমারে সেইটাই শোভা পায় । 

