সামহ্যোয়ার ইনের বুড়ো  ( মানসিকতায় )  ব্লগারবৃন্দ



                        অনেকবছর আগে সমারসেট মমের একটি ছোট গল্প পড়েছিলাম ।  এক বুড়োদের আশ্রমে দু বুড়ো ছিল ,  যারা একজন আরেকজনকে দেখতে পারত না ।  পরষ্পরের প্রতি তীব্র বিদ্বেষ পোষন করত ।  মজার ব্যপার তারা ছিল আবার দাবা খেলার পার্টনার । দাবা খেলার তুমুল ঝগড়া ছাড়াও এদের দিন কাটত পরষ্পরের বিরোদ্ধাচরনে ।  একদিন হঠাৎ করে এক বুড়ো অসুখে মারা গেল । বুড়োর মৃত্যুর পর অন্য বুড়ো ক্রমশ :  বিষন্ন হয়ে পড়ল । এবং একসময় অন্য বুড়োর শোকে এ বুড়োও মৃত্যুবরন করল । সামহ্যোয়ার ইনের কিছু ব্লগারদের আচরন ঐ দুই বুড়োর মতই । তারা পরষ্পরের বিরোদ্ধাচরন করেন অনেকটা সামহ্যোয়ার ইনে বেচে থাকার জন্যই ।  তাই অন্যপক্ষের অংশগ্রহন না থাকলে এক পক্ষ হ্য়ত নিষ্ক্রিয় হয়ে পড়বেন । কিন্তু সমস্যটা ঐসব ব্লগারদের নিয়ে যারা নিরপেক্ষভাবে ব্লগিং করাটা উপভোগ করতে চান ।  একসময় তাদের একটি অংশ একপক্ষকে সমর্থন করা শুরু করেন অনেকটা প্রভাবিত হয়ে । জন্ম ,  মৃত্যু ,  নৈতিকতা ,  আদর্শ ইত্যাদি প্রশ্নে দুনিয়ার বেশিরভাগ মানুষ উত্তর খুজে তার নিজ ধর্মে ,  তাই ধর্ম একজন মানুষের সবচাইতে সেনসিটিভ ইস্যু বলা চলে । আবার স্বাধিনতা আমাদের জীবনের একটি অত্যন্ত গুরত্বপুর্ন ঘটনা ।  এরমধ্যদিয়ে আমরা একটি নিজস্ব পতাকা নিজস্ব বাসভুমি ,  নিজস্ব জাতিসত্বা খুজে পেয়েছি । তাই এই দুই ইস্যুটাকে কাজে লাগান অনেক ব্লগার সামহ্যোয়ার ইনে তাদের জীবন ষ্পন্দনকে সচল রাখার জন্য । কিছু কিছু ক্ষেত্রে বুঝে না বুঝে সীমা লংঘন করেন ওনারা ।  নিরীহ গোছের কিছু ব্লগাররা আহত হন এতে ।  কিছু জঘন্য মানসিকতার ব্লগার আছেন যারা এটি করেন নিশ্চিত হয়েই উদ্দেশ্যপ্রনোদিতভাবে ।  এদের প্রতিহত করার সবচাইতে ভাল পন্হা হল এদের পরিহার করা ।  আর কর্তৃপক্ষ ত আছেনই ,  সামহ্যোয়ার ইনের স্বার্থেই তাদের খুব একটা সীমালংঘনের সুযোগ দেয়া হবেনা আশাকরি । তবে কিছু সিরিয়াসধর্মী ব্লগার আছেন যারা প্রত্যেকটা ইস্যুতেই গুরুত্বপুর্ন অভিমত রাখেন দায়িত্বশীল হয়েই ।  তাদেরকে উদ্দেশ যে সৎ তাতে সন্দেহের অবকাশ নেই । 
                    
