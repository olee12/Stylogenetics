ভাগ্য



                        কিছুদিন আগে ভাগ্যসংক্রান্ত একটি গল্প নিয়ে কিছুটা বিতর্কের সুচনা হয়েছিল । একজন মানুষ তার নিজের ভাগ্যকে নিজেই গড়তে পারে  -  এই সংলাপটি আপাতদৃষ্টিতে কিছুটা সত্য হলেও একজন মানুষ তার ভাগ্য দ্বারা আসলে কতটুকু নিয়ন্ত্রিত হয় তা অবশ্যই আলোচনা সাপেক্ষ ।  মাও সেতুংএর একটি উক্তি অনেকটা এইরকম ছিল যে আমি ইতিহাস এবং সময়ের সৃষ্টি মাত্র ,  সময় তার প্রয়োজন মেটাতে আমাকে না হলেও অন্যকে বেছে নিত । এমনটা প্রায়শ : ই ঘটে যে অনেক সময় পরিস্থিতি একটা মানুষকে পুরোপুরি বদলে দেয় । ৭১এর মুক্তিযুদ্ধ আমাদের পুরো জাতিকে একটি যোদ্ধা জাতিতে পরিনত করেছিল ,  পরিস্থিতি স্বাভাবিক হলে আমাদের এই পরিবর্তন আসত না । এটাত গেল জাতিগত ,  ব্যক্তিগত ঘটনাও অনেক সময় আমাদের জীবনে আমুল পরিবর্তন ঘটায় ।  পরিবারের একমাত্র বাউন্ডুলে ছেলে হঠাত করেই খুবই দায়িত্বশীল আর ভদ্র বনে যায় ।  কারন আর কিছুই নয় ,  আকস্মিক দুর্ঘটনায় ঐ পরিবারে একমাত্র উপার্জনক্ষম কর্তার মৃত্যু ।  আমরা সাঈদ আনোয়ারে কথা জানি ,  কন্যার মৃত্যুতে তার জীবনে আমুল পরিবর্তন ঘটে ।  কিছুদিন আগেও ইউরোপীয়দের যেসব দুর্ভোগ পোহাতে হয়েছে তার চাইতে অনেক ভাল জীবনযাপন করছি আমরা ।  ২য় বিশ্বযুদ্ধে ইউরোপ ক্ষতবিক্ষত হয়েছে ,  মৃত্যু হানা দিয়েছে যত্রতত্র ।  আবার এর কিছু আগে প্লেগ রোগে ইউরোপের শহরের পর শহর উজার হয়েছে ,  এককোটি ইউরোপিয় ভয়ে পাড়ি দিয়েছে আমেরিকায় ।  এমনকি আমেরিকাকেও গৃহযুদ্ধের দুর্ভোগ পোহাতে হয়েছে অনেক বছর । আর আজকের ইউরোপ কিংবা আমেরিকাতে যারা জন্মগ্রহন করেছে তারা কি ঐ সময়কার ইউরোপিয়ান কিংবা আমেরিকানদের চাইতে অনেকগুনে ভাগ্যবান নয়কি ।  আবার জন্মগতভাবে যারা অন্ধত্ব বা পংগুত্ব বহন করছে তারা কি পারবে শুধুমাত্র চেষ্টা চালিয়ে তাদের এই অন্ধত্ব বা পংগুত্বকে ঘুচিয়ে দিতে ।  আর এটিও নাকি অনেকটা প্রতিষ্ঠিত সত্য যে ডি এন এতে মানুষের যে তথ্য সংরক্ষিত থাকে তাতে তার চরিত্রের অনেক কিছুই নির্ধারিত হয়ে যায় ।  যদিও এব্যাপারে আমার ব্যাপক কোন গ্গান নেই ।  জেনেটিকালি কিছু রোগ যে পুরুষাক্রমে আমাদেরকে বহন করতে হয় এটা সবাই জানি ।  এরপরও কিন্ত কেউ কখনো ভাগ্যের হাতে নিজেকে সমর্পন করে বসে থাকেনা ।  কেননা পথচলাই জীবন ।  পথের দীর্ঘতা কিংবা শেষ কারো জানা নেই ,  জানা নেই পথের মোড়ে মোড়ে আমাদের জন্য কি অপেক্ষা করছে ।  তাই এভাবে হয়ত বললে ভাল যে ভাগ্য আমাদেরকে নিয়ত্রন করে কিন্তু জীবনকে নিয়ত্রন করি আমরা নিজে ।  

