সুইজারল্যান্ডে মিনার নির্মানে নিষেধাজ্ঞা



                        সুইজারল্যান্ডের ৫৭ ভাগ জনগন মসজিদের মিনার নির্মানের বিরুদ্ধে ভোট দিয়েছেন ।  তাই এখন থেকে কোন মসজিদের মিনার নির্মান করা যাবে না ।  মিনার নির্মানে বিরোধ করে বলা হচ্ছে এটা নাকি ইসলামের ক্রমবর্ধনশীল শক্তির প্রতীক । ভোটাভুটির আগে মিনার নির্মানের বিরুদ্ধে প্রবল প্রচারনা চালানো হয় । পোষ্টারে ছেয়ে যায় শহর ।  পোষ্টারের বেশিরগুলোতে ইসলামের নেগেটিভ চেহারাটি ফুটিয়ে তোলার চেষ্টা চলে ।  বোরখা পড়া মহিলার পোষ্টার ।  সুইজারল্যান্ডের বুক চিড়ে বেরিয়ে আসা মিনারের ছবি । এই পর্যন্ত সুইজারল্যান্ডে যদিও কোন উগ্র ইসলামিক কর্মকান্ডের কোন ঘটনা ঘটেনি ।  যদিও সুইজারল্যান্ডের সরকার প্রচারনা চালিয়েছিল করে মিনারের বিরুদ্ধবাদীরা যাতে জিতে না যায় । কিন্তু জনগন সরকারের প্রচারনায় সাড়া দেয়নি । সুইজারল্যান্ডের আইনমন্ত্রী বলেছেন যদিও এটি তাদের জন্য বিব্রতকর তবুও তারা জনগনের রায় মেনে নিবেন । আশাকরি আমাদের দেশেও এজাতীয় কোন সিদ্ধান্ত গ্রহনের কোন প্রয়োজন দেখা দিলে তাতে জনগনের মতামতকেও গূরত্ব দেয়া হবে । 
                    
