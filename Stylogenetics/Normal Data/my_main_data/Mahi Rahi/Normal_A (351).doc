মোবাইল কন্যার সাথে প্রেম



                        আমার পাশের ফ্লাটের সমবয়সী শ্যাম বর্ণের মেয়েটি নামি মিষ্টি ।  শুনেছি শ্যাম বর্ণের মেয়েদের গলা এবং আচরন মিষ্টি হয় ,  কিন্তু এর আচরন কটু আর কথা বলে কর্কশ গলায় ।  আমি পারতপক্ষে ওর সামনে পড়তে চাইনা ,  কারন আমার সাথে ওর আচরন অনেকটা বাসার কাজের ছেলের সাথে যে আচরনের করা হয় তার মত ।  মা ওকে স্নেহ করেন ,  এছাড়া ওর মা অর্থাৎ আন্টি আর মায়ের মধ্যে খুবই সখ্যতা ।  " এই মা বলেছেন একটা চাপাতার প্যাকেট এনে দাও ত ।  দেরি করোনা ।  " আন্টি হয়ত বলেছেন যা তোর ভাইয়াকে একটু কষ্ট করে এনে দিতে বল ।  তাই সে বলবে আদেশের সুরে ।  ক্রমাগত এরকম অযাচিত সব আচরনে আমার মেয়েদের উপর  একধরনের বিরক্তিবোধ জেগে উঠছিল ।  ঠিক এরকমই এক সময়ে আমার বন্ধু জাহিদ আমাকে একটি মোবাইল নাম্বার দিয়ে বলল মেয়েটির সাথে কথা বলে দেখতে পারিস ,  ওর খালাতো বোনের সাথে আমার ভাল খাতির ।  এরপর থেকে শুরু হল ঐ নাম্বারের মেয়েটির সাথে মোবাইল ফ্রেন্ডশীপ ।  নাম কথা ।  মেয়েটির মধুর মিষ্টি কথায় আমি আভিভুত হলাম ।  চমৎকার করে গোছিয়ে কথা বলা মেয়েটার প্রতি আমার আকর্ষন দিনকে দিন বাড়তেই থাকল ।  পাশের ফ্লাটের শ্যাম বর্ণা মেয়ের মিষ্টির অসাদাচরন আমায় আর ষ্পর্শ করে না ।  সত্যি বলতে কি মোবাইল কন্যার প্রেমে বিভোর ।  তর সইতে না পেরে শেষ পর্যন্ত সিদ্ধান্ত নিলাম কথার সাথে দেখা করার ।  স্থান নির্ধারিত হল একটি চাইনিজ রেষ্টুরেন্ট ।   পুর্ব নির্ধারিত সময় অনুযায়ী অধীর আগ্রহ আর উত্তেজনা নিয়ে পৌছলাম রেষ্টুরেন্ট ।  পরিধেয় কাপড় দিয়ে আমরা পরষ্পরকে চিনে নেব ঠিক করেছি ।  এছারা নাম ত আছেই ,  তাকে আমার নাম বলেছি আকাশ ।  রেষ্টুরেন্টের কোনার একটি টেবিলে বসে আছি এই আশায় আনিন্দ্যসুন্দর একটি মেয়ে এসে মিষ্টি গলায় বলবে আপনার নাম কি আকাশ ।  কিছুক্ষন পরে আরেক কোনার একটি টেবিলে বসা একটি মেয়ের দিকে চোখ পড়তেই আমার পিলে চমকে উঠল ।  মিষ্টি  কারো খোজে এদিক ওদিক তাকাচ্ছে ।  মিষ্টি নামের যন্ত্রনাটিকে রেষ্টুরেন্ট অবদি কখনো কল্পনাও করিনি ।  ওর বিষদৃষ্টি থেকে নিজেকে বাচাতে ওকে আড়াল করে অন্যদিকে মুখ করে বসলাম ।   " এই তুমি এখানে কি করছ ?  " মিষ্টির কর্কশ গলা শুনে চমকে তাকালাম ওর দিকে । আমতা আমতা করে বললাম ,   " তাতে তোমার কি ?  "  " এই নীল সার্ট আর কাল প্যান্ট পড়েছ কেন তুমি ।  "  " আমি কি কাপড় পড়ব তা কি তোমার কাছে শুনে পড়তে হবে ।   " আমার মেজাজ খারাপ হতে শুরু করল ।  হঠাৎ করেই ওর গায়ের কাপড়ের দিকে তাকিয়ে আমি থ হয়ে গেলাম ।  কথা বলেছিল ঠিক ওরকম কাপড়ই পড়ে আসবে ।  সব ষ্পষ্ট হতে শুরু করল আমার কাছে ।  আমি আসছি বলেই দৌড়ে পালালাম রেষ্টুরেন্ট থেকে । 

