স্বাধিনতা কি কেবলই আবেগের বিষয়



                        নারায়নগন্জের সৈয়দপুরে মুক্তিযোদ্ধা খলিল মিয়া যুদ্ধের সময় দুই পাকসেনাকে অপহরন করেছিলেন এছাড়া আরো গুরুত্বপর্ন ভুমিকা রেখেছিলেন ৭১ এর মুক্তিযুদ্ধে ।  এখন জীবিকা নির্বাহ করেন রিকসা চালিয়ে ।  একটি দৈনিকের খবরটিতে আরো বলা হয়েছে কোন ভাতা পান না এই বৃদ্ধ ।  শুনেছি অত্যন্ত একজন মুক্তিযোদ্ধা আত্মহত্যা করেছিলেন ,  এই স্বাধীন বাংলাদেশে তার বাচতে খুব কষ্ট হচ্ছিল বলে ।  এছাড়া আরো অগুনিত মুক্তিযোদ্ধা এবং মুক্তিযোদ্ধা পরিবার আছেন যাদেরকে মানবেতর জীবন যাপন করতে হয় ।  মুক্তিযুদ্ধ হয়েছিল কেন ? আমরা ঘটা করে ১৬ ডিসেম্বর পালন করব বলে ?  মুক্তিযুদ্ধ আর মুক্তিযোদ্ধাদের নিয়ে ভালো সাহিত্য আর সিনেমা হবে বলে ?  আমরা মুক্তিযুদ্ধ পক্ষের ,  কথায় কথায় কিছু মানুষ আর  দল এই বলে গলা ফাটিয়ে স্বার্থসিদ্ধি হাসিলের পায়তারা করব বলে ? পাকিস্তান যদি আমাদের প্রাপ্য সম্মান আর অধিকার থেকে আমাদেরকে বন্চিত না করত তাহলে কি তখনকার জাতীয় নেতারা বাংলাদেশকে স্বাধীন করার কথা কখনো ভাবতেন ? আওয়ামীলীগের ৭১ পুর্ববর্তী নির্বাচনের বিজয়কে যদি পশ্চিম পাকিস্তানের সংকীর্নমনা আর স্বার্থপর নেতার সঠিক মুল্যায়ন করত তাহলে কি আমরা কখনো স্বাধীন হতে চাইতাম ? শিক্ষা ,  সংষ্কৃতি ,  চাকরি ,  ব্যবসা বানিজ্য সবক্ষেত্রেই আমরা পশ্চিমা পাকিস্তানীদের বৈষম্যের শিকার হয়েছিলাম বলেই সব পেশার মানুষেরাই একসময় নিজেদের অধিকার আদায়ের আন্দোলনকে মুক্তিযুদ্ধে পরিনত করেছিল । খলিল মিয়ার মত আর সব মুক্তিযোদ্ধারা চেয়েছিল কোনরূপ বৈষম্যের শিকার না হয়ে নিজেদের মত করে বাচতে । আজকে পশ্চিম পাকিস্তানীরা নেই তবুও শিক্ষা সংষ্কৃতি নিরাপদ নয় ।  বাবা মারা ইংলিশ মিডিয়াম স্কুলগুলোতে সন্তানদের উজ্জল ভবিষ্যত গড়তে স্বাচ্ছ্যন্দবোধ করেন বেশি ।  সস্তা ,  নিম্নরুচির বিদেশি সংষ্কৃতি চর্চা এখন গাও গ্যারামেও চলছে ,  অনেকের কাছে এটাই আধুনিকতা ।  চাকুরি ব্যবসা ক্রমেই একটি শ্রেনীতেই ঘুর্নিপাক খাচ্ছে আর বাড়ছে ধনী দরিদ্রের বৈষম্য ।  খলিল মিয়া আর সব অবহেলিত মুক্তিযোদ্ধাদের কাছে তাই ১৬ ডিসেম্বর কোন বিশেষ বার্তা নিয়ে আসে না ।  তারপরও শুধু আবেগ দিয়ে মুক্তিযুদ্ধের মুল্যায়নে কি আমাদের সন্তুষ্ট থাকা যুক্তিযুক্ত হবে ?  কেননা স্বাধীনতা অর্জনের চাইতে রক্ষা করাটা বেশি কষ্টের ।  

