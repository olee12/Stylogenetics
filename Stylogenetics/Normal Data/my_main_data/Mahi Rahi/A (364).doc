বিশ্বাস এবং বিশ্বস্থতা



                        জাপানের প্রবাস জীবনে একবার একটি মজার ঘটনা ঘটেছিল।বরিশালের হারুন ভাইয়ের সাথে একসাথে একটি এপার্টমেন্টে থাকি আমি।হারুন ভাইয়ের ইচ্ছা হল তার কানের টিউমারটি কেটে ফেলবেন, বললেন আমায় আমার হেলথ কার্ডটি দেয়ার জন্য।ইউনিভার্সিটিতে পড়ার সুবাদে আমার হেলথ কার্ড ছিল।কার্ডের সুবাধে খরচের ৩% দিতে হত।অনীহা সত্তেও কার্ড দিয়ে দিলাম। হাসপাতাল ছিল বাসা থেকে হাটায় ১০ মিনিটের পথ। কোন ঝামেলা ছাড়াই হারুন ভাইয়ের কানের ছোটখাট অপারেশনটি সারা হল।যাহোক কয়েক মাস পরের ঘটনা। পার্টটাইম জবের জায়গায় অসাবধানতাবসত: মেশিনে আংগুল চাপা পড়ল। শরনাপন্ন হলাম আবার সেই হাসপাতালের। যথারীতি ডাক পড়ল আমার। ক্ষতের জায়গায় ব্যন্ডেজ করে দিলেন নার্স ডাক্তারের নির্দেশ অনুযায়ী। হেলথ কার্ডে এন্ট্রি দিতে গিয়ে চমকে উঠলেন,আরে তুমি না কয় মাস আগে এসেছিল কানের টিউমার সারাতে এসেছিল।তারপর আশ্চর্য হওয়ার ভংগিতে ডাক্তারকে আমার কান দেখিয়ে বললেন, দেখ দেখ ওর কানের সেলাইটা কি সুন্দরভাবে মেশে গেছে মনেই হয় না ওখানে টিউমার ছিল।আমি প্রমাদ গুনলাম, তাড়াহুড়ার ভান করে কার্ড নিয়ে পালালাম হাসপাতাল থেকে। আর অবাক হলাম ওদের সারল্য আর মানুষর প্রতি বিশ্বাস দেখে।আমাদের মধ্যেও যদি ওদের মত পারষ্পরিক বিশ্বাস এবং বিশ্বস্থতা থাকত, আমাদের সমাজও হত ওদের মত সুন্দর।

