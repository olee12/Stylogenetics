তিন মিনিটের গল্প  ( স্বপ্নের শেকল ) 



                        মতিন মিয়ার গৎবাধা জীবনে রংয়ের কোন ছোয়া একেবারেই নেই ।  বয়স পয়ত্রিশ ছুই ছুই করলেও বিয়ে সাদী করা হয়নি ।  ছোটখাট একটা চাকুরি করে যে কয়টাকা রোজগার হয়ে তা খরচ হয়ে যায় বুড়ো বাবা মাকে পালতে গিয়ে ।  শুকোনো খটখটে শরীরের মতিন মিয়ার জীবনটি গত দশটি বছর বন্দি হয়ে আছে একটি ছোট চাকুরি ,  থাকার একটা ছোটি চৌকি আর একটা ট্রানজিস্টার রেডিওতে ।  গোটা পাচ বছর আগে সাহস করে কিনে ফেলেছিল যন্ত্রটি ।  যদিও দাম টানতে হয়েছিল মাত্র পাচশতটি টাকা ।  এনিয়ে মতিন মিয়ার যেমনটি কোন অনুযোগ বা অভিযোগ নেই ,  তেমনটি এমন অন্য কেউ নেই যে ব্যপারটি নিয়ে সামান্যতম চিন্তা করার সময় পায় । গত একটা মাস ধরে কিছুটা চিন্তিত হয়ে পরে মতিন মিয়া । ঠিক তার মতই দেখতে যমজ বললেও অত্যুক্তি হয় না ,  এমন একটি মানুষ ,  তার চিন্তার জগতে একটু একটু জায়গা করে নিতে থাকে ।  তার অফিসটির আশেপাশে কোথাও কাজ করে হয়ত ,  নিশ্চিতভাবে তার চাইতে ঢের ভাল কোন চাকুরি ।  দুপুরবেলা কর্তার লান্চের যোগান দিতে বাইরে বেরোয় যখন তখন লোকটিকে দেখে দুপুরবেলার খাবার আয়োজনে ।  প্রতিদিনই কোন না কোন ভাল খাবার নিয়ে ।  আর অফিস ছুটিতে কিংবা অফিসের জানালায় দাড়িয়ে লোকটিকে মাঝে মাঝে ঘরে ফিরতে দেখে মোটামুটি সুন্দর একটি মেয়েকে সাথে নিয়ে ঘরে ফিরতে ।  এরিমাঝে অনেকটা আকস্মিকভাবে মতিন মিয়ার বাবামা দুজনেই খুব কম কয়টা দিনের ব্যবধানে এ জগত ছাড়েন ।  শোক কাটিয়ে উঠতে না উঠতেই মতিন মিয়া আবিস্কার করে মনের খায়েশ মেটাতে এখন প্রতি মাসেই কয়টি টাকা তার হাতে উদ্ধৃত থাকবে । ছোট মাপের কিছু স্বপ্নও দেখা শুরু করে সে ।  হয়ত দুপুরবেলায় অফিসের পাশের কোন রেস্তোরায় ভাল কিছু খাওয়া দাওয়া কিংবা অফিসে শেষে কোন একটি মেয়েকে নিয়ে কোথাও অভিসারে বেরোবার ।  কিন্তু ছোট একটি দুর্ঘটনা তাকে আবার দু : চিন্তায় পরে মতিন মিয়া ,  স্বপ্নগুলো হারিয়ে ফেলার আশংকা দেখা দেয় ।  তার একমাত্র ছোট বোনটির গরীব খেটেখাওয়া স্বামী প্রান হারায় সড়ক দুর্ঘটনায় ।  এতিম ছোটো দুটো মেয়েকে নিয়ে সাহায্যের জন্য হাত পাতে মতিন মিয়ার দুয়ারে । গভীর রাতে ঘুম ভেংগে ধরফরিয়ে জেগে উঠে মতিন মিয়া ।  খুব সুন্দর একটা স্বপ্ন দেখে ভয় পেয়ে যায় সে ।  স্নপ্নটিতে আকাশে উড়ে বেড়াচ্ছিল সে পাখির মতই যেমনটি ইচ্ছে ঠিক তেমনিভাবে । খুব সুস্বাদু কিছু খাবার কিংবা খুব সুন্দর একটি মেয়েও ছিল স্বপ্নটিতে ।  খুব অস্পষ্টভাবে আশেপাশে কোথাও ঘুরোঘুরি করছিল ।  স্বপ্নের শেষের দিকটাতে কানের কাছে কে যেন ফিসফিসিয়ে বলছিল ,  স্বপ্নের সবকিছুই তোমার ,  শুধু চাই স্বাধীন হয়ে ডানা মেলা । এক গ্লাস পানি গলায় ঢেলে দিয়ে জানালায় চোখ ফেরায় মতিন মিয়া ।  আকাশটা বেশ পরিস্কার ।  বেশ কয়টা তারাও মিটি মিটি জ্বলছে ।  বিড়বিড় করে নিজের অজান্তেই  এক গ্লাস পানি গলায় ঢেলে দিয়ে জানালায় চোখ ফেরায় মতিন মিয়া ।  আকাশটা বেশ পরিস্কার ।  বেশ কয়টা তারাও মিটি মিটি জ্বলছে ।  কে যেন মনের মাঝে নি : শব্দে বলে উঠে কিছু ভাল খাবার আর একটি সুন্দর মেয়ের স্বপ্নের শেকলে আমার বহু বছরের স্বাধীন জীবনটিকে শৃংখলিত করতে চাই না ।  

