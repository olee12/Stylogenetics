শেষ চুরি



                        ছগির আলীর পেশাদার চোর হলেও থানায় আগমন এই প্রথম তাও স্বেচ্ছায় । ধরা পড়লে ছোটখাট শাস্তিতে পার পেয়েছে কোনটাই থানা পর্যন্ত গড়ায়নি ।    " স্বর্নের অলংকারগুলান আমিই চুরি করছিলাম ।  " থানার ওসি সাহেব অবাক বিস্ময়ে আগন্তুকের দিকে তাকিয়ে রইলেন । কাপড় চোপড় আর মলিন চেহারার লোকটিকে চোর বলে গন্য করা গেলেও থানায় এসে এভাবে ছিচকে চোরের আত্মসমর্পন অবাক হওয়ার মতই বৈকি । অভিজাত পাড়ার একটি পরিবারের একজন বুড়ো কাজের লোককে গতকালই ধরে থানায় নিয়ে নিয়ে আসা হয়েছিল ঐ পরিবারেরই কিছু স্বর্নের জিনিষ চুরির দায়ে ।  ১০ বছরের পুরানো এই কাজের লোকটিকে দেখে ওসি সাহেবের মায়া হয়েছিল সহজ সরল চেহারা আর বিনয়ী আচরনের জন্য ।  ঐ পরিবারে কর্তা ব্যক্তিও বুড়ো লোকটিকে এক সপ্তাহের সময় দিয়ে দয়া প্রদর্শন করেছিলেন ।  শেষমেষ তুলে দিয়েছেন পুলিশের হাতে । আগন্তুকের বত্তব্য বুড়ো কাজের লোকটি নয় ঐ পরিবারের স্বর্নের জিনিষগুলো এক রাতের অন্ধকারে সুযোগ বুঝে সেই চুরি করেছিল ।  কিছুক্ষন তার বত্তব্য শুনে ওসি ভদ্রলোক নিশ্চিত হলেন লোকটি পেশাদার ছিচকে চোর ।  যদিও জিনিষগুলো ফিরিয়ে দেওয়ার কারন বুঝতে পারলেন না ।   " চুরি যখন করলেই ফিরিয়ে দিতে এলে কেন ?  "  ওসি সাহেব কড়া সুরে জিজ্ঞেস করলেন । ধৈর্য ধরে সময় নিয়ে উত্তর শুনলেন ওসি সাহেব ।  সব শুনে আরো অবাক হলেন ওসি সাহেব । স্বর্নগুলোন চুরি করে পলায়নরত লোকটি আশ্রয় চেয়ে উঠেছিল বুড়ো কাজের লোকটির বস্তির ঘরে ,  কয়দিন আত্মগোপন করবে বলে ।  লোকটি কিছুটা অসুস্থ ছিল বলে দয়া করে রাতের জন্য থাকতে দিতে রাজী হয়েছিলেন ,  রাজী করিয়েছিলেন নিজের বুড়ো স্ত্রীকেও । সেই রাতেরেই এক গভীর প্রহরে কারো ফুপিয়ে কান্নার শব্দ শুনে জেগে উঠে চোর লোকটি ।  নিঃশব্দে জেগে উঠে দেখে বুড়ি মহিলা ফুপিয়ে কান্না করছে আর বুড়ো কাজের লোকটি মাথা নিচু করে বসে আছে ।  পরের দিন সকালে বৃত্যান্ত জেনে নেয় চোর লোকটি ।  কাকতালীয়ভাবে বুড়ো লোকটির মনিবের ঘর থেকে খোয়া যাওয়া স্বর্নের জিনিষগুলো সেই চুরি করেছিল  ।  মায়া পড়ে গিয়েছিল বুড়োবুড়ির প্রতি তার ।  নিজের চুরির দায় নির্দোষ বুড়ো লোকটি ঘাড়ে বয়ে নিয়ে বেড়াচ্ছে জেনে অপরাধবোধের জন্ম নেয় চোর লোকটির মনে ।  প্রায়শ্চিত করার এই মোক্ষম সুযোগটি কাজে লাগানোর চিন্তা আসে ওর মাথায় ।  জীবনে একটিমাত্র হলেও ভাল কাজ করার জন্য মন আকুল হয়ে উঠে চোর লোকটির । পরেরদিন সন্ধ্যায় মনস্থির করে যখন আশ্রয়দাতার ঘরে ফিরে তখন দেরি হয়ে গেছে ,  পুলিশ থানায় ধরে নিয়ে গেছে বুড়ো লোকটিকে ।  তারপর অনেকটা সাহস করেই থানায় আসা । ছগির আলীকে হাজতে পাঠিয়ে দিয়ে জিনিষগুলো মালিকের কাছে ফিরিয়ে দেয়ার ব্যবস্থা করলেন ওসি সাহেব ।  বুড়ো কাজের লোক সফি মিয়াকে ছেড়ে দেয়া হল আবার মনিব ভদ্রলোক আস্বাশ দিলেন কাজে পুনরবাসিত করার ।  পরেরদিন সফি মিয়া থানায় উপস্থিত হলেন ,  হাতে একটি টিফিন যত্ন করে ধরা ।  ওসি সাহেব সমাদর করে সামনের চেয়ারে বসতে দিয়ে জিজ্ঞেস করলেন আসার হেতু ।   " ছেলেটার চাচী খাবার পাঠিয়েছে ,  অনুমতি দেন ত ।  "  এর মধ্যেই চোরের সাথে বুড়ো কাজের লোকটি চাচা ভাতিজার সম্পর্ক পাতিয়েছে জেনে মজা পেলেন ওসি সাহেব । সহানুভুতির সাথে বললেন ,   " আপনি চাইলে দেখাও করতে পারেন ।  "  " সে আপনার অনেক মেহেরবানি ,  আসলে আমি একটু দেখাও করতে চেয়েছিলাম ।  " ছগির আলীর খোচা খোচা দাড়িমোচ গজিয়েছে মুখে ,  কিন্তু চেহারাটা বিষন্ন নয় ।  প্রশান্তির একটা আভা ছড়িয়ে আছে চোখে মুখে ।  সফি মিয়াকে দেখে মুখ আরো উজ্জল হয়ে উঠল ছগির আলীর ।  " চাচী ভালা আছে নি চাচা মিয়া ।  "  ছগির আলী চাচার প্রতি তার অনুরাগটি প্রকাশ করল চাচীর খবর নিয়ে ।  " তোমার চাচী তোমার জন্য খাবার পাঠাইছে ।  টিফিনটা ছগির আলীর হাতে তুনে দেন সফি মিয়া ।  " টিফিনটা খুলে নিয়ে খেতে বসে যায় ছগির আলী ,  কোন দবিধা করেনা ।  সস্নেহে তাকিয়ে দেখেন সফি মিয়া ।  খাওয়া শেষ হলে সুখের ঢেকুড় তুলে ছগির আলী । একসময় একপাশে নির্জনে ডেকে নিয়ে ছগির আলীর চোখের দিকে পলকহীন চোখে তাকিয়ে সফি মিয়া শুধান ,   " আমাদের জন্য তুমি এত বড় ত্যাগ স্বীকার করলা ?  "  " চাচা মিয়া আমি স্বভাবে চোর ,  আর আপনে স্বর্নগুলান চুরি করছেন মাইয়ার সংসার বাচাইতে ।  "  " জীবনে আপনি একবারই চুরি করছেন তাও বিপদে পইরা এরজন্য আপনারে সারাজীবন খেসারত দিতে অইব কে ?  আর আমি সারাজীবন চুরি কইরাও পার পাইয়া যামু ?  সারা জীবন চুরি করছি লোভে ,  এই প্রথম চুরি করলাম পুন্যের জন্য ।  "  " জামাইডা আমার সাথে এমুন আচরন করব বুঝতে পারিনাই ,  হঠাত কইরাই দশহাজার টাকার লাইগ্যা চাপ দিল আমি দিশা হারাইয়া ফালাইছিলাম ,  একটা মাত্র মাইয়াই আমার ।  " হঠাত করেই সফি মিয়া ছগির আলীর হাত জড়িয়ে ধরেন ,  আবেগমাখা কন্ঠে বলেন ,   " তুমি কথা দাও আর চুরি করবা না ।  " ছগির আলী সফি মিয়ার হাতদুটো আরো জোড়ে জড়িয়ে ধরে দৃঢ় কন্ঠে বলে ,   " কথা দিলাম ।  " 

