বাংলাদেশ এগিয়ে চলেছে ? 



                        প্রবাস জীবনে একদিন অলিম্পিক প্রতিযোগীতা দেখছি বাড়তি আগ্রহ নিয়ে ।  বাংলাদেশের এক প্রতিযোগীর সৌভাগ্য ঘটেছে সাতারের ফাইনাল ইভেন্টে অংশগ্রহনের ।  জেতার কোন আশা নেই তারপরও আশায় বুক বাধা । শুরুর প্রথম থেকেই ক্রমেই পিছিয়ে পড়ছিলেন বাংলাদেশী প্রতিযোগী ।  একসময় দৃষ্টিকটু রকমভাবে সাতরালেন সবার পেছনে পেছনে ।  তখনও এক দুই ল্যাপ বাকি ।  কিছুটা বিরক্ত হয়েই চোখ ফেরালাম অন্যদিকে ।  এমনিভাবে কিছুসময় অতিবাহিত হলে হঠাৎ করেই উপস্থিত দর্শকদের চেচামেচিতে চোখ ফেরালাম টিভির স্ক্রীনের দিকে ।  প্রতিযোগীতার শেষ উত্তেজনা মুহূর্ত তখন ।  তাকিয়ে চক্ষু ছানাবড়া ।  অবিশাস্য রকমের ব্যাপার ।  সবাইকে অনেক পেছনে ফেলে  আমাদের প্রতিযোগী টাচলাইনের দিকে এগিয়ে চলেছেন ।  একে একে সবাই টাচলাইন স্পর্ষ করল ,  সবার অনেক আগে আমাদের প্রতিযোগী ।  কিন্তু খেলা তখনও শেষ হয়নি ।  আমাকে আরো অবাক করে দিয়ে আমাদের দেশী ভাই পেছনের দিকে সাতরালেন ।  সাতার শেষ করতে তার তখনও এক ল্যাপ বাকি । মাঝে মধ্যে বিভিন্ন মিডিয়া আর জাতীয় নেতাদের মাধ্যমে বেশ ফলাও করা প্রচার করা হয় দেশ এখন অনেক এগিয়ে ।  সারা দুনিয়ার সাথে প্রতিযোগীতায় সমান তালে এগিয়ে চলেছে ।  সবার হাতে হাতে মোবাইল ,  মুখে হাসি ,  চারিদিকে আলোর ঝলকানি ।  দুনিয়ার উন্নতর প্রযুক্তি আর ভোগ্যপন্য আমাদের হস্তগত ।  কিন্তু ভয় লাগে মোহ না ভংগ হয় ।  তখন ভালভাবে তাকিয়ে দেখব হয়ত আর সবাই যখন তাদের লক্ষে পৌছে গেছে ,  আমার প্রিয় বাংলাদেশ তখন পেছন ফেরছে তার যাত্রাটি নতুন করে শুরু করতে ।  
                    
