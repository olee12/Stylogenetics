৭১ এর গল্প



                        ৭১ এর যুদ্ধ শুরু হয়ে গেছে ।  সাব্বিরের বাবা নাম না জানা একটি ফুলের গাছ নিয়ে এলেন একদিন ।  পুতে দিলেন তাদের ছোট্ট উঠোনটিতে ।  সাব্বিরের যত্ন ধীরে ধীরে বেড়ে উঠল গাছটি ।  এরিমধ্যে যুদ্ধও  গুরুতর রূপ ধারন করেছে ।  সাব্বিরের বয়স তখন ১০ বছর  ।  পাকসেনা আর তার দোসর রাজাকারদের অত্যাচারে বাংলাদেশ তখন জ্বলছে দোজখের আগুনে  ।  পাক হানাদাররা একদিন আক্রমন করল তাদের গ্রামটিকেও ।  সাব্বির আর তার মাকে আগেভাগেই তার মামারা নিয়ে গেলেন আরও ভেতরের দিকের একটি গ্রামে ।  বাবা রয়ে গিয়েছিলেন বাড়ি পাহারা দিতে ।  মুক্তকামী মানুষেরা ধীরে ধীরে প্রতিরোধ গড়ে তুললে পাক সেনারা পিছু হঠতে শুরু করল ।  একসময় সাব্বিরেরা ফিরে এল নিজের গ্রামটিতে ।  যাবার আগে হানাদারেরা পুড়িয়ে দিয়ে গিয়েছিল সব ঘড়বাড়ি ।  সাব্বিরদের বাড়ীটিও পুড়ে মাটিতে মিশে গেছে ।  তার বাবার পোড়া লাশটিকে ওরা মামারা খুজে পেল একটা খুটিতে বাধা অবস্থায় ।  লাশটিকে গোড় দেয়া হল ফুল গাছের পাশে তাদের ছোট্ট সেই উঠোনটিতে ।  আশ্চর্যজনকভাবে উঠোনের সেই ফুলের গাছটি তখনও অক্ষত অবস্থাতেই ছিল ।  এরপর থেকে সাব্বির যখনই তাকিয়েছে গাছটির দিকে মনে পড়েছে তার বাবার কথা ।  একদিন ভোরবেলায় ঘুম থেকে জেগে উঠে সাব্বির অবাক চোখে তাকাল উঠোনের ফুলের গাছটির দিকে ।  ছোট্ট একটি লাল ফুল ফুটে আছে গাছটিতে ।  বাবা মরে গেলে একটিবারও কাদেনি সাব্বির ।  শোকে পাথর হয়ে গিয়েছিল ।  এই প্রথম তার দুচোখ বেয়ে অঝোর ধারায় অশ্রু বয়ে গেল ।  বাবার কথা মন করে । কাকতালীয়ভাবে সেইদিনটি ছিল ১৯৭১ সালের ১৬ ডিসেম্বর ।  -  - রিপোষ্ট -  - 
                    
