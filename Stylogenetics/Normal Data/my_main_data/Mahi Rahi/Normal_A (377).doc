রাজনীতি এবং জনগন



                        রাজনীতির সাথে জনগনের সম্পৃত্ততা যত কম থাকবে ততই তা দেশের জন্য মংগল ।  জনগন অবশ্যই রাজনীতির ব্যপারে সচেতন হবে ,  তবে তা শুধু ভোটাধিকার চর্চার ক্ষেত্রে । রাজনীতিতে সীমিত সংখ্যক সৎ এবং যোগ্য লোক সক্রিয় থাকলে দেশের বাকি সিংহভাগ জনগন তাহলে কর্মোদ্দীপনায় দেশ গঠনে মনোনিবেশ করতে পারবে ।  রাজনীতিকদের জবাবদিহিতার ব্যপারটি অবশ্যই জনগনের হাতেই ন্যস্ত থাকবে ।  আমি নিশ্চিত যে দেশে কর্মসংস্থানের ব্যবস্থা হলে রাজনীতির মত একটি অনোৎপাদনশীল খাতে জনবলের অপচয় ঘটবেনা । স্বাধীনতার সঠিক মুল্যায়ন তখনই ঘটবে ,  যখন এদেশের দরিদ্র মানুষগুলো তিন বেলা খেয়ে পড়ে সুন্দরভাবে বাচতে পারবে । পাকিস্তানীরা আমাদেরকে আমাদের অধিকার থেকে বন্চিত করেছিল বলেই আমার স্বাধীন হতে চেয়েছিলাম । এখন আবার দেশের একটি ক্ষুদ্র এলিট গোষ্টি দেশের সিংহভাগ জনগনকে তাদের অধিকার থেকে বন্চিত করছে । তাই স্বাধীনতার প্রতি জনগনের শ্রদ্ধাবোধ কমতে থাকবে ,  স্বাধীনতা যুদ্ধে শহীদদের প্রতি যা হবে অসম্মানজনক । আজ সকালে বাসে করে যখন অফিসে যাচ্ছিলাম পাশে তখন বসেছিলেন বয়স্ক দুই ভদ্রলোক ।  দ্রব্যমুল্যের উর্ধগতি ,  লোডশেডিং ইত্যাদি প্রসংগ তুলে একসময় পরষ্পর বলতে শুরু করলেন ,  পাকিস্তান আমলেই ভাল ছিলাম । আমি শুধু অন্যদিকে মুখ ফিরিয়ে বসেছিলাম । 

