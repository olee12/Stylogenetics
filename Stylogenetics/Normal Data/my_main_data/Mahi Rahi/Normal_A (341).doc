পৃথিবী যেদিন ধংস হবে



                        আবিদ কল্পনাও করতে পারেনি যে পৃথিবীকে এই বিকট চেহারায় পাবে । ওরা যখন পৃথিবী ছেড়েছিল তখন পৃথিবী ছিল সবুজ শ্যামল ।  হয়তবা ওরা যে জায়গায় ল্যন্ড করেছে কেবলমাত্র ওই জায়গাটিই ওরকম ।  মরুভুমির চাইতেও বিবর্ণ আর প্রানহীন । তোমার ধারনা আছে কত বছর আগে আমরা পৃথিবী ছেড়েছিলাম । সহকারি জামিলের দিকে তাকিয়ে আবিদ জিজ্ঞেস করল ।  " ২০০ বছর হবে ।  " ষ্পেস মিশনে ওরা সব মিলিয়ে ১০ জন সামিল হয়েছিল । মিশনটি ছিল অনেক মিলিয়ন মাইল দুরের একটি গ্রহে যেখানে ওরা আশা করেছিল জীবনের সন্ধান পাবে ।  ওদেরকে আশাহত হতে হয়নি ।  জীবনের সন্ধান না পেলেও একজাতীয় উদ্ভিদ আর তরলের সন্ধান পেয়েছে ওরা ।  ওদেরকে এসকর্ট করে নিয়ে যাওয়া হল একটি কক্ষে ,  দেখতে অনেকটা প্রিজন সেলের মত ।  পরিচিত কাউকে পাওয়া গেল না ।  ওরা আশা করেছিল হাজার হাজার লোকের আগমন ঘটবে তাদেরকে অভ্যর্থনা জানাতে । বেশ কয় ঘন্টা পর একজনকে কাছে পেয়ে বাইরে ঘুরে বেরোনের ইচ্ছে প্রকাশ করল আবিদ । উত্তর এল নিষেধ আছে ।   " কেন ?  "  " আপনারা আমাদের বন্দি ।  "  " মানে ।  প্রায় চিতকার করে উঠল আবিদ ।  " পরের দিন আদালতের মত একটা জায়গায় ধরে নিয়ে আসা হল ওদেরকে ।  বিচারকের চেয়ারে বুড়োমত একজন লোক বসে আছে । ওদেরকে হতবাক করে দিয়ে জুরিদের সামনে বিচার কাজ শুরু হল । আমরা ত মিশন সফলভাবে সেরেই ফিরে এসেছি ,  আমাদের অপরাধ ,  ক্ষিপ্ত আবিদ চেচিয়ে বলল । ওদেরকে পাঠিয়েছিল বিশ্ব মহাকাশ সংস্থা ।  যারা কাজ করে পৃথিবীর রাষ্ট্রগুলো অনুমোদিত ফরমুলা অনুসারে । তোমরা গ্রহটি আক্রমন করে কেবল ক্ষান্ত হওনি ধংস করেছ সামনে যা পেয়েছ তাই । বিচারকের কথা শুনে চক্ষু ছানাবড়া হওয়ার জোগাড় আবিদের । গোটা ১০ বছর দিনরাত পরিশ্রম করে পৃথিবীর মানুষের বসবাসযোগ্য একটি ক্ষুদ্র কলোনি গড়তে গিয়ে ওদের জান বেরিয়ে যাওয়ার উপক্রম হয়েছিল ,  আর এব্যাটা কিসব আবোল তাবোল বকছে ।  আমাদের গ্রহটার সাথে তোমরা ভাল আচরন করনি । এবার সবকিছু স্পষ্ট হতে শুরু করল আবিদের কাছে । তোমরা তাহলে মানুষ নও এলিয়ান ।  আমাদের গ্রহের সর্বত্রই আমাদের উপস্থিতি ছিল । আমাদের প্রধান বৈশিষ্ট্য হল যে আমরা সহজেই অন্য কিছুতে ট্রান্সফরম করতে পারি আর একটি বৈশিষ্ট্য হল যে তোমাদের চাইতে দ্রুত সবকিছুই আমরা সহজেই শিখে নেই ।  অন্যভাবে বললে শুধুমাত্র একটি ফর্মে নয় অনেকগুলো ফর্মে আমরা আমাদের প্রকাশ ঘটিয়ে থাকি । তাই কলোনি গড়তে গিয়ে তোমরা যা কিছু নষ্ট করেছ পাহাড় ,  উদ্ভিদ কিংবা মাটি ,  তার সাথে সাথে আমাদেরও বিনাশ ঘটেছে । তোমাদের অলক্ষেই তোমাদের কাছ থেকে সবধরনের জ্ঞান জড়ো করা শুরু করি আমরা । তোমাদের মতই স্পেসশীপ গড়ে তুলে পাড়ি জমাই তোমাদের গ্রহে ।  তোমাদের অনেক আগেই পৌছে যাই প্রথিবীতে ।   " তারপর কি হল ?  পৃথিবীর মানষগুলো ,  শহরগুলো আর সবকিছুর ?  "  উত্তেজিত হয়ে পড়ে আবিদ । তারপর ক্রোধে দুঃখে ফেটে পড়ে আবিদ ,  চিতকার করে বলতে থাকে ,  তোমরা ওদের কি করেছ ? দীর্ঘস্বাস ফেলল বুড়ো মানুষটি অর্থাত এলিয়ানটি । জান ,  যখনই পৃথিবীর ফুল ,  পাখি ,  শিশু আর সুন্দর সব নৈসর্গের ব্যপারে আমরা জানতে পারলাম তখনই তোমাদের সুন্দর পৃথিবী দেখার ইচ্ছে জেগে উঠে ,  পাশাপাশি মানবিক গুনগুলিরও বিকাশ শুরু হয় আমাদের মাঝে ।  সংগীনির হাত ধরে পুর্নিমার রাতের চাদের দিকে তাকিয়ে থাকা ,  মায়ের কোলে শিশুর হাসি ,  রাত জেগে অসুস্থ কোন আপন জনের সেবা ইত্যাদি মানবিকগুনগুলো প্রচন্ড নাড়া দেয় আমাদের ।  একসময় পৃথিবীর পথে যাত্রা শুর করি আমরা । যতই কাছে আসছিলাম ততই ভাবছিলাম যে জায়গায়টায় নামব সেখানে দিন হবে নাকি রাত্রি । কিন্তু দুর্ভাগ্যবশতঃ আমাদের স্পেসসীপ যখন পৃথিবী স্পর্শ করল পৃথিবীতে তখন দিন ।  উন্মুখ হয়ে পড়লাম আমরা পৃথিবীর প্রথম সৌন্দর্য দেখার জন্য । পৃথিবীর চেহারা দেখে চমকে উঠলাম ,  একি চেহারা পৃথিবীর ,  চারিদিকে ধংসযজ্ঞ ,  ফুল ,  পাখি ,  শিশু কোথাও কিছু নেই ।  কোথাও সবুজের সামান্য ছোয়াটুকুও নেই ।  সকাল ,  বিকাল কিংবা সন্ধায় পৃথিবীর একই চেহারা কেবল রাত্রিবেলায় বিষাদময় চাদ আকাশে ঝুলে থাকে । কি ধরনের হতাশ আমরা হয়েছিলাম বুঝতে পার । যাহোক এই ধংসস্তুপের মাঝেই আবাস গড়ে তুলে পর কি ঘটেছিল জানার জন্য আমরা কাছে লেগে পড়লাম । কিছুদিনের মধ্যে সবকিছু পরিস্কার হয়ে যায় । নানান অজুহাতে দেশে দেশে যুদ্ধ ছড়িয়ে পড়েছিল শেষে শুরু হয় হয়েছিল নিউক্লিয়ার ওয়ার ।  মাত্র কয়টা দিনেই পৃথিবী ধংস হয়ে গিয়েছিল । তোমাদের পরষ্পরের প্রতি হিংসা ,  বিদ্বেশ ,  মাত্রাতিরিক্ত লোভ লালসা সবকিছুই ধবংস করে দিয়েছে । আমি অবাক হয়েছি শিশুর ,  ফুল কিংবা প্রিয়জনের প্রতি তোমাদের ভালবাসা তোমাদের পৃথিবীকে বাচিয়ে রাখতে পারেনি ।  অথচ একটি ফুলের প্রতি ভালবাসাই যথেষ্ট ছিল পৃথিবীকে বাচিয়ে রাখার জন্য । হঠাত করেই বুড়ো বিচারকটি পকেট থেকে কি জানি বার করে সবার সামনে মেলে ধরে ।  ইলেক্ট্রিক এলবাম ।  ওদের অলক্ষে সরিয়ে নেয়া হয়েছে ।  ওটা আবিদের । অন করতেই আবিদের তিন বছরের মেয়েটির ছবি ভেসে ওঠে । বাবা তুমি ভাল থেক .  .  .  .  .  .  .  .  . অডিও বেজে উঠে । অনবরত চোখের জল পড়তে থাকে আবিদের চোখ বেয়ে । একসময় বুড়ো বিচারকও চমকে উঠেন চোখে হাত দিয়ে ,  পানিতে তার চোখও ভিজে গেছে । 

