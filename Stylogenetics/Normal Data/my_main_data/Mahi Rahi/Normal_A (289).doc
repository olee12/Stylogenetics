ব্লগে রাজনৈতিক দলের লেজুরবৃত্তির অবসান চাই ,  চাই সুস্থ্য রাজনৈতিক আলোচনাকিছু



                        প্রশ্নের উত্তর চেয়ে এই পোষ্টটি লেখা । যতই দিন যাচ্ছে ততই আমাদের জাতীয় রাজনীতির কুতসিত এবং কদাকার চেহারাটি ক্রমশ উদঘাটিত হচ্ছে ।  যেখানে দেশপ্রেম নেই ,  নৈতিকতা নেই ,  আছে ব্যাক্তি স্বার্থ আর টাকার খেলা । তারপরও এই ব্লগে অনেক ব্লগারকেই দেখা যায় ,  জাতীয় বড় দলগুলোর পক্ষালম্বন করে বিভিন্ন পোষ্ট দিতে ।  যা ঐসব ব্লগারদের মেধা আর মননের সাথে যুতসই নয় । উপরোল্লিখিত ব্লগারদের কাছে কিছু প্রশ্ন উত্থাপন করছি উত্তরের আশায় । দুটি প্রধান রাজনৈতিক দলের মধ্যে গুনগত কোন পার্থক্য আছে কি ?  কোন কোন নির্বাচনী এলাকায় দেখা যায় কোন একটি দলের মনোয়ন পেতে ব্যর্থ হয়ে অন্য দলের হয়ে সাংসদ নির্বাচিত হন যখন তখন প্রথোমত্ত দলের বিষোদগার করেন চোখ বুঝে ।  এই ভদ্রলোকের দুটি দলের যেকোন একটির সাংসদ নির্বাচিত হওয়ার সুযোগ ছিল । দুটি দলের কোনটিতেই গনতন্ত্রের চর্চা হয়না বললেই চলে ।  চলে পরিবারতন্ত্র ।  দুটি দলেরই শাসনামলে গডফাদারদের উত্থান ঘটে ।  দুটি দলই মুক্তিযুদ্ধের চেতনার কথা বললেও মুক্তিযুদ্ধ বিরোধীদের সাথে আতাত করে জনসমক্ষেই । দুটি দলের ছাত্রনেতা এহেন কোন পাপকর্ম নেই যা করতে তারা দ্বীধান্বীত হয় না ।  নির্বাচিত হলে দেশের উন্নয়নের চাইতে লোটপাটের মাধ্যমে পার্টির ক্ষমতাকে সুসংহত করতেই নেতা কর্মীরা উদ্যম দেখান বেশি । তৃত্বীয় যে দলটি ,  মুক্তিযুদ্ধে রয়েছে তার বিতর্কিত ভূমিকা ।  এটা অনেকটাই ষ্পষ্ট যে দলটি ইসলামকে ব্যবহার করে দলীয় স্বার্থে ।  এমনকি বিভিন্ন ব্যবসা প্রতিষ্ঠানে ইসলামিক ব্রান্ডের প্রচলন ঘটিয়ে মুনাফা অর্জনটাই এদের কাছে মুখ্য মনে হয় ।  এদের প্রথম সারির নেতারা দেশ স্বাধীন হওয়ার পর আত্মগোপন করেছিলেন অনেক বছর । আর ছোটখাট যে বাম - ডানপন্হি দল আছে তারা মনে হয় রাজনীতি করে কোনমতে খেয়ে বেচে থাকার দায়ে । এটাই যখন আমাদের রাজনীতির বাস্তব চেহারা তখন রাজনীতিতে সচল বর্তমান কোন দলের লেজুড়বৃত্তি করাটা একজন শিক্ষিত সজ্জনের পক্ষে করাটা আদৌ সমীচিন কি ? তারপরও দলীয়করনটা ঠিকই চর্চিত হয় বিস্ববিদ্যালয় এমনকি বিচারবিভাগের অধীনস্থ বিভিন্ন আদালতেও ।  শ্রদ্ধেয় শিক্ষক আর আইনজীবিরা মাঝে মাঝে উত্তপ্ত হয়ে উঠেন একটি দলের পক্ষালম্বন করে । 　শিক্ষাদান কিংবা ন্যায়বিচার নিশ্চিত করার চাইতে দলের স্বার্থ সংরক্ষনে এরা সক্রীয় হয়ে উঠেন বেশি । এসবক্ষেত্রেই ব্যাক্তিগত স্বার্থটাই নিয়ামক শক্তি হিসাবে কাজ করে বেশি । সামহ্যোয়ারইনে ব্যাক্তিগত স্বার্থসিদ্ধির কিংবা হানির সুযোগটি সীমিত ।  নির্ভীক চিত্তে সত্যের পক্ষালম্বন করলে খুব বেশি ক্ষতিবৃদ্ধির সম্ভাবনা নেই ।  বিরূপ কিছু মন্তব্য হজম করতে হলেও করা যায় সত্যের খাতিরে ।  দেশের জন্য দেশের মানুষের জন্য এই সামান্য ক্ষতিটুকু স্বীকার সতসাহসটুকুও কি নেই আমাদের ।   দলীয় রাজনীতির উর্ধে থেকে সামহ্যোয়ার ইনকে কি আমরা এমন একটি প্লাটফর্ম হিসাবে  ব্যবহার করতে পারিনা যেখানে  দেশ আর দেশের মানুষের স্বার্থটাই হবে কেবলই বিবেচ্য বিষয় । এটি না করলে আমাদের জাতিগত দৈন চেহারাটি ক্রমশ :  প্রকাশিত হবে আর একটি মাধ্যমে । 

