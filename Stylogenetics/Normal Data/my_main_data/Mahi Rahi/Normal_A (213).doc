বাংলাদেশটা কার ?  মুজিব নাকি জিয়ার ? 



                        কতগুলো প্রশ্ন আমার নিজের কাছে এবং কিছুটা সাহস সন্চয় করে আপনাদের কাছেও করা হল ।  শেখ মুজিব কিংবা জিয়া আপনার জীবনে কতটুকু প্রভাব বিস্তার করেন ?  আপনি এদের কারো জন্য নিজের স্বার্থের কতটুকু বিসর্জন দিতে প্রস্তুত ।  তাদের রাজনৈতিক আদর্শে আপনি কতটুকু অনুপ্রানিত ? স্বাধীনতার সংগ্রামটি কারো একক অর্জন নাকি সারা বাংগালী জাতির অর্জন ।  দেশটা কার ?  আওয়ামীলিগের না বিএনপির ? রাজনীতির নামে ব্লগের শিক্ষিত ?  মানুষেরা যে নোংরা কাদা ছোড়াছুড়ি শুরু করেছেন তাতে দেশের কিংবা দেশের গরীব মানুষের কতটুকু উপকার হবে ? বাংলাদেশের নোংরা রাজনৈতিক পরিবেশে কোন একটা রাজনৈতিক দলের পক্ষাবল্বন করে আপনি কি নিজের মর্যাদাকেই অসম্মান করছেন না ?  যেখানে দুটো রাজনৈতিক দলই ছোটখাট সন্ত্রাসী থেকে শুরু করে গড ফাদারদেরকেও লালন পালন করে থাকে ।  বাংলাদেশের কোটি কোটি মানুষ যখন অভুক্ত আর সামনের দিনগুলোতে চিত্রটি যখন আরো ভয়াবহ হবার আশংকা আছে তখন আপনার রাজনৈতিক উদ্দ্যেশপ্রনোদিত পোস্টগুলো কতটুকু যথার্থ ।  এবার উত্তরগুলো আমিই দিচ্ছি । প্রথমত আমাদের দেশের রাজনৈতিক ব্যক্তিত্বরা ব্যক্তি জীবনে পাশাপাশি রাজনৈতিক জীবনে বড় রকমের ব্যর্থ ।  আমার জীবনে তাদের কোন প্রভাব একেবারেই নেই । আমি মনে করি বাংলাদেশের স্বাধীনতা সাড়ে সাতকোটি মানুষের  ( রাজাকার বাদে )  অর্জন । আমি মনে করি বাংলাদেশ কারো বাপের বা স্বামীর দেশ না এটা পনেরো কোটি মানুষের দেশ ।  আমি মনে করি ব্লগে কেউ যখন কোন রাজনৈতিক দল বা ব্যক্তিকে নিয়ে পোষ্ট দিয়ে মাত্রাতিরিক্ত আবেগ উচ্ছাস প্রকাশ করেন তারা হয় ন্যাকা নয়ত মুর্খ । একজন মুজিব ,  একজন জিয়া ,  একজন হাসিনা কিংবা একজন খালেদা না থাকলেও আমার কিংবা বাংলাদেশের জীবন থেমে থাকবে না ।  জীবন তার নিজের গতিতে চলতে থাকবেই ।  ব্যক্তিগত জীবনে আমরা সৎ এবং দায়িত্বশীল হলে এদের মুল্যায়নে কোন বিভ্রান্তি ঘটবে না ।  তাই আসুন নোংরামী না করে গঠনমুলক আলোচনা কিংবা চিন্তাকে প্রাধান্য দিয়ে বাংলাদেশের সব মানুষের কল্যান কামনা করি ।  

