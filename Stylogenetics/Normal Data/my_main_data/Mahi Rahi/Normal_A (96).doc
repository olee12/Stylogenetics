ছোট গল্প  -  দূর্বলকে কখনো অবহেলা করা ঠিক না । 



                        একগ্রামে অনেকগুলো সবল ছেলেপেলেদের মধ্যে একটিমাত্র দূর্বল ছেলে ।  তাই সবাই তাকে কিছুটা অবজ্ঞা করেই চলত ।  দূর্বল ছেলেটির খেলাধুলা কিংবা অন্য কোনকিছুতে অংশগ্রহন ছিল না বললেই চলে ।  গ্রামের ছেলেপেলেরা ছোট্ট একটা নদী অপর পারে পাহাড়ের কোলে মাঠের মত একটা জায়গায় খেলতে যেত ।  দূর্বল ছেলেটিও সংগে যেত ,  যদিও মাঠের একপাশে বসিয়ে রাখা হত তাকে ।  গাজপালায় ঢেকে থাকা বনটিতে ভয়ংকর সব পশুর আনাগোনাও ছিল ,  যদিও দিনের বেলায় মাঠের দিকটা ছিল নিরাপদ ।  ঝড়ো আবহাওয়ার এক বিকেলে ,  সব ভয়কে উপেক্ষা করেই গ্রামের ছেলেপেলেরা রওয়ানা দিল খেলার মাঠের দিকে ।  বিকেল যতই গড়াতে লাগল ঝড়ের বেগও বাড়তে লাগল পাল্লা দিয়ে ।  ঝড় একসময় তীব্র রূপ ধারন করল ।  টনক নড়ল ছেলেগুলোর ,  দৌড়ে আশ্রয় নিল গূহার মত একটি জায়গায় ।  দূর্বল ছেলেটি আগে থেকেই ওখানে আশ্রয় নিয়েছিল ।  ঝড় তখন দানবীয় রূপে গাছপালা সব তছনছ করে ফেলছে ।  একটি গাছ শেকড়শহ উপড়ে এসে পড়ল গূহার মুখে ।  ঝড় কিছুটা কমে আসতেই ছেলেগুলা হাত লাগালো গাছটাকে সরানোর ।  কাজটি তাড়াতারি সাড়ার জন্য মরিয়া হয়ে উঠল তারা ।  সাঝের ঘনিয়ে আসা অন্ধকারে ভয়ের মাত্রাটা বাড়তে লাগল তাদের ,  ভয়ংকর সব জানোয়ারের ।  গাছ ঠেলতে লাগল তারা সবাই মিলে ,  গাছ একটু নড়ে তা আবার নড়ে না ।  বার বার চেষ্টা চালিয়ে ব্যর্থ হল তারা ,  শেষ পর্যন্ত মাটিতে হাতপা ছড়িয়ে বসে পড়ল সব হতাশ হয়ে পড়া ছেলেগুলা ।  বিশ্রাম নেয়ার পর ,  শেষ চেষ্টায় সব শক্তি লাগিয়ে আবার গাছিটিতে ঠেলা লাগাল তারা ,  একটু নড়ে থেমে পড়ল গাছটি আবার  ।   " আমাকে তোমাদের সাথে চেষ্টা করতে দাও "  ,  দূর্বল ছেলেটি মৃদু শুরে বলল । সবাই তখন মরিয়া হয়ে উঠেছে ।  রাজি হয়ে আবার গাছিটিকে ঠেলতে শুরু করল সবাই ,  এবার দূর্বল ছেলেটিসহ । একটু একটু নড়তে শুর করল গাছটা ,  তারপর সবাইকে অবাক করে দিয়ে গাছটি গড়িয়ে পড়ল একপাশে একটুখানি ,  আর তাতে করেই গুহা থেকে বেরিয়ে আসার সুযোগ পেল ছেলেগুলো ,  একজন একজন করে ।  ওরপর থেকে দূর্বল ছেলেটিকে কেউ কখনো আর অবহেলা করেনি ।  
                    
