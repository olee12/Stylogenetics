চ্যনেলগুলোতে প্রচারিত এডগুলোর অনেকগুলো দায়িত্বজ্ঞানহীন।



                        একটি আইসক্রীম কোম্পানীর এডে দেখা গেল একটি ছেলে প্রেম নিবেদনের অর্থে একটি মেয়েকে ফুল দিল। বিনিময়ে মেয়েটি ছেলেটিকে টাকা দিলে অপমানিত ছেলেটি টাকা হাতে নিয়ে দেখে যে মেয়েটির মোবাইল নাম্বার লেখা। (যদি ভুল দেখে না থাকি)।কাজটি কি দেশদ্রোহি নয়কি। রাষ্টীয় সম্পদের বিনষ্ট ঘটছে এতে।ডিজুসের একটি এডে দেখা যায় ধাওয়া করা পাওনাদারকে ফাকি দেয়ার জন্য ফ্লেকজি লোড করা হচ্ছে। আবার মোবাইলে অনুমতি ছাড়াই কথা বলা এক যুবক পালাচ্ছে, আরেক বন্ধু হোন্ডা নিয়ে উদ্ধারে এলে মালিককে মোবাইল ফেরত দিয়ে ফ্রি টকটাইমের অজুহাত দেখাচ্ছে। এক্ষেত্রে লক্ষনীয় হোন্ডাওয়ালা বন্ধুর উপস্থিতি ছেলেটিকে সাহসী করে তুলেছে।এটি অনৈতিকতা নয়কি?একবার জাপানের প্রবাস জীবনে একটি জাপানিজ ছেলে কতগুলো জাপানিজ মেয়েকে দেখিয়ে আমাকে দুষ্টুমি করে বলল এরা সবাই ইয়েলো ক্যবের মত। পরে একজন অর্থ বুঝিয়ে বলল যে খালি থাকলে যে কেউ হাত উঠালে ইয়েলো ক্যবে দরজা খুলে যাত্রী উঠিয়ে নেয়। ক্লোজআপের একটি এডে দেখা গেল, মেয়েটি প্রপোজ করতে আসা ছেলেটিকে বলছে সিট খালি নাই।মেয়েরা এখন ইয়েলো ক্যবের চাইতেও সস্তা পন্য। পরে দেখা গেল ফ্রি পাওয়া সানগ্লাসের মহাত্ব্যে ছেলেটি চারপাচটা মেয়েকে বগলদাবা করে ছুটে চলেছে। তারমানে দাড়াল ১টা সানগ্লাস = ৪টা মেয়ে।বাবু বেচে থাকলে কেমন হত,,,,,, একটেলের এই এডটি দেখে আমার চোখে প্রায় পানি এসে গেছিল। এর কিছুদিন পরেই একটেলকে ১৫০ কোটি টাকা জরিমানা করা হয় দেশীয় আইন লংঘন করে অবৈধ ভি ও আই পি ব্যবসার জন্য। আরো পরে গ্রামীন ফোন আর বাংলা লিংকেও একই কারনে জরিমানা করা হয়।অথচ এরা দেশপ্রেম, স্বাধিনতাকে উপজীব্য করে এডগুলো করে শুধুমাত্র মুনাফার জন্য।সামহ্যোয়ার ইনে যেমন সত্যিকার অর্থে অনেক দেশপ্রেমি আছেন যাদের স্বাধীনতাবিষয়ক পোষ্টগুলো আমাদের স্বাধীনতার মুল্যবোধগুলো জাগিয়ে তুলতে সাহায্য করে আবার উপরের কোম্পানিগুলোর মত এমন অনেক ব্লগার আছেন সস্তা জনপ্রিয়তার জন্য দেশপ্রেম, স্বাধিনতাকে ব্যবহার করেন।দেশ মাতৃতুল্য, একে নিয়ে মুনাফা কিংবা সস্তা জনপ্রিয়তার জন্য ব্যবহার জঘন্য মানসিকতার পরিচায়ক নয় কি?যাহোক আমাদের সতর্ক থাকতে হবে এডগুলোর ব্যপারে যাতে আমাদের দেশীয় এবং ধর্মীয় মুল্যবোধের পরিপন্হী না হয়।কেননা অনেক ক্ষেত্রে আমাদের শিশু কিশোররা এদের অনুকরন করতে করতে অনৈতিকতা চর্চায় অভ্যস্থ হয়ে পড়বে।
                    
