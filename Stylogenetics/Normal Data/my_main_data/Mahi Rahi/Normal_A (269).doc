বাংলাদেশের গল্প



                        দুনিয়ার এক প্রান্তে সাগরের পারে ছিল ছোট্ট একটি দেশ ।  সেই দেশের মানুষেরা ছিল যেমনই সহজ তেমনি সরল ।  সেই ছোট্ট দেশটি ছিল আবার হাজার মাইল দুরের আর একটি দেশের অংশ ।  ওই দুরের দেশের রাজা আর আর তার মন্ত্রীরা ছিল আবার খুব নিষ্ঠুর ধরনের মানুষ ।  মানুষ ত নয় সাক্ষাত দানব ।  তারা ঐ ছোট্ট দেশটির মানুষদের সবকিছুই কেড়ে নিত ।  তারা কষ্ট করে মাথার ঘাম পায়ে ফেলে যে ফসল ফলাত তা গিয়ে উঠত ঐ দূর দেশের দানবদের গোয়ালে ।  এমনকি দানবরা তাদেরকে নিজের ভাষায় মন খুলে কথা বলতে দিত না ।  একসময় সেই ছোট্ট দেশের মানুষগুলো মরিয়া হয়ে ওদের অধিকার চাইতে গেল দানবদের কাছে ।  দানবরা মুখে বলল অধিকার দেয়ার কথা ,  কিন্তু মনে মনে ভাবল ছোট্ট দেশের গরীব মানুষদের শায়েস্তা করার কথা ।  আসলে ঐ দানবদের কোন মনই ছিল না ।  তাই ওরা সুযোগ বুঝে একরাতে একযোগে ঝাপিয়ে পড়ল সেই ছোট্ট দেশের নিরীহ মানুষগুলোর উপর ।  দানবগুলো তাদের নখ আর হিংশ্র দাতের আচড়ে ছিবড়ে খুবলে খেতে লাগল শান্তি প্রিয় মানুষগুলোর শরীর ।  রক্তাক্ত করল তাদের মনটাকে ।  একসময় সেই শান্তি প্রিয় মানুষগুলো চিন্তা করল প্রতিরোধের ।  দানবগুলোকে উচিত শিক্ষা দিতে তাদের মাঝে জন্ম নিল হাজার বীরসেনানির ।  যারা মুক্তির স্বপ্ন দেখাল ।  তাই তারা ছিল মুক্তি সেনা ।  দানবরাও আরো বেশি হিংশ্রতা নিয়ে ঝাপিয়ে পড়ল ,  ক্রোধে হল ঊন্মক্ত ।  রক্ত গংগা বইল ।  মুক্তি সেনারাও সংকল্প বদ্ধ হল ,  দানবদেরকে তাদের ছোট্ট সবুজ শ্যামল দেশ থেকে বিতাড়িত করার শপথে ।  নয় মাস চলল সেই যুদ্ধ ।  একসময় হার মেনে পালাল সেই দানবের দল ।  এক সকালে সেই ছোট্ট দেশটির পশ্চিম আকাশে উদয় ঘটল স্বাধীনতার লাল সুরুযের ।  সেই দেশটির নাম বাংলাদেশ ।  
                    
