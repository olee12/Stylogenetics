একজন মুমূর্ষ রোগীকে বাচাতে এগিয়ে আসুন । 



                        একজন মুমূর্ষ রোগীকে বাচাতে এগিয়ে আসুন । 
সকল দেশবাসীর কাছে এই আকুল আবেদন । 
এই রোগীকে বাচাতে ধর্ম ,  বর্ণ ,  গোত্র নির্বিশেষে সবাইকে এগিয়ে আসার জন্য আকুল আবেদন জানাচ্ছি আমি ।  
সবাই এগিয়ে না আসলে একে বাচানো অসম্ভব । 
     এক ভদ্রলোক এক পত্রিকার সম্পাদকের কাছে গেলেন তার সাহায্যের আর্তিটি কাগজে ছাপানোর জন্য ।  
সম্পাদক জানতে চাইলেন কি ধরনের সাহায্য চাই ,  অর্থ না রক্ত । 
ভদ্রলোক উত্তর দিলেন ,   " একে বাচাতে হলে সবাইকে সবধরনের সাহায্য নিয়ে এগিয়ে আসত হবে ।  " 
সম্পাদক জানতে চাইলেন সেকি আপনার আত্মীয় হয় ? 
হ্যা ,  পরম আত্মীয় ।  লোকটি উত্তর দিল । 
 " বয়স কত ?  "  সম্পাদক প্রশ্ন করলেন । 
 " ৩৭ বছরের মত ।  " 
 " কতদিন ধরে অসুখ করেছে ।  "  সম্পাদক আবার প্রশ্ন করলেন । 
 " জন্মের পর থেকেই "  
 " এতদিন চিকিৎসা করাননি কেন ?  " 
 " রোগটা যে জন্মের পর পরই দানা বাধতে শুরু করেছে তা আমরা টের পায়নি ।  আর যারা টের পেয়েছিল তারা ভেবেছিল এমনিতেই সেরে যাবে ,  আর অনেকে একে আত্মীয় বলে কখনো ভাবেইনি ।  " 
 " রোগের শুরুতেই চিকিৎসা করলে আপনাকে শেষ মুহূর্তে আসতে হতনা ।  "  সম্পাদক বললেন । 
 " ঠিক বলেছেন ,  বড় ভুল হয়ে গেছে ।  শুরুতেই রোগটিকে নির্মুল করা উচিৎ ছিল ।  কিন্তু সবাই কিছুটা ঔদাসিন্য দেখিয়েছে ,  তারই মাশুল দিতে হচ্ছে আমাদেরকে এখন ।  " 
লোকটি হতাশ হয়ে বলল । 
 " আর ওর অস্তিত্বের সাথে আমাদের অস্তিত্ব জড়িয়ে আছে বলেই এখন এই আকুল আর্তি নিয়ে আসা ।  "  লোকটি যোগ করল । 
 " কি অসুখ করেছে ।  "  সম্পাদক এবার অসুখের কথা জানতে চাইলেন । 
 " ক্যান্সার হয়েছে ।  " 
 " কোথায় " 
 " শরীরের সব জায়গাতেই "  বলেই লোকটি দীর্ঘস্বাস ফেলল । 
 " তার গায়ে জন্মানো পোকাগুলোই তাকে কুড়েকুড়ে খাচ্ছে ।  "  লোকটি আবার বলল । 
 " কি ধরনের পোকা "  সম্পাদক ঘাবড়ে গিয়ে জিজ্ঞেস করলেন । 
 " বিভিন্ন জাতের ,  যেমন ঘোষখোর ,  মুনাফালোভী ব্যবসায়ী ,  ধর্মব্যবসায়ী ,  সুবিধাভোগী রাজনীতিবিদ আরো কতকি ? 
সম্পাদকটি এবার চেয়ার থেকে উঠে দাড়িয়ে বললেন ,  বলুন ত আপনি কে ?  আর আপনার রোগিটিইবা কি ? 
 " আমার রোগীটি হল বাংলাদেশ আর আমি হলাম একজন মুক্তিযোদ্ধা ।  "  লোকটি আস্তে করে উত্তর দিল । 
 

                    