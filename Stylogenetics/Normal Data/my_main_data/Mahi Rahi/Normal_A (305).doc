অরিল কি রাজাকার ? 



                        অরিলের বাবা কিংবা পুর্বপুরুষের কেউ রাজাকার ছিল ।  অত্যন্ত আত্মীয়স্বজনদের কেউ রাজাকার ছিল ।  তাও যদি না হয় স্বশুর পক্ষের কেউ রাজাকার ছিল ।  নিদেনপক্ষে তার বন্ধুদের কেউ নিশ্চয় রাজাকার ছিল ।  তারপরও যদি অরিলের রাজাকার লিংক উদ্ধারে আমরা সমর্থ না হই তাহলেও আমাদের নিরাশ হওয়ার কিছু নেই । আমরা সন্দিহান হব সামহ্যোয়ার ইনকে নিয়ে তার ব্যবসায়ী মনোবৃত্তির ।  কিন্তু কয়টা রাজাকার যদি সামহ্যোয়ার ইনে ব্লগিং না করে তাতেকি অরিলের খুব বেশি ক্ষতি হয়ে যাবে ?  তাহলে আমরা বলব মগবাজারের সাথে লেনদেন থাকাটাও অসম্ভব নয় ।  সন্দেহটা অমুলক নয় ,  কেননা আপনারা লক্ষ্য করে থাকবেন সামহ্যোয়ারের কোন এড নেই ,  যাদিয়ে সামহ্যোয়ার সহজেই বেশ টাকা হাতিয়ে নিতে পারত । জাতি হিসাবে নিজেদেরকে আমরা আর কত নিচে নামাব ? একজন বিদেশি মানুষ এদেশকে ভালবেসে এদেশের মানুষের জন্য এমন একটি কাজ করেছেন যা তার আগে কোন বাংগালী করার উদ্দোগ নেননি বা করেননি ।  আমাদের সুযোগ করে দিয়েছেন মুক্তচিন্তা চর্চা আর বিকাশের ।  তাও নিজের গাটের পয়সা খরচ করে ।  ভবিষত পরিকল্পনা থাকাটা অসম্ভব নয় ,  তারপরও অত্যন্ত ঝুকিটা ত নিয়েছেন ।  এভাবে সন্দিহান হওয়াটা যদিও ছোট মনের পরিচায়ক ।  তারপরও কিছু ব্লগারের ব্যাক্তি আক্রমনের স্বীকার হতে হচ্ছে ওনাকে ।  অভিযোগ করা হচ্ছে ওনি নাকি রাজাকারদের প্রতি সহানুভুতিশীল । সামহ্যোয়ার ইনকে রাজাকার মুক্ত রাখার দায়িত্বটি অনেকাংশে আমাদের সাধারন ব্লগারদের উপর বর্তায় ।  আমরা সংঘবদ্ধ হলে দুএকটা রাজাকারের সামহ্যোয়ার ইনে তিষ্টানো কোনভাবেই সম্ভব নয় ।  কিন্তু আমরা সবাই পরষ্পর কাদাছোড়াছুড়িতেই ব্যস্ত । আমরা সম্মিলিতভাবে রাজাকার বিরোধী নীতিমালার দাবিটি সামহ্যোয়ার ইনের কাছে কখনো পেশ করেছি কিনা তা আমার জানা নেই । তার চাইতে এটা বলা আমাদের কাছে খুব সহজ মনে হয়েছে যে ,   " অরিল সব দোষ তোমার ।  "  ( এই পোষ্টের মাধ্যমে কোনভাবেই কোন রাজাকারের প্রতি সামান্যতম সহানুভুতি প্রকাশ করা হয়নি ।  ) 

