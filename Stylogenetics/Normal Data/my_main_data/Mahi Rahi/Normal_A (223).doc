ইচিক দানা বিচিক দানা মাঝখানে বিবেক কানা



                        অমুক মিয়াকে ফিরিয়ে দিতে আমাদের কষ্ট হয়েছে  -  এইকথা কয়টিতে কি কৃষকের ফসল নষ্ট হওয়ার কষ্টটি অনুধাবনে যথেষ্ট কি ? কৃষকের কাছে তার ফলানো শষ্যটা তার সন্তানের মত কিনা জানিনা তবে খুবই যত্ন বেড়ে উঠা সন্তানের মতই ।  সেই ফসল যদি অবহেলায় সমাদৃত না হয়ে কবুতরের পেটে যায় ,  তাহলে তার কিছুটা উন্মত্ত হওয়াটা তার দুঃখবোধের স্বাভাবিক বহিঃপ্রকাশ নয়কি ।  সেটিকে আবার ভোক্তাদের মনোরন্জনে বিজ্ঞাপনে ভাষায় উপস্থাপন করাটা কতটুকু শোভনীয় ।  একজন অসহায় কৃষক আমাদের হাসির খোরাক হয় ,  অনেকে আবার সেটি উপভোগও করেন হয়ত ।  নয়ত সরিষা কোম্পানীর লোকদের মাথায় এই চমৎকার আইডিয়াটি আসে কিভাবে । শোভনীয় সব রংবেরংয়ের মোড়কে আর বিজ্ঞাপনের মেকি ভাষায় গরীব আর অসুখী মানুষগুলোর দুঃখকষ্টগুলোকে শহরের সুখী আর ধনবান মানুষের মাঝে বাজারজাত করার প্রক্রিয়াটি আমাদের বিবেকবুদ্ধিগুলোকে ক্রমেই ভোতা করে দিচ্ছে । 
                    
