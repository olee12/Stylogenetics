দুই যুগও হয়নি পৃথিবীর অর্ধেকটাই শাসন করত নাস্তিক শাসকেরা



                        পৃথিবীর অনেকগুলো দেশকে দীর্ঘ সময় শাসন করেছিলেন এইসব শাসকেরা । 
কি দিয়েছেন তারা পৃথিবীকে ?  লক্ষ লক্ষ মানুষ মারা পড়েছে এদের হাতে ,  মানবাধিকার হয়েছে লংঘিত ।  এদেশগুলোর অর্থনীতি স্থবির হয়ে পড়েছিল ।  দেশগুলো বিচ্ছিন্ন হয়ে পড়েছিল বহির্বিশ্ব থেকে ।  ঠান্ডা স্নায়ু যুদ্ধে বিভক্ত হয়ে পড়েছিল পৃথিবী । 
একটি কাজ তারা ভালমতেই সেরেছেন ,  তা হল দেশগুলো থেকে ধর্মকে বিতাড়িত করা । 
 মংগোলিয়া লামাবাদ বা লামাইজমকে একেবারেই মুছে দেয়া হয়েছিল ।  বুদ্ধের সেক্যুলার ধর্মও তাদের মনপুত :  হয়নি ।  স্তালিনের সাগরেদ মংগোলিয়া একনায়কের হাতে মারা পড়েছিল ৩০ থেকে ৩৫ হাজার মানুষ । 
খোদ স্তালিনের হাতে কত লক্ষ মানুষ পড়েছে বা সাইবেরিয়ায় নির্বাসিত হয়েছিল ,  পৃথিবী প্রথম জানতে পারে সদ্য প্রয়াত লেখক আলেক্সান্ডার সোলজনৎস্কি লেখা থেকে । 
চীনের বিরুদ্ধে এখনো মানবাধিকার লংঘন কিংবা বাকস্বাধীনতা হরনের অভিযোগ করা হয় । 
বল্গে প্রায়শ : ই তালেবানদের নিয়ে ব্যংগ বিদ্রুপ করেন ,  বলেন মানবাধিকার লংঘনের কথা ।  কিন্তু এর আগে নাস্তিক শাসকেরা আফগানিস্তানের কি হাল করেছিলেন তা ভুলে যান ।  মোহাম্মদ দাউদকে হত্যা করে যখন সেখানে কমিউন্যিজম প্রতিষ্ঠার আয়োজন চলে তখন প্রথম ধাক্কাতেই মেরে ফেলা হয় ১১ হাজার রাজনৈতিক ব্যক্তিত্বকে । 
একলক্ষ রাজনৈতিক কিংবা সামাজিক নেতৃত্ব কাবুল ছেড়ে পালিয়ে যায় ,  যার ফলে সবক্ষেত্রেই শূন্যতার সৃষ্টি হয় ।  ধর্মকে মুছে ফেলার আয়োজন চলে ।  দাড়ি রাখা নিষিদ্ধ করা হয় ,  বোরখা পড়া নিষিদ্ধ করা হয় ,  মসজিদের সংখ্যা কমিয়ে আনা হয় ।  সর্বত্র সৃষ্টি করা হয় অরাজক পরিস্থিতির । 
১৯৭৮ থেকে ১৯৭৯ সালে আরো মারা হয় ২৭ হাজার মানুষকে ,  যার অধিকাংশ ছিলেন মোল্লা কিংবা গোত্র প্রধান ।  আমিরিকান রাষ্ট্রদুতকেও মারতে দ্বিধা করেনি এরা । 
 শুধুমাত্র তালেবানরাই কি বুদ্ধমুর্তি ধংস করেছিল ,  নাস্তিকেরাও তাদের শাসনামলে কম্বোডিয়ায় বুদ্ধমুর্তি ধংস করেছিল ।  প্রার্থনা করলে কিংবা ধর্মীয় আবেগ অনুভূতি প্রকাশ করলে সাথে সাথে মেরে ফেলা হত ।  মুসলমানদেরকে বাধ্য করা হত শুয়োরের মাংস খেতে ।  এদের হাতে ৮০ %  খ্রিষ্টান মারা পড়ে ।  মারা পড়েন অনেক ইমাম ,  পাদ্রী । 
 উত্তর কোরিয়ার এখনো মুক্তি ঘটেনি অর্ধ উন্মাদ একনায়কের হাত থেকে । 
জনগন যখন না খেয়ে মরছে ,  এ তখন জৌলুষময় জীবন যাপনে ব্যস্ত ।  এদেশটির রয়েছে পৃথিবীর নিকৃষ্টতম মানবাধিকার লংঘনের ইতিহাস ।  এর বাবার বিরুদ্ধে রয়েছে অন্যদেশে বোমাবাজির মত সন্ত্রাসী কার্যকলাপের অভিযোগ । 
 শেষ করছি একটি জোক দিয়ে । 
 এক বিদেশী গেছে মস্কোতে বেড়াতে ।  
সবজায়গায় কড়াকড়িতে বেচারা ত্যক্ত বিরক্ত ।  সবকিছুতে নজরদাড়ি । 
হোটেলে ফিরে মন হালকা করার জন্য বেচারা টিভি খুলে বসল । 
টিভি খুলতেই লেলিনের বক্তৃতা ।  অন্য চ্যানেল টিপলে ,  ওখানে স্তালিনের স্তুতি । 
একের পর এক চ্যানেলে একই যন্ত্রনা ।  শেষ একটি চ্যানেল টিপলে পর্দায় কেজিবির মুর্তি ভেসে উঠল ,  হাতে পিস্তল তাক করা ।  ভাংগা ইংরেজীতে বিদেশীর দিকে তাকিয়ে বলল ,  আরেকবার চ্যানেল বদলিয়েছ ত গুলি মেরে মাথার খুলি উড়িয়ে ফেলব । 
 

                    