কোরবানী নিয়ে বিতর্ক



                        কিছুক্ষন আগে এক ব্লগার লিখলেন কোরবানীর অপচয়ের কথা তার ভাষায় এটি উচ্চবিত্তের ভোগবিলাস ছাড়া কিছুই নয় ।  প্রকৃতপক্ষে শুধুমাত্র উচ্চবিত্ত নয় মধ্যবিত্ত এমনকি নিম্নবিত্তেরও অংশগ্রহন আছে এই ধর্মকর্মে ।  আমি একজন স্বল্প আয়ের মানুষ তারপরও কোরবানী দিলাম মহান আল্লাহ তাআলার সন্তুষ্টির জন্য ।  আর যেহেতু এটি বিস্বাসের ব্যাপার তাই লাভ ক্ষতির হিসাব করাটা বোকামী ।  কোরবানীর মাংসের এক তৃতীয়াংশ গরীব মিসকীনদের ভাগে পরে ।  আজকে রেডিওতে শুনলাম যারা সারা বছর গরুর মাংস খেতে পারেনা ঢাকার পার্শবর্তী জেলার সেইসব গরীব মানুষগুলো ঈদের দিন ঢাকায় পারি জমায় ঈদের মাংসের জন্য ।  এইবার ঈদের কোরবানী কম হওয়াতে চামড়া শিল্পের সংকটের কথাও শুনতে পেলাম । আমাদের দেশের সিংহভাগ সম্পদ মাত্র ৫ - ১০ %  ধনীলোকের কুক্ষিগত ,  তাদের অপচয়ের লিস্টি কতটুকু লম্বা তা সবাই জানেন ।  ব্যাংকক আর হংককে ওনাদের অভিসারের কথাও আমাদের অজানা নয় ।  যুক্তরাষ্টের কিছু ব্লগারও আক্ষেপ করলেন এটি গরু উতসব বলে ।  পরিংসখানে দেখা যায় একজন আমেরিকান বছরে ৪৪ কেজি গরু প্রায় সমপরিমান পর্ক ,  চিকেন খেয়ে থাকেন ।  আর একজন বাংগালী সারা বছর খায় বেশি হলে এক কি দুই কেজি ।  তারপর ওনারা বাংগালী মুসলমানদের গরু নিধনে দু : খ পান । বলতে আর দ্বিধা নেই যে কিছু ব্লগার আছেন যাদের সব ক্ষোভ মুসলমান আর ইসলাম নিয়ে ।  তাই ইসলামের সবকিছুতেই তাদের ওজর আপত্তি শেষ পর্যন্ত থেকেই যায় ।   
                    
