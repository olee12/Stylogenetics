ছবি ব্লগ- মধ্যরাতের হাভানা কার্নিভাল




গেল আগস্টের এক সন্ধ্যেয় পৌছালাম কিউবার রাজধানী হাভানায়। তার পরপরই আনন্দে উদ্বেলিত হয়ে আবিস্কার করলাম সেই রাতই ছিল বিশ্বখ্যাত হাভানা কার্নিভালের শেষ রাত! সদ্য জোটা স্থানীয় বন্ধুদের সাথে গা ভাসালাম সেই আনন্দ জোয়ারে, ফ্রেমবন্দী করবার চেষ্টা চালালাম সেই অবিস্মরণীয় ঝকঝকে মুহূর্তগুলোকে। বাঁধ সাধল প্রায় ৪০ ঘণ্টার লাগাতার ভ্রমণ, স্বল্প সোডিয়াম আলো আর নৃত্যশিল্পীদের দ্রুতলয়ের ছন্দবদ্ধ কসরত। অংশগ্রহণকারীদের মাঝে   ৭ বছর বয়সী থেকে ৬৫ কেউ বাদ যায় নি। মনে করিয়ে দিয়েছিল এক ফরাসি কবির কবিতা-
নর্তকীরা নাচে। নাচ
নিজে কখনো নাচে না
নাচের ঠিক কেন্দ্রস্থলে গতিশূন্য হয়ে থাকে নাচ--




































