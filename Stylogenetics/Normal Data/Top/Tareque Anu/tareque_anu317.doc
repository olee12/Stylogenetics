পাখির পৃথিবী-৪, কোন পাখি দীর্ঘতম আঙ্গুলের (বৃহত্তম পায়ের পাতার) অধিকারী? 




জলপিপি বা জ্যাকানা পরিবারের পাখিরা বিবর্তনের সুদীর্ঘ পথ ধরে নিজস্ব পরিবেশের সাথে খাপ খাইয়ে নেওয়ার এক অনন্য সফল উদাহরণ।  তাদের বিশাল, মাকড়সার জালের মত ছড়ানো পায়ের পাতার আঙ্গুলগুলো ছাড়া আকৃতিগত ভাবে আর দশটি জলচর পাখির মতই এই গোত্রটি। কিন্তু দেহের আকার অনুযায়ী আর কোন পাখির পায়ের পাতা এতটা জায়গা দখল করে থাকে না! এবং আর কোন পাখিই সারা জীবন  ভাসমান লতা-গুল্ম-খড়-কুটোর উপরে এভাবে অতিবাহিত করে না। 

তবে এই রহস্যের কারণ অতি সরল- পাখির দেহের ওজন পুরো জায়গাটিতে ভাগ হয়ে যায় এবং এর পরিপ্রেক্ষিতে অতি হালকা প্রায় ডুবো ডুবো জলজ উদ্ভিদের উপরে খাদ্য অন্বেষণের সময়ও তার ডুবে যাবার ভয় থাকে না !!  

পাখিরাজ্যে সবচেয়ে দীর্ঘ আঙ্গুলের অধিকারী অস্ট্রেলিয়া মহাদেশের জলপিপি   Comb-crested Jacana (Irediparra gallinacea) , এদের আঙ্গুল ২০ সেন্টিমিটার ( ৮ ইঞ্চি)  পর্যন্ত হতে পারে এবং প্রতিটি পায়ের পাতা ৩০০ বর্গ সেন্টিমিটার ( ৫০ বর্গ ইঞ্চি) জায়গা দখল করতে পারে !

আমাদের দেশে বেশ কিছু জায়গায় বিশেষ করে জাহাঙ্গীরনগর বিশ্ববিদ্যালয়ে একই পরিবারের অপূর্ব সুন্দর পাখি দলপিপি ( Bronze-winged Jacana) স্থায়ী ভাবে বসবাস করে, উৎসাহীরা পরের বার এর পায়ের পাতার দিকে খেয়াল করেন! 
(তথ্যসূত্র- Extreme Birds
আলোকচিত্রগুলো নেট থেকে সংগৃহীত। )
পাখির পৃথিবী - ১ 
পাখির পৃথিবী - ২ 
পাখির পৃথিবী- ৩
পালকাবৃত বন্ধুদের নিয়ে লেখা এই সিরিজটি সেইসব মানুষদের জন্য, এই গ্রহের প্রতিটি বুনো পাখির পালকে আমি যাদের প্রতিচ্ছবি দেখতে পাই--
ডেভিড অ্যাটেনবোরো
জেরাল্ড ডারেল
কনরাড লোরেঞ্জ
ইনাম আল হক
সালিম আলী
জেমস অডুবন
রজার টোরে পিটারসন

