প্রজেক্ট রুমমেট

 হলে যারা থেকেছেন তারা সবাই কমবেশি বিরক্তিকর রুমমেটের সংস্পর্শ পেয়েছেন। এইসব রুমমেটকে বিভ্রান্ত করতে,কোন কোন ক্ষেত্রে ভীত করতে নীচের পদ্ধতিগুলো অনুসরণ করতে পারেন  ১।বন্ধুর মোবাইল ফোনটা নিয়ে পানি ভরা গ্লাসে ডুবিয়ে দিন। বন্ধু হা হা  করে ছুটে আসলে বলুন,"না মানে দেখছিলাম তোমার ফোনটা ওয়াটার প্রুফ কিনা! ২।হঠাৎ একদিন ব্যাগ এন্ড ব্যাগেজ নিয়ে বেড়িয়ে পড়ার ভঙ্গি করুন। রুমমেট যদি জিজ্ঞাসা করে কোথায় যাচ্ছেন,তাহলে অতি দার্শনিক মুখভঙ্গি করে বলুন," নিজেকে খুঁজতে যাচ্ছি"। পাঁচমিনিট পরে আবার ফিরে আসুন,রুমমেট কারণ জানতে চাইলে বলবেন" আমি এমন কেউনা যে খুঁজে পেতে খুব কষ্ট হবে!" ৩।বন্ধুকে কিছু বলার দরকার হলে সরাসরি কিছু বলবেননা,বাইরে বারান্দায় গিয়ে মোবাইল ফোনে জানতে চাইবেন দরকারি থেকে অদরকারি যেকোনো কথা।(এতে একটু বিল উঠলেও রুমমেট বিভ্রান্ত হবে নিশ্চিত!) ৪।প্রতিরাতে ঘুমানোর সময় তার কাছে কাতর হয়ে এক গ্লাস পানি চান,যেন মরে যাচ্ছেন এমন অবস্থা! পানি দিলে,না খেয়ে,কুলি করে ঘর ভাসিয়ে আবার ঘুমিয়ে পরুন! ৫।প্রতিরাতে রুমমেট ঘুমিয়ে পড়ার মিনিট দশেক পরে ডেকে তুলে বলুন,"গুড নাইট,এখন ঘুমুতে যাও,কেমন?!!" ৬।রুমের ভেতরে জেব্রাক্রসিং এঁকে রাখুন। সে জেব্রা ক্রসিং না মানলে তাকে তৎক্ষনাৎ ফাইন করুন। ফাইন দিতে না পারলে তার কোন সম্পদ বাজেয়াপ্ত করুন! ৭।রুমমেট ঘরে ঢোকামাত্র তাকে জেরা করা শুরু করুন যে আপনার মাথার স্ক্রু দুটো কোনোভাবেই খুঁজে পাচ্ছেন না,এবং কাতর স্বরে অনুরোধ করুন ওগুলো খুঁজে দিতে! ৮।ঘরে কিছু খালি বয়্যাম রাখুন। রুমমেটকে বলবেন যে ওগুলো আপনার সংগ্রহের দুস্প্রাপ্য বিষাক্ত গ্যাস। হঠাৎ একদিন হৈ চৈ শুরু করে দিন যে একটি বয়্যামের গ্যাস চুরি হয়ে গেছে। এখন দুজনের জীবনই সংকটাপন্ন,ঝেড়ে দৌড় লাগান,যাবার সময় তাকে ভেতরে রেখে রুমটা বাইরে থেকে লক করে দিন   ৯।বন্ধুর মোবাইলে কল আসলে উচ্চ ভল্যুমে গান ছেড়ে দিন,এবং তাকে আপনার সাথে নাচার জন্যে জোরাজুরি করুন!  ১০।দিনের বেলা কিছু পড়ার সময় টেবিল ল্যাম্প জ্বালিয়ে পড়ুন, আর রাতের বেলা রুমমেট লাইট নিভিয়ে ঘুমিয়ে পড়লে অন্ধকারে সামনে একটা বই ধরে খুব মনোযোগ দিয়ে পড়ার চেষ্টা করুন। মাঝে মাঝে হেসে উঠুন,মাঝে মাঝে বইয়ের নায়িকার দুঃখে বিলাপ করে কাঁদতে শুরু করে দিন! সতর্কতা: রুমমেট যদি আপনার চেয়েও বেশি ত্যাঁদর হয়, তাহলে উপরিল্লিখিত কর্মকান্ডের ফলাফলের জন্যে কর্তৃপক্ষকে কোনভাবেই দায়ি করা যাবেনা।  #নেট থেকে অনূদিত#অনুবাদকের এই লেখাটি পূর্বে প্রকাশিত

                    সর্বশেষ এডিট : ১৪ ই আগস্ট, ২০০৯  সন্ধ্যা  ৭:১৮                

