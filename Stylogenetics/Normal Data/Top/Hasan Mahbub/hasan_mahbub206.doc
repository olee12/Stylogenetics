একটি আধা ভয়ঙ্কর ১৮+ রিয়্যাল লাইফ জোক  পুলাপান তফাৎ যাও 



                        তখন ভার্সিটিতে পড়ি।হলে সিট না পাওয়ায় মেসে থাকি কয়েকবন্ধু মিলে।তো আমার রুমমেট সুপনের মামা আসার কথা।তাই আমরা ঘরদোর ফিটফাট করা শুরু করলাম।কয়েকটা পর্নো সিডি ছিলো,ওগুলো যথাস্থানে লুকিয়ে রাখা হল।এখন মামা এসে আমাদের ধন্য করলেই হয়। যথাসময়ে তিনি আসলেন।বেশ ফিটফাট মানুষ।এসেই শেভ করলেন।তারপর আরো কিছু খুঁটিনাটি।একপর্যায়ে সুপনকে জিজ্ঞাসা করলেন,"ব্লু আছে"শুনে তো আমি থতমত।চোরের মন পুলিশ পুলিশ বলে কথা।ব্লু মুভি মানে তো পর্নো মুভি বোঝায়।তো উনি কি ব্লু বলতে ওটাই মিন করলেন?নাহ,তা কি করে হয়?মুরুব্বী মানুষ.. ওদিকে সুপনও আমার মত ভ্যাবাচ্যাকা খেয়ে গ্যাছে।ওর মাথায়ও নিশ্চয়ই আমার চিন্তাটাই খেলছে,তাই সে উত্তর দিল, "কিসের কথা বলছেন মামা,গ্লু?""না না,ব্লু"এইবার মোটামোটি আতঙ্কে আমার নীল হয়ে যাবার জোগাড়।উনি তাহলে ওটাই মিন করছেন?  মামা ভাগ্নে কি এতই ফ্রি?চরম বিব্রতকর অবস্থা।সুপন আবার জিজ্ঞাসা করল,"গ্লু এর কথা বলছেন?""আরে না না,ব্লু ব্লু"সেরেছে।টেনশনে আমি ঘামা শুরু করেছি।সুপন কি এখন ড্রয়ার থেকে ঐ বস্তু বের করে দিবে?ওর গাধামির ওপর আমার চরম আস্থা আছে।কি যে হয়, কি যে হয়!!আমাদের উৎকন্ঠিত নীরবতা ভেঙে মামা অবশেষে বললেন,"আরে ব্লু,মানে নীল।কাপড় কাঁচার ব্লু" অবশেষে হাঁফ ছেড়ে বাঁচলাম।ভাগ্যিস সুপন যে গাধামিটা করবে বলে ভেবেছিলাম,সেটা আমি করিনি! মানির মান আল্লায় রাখে!

                    সর্বশেষ এডিট : ১৪ ই আগস্ট, ২০০৯  সন্ধ্যা  ৭:২৮                

