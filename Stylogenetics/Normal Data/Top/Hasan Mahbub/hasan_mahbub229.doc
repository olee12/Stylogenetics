জেনির পিস্তল

            (বিচার পর্ব)আমি জেনি,আমার কাছে একটা পিস্তল।এখন যাদের নাম বলা হবে,তারা সবাই হাত তোল।প্রথমেই স্যার আপনি,সেদিন পড়াতে গিয়ে ভুল করে হাত দিয়েছিলেন আমার বুকে?শোধরাবার আর সময় নেই,চলে যান নরক মূলুকে। BANG!এরপরে খোকাবাবু,তুমি এসোপাড়ার মোড়ে দাঁড়িয়ে,বুক খোলা সার্ট পড়েরসালো খিস্তিতে বিছানায় ডাকতে ভালবাসো!আহা!বুঝলামতো সেটা নষ্ট তারুণ্যের হঠাৎ  উত্তেজনা।কিন্তু,তার প্রতিক্রিয়ায় ভুগছে কয়জনা?হিসাব রাখো,লাল্টুসোনা?সুতরাং,তোমার জামিনের আবেদন,আমি শুনবনা।আফসোস শুধু একটাই,পেলামনা তোর পুরো গ্যাং।BANG!BANG!BANG!বাকি আসামীদের অনুরোধ করছি,সবাই একটু বাইরে যান,আমার সাথে একজন বিশিষ্ট মানুষ নিভৃতে কথা বলতে চান।"স্লামালিকুম আংকেল,বাহ,মাথায় দিয়েছেন চমৎকার হেয়ার জেল!সেদিন আন্টির খোঁজে ফ্ল্যাটে গেলেআমাকে একটু আদর করতে চেয়েছিলেন তো?ছুটে পালিয়ে এসেছিলাম আমি,দূর্বল,আর ভীতসন্ত্রস্ত।এখনতো আমি আর আপনি একা..নির্জন পরিবেশ..কিন্তু আপনার চোখে কেমন যেন আতঙ্কের রেশ!আরে দ্যাখো,কাঁপছে কেমন ঠ্যাং!এসব কিন্তু ভাল লাগেনা আংকেল।দূর হন!BANG!BANG!BANG!আপনারা যারা বাইরে আছেন,এখন ভেতরে আসতে পারেনসবার সহযোগীতাপূর্ন আচরণের জন্যে অসংখ্য ধন্যবাদ।এবার আমি ডাকবো,আমার প্রাক্তন প্রেমিককে।অতি সযতনে বুনেছিলো যে,ভালবাসার ফাঁদ।এসো,এসো,এসো....ভয় কি,আমি না তোমার ছোট্ট জেনি?আরে ভয় কি?আমি না তোমার ছোট্ট হরিণী?তুমি তোমার বনলতা সেনকে ভয় পাচ্ছ?সত্যি হাসাচ্ছ!চলে গিয়েছো তাতে কি হয়েছে?হয়তো তোমার যোগ্য ছিলামনা আমি।তাই বলে কি তোমায় বানাবো আসামী?তুমি এখন ঘোর সংসারী,অন্য মেয়ের স্বামী।শুধু সমস্যা একটাই,ছোট্ট জেনির হতচ্ছারা পিস্তলটা অত বিবেচনার ধার ধারেনা........                       (পরিশিষ্ট)                   আমি ছোট্ট জেনি,               এই পৃথিবীকে যতটুকু চিনি         শেষ হবেনা এই বিশেষ বিচার ট্রাইবুনালের কাজ।        তাই,সুধী সমাজ,সুশীল সমাজ,         আজ আদালত কার্যক্রম এখানেই মূলতবী ঘোষনা করলাম।         এখন আমি একটু একা থাকবো,         আমার অদৃশ্য পিস্তল সযতনে ড্রয়ারে রেখে,         বালিশে মুখ গুজে কাঁদবো।        প্লিজ আংকেল,লোকাল মাস্তান,        প্রবন্চ্ঞক প্রেমিক,প্রাইভেট টিউটর,        ভীড়ের মাঝে সুযোগসন্ধানী যুবক,        আমার দুঃস্বপ্নে এসোনা।        আমি এখন ঘুমুবো।        ঘুমুবে ছোট্ট জেনি সোনা........

                    সর্বশেষ এডিট : ০৪ ঠা অক্টোবর, ২০১০  ভোর ৫:৩৬                

