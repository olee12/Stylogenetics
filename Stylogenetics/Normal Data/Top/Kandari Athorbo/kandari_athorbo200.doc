ডোম অফ দ্যা রক

   ৬৩৮ খ্রিস্টাব্দে যখন খলিফা উমর (রা) জেরুজালেম সফরে গিয়েছিলেন তিনি তখন মরীয়া পাহাড়ের উপর কাঠের তৈরি একটা মসজিদ নির্মাণ করেন।  একসময় এখানে ছিল নবী সুলাইমান (আঃ) এর মসজিদ এবং পরে একটি বারবারদের ধর্মস্থান এবং একটি খ্রিস্টান গির্জা স্থাপিত হয়। যখন আবদ-আল-মালিক এমন এক ধর্মস্থান স্থাপনার প্রয়োজনীয়তা অনুভব করলেন যা পবিত্র সমাধির গির্জার মহিমাকে অনুজ্জ্বল করে দেবে, তখন তিনি এই মসজিদ নির্মাণ করেন।    তখন মক্কার মসজিদটি ছিল খলিফা বিরোধী আবদুল্লাহ ইবন আল জুবাইরের দখলে। তাই আবদ আল মালিক তীর্থযাত্রীদের টানতে জেরুজালেমে ৬৯১ খ্রিস্টাব্দে নির্মাণ করেন ডোম অফ দ্যা রক। ভুল করে এই মসজিদকে অনেকে উমারের তৈরি মসজিদ ভাবেন। পৃথিবীর সবচেয়ে পবিত্র স্থানে এটি নির্মিত হয়। কারন এখানে ইহুদী, বারবার, খ্রিস্টান এবং মুসলমানদের সম্মিলন ঘটে। নবী হযরত ইব্রাহীম (আঃ) এখানে তার নিজের পুত্রকে কোরবানি করতে চেয়েছিলেন।    এই গম্বুজের চারপাসে কুফিক লিপি উৎকীর্ণ রয়েছে। এটা ইসলামি ঘরানার সাবেক লিপিগুলোর অন্যতম। আবদ আল মালিক পাথরের গম্বুজ দিয়ে মসজিদ সাঁজাতে যে মিস্ত্রি নিয়োগ করেন তাদের কয়েকজন ছিল বাইজানটাইনের অধিবাসী। মসজিদের মেঝেতে মজাইক্করে তারা সাবেক কাঠামোর চাল বদলেছেন। মুসলমানদের কাছে ডোম অফ দ্যা রক স্থাপত্য গর্ব এবং শিল্প সুষমা শক্তি পুরাকীর্তির চেয়ে বেশী কিছু। এটা তাদের বিশ্বাসের জীবন্ত প্রতীক। পরে অবশ্য অনেকবার এর পরিবর্তন হয়, মেরামত হয়। বিশেষত ১০১৬ খ্রিস্টাব্দে মারাত্মক ভূমিকম্পের পর অনেক কিছু বদলাতে হয়।তবু এখনো এই গম্বুজের বেশীরভাগই সাবেক আকৃতির। তাই প্রাচীনকালের যেসব মসজিদ আজও রয়েছে এটা তার মধ্যে সবচেয়ে পুরানো।     এই পাথরের গম্বুজ ছিল এক ধর্মস্থান যার পবিত্র মসজিদ ছিল আকসা মসজিদ। আল মসজিদ আল আকসা  এর মধ্যে গম্বুজ, কবরস্থানের সৌধ, ইমাম দের খানকাহ এবং আবদ আল মালিক থেকে শুরু করে অটোমন সুলতান মহানুভব সুলাইমানের আমল পর্যন্ত একাধিক খলিফার জনসাধারনের জন্য নির্মিত ঝরনা এসবই অন্তর্ভুক্ত করা হয়েছে। সব মিলিয়ে প্রায় ৩৪ একর জমির উপর এই মসজিদের ক্ষেত্র বিস্তৃত ছিল। নিখুঁতভাবে দেখলে আকসা শব্দটি আবদ আল মালিকের তৈরি যে মসজিদের ক্ষেত্রে প্রয়োগ করা হয় টা গম্বুজ থেকে দূরে নয়। ভূমিকম্পের পর আবার ৭৭১ খ্রিস্টাব্দে এই মসজিদ পুনর্নির্মিত হয় আব্বাসিয় খলিফা আল মনসুরের আমলে। পরে ক্রুসেড কারীরা এই মসজিদ সংস্কার করেন। ফের ১১৮৭ খ্রিস্টাব্দে সালাহ –আল দিন মসজিদটি মুসলিমদের দখলে আনেন। গম্বুজের মতই ইবন আল ফকিহ এবং আল মাকদিসির সময় থেকেই এই মসজিদ চালু ছিল।     ইসলামের প্রথম কিবলাহ হিসেবে পরিচিত হওয়ায় এবং নবী হযরত মোহাম্মদ (সঃ) মিরাজের সময় যেহেতু এই অঞ্চলটি ছিল তার বিশ্রামস্থল তাই জেরুজালেমের গোঁড়া থেকেই সমস্ত মুসলমানের চোখেই আলাদা পবিত্রতার প্রতিমূর্তি হিসেবে প্রতিভাত হয়।    

                    সর্বশেষ এডিট : ২৫ শে মে, ২০১৫  রাত ১২:২৪                

