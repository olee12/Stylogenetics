শেফালী

 হরিণ চোখের মাদকতায় নির্ঘুম লুব্ধক,নিয়তির জটিল সব গাণিতিক সমাধানে ক্লান্ত বিভোর,বিষুবীয় রেখার পথ ধরে স্বপ্নের সঞ্চালন;ঘাসের দেহে শিশির হয়ে ঝরে,একদিন-জোছনা বিধৌত পলি জমে উর্বরতা ফিরে পাবে;তোমার বিস্তর অরণ্যভূমি। স্বপ্ন আর তোমার মাঝের ব্যবধান – এক হেমন্ত রজনী,রাতের ঘুম কাটিয়ে ভোর হবে,মিছিলের ঘ্রাণ ছড়িয়ে ঝরবে শেফালী;কেউ তাঁর মালা গেঁথে অর্ঘ দেবে,কেউ গাইবে প্রণয়ের গান। আমি যাকে প্রেম মানি,সেতো হৃদয়েরই গান।  

                    সর্বশেষ এডিট : ৩০ শে নভেম্বর, ২০১৫  সকাল ১১:৩৩                

