যাও সোনা মানিক আজ হতে তোমার দাঁত মাজা বন্ধ

    আমার বড়ই আদরের পুত্র দেখলে মনে হবে যেন পুরো সোমালিয়া দেশের দুর্ভিক্ষ সে একাই বহন করছে তার শরীরে। কিছুই খাবেনা; না দুধ, না ভাত। তবে আর কিছু খাক অথবা না খাক চকোলেট তার চাই চাই। চকোলেটের প্রতি অন্ধ প্রেম তার। আমিও এক অন্ধ বাবা পুত্রের এমন চকোলেট প্রেমের প্রতি অন্ধ সমর্থন দিয়ে আসছি। যখনই সে বলে বাবা চকোলেট খাব আমি তখনই দৌড়ে দোকান থেকে চকোলেট কিনে এনে পুত্রের হাতে তুলে দেই অনেকটা নিরুপায় হয়েই।   কিন্তু সর্বনাশ যা করেছি সেটার কথা বলি। আমার ছেলের সবগুলো দাঁত পোঁকে খেয়ে ফেলেছে। এখন এমন অবস্থা পানি পান করলেও ব্যাথার যন্ত্রণায় কাতর হয়ে উঠে। অগ্যতা আমি শহরের সবচেয়ে বড় ডেন্টিস্ট এর কাছে নিয়ে গেলাম। ডেন্টিস্ট সব দেখে আমাকে প্রথমে কিছু জ্ঞান দিলেন। তারপর ওষুধ লিখে দিলেন আর বললেন ছেলেকে চকোলেট খাওয়া বাদ দিতে হবে চিরতরে। সাথে এও বলে দিলেন যেন সকালে ঘুম থেকে উঠার পরে, দুপুরে খাওয়ার পরে এবং রাতে ঘুমাতে যাবার পূর্বে ছেলেকে ভাল মত দাঁত ব্রাশ করান হয়। আমিও নিশ্চিন্ত হয়ে বাড়ি ফিরে এলাম। চকোলেট বন্ধ করে দিলাম। ওষুধ গুলো নিয়মিত খাওয়াচ্ছি। কিন্তু আবারো বিপত্তি দেখা গেল। এবার পুত্র আমার কিছুতেই দাঁত মাজতে চায়না। দাঁত মাজতে গেলেই নাকি তার টুথ পেস্টের গন্ধে বমি চলে আসে। বাজার থেকে নানা সাদের, নানা ফ্লেভারের টুথপেস্ট কিনে দিয়ে চেষ্টা করলাম। কোন কাজ হলনা। বমি সে করবেই । আমি পুত্রের এমন অবস্থা দেখে শোঁকে কাতর হলাম। নিজের প্রতি অভিমান হল অনেক ব্যাস টুথপেস্টের টিউবের টুটি চেপে ধরে সব পেস্ট বেসিনে ফেলে দিয়ে বললাম যাও সোনা মানিক আজ হতে তোমার দাঁত মাজা বন্ধ।       এমন অবস্থায় আমি কি করতে পারি পরামর্শ চাই। সকলের পরামর্শ গ্রহন করা হবে কারন আমাদের দেশে রোগীর চেয়ে ডাক্তার অনেক বেশী। গোপাল ভাঁড়ের সেই গল্পটি মনে পরে গেল। বাদশাহ জানতে চেল কোন পেশার লোক সবচেয়ে বেশী তার রাজ্যে গোপাল বলল মহারাজ কবিরাজ। বাদশাহ শুনে হাসলেন আর বললেন কি তুমি বোকার মত কথা বলছ। এই রাজ্যে এত কবিরাজ তুমি কোথায় পেলে ! গোপাল বাদশাহকে আসস্থ করল যে আপনি শুধু একবার বলেই দেখেন আপনার সর্দি হয়েছে তাহলেই আমার কথার সত্যতা প্রমান হয়ে যাবে; ব্যাস যেই কথা সেই কাজ বাদশাহ যেই বললেন আমার সর্দি হয়েছে অমনি রাজসভার একে একে সবাই নানা পরামর্শ শুরু করে দিলেন বাদশাহর সর্দি উপশমের পথ্য জানিয়ে। বাদশাহ তখন মুচকি হেসে গোপালের প্রশংসা না করেই পারলেননা।

                    সর্বশেষ এডিট : ২৫ শে মে, ২০১৫  রাত ১২:০৮                

