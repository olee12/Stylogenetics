CONFESSION – আত্মশুদ্ধি - আত্ম উপলব্ধি

    আজ ফেসবুকে দেখলাম আমাদের সহব্লগারগন যে যার দিক থেকে CONFESSION করছেন। খুবই চমৎকার একটি উদ্যোগ। কিন্তু ব্লগিং নিয়ে নিজ নিজ CONFESSION ফেসবুকের চেয়ে ব্লগেই করা মঙ্গলজনক। তাই আজ আমি কাণ্ডারী অথর্ব আপনাদের সাথে রয়েছি CONFESSION এর এই মহাপবিত্রময় কাজটি করার জন্য আমাদের সকলের প্রিয় ব্লগ যেখানে আমরা ব্লগিং করি সেই সামহোয়্যার ইন ব্লগে আমার এই পোস্টের মাধ্যমে। আসুন আজ সকলে মিলে যে যার CONFESSION টি করে যাই। তবে খেয়াল রাখতে হবে যেন এই CONFESSION কোনক্রমেই ব্যাক্তিগত আক্রমনের পর্যায়ে না হয়ে যায়।   আসুন জেনে নেই CONFESSION এর বাংলা আভিধানিক অর্থ এবং তার স্বরূপ সম্পর্কে। CONFESSION শব্দের বাংলা আভিধানিক অর্থ দাড়ায় আত্মশুদ্ধি – আত্ম উপলব্ধি। হে মহাপবিত্র সত্তা! সর্বশক্তির আধার! তুমিই আমাকে সৃষ্টি করেছো। আমাকে সত্য-মিথ্যার পার্থক্য বোঝার জ্ঞান দান করেছো। এখন আমাকে সত্যপথে চলার শক্তি দাও। মিথ্যা অন্যায় গীবত ঈর্ষা ক্ষোভ ঘৃণা লোভ আলস্য কৃপণতা অহম অপচয় ও আসক্তি থেকে মুক্ত রাখো। প্রতিদিন নিয়মিত মেডিটেশন, আত্মশক্তিকে বিকশিত এবং নিজেকে উপলব্ধি করার ক্ষমতা দাও। তুমি মহাপবিত্র! সর্বশক্তিমান! করুণানিধান! আমাকে কালজয়ী অনন্য মানুষে পরিণত কর। আমি সবসময় হাসিমুখে অন্যদের সম্ভাষণ জানাবো। প্রত্যেককে তার প্রাপ্য সম্মানে সম্বোধন করবো। অন্যের সাফল্যে আমি আমার নিজের সাফল্যের মতোই আনন্দিত হবো।  আমার দেহ-মন থেকে ক্ষতিকর আবেগগুলো এক এক করে বেরিয়ে যাচ্ছে। আমার মন ও আত্মা সত্যের আলোয় দ্যুতিময় হয়ে উঠছে।  প্রতিদিন আমি আমার কাজের পর্যালোচনা করবো। নিজের বিবেকের কাছে আমি স্বচ্ছ ও পরিষ্কার থাকবো। সবসময় নিজের ভুলগুলো শুধরে নেবো। ফলে আমার কাজ সুন্দর থেকে সুন্দরতর হবে।   হে মহামহান! সর্বশক্তিমান! শঙ্কাহীন নির্ভীক! অমূলক ভয়-ভীতি, নেতিবাচক চিন্তা ও কথার প্রভাব ও প্রতিক্রিয়া থেকে আমাকে সবসময় মুক্ত রাখো। সাহসে বিশ্বাসে ইতিবাচক চিন্তায় ও কাজে আমাকে কর অনন্য। তুমি মহামহান! সর্বত্র বিরাজমান!        আমি এই মর্মে আমার মনের কথা ব্যাক্ত করছি যে,আমি আমার খুব প্রিয় একজন ব্লগার সামহোয়্যার ইন ব্লগের সমন্বয়কারিণী শ্রদ্ধেয় জানা আপুর ব্লগে নিয়মিত মন্তব্য করলেও আজ পর্যন্ত আপু আমার ব্লগে এসে কোন মন্তব্য করেননি। কিন্তু আমি উনার একটি মন্তব্য পাওয়ার আশায় চাতকের মত অপেক্ষা করে থাকি। একবার যদি আপু আমার ব্লগে এসে একটি মন্তব্য করে যেতেন তবে আমার ব্লগিং জীবন সার্থক হত। আমি এই কারনে আপুর উপর মনোকষ্ট নিয়ে সেই শুরু থেকে আজো ব্লগিং করে যাচ্ছি।   

                    সর্বশেষ এডিট : ২৫ শে মে, ২০১৫  রাত ১২:০২                

