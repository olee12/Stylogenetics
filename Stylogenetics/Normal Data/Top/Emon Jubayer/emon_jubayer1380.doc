সামুদ্রিক মাছ হতে পারে এদেশের দরিদ্র জনগনের পুষ্টির উৎস


 
মানচিত্রে বঙ্গোপসাগর  ক’দিন আগে ন্যাশনাল জিওগ্রাফিক চ্যানেলে আটলান্টি সমুদ্রে ভাসমান একটি মাছ ধরার জাহাজের নানা কেরামতি দেখছিলাম। সহসা আমার মাথায় একটা আইডিয়া এল- আর্ন্তজাতিক আইন অনুযায়ী, বাংলাদেশের দক্ষিণ উপকূল থেকে বঙ্গোপসাগরের ২০০ মাইল সীমানা বাংলাদেশের। বলা বাহুল্য, বঙ্গোপসাগরের ২০০ মাইল তেলগ্যাসহ আরও সম্পদে সমৃদ্ধ। সেখানে  মৎস্য সম্পদও নিতান্ত কম নয়।যদি আমাদের কর্মসূচী হয়-কমমূল্যে বাংলাদেশের দরিদ্র জনগনের কাছে পুষ্টিকর খাবার পৌঁছে দেওয়া-তা হলে আমি বলব:  সামুদ্রিক মাছ সেই পুষ্ঠির উৎস হতে পারে। কিন্তু, আমরা সামুদ্রিক মাছের কথা শুনে নাক শিটকাই। কে খায় ওমন বিস্বাদ মাছ!আসলে আমাদের দৃষ্টিভঙ্গি বদলানো প্রয়োজন। আমাদের দেশের জনগোষ্ঠীর বড় একটা অংশ ভুগছে পুষ্টিশূন্যতায়। এই নিদারুন অবস্থাটি বড় বেদনাদায়ক।আমরা কি আমাদের দৃস্টিভঙ্গি বদলাতে পারি না?  পুষ্টির জন্য ঝুঁকতে পারি না বঙ্গোপসাগরের অধাগ মৎস সম্পদের উপড়? এখন তো আমরা বিঘায় ২৫ মন ফলে বলে বিস্বাদ হাইব্রিড ধান খেতে বাধ্য হচ্ছি । যা করা যেতে পারে- ইউরোপ থেকে বড় আকারের আধুনিক প্রযুক্তি সম্বলিত মাছ ধরার জাহাজ আনতে হবে; ছোট ফিসিং বোট নয়। আপাতত কুড়িটি। পরে আরও বাড়াতে হবে।জাহাজগুলিতে বঙ্গোপসাগরপাড়ের জেলেদের ছেলেমেয়েদের তুলে হাতেকলমে ওদের শেখাতে হবে কী করে বৈজ্ঞানিক প্রযুক্তি ব্যবহার করে মাছ ধরতে হয়। আজকাল অপরের ভাষা বোঝা সমস্যা না। গ্রাম থেকে এসে শহরে মোবাইল সার্ভিসিং শিখছে না আমাদের ছেলেমেয়েরা? তা ছাড়া জাহাজে দোভাষী থাকবে।আপনাদের মধ্যে কেউ হয় তো বলবেন, মেয়েরা কেন বিদেশি জাহাজে উঠবে? গেলে ছেলেরা যাক। এসব আর বলবেন না। প্লিজ। আমাদের এমনিতেই অনেক অনেক অনেক দেরি হয়ে গেছে।মেয়েদের মাবাবার কি ছাড়বে?আহা। ওদের ভাইরা থাকবে জাহাজে। আচ্ছা, ভাতার ব্যবস্থা করে দেব।তো,  মাছ ধরার জাহাজে ছেলেদের সঙ্গে মেয়েরাও যাবে। থাকবে। শিখবে। বাংলাদেশকে বদলাবে। যদি তাই হয় তো অবিলম্বে সমুদ্রবিদ্যায় শিক্ষিত একটি জেনেরেশন গড়ে উঠবে বলে আমার বিশ্বাস। যারা পূর্বপুরুষের মত ধ্যারধ্যারা নৌকায় মাছ ধরবে না; তারা মাছ ধরবে এমন জাহাজে যেখানে আধুনিক রাডার থাকবে। ওদের আদর্শ হবে বাংলাদেশের গরিব ভাইবোনদের জন্য পুষ্টির যোগান দেওয়া। মাছ কাটা, মাছ বাছা, মাছ প্যাকেটজাত করার জন্য বেশ কয়েকটি প্রসেস-স্টেশন গড়ে তুলতে হবে সমুদ্রপাড়ে। এ ক্ষেত্রে সরকারি উদ্যেগের সুপারিশ করছি। অবশ্য প্রসেস-স্টেশনগুলি ব্যাক্তিখাতেও হতে পারে। তেমনটা হলে কর্মসংস্থান বাড়বে বলেই আশা করি।  মাছের প্যাকেটগুলো হবে ১ কেজি ২ কেজির এবং অতি অবশ্যই জীবাণুমুক্ত। যে কোনও অর্থনীতিক উদ্যোগের একটি গুরুত্বপূর্ন ধাপ হচ্ছে যোগাযোগ। এ ক্ষেত্রে ট্রাক।  মাছের প্যাকেটগুলি  ট্রাকে করে রাতারাতি চলে যাবে দেশের নানা প্রান্তে। পৌঁছে যাবে সামুদ্রিক পুষ্টি দেশের দরিদ্র মানুষের দুয়ারে। কতটা শস্তায় পাবে?সেটা এক্ষুনি বলতে পারছি না। দাম নির্ভর করছে সামগ্রিক হিসেবনিকেষের ওপর।বুঝলাম। তো লোকে কি সামুদ্রিক মাছ খাবে?ওই যে বললাম আমাদের দৃস্টিভঙ্গির পরিবর্তন প্রয়োজন। আগে নাক শিটকালেও এখন তো আমরা হাইব্রীড ধানই খাচ্ছি। অর্থের উৎস- সামুদ্রিক সম্পদ আহোরণের জন্য অর্থের উৎস দেশিও হলেই ভালো হয়। সরকার কর আদায়ের জন্য দিনদিন সিরিয়াস হয়ে উঠছে।তবে শুনছি তাইওয়ানের বিলিয়ন ডলার নাকি বিনিয়োগের সম্ভাবনা রয়েছে এ দেশে। তারই ক্ষাণিক বিনিয়োগ হোক না এই পুষ্টি খাতে। পুনশ্চ: একদিন এমনই হবে দেখবেন। আমি একটু আগে বললাম। 

                    সর্বশেষ এডিট : ২৭ শে সেপ্টেম্বর, ২০০৯  সকাল ৯:২৬                

