ওম শিনরিকিও: জাপানের এক উন্মাদ খুনি কাল্ট

 শোকো আসাহরা। ইনি জাপানের উগ্রপন্থী ধর্মীয় সংগঠন ‘ওম শিনরিকিও’ -এর প্রতিষ্ঠাতা।  ষোড়শ শতকের ফরাসি জ্যোতিষ নস্ট্রাডামুস এর লেখায় প্রভাবিত হয়ে শোকো আসাহরা বিশ্বাস করেন যে অচিরেই  পৃথিবী ধ্বংস হয়ে যাবে। তার আগে  জাপানের রাজনৈতিক ক্ষমতা অর্জনের উদ্দেশ্যে শোকো আসাহরার নির্দেশে তার শিষ্যরা  নানা স্থানে জীবাণু অস্ত্র প্রয়োগ করে। তাঁর নির্দেশেই তার শিষ্যরা ১৯৯৫ সালে টোকিওর সাবওয়ে তে বিশাক্ত সারিন গ্যাস প্রয়োগ করে এবং গনহত্যার দায়ে বিচারের মুখোমুখি হয়। বর্তমানে শোকো আসাহরা একজন মৃত্যুদন্ডপ্রাপ্ত আসামী।      জাপানের মানচিত্র। ছোট এই দ্বীপ দেশটি তে আধুনিক প্রযুক্তির প্রসারের  পাশাপাশি সংকীর্ণ  উগ্রবাদী ধর্মীয় গোষ্ঠীর সহ অবস্থান  সত্যিই বিস্ময়কর ...  শোকো আসাহরার আসল নাম চিজুও মাৎসুমটো। তিনি  ১৯৫৫ সালের ২ মার্চ  জাপানের  কুয়ামোটো তে   জন্ম গ্রহন করেন । কুয়ামোটো জায়গাটা জাপানের দক্ষিণ-পশ্চিমে। মাৎসুমটোর পরিবার  টাটামি নামে মাদুর তৈরি করত; বড় গরীব, অনেকগুলি ভাইবোন। তার ওপর মাৎসুমটোর  চোখে সমস্যা নিয়ে জন্মেছিলেন। বাঁ চোখ প্রায় অন্ধ, ডানচোখের দৃষ্টিও ক্ষীণ। তাই বালক মাৎসুমটো কে অন্ধদের স্কুলে ভর্তি করিয়ে দেওয়া হয়েছিল । সে যাই হোক।  ১৯৭৭ সালে পড়াশোনা শেষ  করে মাৎসুমটো  আকুপাংচার এবং চিনা ভেষজ চিকিৎসা নিয়ে লেখাপড়া শুরু করে।  আকুপাংচার এবং চিনা ভেষজ চিকিৎসা জাপানের অন্ধদের ঐতিহ্যবাহী পেশা।     চিজুও মাৎসুমটো দালাই লামার সঙ্গে   অবসর সময়ে ধর্ম নিয়ে পড়াশোনা করতেন মাৎসুমটো । চিনা জ্যোতিষবিদ্যা, তাওবাদ, বৌদ্ধধর্ম, জেন, ধর্ম এবং দর্শনের ইতিহাস এমনকী ষোড়শ শতকের জ্যোতিষ নস্ট্রাডামুস এর লেখাও পড়তেন মনোযোগ দিয়ে। মেধাবী ছিলেন, কল্পনাপ্রবণ ছিলেন, ছিলেন মরমি হৃদয়ের অধিকারী। কাজেই অনিবার্য ভাবেই ভারতীয়  নিগূঢ় যোগবিদ্যা এবং বৌদ্ধধর্মের প্রতি ঝুঁকে পড়েছিলেন। শেষ পর্যন্ত সে বিষয়ে গভীর জ্ঞান অর্জনের জন্য ভারতে যান। বৌদ্ধধর্ম ও হিন্দুধর্ম সম্বন্ধে (বিশেষ করে পতঞ্জলির যোগশাস্ত্র) জ্ঞান অর্জন করেন।     বিশ্বজুড়ে ভারতীয় ধর্মসংস্কৃতির  কী এক তীব্র আকর্ষন! সে তীব্র  মায়াজালে মাৎসুমটোও জড়িয়ে পড়েছিলেন।   ১৯৮৪ সালে নতুন এক মাৎসুমটো জাপানে ফিরে আসেন।  তখনই নিজের নাম বদলে ফেলেন । চিজুও মাৎসুমটোর বদলে নিজের নাম রাখলেন শোকো আসাহরা। ভারতে থাকার সময় যোগবিদ্যা আয়ত্ম করেছিলেন। এখন  যোগচর্চার প্রতিষ্ঠান খুলে জাপানের লোকজনকে  শেখাতে লাগলেন। তবে তিনি কেবলি যোগবিদ্যার শিক্ষক হয়ে রইলেন না। কেননা, শোকো আসাহরার ব্যাক্তিমায়া বা কারিশমা ছিল তীব্র। কাজেই তার  অনেক   শিষ্য জুটেছিল। সুযোগ বুঝে    শোকো আসাহরা শিষ্যদের বললেন, ‘ ভারতে থাকার সময় আমার বোধি লাভ হয়েছে।’ ব্যস আর যায় কোথায়!  শিষ্যরা গুরুর কথা শুনে মুগ্ধ। তাদেরও যে অনেক জ্বালা যন্ত্রণা। সংসারে দাম পায় না।  তাদেরও তো অতিপ্রাকৃত শক্তি লাভের ইচ্ছে।  তাতে লোকে সম্মান করবে। ... তারপর শোকো আসাহরা  জীবন বাঁক নিতে লাগল। শিষ্যরা তাকে অর্থসম্পদ দিতে লাগল।  আরও বেশি লোজজন তার প্রতি আকৃষ্ট হল। ঠিক তখনই প্রবল ব্যক্তিত্বের অধিকারী মেধাবী কল্পনাপ্রবন শোকো আসাহরার  মাথায়  এক গা ছমছমে ভাবনা উঁকি দেয় ...     চিজুও মাৎসুমটো। পরবর্তীকালের কাল্টফিগার।   এসব কাল্ট ফিগারদের ব্যাক্তিমায়া বা কারিশমা থাকে তীব্র ...   শোকো আসাহরা ভেবেচিন্তে ( সব ধর্মীয় নেতার জীবনের এক পর্যায়ে যা করতে হয়...) নানান ধর্মমত মিলিয়ে এক মনগড়া ধর্মীয় মতবাদ দাঁড় করান। যে কারণে শোকো আসাহরার ধর্মীয় বৈশিষ্ট্য  syncretistic ... অর্থাৎ এতে বহু ধর্মীয় মতবাদের সমন্বয় ঘটেছে । তবে শোকো আসাহরার বিশ্বাসের মূল ভিত্তি হল  বৌদ্ধধর্ম, অ্যাপোকালিপটিক (পৃথিবী ধ্বংস হয়ে যাবে এমন ধারণা)  খ্রিষ্টধর্ম এবং ফরাসি ভবিষ্যৎবক্তা নষ্ট্রাডামুসের লেখনি। শোকো আসাহরা বিশ্বাস করতেন যে  বিংশ শতকের শেষে পৃথিবী ধ্বংস হয়ে যাবে। এটি ষোড়শ শতকের ফরাসি জ্যোতিষ নস্ট্রাডামুস এর লেখা পড়ার ফল ছাড়া আর কী!   শোকো আসাহরা তার শিষ্যদের বলেন,  ‘হে আমার বিশ্বাসী শিষ্যগণ, তোমরা জেনে রাখ, এক  বিশাল এক  ধ্বংস আসন্ন। সেই দুর্যোগকালে আমার ভূমিকাই  হবে প্রধান, আধ্যাত্মিকভাবে যারা শুদ্ধ তাদের আমি নেতৃত্ব দেব। চূড়ান্ত যুদ্ধের জন্য প্রস্তুত হও।   শোকো আসাহরার কথা তার  শিষ্যরা বিশ্বাস করত। কেন করত? এই প্রশ্নের উত্তর খুঁজতে চিনা চিন্তাবিদ Mencius-এর একটি উক্তি আমাদের সাহায্য করতে পারে।   To act without clear understanding; to follow a path all one's life, without knowing where it really leads, such is the behaviour of the multitudes. সংকীর্ণ ধর্মীয় গোষ্ঠীর অশুভ বলয়ে প্রভাবিত যে সমাজ,  সে সমাজ সম্বন্ধে  John Lennon বলছেন ...Our society is run by insane people for insane objectives. I think we're being run by maniacs for maniacal ends and I think I'm liable to be put away as insane for expressing that. That's what's insane about it. (John Lennon   মন্তব্যটি করেছেন ইউরোপ-আমেরিকার সিক্রেট- কাল্ট ( যেমন, নাইট ট্রাম্পলার,  ফ্রিম্যাসোনারি, ইলিমিনাতি) এর অশুভ প্রভাব সম্বন্ধে)    শোকো আসাহরার অনুসারীরা শোকো আসাহরা কে খ্রিস্ট মনে করত।   শোকো আসাহরার শিষ্য বাড়ছিল? কেন বাড়ছিল। শোকো আসাহরা শিষ্যদের  দেহকে শূন্যে ওড়ার উপায়, ভবিষ্যৎবাণী করার ক্ষমতা এবং টেলিপ্যাথি শেখাতেন। কী শেখাতেন আল্লাহ মালুম। সে যাই হোক।  তার জনপ্রিয়তা এবং  ভক্তের সংখ্যা বৃদ্ধি পায়। শোকো আসাহরার  শিষ্যসংখ্যা দাঁড়ায়  ২০,০০০।  অনেকেই  জাপানের দুর্নীতি এবং ভোগবাদে বিরক্ত হয়ে শোকো আসাহরার শিষ্যত্ব গ্রহন করত ।   ধ্যানরত এক উন্মাদ...শান্তিবাদী বুদ্ধের বাণীকে কোন্ নিম্নস্তরে নিয়ে গিয়েছে!    শোকো আসাহরার চারদিকে শিষ্যরা গমগম করছে। কাজেই নতুন এক ধর্ম প্রতিষ্ঠার উপযুক্ত সময়। শোকো আসাহরা তাই করেন। ধর্মের নাম দেন- ‘ওম শিনরিকিও’। এই ‘ওম’ হল ‘ওম শান্তির’ ওম। এবং  জাপানি 'শিনরিকিও' শব্দের অর্থ হল ‘পরম সত্য’। সব মিলিয়ে ‘ওম পরম সত্য’! ধর্মগুরুরা যে কাব্যিক মনের অধিকারী হয় তা আমরা আগেও দেখেছি। শোকো আসাহরা  তার শিষ্যদের বোঝাতেন, ‘আমাদের শক্ররা আক্রমন করবে, বিশেষ করে সরকার, তোমরা প্রস্তুত থেক ।’ এ প্রসঙ্গে একজন গবেষক  লিখেছেন:Supreme Truth (ওম পরম সত্য)  emphasized a siege mentality: that outside groups, including the national governments, were intent on destroying theirorganization. শোকো আসাহরা  তার শিষ্যদের আরও বলেন, ‘চূড়ান্ত বিশ্ববিপ্লব আসন্ন। সে যুদ্ধ হবে জাপানের শক্রদের বিরুদ্ধে। বিশেষ করে মার্কিন সরকারের বিরুদ্ধে। তোমরা  প্রস্তুত থাক চূড়ান্ত যুদ্ধের জন্য।আর তোমরা  রাসায়নিক দ্রব্য সংগ্রহ কর।’  শোকো আসাহরা সুকৌশলে  জাপানি জাতীয়তাবাদের উত্থান এবং মার্কিন বিরোধী মনোভাব কাজে লাগিয়েছিলেন। দ্বিতীয় মহাযুদ্ধের সময় মার্কিনীরা পারমানবিক অস্ত্র প্রয়োগ করেছিল।  তার মানে ‘ওম পরম সত্য’-র  বিরোধীতা করা মানে মার্কিন সাম্রাজ্যবাদের  পক্ষ নেয়া,  যারা ইরাকে গনহত্যা চালিয়েছে ... কাজেই ...    বদলে যাচ্ছিলেন  শোকো আসাহরা ...তার কথায় পাগলামীর ছাপ স্পষ্ট ...  যে কোনও ধর্মকে টিকিয়ে রাখতে হলে  যে রাশি রাশি লিখিত শাস্ত্রের প্রয়োজন! সুতরাং  বইও লিখেছেন শোকো আসাহরা। যেমন: Beyond Life and Death কিংবা  Mahayana Sutra and Initiation. বইয়ের শিরোনাম কী সুন্দর! ‘ওম পরম সত্য’-এর  ধর্মীয় আদর্শ পালি ভাষায় বুদ্ধের আদিশিক্ষার ওপর প্রতিষ্ঠিত। তিব্বতের বৌদ্ধসূত্র, পতঞ্জলির যোগসূত্র এবং তাওবাদ এর প্রভাব যে শোকো আসাহরার ওপর ছিল সে কথা আমি আগেও বলেছি। এইসব সূত্রের ভাষ্য রচনা করেছিলেন শোকো আসাহরা। নইলে লোকে তাকে শিক্ষিত বলবে কেন?    সঙ্গত কারণেই জাপানের মূলধারা বৌদ্ধ নেতারা ‘ওম পরম সত্যে’র মতবাদকে প্রত্যাখান করেছেন।     মিচেল দ্য নষ্ট্রাডামুস (১৫০৩-১৫৬৬)  ভাবলে অবাক হতে হয় এই ফরাসি ভবিষ্যৎবক্তা এক জাপানি ধর্মগুরুর ওপর প্রভাব বিস্তার করেছিলেন ...  সরকারের কাছে ওম শিনরিকিও এর বৈধতা দানের জন্য শোকো আসাহরা আবেদন করেন।    কর্তৃপক্ষ অপত্তি করেছিল ওম শিনরিকিও কে একটি ধর্মীয় গোষ্ঠী হিসেবে মেনে নিতে। অবশ্য ১৯৮৯ সালে সে আবেদন মঞ্জুর করা হয়। এরপর শোকো আসাহরা  নতুন ধর্মের বিধিবিধান রচনা করেন। ওম পরম সত্য-এর  শিক্ষাপ্রণালী ছিল কয়েকটি স্তরের। স্তরভেদ প্রণালী  শোকো আসাহরা মাথা খাটিয়ে বার করেছেন।  ধর্মগুরুরা যে কল্পনাপ্রবণ মনের অধিকারী হয় তা আমরা আগেও দেখেছি। সে যাই হোক। ‘ওম পরম সত্যে’ সদস্যদের পরীক্ষার ব্যবস্থা আছে।  পরীক্ষায় উর্ত্তীণ হলেই তবে  পরবর্তী স্তরে উত্তীর্ণ হওয়া সম্ভব।...অনেকেই ‘নতুন জীবনের’ আশায়  যোগ দেয়। তাছাড়া শোকো আসাহরা নতুন ধর্মে  রস ও রোমাঞ্চের ছড়াছড়ি যে! কেননা, শোকো আসাহরা দাবি করেছিলেন ... আমি ভবিষ্যতে ভ্রমন করেছি। ২০০৬ সালে। ওই সময়ের মানুষের সঙ্গে কথা বলেছি। তারা তৃতীয় বিশ্বযুদ্ধে বেঁচে যাওয়া মানুষ!    বিশ্বজুড়ে শোকো আসাহরা কে নিয়ে লেখালেখি কম হয়নি ...  শোকো আসাহরার নির্দেশেই ‘ওম পরম সত্য’র সদস্যরা  গোপনে চূড়ান্ত যুদ্ধের জন্য রাসায়নিক দ্রব্য সংগ্রহ করতে থাকে । জাপানের নানা স্থানে তারা জীবাণু অস্ত্রের আক্রমন করে। জাপানের আইনসভা, রাজকীয় প্রাসাদ এবং মার্কিন ঘাঁটি এদের টার্গেট হয়ে ওঠে। তবে তাদের জীবাণু অস্ত্র তত মারাত্মক ছিল না বলে ক্ষয়ক্ষতি বেশি হয়নি।     কার্টুন এঁকে শোকো আসাহরার পারমানবিক উচ্চাকাঙ্খাকে পরিহাস  করা হয়েছে এভাবে   শোকো আসাহরা প্রায় জন্মান্ধ ছিলেন। ছিলেন স্পর্শকাতর মনের অধিকারী।  ধর্ম এবং দর্শন নিয়ে পড়াশোনা করতেন। এসব শুনে  তার সম্বন্ধে আমাদের শ্রদ্ধার ভাব তৈরি  হওয়ারই কথা। তবে যখন  তার ব্যক্তিত্বের কারণে একটি ধর্মীয় গোষ্ঠীর উদ্ভবের  সম্ভাবনা তৈরি হয়, তখনই আমরা তার মনের নিষ্ঠুর দিকটির পরিচয় পাই। যেমন সুৎসুমি সাকামটো ছিলেন একজন উগ্র ধর্মীয় গোষ্ঠী বিরোধী সৎ ও বিবেকবান জাপানি  আইনজীবি। ১৯৮০ সালে তিনিই প্রথম  জাপানি সমাজে যে ‘ওম পরম সত্য’ বিপদজনক হয়ে উঠতে পারে সে সম্বন্ধে ইঙ্গিত দেন। এর পরপরই শোকো আসাহরার সদস্যরা ঘুমন্ত সুৎসুমি সাকামটো কে  বিশাক্ত ইঞ্জেকশন প্রয়োগ করে হত্যা করে। একই পদ্ধতিতে ঘাতকরা  সুৎসুমি সাকামটোর স্ত্রী এবং সন্তানকেও হত্যা করে! ‘ওম পরম সত্য’র সদস্যরা এই হত্যাকে বৈধ মনে করে কেবলমাত্র শোকো আসাহরার প্রতি ব্যক্তিগত আসক্তির কারণে ...     টোকিও সাবওয়ে। শোকো আসাহরার নির্দেশে তার শিষ্যরা বিশাক্ত গ্যাস দিয়ে আক্রমন করেছিল।   তারপর শোকো আসাহরার  জাপানি সম্রাট কে উৎখাতের বাসনা হয়; কেননা তিনি  নিজেকেই  জাপানের সম্রাট মনে করতে থাকেন । এ কারণে অনিবার্য হয়ে ওঠে   ক্ষমতা প্রদর্শন করা ।  ১৯৯৫ সালের ২০ মার্চ।   শোকো আসাহরা তার  শিষ্যরা বিশাক্ত সারিন গ্যাস দিয়ে  টোকিওর সাবওয়ে সিসটেমে আক্রমন করার নির্দেশ দেন। নির্দেশ অক্ষরে অক্ষরে পালন করা হয়।  এতে ১৩ জন মারা যায়। কয়েক হাজার মানুষ বিশাক্ত গ্যাসের প্রতিক্রিয়ার শিকার হয়। সারা বিশ্বে এ সংবাদ ছড়িয়ে পড়ে।    ‘ওম পরম সত্য’র সদস্যরা এই হত্যাকে বৈধ মনে করে কেবলমাত্র শোকো আসাহরার প্রতি ব্যক্তিগত আসক্তির কারণে ...   কেউ কেউ অবশ্য মনে করেন যে  ‘ওম পরম সত্য’র  ওপর থেকে পুলিশের চোখ সরাতেই শোকো আসাহরা বিশাক্ত সারিন গ্যাস দিয়ে  টোকিওর সাবওয়ে সিসটেমে আক্রমন করার নির্দেশ দেন। সে যাই হোক। শোকো আসাহরা কে গ্রেপ্তার করে পুলিশ।  (  তবে সে অভিযান সহজ হয়নি।) বিচারে ফাঁসিতে ঝুলিয়ে মৃত্যুদন্ড কার্যকরের নির্দেশ দেওয়া হয়। মা বাবা কৃতকর্মের জন্য ক্ষমা চান। ... শোকো আসাহরার আসল নাম চিজুও মাৎসুমটো। তিনি  ১৯৫৫ সালের ২ মার্চ  জাপানের  কুয়ামোটো তে   জন্ম গ্রহন করেন । কুয়ামোটো জায়গাটা জাপানের দক্ষিণ-পশ্চিমে। মাৎসুমটোর পরিবার  টাটামি নামে মাদুর তৈরি করত; বড় গরীব, অনেকগুলি ভাইবোন। তার ওপর মাৎসুমটোর  চোখে সমস্যা নিয়ে জন্মেছিলেন। বাঁ চোখ প্রায় অন্ধ, ডানচোখের দৃষ্টিও ক্ষীণ। তাই বালক মাৎসুমটো কে অন্ধদের স্কুলে ভর্তি করিয়ে দেওয়া হয়েছিল ...    এরকম উন্মাদের সংখ্যা পৃথিবীজুড়ে কম নয়   শোকো আসাহরার গ্রেপ্তার ও বিচারের পর ‘ওম পরম সত্য’র অনেক পরিবর্তন হয়।  শোকো আসাহরার  কমবয়েসি ছেলে গোষ্ঠীটির গুরু নির্বাচিত হয়। ২০০০ সালের ফেব্রুয়ারি মাসে  দলটির নামও পরিবর্তন হয়। ‘ওম পরম সত্য’র নাম এখন ‘আলেফ’। হিব্রু বর্ণমালার প্রথম অক্ষর। বৌদ্ধ বজ্রযানী মতবাদ পরিত্যাগ করা হয়। বৌদ্ধ বজ্রযানী  মতবাদ অনুযায়ী হত্যাকান্ড বৈধ। (এসব সিদ্ধান্ত শোকো আসাহরা দিয়েছিলেন কিনা তা আমি জানতে পারিনি।) এমন কী ‘আলেফ’ এর সদস্যরা  সিরিন গ্যাসে নিহত আত্মীয়স্বজনের  কাছে  ক্ষমা চায় এবং ক্ষতিগ্রস্থ পরিবারের সাহায্যের জন্য তহবিল গঠন করে। আগে যেসব ধর্মীয় উত্তেজনাপূর্ণ তথ্য (পৃথিবী ধ্বংস হয়ে যাচ্ছে ইত্যাদি) সম্বলিত বই বা লিফলেট তারা প্রকাশ করত সেসব প্রকাশ বন্ধ করে।     বর্তমানে শোকো আসাহরা জাপানের কারাগারে   মৃত্যুর দিন গুনছে। তার আইনজীবিরা শোকো আসাহরা  কে উন্মাদ প্রতিপন্ন করে রায়ের বিরুদ্ধে আপিল করেছে। অবশ্য লাভ হয়নি।   জাপানের শান্তিপ্রিয় নাগরিকগণ শোকো আসাহরা নামে এক  উন্মাদের মৃত্যুদন্ড কার্যকরের অপেক্ষায় রয়েছে।  আমরা এ বছরই (২০১২) যে কোনও সময়ে শুভ সংবাদটি জানতে পারব।  ছবি: ইন্টারনেট। তথ্যসূত্র: Click This Link http://www.religioustolerance.org/dc_aumsh.htm Click This Link Click This Link Click This Link http://en.wikipedia.org/wiki/Aum_Shinrikyo Click This Link http://en.wikipedia.org/wiki/Shoko_Asahara 

                    সর্বশেষ এডিট : ২২ শে ফেব্রুয়ারি, ২০১২  দুপুর ১২:৫৫                

