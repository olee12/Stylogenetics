হে অনন্য, পিতা: শুভহোক তোমার জন্মদিন।


 
                        আধুনিক শিল্পীর আঁকা যিশু খ্রিস্টের ছবি।হয়তো কিংবদন্তী। সাধু পল সেই কিংবদন্তী থেকে সৃষ্টি করেছেন এমন এক মহৎ চরিত্র-যে চরিত্রটি দুহাজার বছরের কালপরিক্রমায় হয়ে উঠেছে বিশ্বের অগনিত ধর্মপ্রাণ মানুষের শান্তির উৎস। মহামতি বুদ্ধের মতোই   যিশু কোথাও একান্তভাবেই খ্রিস্টবিশ্বাসীর, আবার কোথাও বিশ্বের প্রতিটি মানুষেরই। এখানেই তিনি অনন্য। গালিল প্রদেশটি ছিল প্রাচীন ইজরেল রাজ্যটির উত্তরে। নাজারেথ (আন নাসেরিয়া) ছিল ঐ গালিল প্রদেশেরই একটি গ্রাম। সেই গ্রামের মেয়ে মিরিয়াম। (আরবীতে মরিয়ম। পরে ইনিই মেরি হিসেবে পরিচিতি লাভ করেন।)  একদিন স্বর্গীয় দূত জিব্রাঈল (আ এসে মেরিকে বললেন, তুমি ঈশ্বরের আর্শীবাদের মা হইবে।কেঁপে উঠলেন মেরি। কীভাবে? আমার তো বিয়েই হয়নি। মেরি মনে মনে ভাবলেন। অবশ্য স্বর্গীয় দূতের কথাটা অবিশ্বাস করলেন না। কেননা,   স্বর্গের নির্দেশে এক স্বর্গপুত্রের জন্ম যে অনিবার্য হয়ে উঠেছে ইজরেলে।  কেননা, গালিল প্রদেশের আকাশে দীর্ঘদিন ধরে কী রকম মেঘ। স্থির। ঘন। কালো। দরিদ্র মানুষের মুখগুলোন কেমন কষ্টক্লিষ্ট। তার ওপর দেশটি পরাধীন। হিব্রু পুরুতেরা কঠোর। হৃদয়হীন। কত যে জুলুম করে। পবিত্র গ্রন্থের ভুল ব্যাখ্যা করে।  ভালোবাসার অপরাধে নারীকে পাথর ছুঁড়ে হত্যা করে। সংসার বাঁচাতে নারী দেহব্যবসায় জড়াতে হয়।  হিব্রু  পুরুতের নির্দেশে তাকেও পাথর ছুঁড়ে মারে পুরুষেরা!মেরি এই অনাচার দূর করতে চায়। যথা সময়ে মেরি কোলে  এল এক আলোকজ্জ্বল শিশু।এক স্বর্গীয় দূত সে খুশির খবর মেষপালকদের জানায়। মেষপালকরা  মেষের পাল ফেলে নবজাতককে দেখতে যায়। এমন কী মেরির শিশুটিকে দেখতে এসেছিল পুবের পারস্য থেতে তিনজন মদ্র জ্ঞানী। হ্যাঁ, তারা নিয়মানুযায়ী দুধ ও মধু নিয়ে এসেছিল।যে দিনটিতে মেরিপুত্র জন্মগ্রহন করেছিল আজ সেই দিন।   আজি শুভদিনে পিতার ভবনে চল চল চল যাই ... ২ যিশু একবার হাঁটছিলেন। রাস্তার পাশে হইহই। জটলা। কী ব্যাপার। একটা মেয়ে দাঁড়িয়ে। থরথর করে কাঁপছে। ভিড়টা তাকে ঘিরে। এগিয়ে গেলেন। পাথর ছুঁড়ে মারা হবে। মেয়েটি নাকি বহু পুরুষের সঙ্গ করেছে।তাই? যিশু ক্রর হাসেন। তারপর ঝুঁকে পাথর তুলে নিলেন। ভিড়ের মধ্যে একজন হিব্রু পুরুত দাঁড়িয়ে ছিল।  তাকে বললেন, তোমরা এই মেয়েকে পাথর ছুঁড়ে মারতে চাও? হ্যাঁ। হিব্রু পুরুত বলল।মার। যিশু বললেন। তবে এমন কেউ মার- এই মেয়েটি যে অন্যায় করেছে সে অন্যায় যে করেনি।যিশুর কথা শুনে ভিড় করা পুরুষেরা ধীরে ধীরে চলে যায়।  আজি শুভদিনে পিতার ভবনে চল চল চল যাই আমরা এমন পিতাই তো চাই।আমরা কি ২০০০ বছর পরে ঐ মেয়েটির মনের অনুভূতি টের পাই না? এই জন্যই তখন বলছিলাম, মহামতি বুদ্ধের মতোই   যিশু কোথাও একান্তভাবেই খ্রিস্টবিশ্বাসীর, আবার কোথাও বিশ্বের প্রতিটি মানুষেরই। এখানেই তিনি অনন্য।

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:১৫                

