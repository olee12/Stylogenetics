রাগের নাম: হংসধ্বনি...



                        Reality এবং   unreality -র মাঝখানে একটি সূক্ষ পর্দা রয়েছে বলে অনুমিত হয়। সত্যদ্রষ্টা কবিরা সে পর্দার নাম দিয়েছেন- মায়াবী পর্দা। মাঝেমাঝেই, কোনও এক পরম মুহূর্তে- কোন্ এক খেয়ালের বশে সে মায়াবী পর্দাটি নিজে থেকেই দুলে ওঠে ।  মানুষ তার সমস্ত ভোগসুখের পরে উন্মুখ হয়ে থাকে কখন সেই মায়াবী পর্দাটি দুলে উঠবে। মানুষ অবশ্য তীব্র সাধনায় নিজে থেকে পর্দাটি ক্ষণিকের জন্য হলেও সরিয়ে দিতে পারে-ক্ষণিকের জন্য দেখতে পায় দুই জগতের মধ্যখানের এক অলীক-ঝিলিক পরাবাস্তবতা। তবে সেজন্য তার প্রয়োজন হয় সাধন-মাধ্যমের । এক্ষেত্রে ভারতীয় রাগসংগীত একটি শ্রেষ্ঠ মাধ্যম  ।এবং, রাগ হংসধবনি সেই কাঙ্খিত অলীক-ঝিলিক পরাবাস্তবতায় নিয়ে যাওয়ার ক্ষমতা রাখে। এই জন্য প্রয়োজন শ্রোতার গভীর অভিনিবেশ ও তন্ময়তা । যা হোক। রাগের নাম কেন হংসধ্বনি - অনুসন্ধিৎসু শ্রোতার মনে এ প্রশ্নটি উঠতেই পারে। সত্যি বলতে কী- এই প্রশ্নের সঠি উত্তর আমার কাছে নেই। কোনও বইতেও  আমি উত্তরটি পাইনি; কিংবা কোনও বিজ্ঞজনকে জিজ্ঞেস করেও সদুত্তর পাইনি। প্রশ্নটি যেহেতু ইতিহাসসংশ্লিষ্ট, কাজেই ইতিহাসে অনাগ্রহী জাতির কাছ থেকে জবাবটি মিলবে না। প্রাচীনেরা রাগের নাম রেখেছেন ঠিকই তবে তার কোনও ব্যাখ্যা করেননি। কাজেই, রাগের নাম কেন কলাবতী -কৌতূহলী শ্রোতাকে সেই উত্তর দেওয়াও দুস্কর। তবে আমি নিজে থেকেই হংসধ্বনি নামটির একটা ব্যাখ্যা দাড় করিয়েছি। হংসধ্বনি রাগটির সময়কাল যদিও রাত্রির দ্বিতীয় প্রহর- তবে রাগটির পরিবেশনায়  প্রগাঢ় এক বৈকালিক আবহ যেন খুঁজে পাওয়া যায়- যখন নিস্তব্দ জলাভূমির ওপর দিয়ে উড়ে যায় ঝাঁক ঝাঁক হাঁস গোধূলি লগ্নের চরাচরের  স্তব্দতাকে ভেঙ্গেচুড়ে ...রাগ হংসধ্বনি সেই রকমই কিছু বলে। অন্তত আমার তাইই মনে হয়।   হংসধ্বনি রাগটি পাশ্চাত্যমতে পেনটাটনিক মেজর স্কেল: অর্থাৎ এতে ৫টি স্বর কেবল ব্যবহৃত হয়। গ্রিক শব্দ পেন্টা মানে পাঁচ। C D E G B CC B G E D C  কিংবা, সা রে গা পা নি র্সা।র্সা নি পা গা রে সা। দেখুন একজন ইউরোপীয় গিটারিস্ট কী পরম মমতায় অ্যাকুয়েস্টিক গিটারে হংসধ্বনির স্কেলটি বাজিয়ে দেখাচ্ছেন ...     হারমোনিয়ামে   বাঁশীতে  আলিফ লায়লার সেতারে   রশীদ খাঁনের কন্ঠে     শঙ্কর অর্কেস্ট্রায়       

                    সর্বশেষ এডিট : ০১ লা অক্টোবর, ২০০৯  দুপুর ১:২৬                

