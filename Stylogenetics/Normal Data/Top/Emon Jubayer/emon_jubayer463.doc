গল্প: শঙ্খবুড়োর মৃত্যু



                        স্ত্রীর মৃত্যুর পর অন্ধ হয়ে গিয়েছিল বুড়ো রোয়াং। অন্ধ হওয়ার পর  বুড়োর বাদবাকি ইন্দ্রিয়গুলি ভারি প্রখর হয়ে উঠেছিল। এই যেমন চড়–ই পাখি পালক ঝরার  মৃদু শব্দ  কি  হ্রদের জলে মাছের ঘাইয়ের শব্দ কিংবা দূর আকাশের  ভয়ার্ত চিলের ডাক স্পস্ট শুনতে পায় বুড়ো । দূরের পাহাড়ে জুমচাষের আগে জ্বলে ওঠা আগুনের ধোঁওয়ার গন্ধ  এতকাল কটূ ঠেকলেও এখন টাটকা তামাকের স্বাদের মতন মিষ্টি লাগে। কেউ কেউ বলে বুড়ো রোয়াং -এর বয়স নাকি একশ বছর। কর গুণে বুড়োর স্ত্রী মরেছে কুড়ি বছর হল। বুড়োর বয়স একশ হলে অন্তত কুড়ি বছর ধরে অন্ধজীবন যাপন করছে নিঃসন্তান  এই বুড়োটি।  বুড়ো রোয়াং নিঃসন্তান বলেই হয়তো এই ক্ষুদ্র  আদিবাসী পল্লীর সকলের সে পিতা। ভোর বেলা সূর্য উঠি-উঠি সময়ে  গ্রামের যুবক বুঙঅ বুড়োকে ধরে ধরে হ্রদের পাড়ে নিয়ে গিয়ে বুড়োকে অতি যত্নে স্নান করিয়ে আনে। দুপুরে শুষণি শাকের সঙ্গে লালচে ভাত মাখিয়ে খাইয়ে দেয় যুবতী অও। হলদে রঙের সুন্দরী ওই মেয়েটি বুঙঅ-র  স্ত্রী । মঙ্গোলয়েড মুখোশ্রীর অও -এর  শরীরময় যেন নৃত্যের ছন্দ  খেলে বেড়ায়। পাহাড়িয়া জগতে বাঁশনৃত্যের জন্য এই আদিবাসী পল্লীটি বিখ্যাত। অও  এ গাঁয়ের বালিকাদের বাঁশনৃত্য শেখায় । আসলে নাচ আর গান যেন এই আদিম জনগোষ্ঠীর প্রাণ। এমন কী  বুড়ো রোয়াংও এই বয়েসে ভারি চমৎকার শঙ্খ বাজায় । এ গাঁয়ের সবাই বুড়ো রোয়াংকে শঙ্খবুড়ো বলেই ডাকে। অবশ্য বুড়োর শঙ্খটি সাধারন শঙ্খ নয়, শঙ্খটি অতি পবিত্র -  হাজার বছর আগে হ্রদের জল থেকে ভেসে ওঠা শঙ্খটি বংশ পরম্পরায় শঙ্খটি এই গ্রামে রয়ে গেছে। গ্রামটি সুখসমৃদ্ধি নির্ভর করে শঙ্খটির ওপর। কথিত আছে, শঙ্খটি যেদিন হারিয়ে যাবে সেদিন ক্ষুদ্র এই গ্রামটিও হ্রদের অতলে বিলীন হয়ে যাবে।  যে কেউ এ শঙ্খ  বাজাতে পারে না, কেবল  তারা দেবীর নির্বাচিত শঙ্খবাদকই শঙ্খটি বাজাতে পারে। তারা দেবী শঙ্খবাদককে  স্বপ্নে দেখা দেন; তারপর সেই শঙ্খবাদককে  হ্রদের নির্জনে দ্বীপে একটানা কুড়ি বছরের সাধনা করতে হয়।  সন্ধ্যে বেলায় হ্রদের পাড়ে বসে শঙ্খ বাজায় বুড়ো রোয়াং। আসলে সন্ধ্যাবেলাই বুড়োর আরাধনার সময়। এই বয়েসেও একটানা সুরেলা ফুক-ধ্বনি তুলতে পারে বুড়ো। এবং সে শঙ্খের অর্পূব নিনাদ বহুদূরে ছড়িয়ে যায়।এক সন্ধ্যায় দূর থেকে শঙ্খধ্বনি শুনে  কয়েকজন শহুরে পর্যটক এসে পড়ল নিভৃত এই আদিবাসী পল্লীতে।  আর তাতে পল্লীর নির্জনতা খান খান হয়ে ভেঙে পড়ল।দ্যাখ, কী সুন্দর লেক!উহ্ । কী দারুণ! দূরে ওটা কি রে?কই?ওই যে।ওটা দ্বীপ।এত সুন্দর জায়গা বাংলাদেশে আছে, আর আমরা জানিই না। মুনিয়ার কন্ঠে অভিমানের ছোঁয়া।দেখ, দেখ, জেরিন,  হ্রদের পাড়ে ঘরগুলি কি সুন্দর! ফারা বলল।জেরিন বলল, সুন্দর আবার কি-মাচার ওপর ঘর তো আগেই দেখেছি। ওগুলোকে  বলে টংঘর। আমরা রেগে-মেগে ‘টং’ বলি না-সেই ‘টং’।আল্লা! কি কিউট! এই, এই, দাঁড়াও,দাঁড়াও তোমার একটি ছবি তুলি।ক্লিক। ধ্যাত, ফ্ল্যাশ কাজ করছে না!   দিন দিন নকিয়া দুই নম্বর হয়ে যাচ্ছে। ফালতু।জেরিন বলল, রাজু ভাইয়া, আজ রাতটা এখানে থেকে গেলে হয় না। কী সুন্দর জায়গা, হ্রদের পাড়ে বারবিকিউ হবে। হ্যাঁ, হ্যাঁ। কাল  ভোরে রওনা দেব। রাজু বলল।হ্যাঁ, হ্যাঁ। কাল খুব ভোরে রওনা দিলেই হবে।  যে রিসকি পথ, এখন ফেরার সময় না আবার অ্যাক্সিডেন্ট হয়।ওদের দেখে কয়েকজন জড়ো হয়েছিল। তাদের মধ্যে  বুঙঅও ছিল। বুঙঅ কৌতূহলী হয়ে এগিয়ে আসে। রাজু তাকে আকারে ইঙ্গিতে বলে- আজ রাতটা ওরা  এখানেই কাটাতে চায়। বুঙঅ অদূরে  হ্রদের পাড়ে   বাঁশ, পাহাড়ি ছন ও ঘাসের তৈরি একটা টং ঘরের দিকে তাকায়; টং ঘরের নীচে খোঁয়ার। খোঁয়ারে শূকর।  টংটা শঙ্খবুড়োর।   শঙ্খবুড়ো সারারাত হ্রদের পাড়েই বসে থাকে। এরা ওই টংঘরেই  থাকতে পারে।এই যে শোনেন-আমি কখনও সজারুর মাংস খাইনি। শুনেছি আপনার নাকি সজারুর মাংস খান। আপনাদের এখানে কি শজারু পাওয়া যাবে? ফারা জিজ্ঞেস করল।এ্যা মা, তুই শজারুর মাংস খাবি ফারা! জেরিন মুখ বিকৃত করে বলে।খাব। তোর তাতে কী!বুঙঅ মাথা নেড়ে যা বলল-তাতে বোঝা গেল, এই মুহূর্তে সজারুর মাংস পাওয়া যাবে না। তবে  শূকর আর মুরগীর মাংস পাওয়া যাবে।তাই সই। শূকর মাংসের বারবিকিউ হবে। রাজু বলল।হুররে!আমি শূকর খাব না। মুস্তাকিম বেঁকে বসল।তোকে জোর করে নাপাক জিনিস খাওয়াব না, তুই নিশ্চিত থাক। জাহিদ ওকে আশ্বাস দিল। ওদের দু’জনের মধ্যে কি এক গোপন ব্যাপার আছে।  জেরিন  খেয়াল করেছে আগেই। ও দীর্ঘশ্বাস ফেলে।মুনিয়া ততক্ষণে হ্রদের ধারে পদ্মাসনে বসে থাকা বুড়ো রোয়াং এর কাছে পৌঁছে গেছে। দেখি দেখি বলে শঙ্খটা বুড়োর হাত থেকে টান মেরে কেড়েও নেয়। সন্ধ্যালগ্নটি বুড়োর ধ্যানের সময়। এসময়ে বহিরাগত এসে পড়ায় বিরক্ত হওয়ার কথা। তার বদলে কৌতূহলী হয়ে উঠল বুড়ো। বহুকাল আগে এ গাঁয়ে এক ভিক্ষু এসেছিল। তার কথা মন দিয়ে শুনেছিল বুড়ো। তার পর থেকে বুড়ো আরও সহনশীল হয়ে উঠেছে। তখনও তার দৃষ্টিশক্তি ছিল। স্ত্রীও বেঁচে ছিল।  ভিক্ষুটি স্ত্রীকে ছোট্ট একটি বৌদ্ধমূর্তি দিয়েছিল। শঙ্খবুড়োর কাছে মূর্তিটি এখনও আছে। মুনিয়া বুড়োর কাছে যাওয়ার পর বুড়ো রোয়াং এই প্রথম শহরের গন্ধ পেল। বুড়ো আসলে পাহাড়ি গাঁয়ের বাইরে  কখনও যায়নি । শহরের গন্ধ মানে পারফিউমের গন্ধ। মুনিয়ার পোশাকে কিছু ডিজেলের গন্ধ লেগেছিল। সে গন্ধও পায় বুড়ো। বান্দরবান শহর থেকে এতদূর আসতে-আসতে ঘেমেও উঠেছিল। সে গন্ধও পায় শঙ্খবুড়ো।মুস্তাকিম হ্রদের পাড়ে গিয়ে অজু করে এল। তারপর নামাজে দাঁড়াল। কী কারণে সে মুনিয়া কিংবা শঙ্খ বুড়োকে দেখতে পায়নি । মুনিয়া অবশ্য আড় চোখে মুস্তাকিমকে দেখতে পেয়েছিল। টং ঘরের সামনে এক ফালি ঘাসের জমি, তার পরই  হ্রদের ঢালু পাড়।এখান থেকেই হ্রদের  রুপালি অথই পানি দেখা যায়। দূরে দূরে ছায়া ছায়া পাহাড়ের অবয়ব। হ্রদের মাঝখানে একটা দ্বীপ। হ্রদের জলে পূর্ণিমার চাঁদ। একটা ডিঙি নৌকা ভেসে চলেছে। ওদিকে তাকিয়ে থাকলে কেমন ঘোর লাগে। ওরা যেখানে বসেছে, সেই ঘাসের মাঠের দু’পাশে দেবদারু গাছের সারি। এখানেই শুকনো কাঠ জড়ো করে আগুন জ্বেলে দিয়েছে বুংঅ। ওরা আগুন ঘিরে বসেছে। আশ্বিনের চমৎকার জোছনা ফুটেছে। আর, এলোমেলো উতল বাতাস। সে বাতাসে ভাসছিল  মাংসপোড়া গন্ধ। দেবদারু গাছগুলিকে প্রাগৈতিহাসিক বলে মনে হয়। যেন এক্ষুনি ডালপালা থেকে বেরিয়ে আসবে অতিকায় একটি বাদূড়। সন্ধ্যের পর থেকেই চারিপাশে ঝিঁঝির ডাক ভারি হয়ে উঠছে।রাজু সিগারেট ধরায়। গাড়িতে ব্যাগ ভরতি বিয়ারের ক্যান ছিল। একটু আগে গিয়ে ব্যাগটা নিয়ে এসেছে। ওর পাশে বসেছে ফারা। জেরিন বলল, রাজু ভাইয়া, ওদের নাচতে বল না। শুনেছি এইসব ট্রাইবালরা চমৎকার নাচে।একটু দূরে রান্নার আয়োজন চলছিল। ওখানে  অও আর বুঙঅ  দাঁড়িয়ে ছিল। বুংঅ কে হাতের ইশারায় ডাকল রাজু। বুংঅ কাছে আসার পর  নাচের কথা  বলল সে। মাথা নেড়ে অও-এর কাছে ফিরে গেল বুঙঅ। তারপর অও এর  কানে কানে কি যেন বলল ।  অও হাসল। একটু পর থামি আর আঙ্গি পরা মেয়েরা নাচতে লাগল। বাঁশনৃত্য। তবে অঙ্গের সৌন্দর্যর কারণেই অও কে আলাদা করে চেনা যাচ্ছিল। জাহিদ এর চোখ নৃত্যরতা অও-এর হলদে পেলব শরীরে ঘুরছিল। জেরিন ব্যাপারটা খেয়াল করেছে। সম্ভবত ফারা-ও খেয়াল করেছে । জাহিদ জানে, ওদের চোখ ফাঁকি দেওয়া সহজ না। নেক্সট মান্থে মুনিয়ার সঙ্গে জাহিদ-এর এনগেজমেন্ট। জাহিদের স্বভাব এখনও পাল্টাল না। জেরিন দীর্ঘশ্বাস ফেলল। আজও গাড়িতে ফারার গায়ে হাত দিয়েছে জাহিদ।মুনিয়া তখনও হ্রদের পাড়ে।  শঙ্খটায় ফুঁ দেওয়া চেস্টা করে। শব্দ বেরয় না। অস্থির বাতাসে দেবদারু গাছের পাতারা কেবল সরসর করে ওঠে। আমাকে এটা দিয়ে দিন না আঙ্কেল। মুনিয়া বলে।  অন্ধত্বের কারণে মেয়েটির মুখটি দেখা যাওয়ার কথা না। ভাষাটিও অচেনা। তারপরও বুড়ো রোয়াং হাসে। চাঁদের আলোয় তার বলিরেখাময় তামাটে মুখে হাসিটি বড় মলিন দেখায়। একশ টাকা দেব। দেবেন? বলে কাঁধের ঝুলি থেকে ছোট্ট লেদারের ব্যাগ বার করে মুনিয়া।বৃদ্ধের চোখে জল এসে যায়। শঙ্খ হাতছাড়া হয়ে গেলে হ্রদের জল ফুলে ফেঁপে  গ্রামটি বিলীন হয়ে যাবে। ঠিক আছে, আরও পঞ্চাশ টাকা দিচ্ছি। দিয়ে দেন। প্লিজ। শহরে ফিরে বন্ধুদের দেখাব। বেশ অ্যান্টিক জিনিস।শঙ্খবুড়ো এই বয়েসে অতিরিক্তমাত্রায় সহনশীল। কিংবা নির্জীব। তার ওপার গত কুড়ি বছর ধরে মৌনী হয়ে রয়েছে। তা ছাড়া মানা করলেও কি এরা শুনবে?  মুনিয়া দেড়শ টাকা বুড়োর সামনে রাখল। কিছু একটা দিয়ে চাপা দেওয়ার আগেই নোট দুটো অস্থির বাতাসে উড়ে যায়। এই, যাঃ।মুনিয়া ভ্র“ক্ষেপ না করে বলে, আপনার একটা ছবি তুলি আঙ্কেল? ক্লিক। শিট, ফ্ল্যাশ কাজ করছে না!   দিন দিন নকিয়া দুই নম্বর হয়ে যাচ্ছে। ফালতু।থ্যাঙ্কস আঙ্কেল। বলে মুনিয়া শঙ্খটা নিয়ে উঠে দাঁড়াল। তারপর দ্রুত পায়ে বন্ধুদের  কাছে ফিরতে থাকে।  পিছনের শব্দহীন আর্তনাদ শুনতে পেল না মেয়েটি। জেরিন শঙ্খ দেখে অবাক। কই পেলি রে? ওইখানে পেলাম। বলে হ্রদের পাড়ের দিকে হাত তুলে দেখাল মুনিয়া। তারপর রাজুর পাশে ধপ করে বসে পড়ল।দে বাজাই। ফারা বলল।দি আইডিয়া! নেক্সট অ্যালবামে এই বাঁশীটা ইনক্লুড করব। জাহিদ বলল।বাঁশী না রে গাধা, এটা শঙ্খ। ফারা বলে।ওই হইল।অ্যালবাম ফ্লপ করার ধান্দা। রাজু বল।সবাই হেসে ওঠে।ফারা শঙ্খতে ফুঁ দিয়ে বাজানোর চেষ্টা করে। তবে শব্দ বেরয় না।দূরে শেয়াল ডেকে উঠল।ওটা কিসের ডাক রে? ফারা বলল। ওর কন্ঠস্বর কাঁপছে।শেয়াল টেয়াল হবে। মুনিয়া বলল।আমার কেমন ভয় ভয় করছে। জেরিন বলল।ভয় ভয় করছে? কেন?কি জানি কেন।ফারার হাত থেকে শঙ্খটি নিয়ে ঝুলিতে  ভরে রাখে মুনিয়া। তখনও হ্রদের পাড়ে বুড়ো রোয়াং পদ্মাসনে বসেছিল। তবে শরীর অসম্ভব ভারি ঠেকছিল তার;  সারা শরীর থেকে দরদর করে ঘাম ঝরছিল। বুকের  বাঁ পাশে চিনচিনে ব্যথা ... ছড়িয়ে পড়ছিল সারা শরীরে, কষ্ট হচ্ছিল নিঃশ্বাস নিতে । মাথার ভিতরে ধীরে ধীরে অবশ হয়ে আসছিল। মেরুদন্ডের গোড়ায় তীব্র যন্ত্রণা ... চোখের ভিতরের অন্ধকারে শেষবারের মতো জ্বলে উঠল আলো । সে আলোয় যেন স্ত্রীর মুখটি দেখতে পেল মুমূর্ষ শঙ্খবুড়ো।রান্না শেষ হল। ওরা খেতে বসল। কলা পাতা কেটে ধুয়ে এনেছে বুংঅ। কলাপাতায় ধোঁওয়া-ওঠা লাল ভাত, শূকরের রোস্ট আর মুরগীর মাংস বেড়ে দিল অও ।  মুস্তাকিম নিজেই খানিকটা ভাত আর মুরগীর  মাংস নিয়ে মুখচোখ কুঁচকে খেতে লাগল। বলল, কি দরকার ছিল আজ রাতে এখানে থাকার? এখন এসব খেতে হচ্ছে। হোটেল বুকিং দেওয়া ছিল। খালিখালি টাকা নষ্ট হল।ফারা জিজ্ঞেস করল, এই সব ভালো লাগে না তো আমাদের সঙ্গে আসলি কেন?  ছুটি পেলাম বলে আসলাম। ঘরে বসে বসে কি করব? ফারা মুখ টিপে হাসল। তারপর বলল, রান্নাটা জোস।ইয়েস ! ইয়েস! জোস! রাজু প্রতিধ্বনি তোলে।জেরিন বলল, আমি কিন্তু শূকরের মাংস খাব না।কেন? তুই শূকরের মাংস খাবি না কেন?জানিস না শূকরের মাংস খেলে অ্যালার্জি হয়। জেরিন বলল।কথাটা এমনভাবে বলছিস- যেন রোজ শূকরের মাংস খাস। ফারা খোঁচা মারল।তাই বললাম বুঝি?ঝগড়া শুরু হয় হয়- রাজু ধমক দিয়ে থামাল।খাওয়া মাত্র শেষ হয়েছে-একটা কিশোরকে এদিকেই ছুটে আসতে দেখা গেল। উত্তেজিত হয়ে  বুঙঅকে কি যেন  বলল। বুঙঅ হ্রদের পাড়ের দিকে দৌড়ে চলে যায়। রাজু দেখল হ্রদের পাড়ে লোকজনের ভিড়। কি ব্যাপার? কান্নার শব্দও ভেসে আসছে। অও কেও সেদিকে ছুটতে দেখল।একটু পর বুঙঅ ফিরে এল। ভয়ানক কাঁদছিল সে। আকারে ইঙ্গিতে বলল, গ্রামের সবচে বুড়ো মানুষটি মরে গেছে। আহা সেই বুড়োটা। আর্তস্বরে মুনিয়া বলল।কোন্ বুড়ো? জেরিন ফিসফিস করে জিজ্ঞেস করল।আহা, যে আমাকে শঙ্খ দিল।ও।কথাগুলি বুঙঅ-র ঠিক বোঝার কথা না। বুঙঅ  যা বলল তা হল এই: এখন নৌকায় মৃত বুড়োর লাশ তুলে গ্রামের সবাই চলে যাবে হ্রদের দ্বীপে। ওই দ্বীপের পাড়ে তারা দেবীর মন্দির আছে। হ্রদের পাড়ে মরা পুড়িয়ে ও অন্যান্য  কৃত্য সেরে ফিরতে ফিরতে সকাল হয়ে যাবে। রাজু মানিব্যাগ বার করে বুঙঅকে এক হাজার টাকার একটি নোট দিল।বুঙঅ টাকাটা না নিয়েই ঘুরে  হ্রদের পাড়ে ছুটে যায়।বাহ্,  ভারি ফুটানি তো। টাকা সাধল । নিল না। ফারা মন্তব্য করে। বাদ দে তো। ঝামেলা চুকছে। এখন বিয়ার বার কর। জাহিদ অস্থির কন্ঠে বলল।মুস্তাকিম বলল, তোরা থাক। আমি চলে যাচ্ছি।কই যাচ্ছিস তুই? ফারা তীক্ষ্ম কন্ঠে বলে।গাড়িতে।তারপর?ঘুমাব।ওকে। বলে রাজু  গাড়ির চাবি ওর দিকে ছুড়ে মারল ।হ্রদের পাড়ের দিকে ছুটছে বুংঅ। শঙ্খবুড়োর মৃতদেহের পাশে শঙ্খটা পাওয়া যায়নি। ভীষণ অস্থির লাগছিল ওর। ক’দিন আগে দেখা এক স্বপ্নে তারা দেবী বুংঅ কে শঙ্খবাদক হিসেবে  নির্বাচিত করেছেন। বুংঅ কে এখন  হ্রদের নির্জনে দ্বীপে একটানা কুড়ি বছর  সাধনা করতে হবে। অথচ শঙ্খটিই পাওয়া যাচ্ছে না।  গ্রামটির  সুখসমৃদ্ধি নির্ভর করে শঙ্খটির ওপর। সারা  শরীর কাঁপছে  বুংঅ-র । শঙ্খটি যেদিন হারিয়ে যাবে সেদিন এই ক্ষুদ্র গ্রামটিও বিলীন হয়ে যাবে। ওরা হাঁটতে-হাঁটতে টংঘরের কাছে চলে আসে। একটা সিগারেট ধরিয়ে ফারা বলল, অ্যাই জেরিন।কি?তুই  বিয়ার খাবি? না।কেন? খেলে কি হয়?  দু’দিনের জন্য শহরের বাইরে এসেছিস- কই খোলস ছেড়ে একটু বন্য হবি- না, খালি ভড়ং।তোর ইচ্ছে হলে তুই বন্য হ! জেরিন হিসহিস করে বলে।হবই তো।বিচ!তুই বিচ! বলে ফারা হিঃস্র ভঙ্গিতে জেরিনের দিকে তেড়ে আসে। অ্যাই, অ্যাই, কি করছিস, কি করছিস- বলে চোখের পলকে দু’জনের মাঝখানে এসে পড়ে রাজু ।   তারপর দু’জন ক্রোধে উন্মাদ তরুণীর মাঝখানে পড়ে পিষ্ট হতে থাকে সে । মুনিয়া বিস্ময়ে পাথরের মূর্তির মতো দাঁড়িয়ে থাকে।  জাহিদ এগিয়ে আসে। আহ্, তোরা কি শুরু করলি! থাম তো!সে রাতে  সে উন্মাদনা সহজে থামেনি। কিছু রক্তপাতও হয়েছিল ।পরদিন ভোরে বিমর্ষ দলটা বান্দরবান শহরের উদ্দেশে রওনা হয়ে যায়।ততক্ষণে ফুঁসে ওঠা হ্রদের জলে নির্জন দ্বীপের পাড়ে শঙ্খবুড়োর চিতার আগুন পুরোপুরি নিভে গেছে।কেউ জানতে পারেনি। উৎসর্গ: স্বদেশ হাসনাইন।
                    
