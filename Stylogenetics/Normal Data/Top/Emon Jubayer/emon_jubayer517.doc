একটি  পুরনো গান



                        কোনও কোনও গান যেন ছায়ার গভীরে ফুটে থাকা ফুলের মতন, যে ফুল কখনোই আলোর মুখ দেখতে পায় না। আবার ঠিক ঝরেও যায় না। যেমন এই গানটি । আজ থেকে ১০/১২ বছর আগে গানটি কম্পোজ করা হয়েছিল । মূল কম্পোজারের নামও অনেকেরই অজানা। এতকাল গানটি এর-ওর  গিটারে বেজেছে। তামিম সেই গভীর ছায়ায় পড়ে থাকা গানটি গভীর মমতায় তুলে এনেছে ওর রেকর্ডিং প্যানেলে। তামিম, অপরিচিত, কিন্তু প্রতিভাবান এক কম্পোজার- এক সময় একসঙ্গে আমার ঘরে প্রচুর ‘মিউজিকাল’ আড্ডা মেরেছি। গতকাল রনি এসেছিল। ওই গানটির কথা বলল। শুনে ভালো লাগল; রেকডিং মান ভালো; সেক্সোফোনসহ অন্যান্য  ইন্সট্রুমেন্টের কাজ বিস্ময়কর। গানটা ১০/১২ বছর ধরে শুনছি। এতদিন পর গানটার কমপ্লিট ভার্সানটি শুনে মনের গভীরে গভীর আনন্দের স্পর্শ পেলাম যেন ...

