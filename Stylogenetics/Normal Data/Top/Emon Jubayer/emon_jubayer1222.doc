পাকিস্তান যে কারণে যুদ্ধ চায়


 
                         বারবার পাকিস্থানের মসনদে বসেছে এ রকম আগ্রাসী জেনারেলগন । তাদের অন্যতম কাজই হচ্ছে পাকিস্থানে গনতন্ত্রকে হত্যা করা,  জনগনের টুটি চেপে ধরে রাখা আর প্রতিবেশি রাষ্ট্রের সঙ্গে যুদ্ধের ছুতো খোঁজা; যে কারণে কাশ্মির ইস্যুটির সমাধান না করে বরং জিইয়ে রেখেছে পাকিস্থান, কেননা, সব সময় একটা যুদ্ধ-যুদ্ধ পরিবেশ সৃষ্টি করে রাখলে পাকিস্থানের মসনদে সামরিক জেনারেলদের টিকে থাকার অজুহাত আপনাআপনি তৈরি হয়ে যায়।  গতকালও (১০/০১/২০০৯) পাকিস্থানের প্রাক্তন জেনারেল পারভেজ মুশাররফ ভারতকে উপদেশ দিয়ে বলেছেন, ভারতকে ধৈর্য ধরে শান্ত থাকতে। কেন? ভারত কি যুদ্ধের প্রস্তুতি নিচ্ছে? পাকিস্থানের বর্তমান সামরিক প্রধান জেনারেল কিয়ানি বলেছেন, ভারত কর্তৃক আক্রান্ত হলে অতি অল্প সময়ের মধ্যেই  জবাব দেবেন। কেন? ভারত কি যুদ্ধের প্রস্তুতি নিচ্ছে? ভারত অতবড় ঝুঁকি নেবে কেন-যখন দেশটি ধীরে ধীরে আর্থিক সম্বৃদ্ধির পথে এগিয়ে যাচ্ছে? যুদ্ধ আসলে পাকিস্থানী সামরিক কর্তৃপক্ষই চান। কেন? সে বিশ্লেষনে পরে যাব। আপাতত বলি: পাকিস্থানের অর্থনৈতিক উন্নয়ন নিয়ে সে দেশের সামরিক নেতাদের মাথাব্যথা আছে বলে মনে হয় না। বাজেটে সেনাবাহিনীর জন্য যথেস্ট বরাদ্দ থাকলেই চলবে।এমনই এক ঘোর দুঃসহ অন্ধকারে ঢেকে আছে পাকিস্থানের  সামগ্রিক পরিবেশ। কেননা, জন্মলগ্ন থেকেই আত্মপরিচয়ের সঙ্কটে ভুগছে রাষ্ট্রটি। পাকিস্থান কি গনতান্ত্রিক রাষ্ট্র হবে, নাকি এটি কট্টর ইসলামিক রাষ্ট্র পর্যবেশিত হবে, নাকি রাষ্ট্রটি মুগলদের সামরিক আউটপোস্টই রয়ে যাবে- এই প্রশ্নগুলির নিষ্পত্তি আজও হয় নাই। এমন সব দ্বিধাবিভক্তির কারণেই পাকিস্থানী সেনাবাহিনী পাকিস্থানী জনগনের ব্যাপক অজ্ঞতা ও দারিদ্রতার সুযোগে প্রকট ও দৃশ্যমান হয়ে পড়েছে রাষ্ট্রটির জন্মলগ্ন থেকেই। যে কারণে  রাজনৈতিক প্রভাব খাটিয়ে জায়ামাত ই ইসলামীর প্রথিকৃৎ মওলানা মওদুদী পঞ্চাশের দশকে পাকিস্থানী সেনাবাহিনীকে প্রভাবিত করে পাঞ্জাবে নিরীহ  আহমদীয়দের হত্যা করতে পারলেন । পরে অবশ্য ভুল বুঝতে পেরে মওদুদীর ফাঁসির আদেশ দেয় পাকিস্থানের সামরিক প্রশাসন।  ততদিনের ভয়ানক দেরি হয়ে গেছে। কেননা, মওদুদী ততদিনে  বে-দ্বীন মার্কিন যুক্তরাষ্ট্রে পালিয়ে গেছেন!  ২ পাকিস্থানে আজও মধ্যযুগীয় অন্ধকার বিরাজমান বলেই সে দেশে আজও গনতন্ত্র প্রতিষ্টিত হতে পারে নি। রাষ্ট্রটির জন্মের পর থেকেই সে দেশে একের পর এক সামরিক একনায়ক রাষ্ট্রটির মসনদ দখল করে বসেছে। ১৯৬৫ ভারত-পাক যুদ্ধ পরিচালনা করলেন জেনারেল আয়ুব খান  । পাকিস্থানী জনগনকে তারা বোঝাল-হিন্দু রাষ্ট্রের আগ্রাসন ঠেকাতে পাকিস্থানের মসনদে কাদের বসা দরকার। আইয়ুবের পর পাকিস্থানের মসনদে বসলেন জে. ইহাইয়া খান। তিনিও যুদ্ধের পথে পা বাড়ালেন। কেননা, একটা যুদ্ধ-যুদ্ধ পরিবেশ সৃষ্টি করে রাখলে পাকিস্থানের মসনদে সামরিক জেনারেলদের টিকে থাকার অজুহাত আপনাআপনি তৈরি হয়ে যায়। ৩  পাক জেনারেলদের অত্যধিক যুদ্ধংদেহী মনোভাবের কারণেই ১৯৭১ সালে পূর্ব পাকিস্থান  বিচ্ছিন্ন হয়ে যায়।  একাত্তরের যুদ্ধকালীন সময়ে পূর্ব পাকিস্থানের নিরীহ বাঙালিদের ওপর ব্যাপক হত্যাযজ্ঞ চালায় পাকিস্থানী সেনাবাহিনী ... আজ আমরা জানি বাঙালির স্বাধীকার আন্দোলনের পরিপ্রেক্ষিতে পাকিস্থানী আর্মির ততটা বিভৎস আর নির্মম হওয়ার দরকার ছিল না ... অথচ, তাই হয়েছিল। এর একটা কারণ তখন আমি মুগল সামরিক আউটপোস্টোর কথা বলছিলাম ...বিভৎসতা শব্দটির সঙ্গে তো মধ্যযুগীয় অনুষঙ্গ জড়িত। যুদ্ধকালীন সময়ে;  অক্টোবর মাসে ... পাকিস্থানী সামরিক কর্তৃপক্ষ মার্কিন যুক্তরাষ্ট্র (লক্ষ করুন) থেকে দুটি ইলেকট্রিক চেয়ার এনেছিল। একটি তারা স্থাপন করেছিল চট্টগ্রাম সার্কিট হাউজে। যুদ্ধশেষে ডিসেম্বর মাসে মুক্তিবাহিনী সার্কিট হাউজ যাওয়ার পর ...নাঃ,  মৃতদেহ পায়নি ... যে ঘরে ইলেকট্রিক চেয়ারটি  ছিল সে ঘরের বাইরের বারান্দায় অসংখ্য সেন্ডেল পড়ে থাকতে দেখে । ছ’সাত বছর বয়েসী শিশুর স্যান্ডেলও ছিল ...পাকিস্থানী আর্মিরা ছ’সাত বছর বয়েসী বাঙালী শিশুকে ইলেকট্রিক চেয়ারে বসিয়েছিল! ...এর একটা কারণ তখন আমি মুগল সামরিক আউটপোস্টোর কথা বলছিলাম ...বিভৎসতা শব্দটির সঙ্গে তো মধ্যযুগীয় অনুষঙ্গ জড়িত। এখন নিজেকে প্রশ্ন করুন-বাংলাদেশে যুদ্ধাপরাধীর বিচার কারা চায় না? এবং বাংলাদেশে গনহত্যা পরিচালনার জন্য  এখনও ক্ষমা চাইল না পাকিস্থান/ যেহেতু ওদেশে ব্যাপক মধ্যযুগীয় অন্ধকার বিরাজমান; এবং এখনও বাংলাদেশকে ক্ষতিপূরণ দিল না পাকিস্থান/ যেহেতু ওদেশে ব্যাপক মধ্যযুগীয় অন্ধকার বিরাজমান। এবং, বাংলাদেশে জায়ামাতের প্রধান  মওলানা মতিউর রহমান নিজামীর মতে: “পাকিস্থান আল্লার ঘর!” আল্লার ঘরে কি হয় না হয় সে সম্বন্ধে লোকটাকে কেউ ধারনা দেয়নি কেন?  দিনে দিনে পাকিস্থান যে মধ্যযুগীয় অন্ধকারের পাশাপাশি বড়ই গ্ল্যামারাস হয়ে উঠেছে-সে সম্বন্ধে লোকটা কেউ ধারণা দিক। ৪ যা হোক। স্বাধীন বাংলাদেশে ১৯৭৫ সালের পর রক্তভেজা পথে বাংলাদেশি পাকিস্থানপন্থিরা বাংলাদেশে ক্ষমতায় এল।  তারা প্রথম প্রথম ১৯ দফা, সবুজ বিপ্লব ইত্যাদি আশার কথা শোনাল বটে-তবে তাদের মুখোশ খুলতে দেরি হয়নি। বাংলাদেশি পাকিস্থানপন্থিরা অসহিষ্ণু বলেই পার্বত্য চট্টগ্রামে যুদ্ধংদেহী মনোভাব দেখাল। অথচ আমরা জানি সেই বিরোধপূর্ন সমস্যাটি শান্তিপূর্ন সমাধান সম্ভব। ১৯৭১ সালের স্বাধীনতাযুদ্ধে বাংলাদেশ সেনাবাহিনী যে  গৌরবজ্জ্বল ভূমিকা রেখেছিল- সেই গৌরবজ্জ্বল ভূমিকাটিকে অত্যন্ত  দুঃখজনকভাবে কলঙ্কিত করল বাংলাদেশি পাকিস্থানপন্থিরা।বাংলাদেশি পাকিস্থানপন্থিদের ঘাড়ে আজও মধ্যযুগীয় পাকিস্থানপন্থিদের ভূত চেপে বসে আছে বলেই তারা ২০০৬ সালে নির্দিষ্ট মেয়াদ শেষে ক্ষমতা হস্তান্তরের সময় মওদুদ আহমেদের প্রত্যক্ষ ভূমিকায় নানান অগনতান্ত্রিক টালবাহানা শুরু করে। যার প্রেক্ষাপটই ওয়ান/ইলেভেন।আর একটা কথা। সম্ভবত, ৭৫-এর পরই বাংলাদেশি পাকিস্থানপন্থিদের মদদে বাংলাদেশে ঘাটি গেড়েছে পাকিস্থানী সামরিক গোয়েন্দা সংস্থা আইএসআই। ভারতের পূর্বাঞ্চলীয় রাজ্যগুলিতে যে ভারতবিরোধী আন্দোলন চলছে তাতে উশস্কানী দিচ্ছে আইএসআই। যদি তাই হয়-তা হলে বাংলাদেশি পাকিস্থানপন্থিরা কি বাংলাদেশের জন্য একটি সংঘাতপূর্ন পরিস্থিতি সৃষ্টি করেনি? ৫ যাক। আজ সবাই জেনে গেছে যে-পাকিস্থানে জারদারী-শরিফ-গিলানীরা হচ্ছে পাকিস্থানী সেনাবাহিনীর পুতুল; আসলে দেশটি পরিচালনা করে সামরিক গোয়েন্দা সংস্থা আইএসআই। জেনারেল পারভেজ মুশাররফের আমলে যে হাজার হাজার রাজনৈতিক কর্মীকে গুমখুন করে হত্যা করা  হল-তার জন্য মুশাররফকে এখনও কাঠগোড়ায় দাঁড় করানো যাচ্ছে না কেন? কারণ- জেনারেল পারভেজ মোশাররফকে নির্বাচিত করেছে আইএসআই, এখন গদিচ্যূত লোকটাকে নিরাপত্তা দিচ্ছে। নিজেদের লোকের বিচার করে কে? গিলানী? জারদারী? তখন বললাম না যে-পাকিস্থানে জারদারী-শরিফ-গিলানীরা হচ্ছে পাকিস্থানী সেনাবাহিনীর পুতুল।আইএসআই নামে ঐ পাকিস্থানী গোয়েন্দা সংস্থাটি ডলারের লোভে মূলত মার্কিন যুক্তরাষ্ট্রের কথায় ওঠে বসে।  পাকিস্থানের সীমান্তে মার্কিন যুক্তরাষ্ট্র বোমা বর্ষন করলেও আইএসআই-এর কোনও প্রতিক্রিয়া হয় না। কেন? কেননা, বর্ডারে কোন্ তালেবানী জঙ্গি মরল না মরল তাতে কি আসে যায়।মাস শেষে রেশন-বেতন ও অন্যান্য আনুষাঙ্গিক ভাতা পেলেই তো হল। আর তালেবানি জঙ্গিরা তো আইএসআই-এর শক্র। কাজেই, মার্কিন বোমায় বর্ডারে তালেবানী জঙ্গিরা মরুক না কেন।  তবে অন্য ভেলকিও আছে। পাকিস্থানী গোয়েন্দা সংস্থার নাকের ডগায় (সম্ভবত প্রশয়ে) লাহোরের লাল মসজিদ হয়ে উঠেছিল তালেবানী জঙ্গিদের মূল ঘাঁটি। কেন? মুশাররফবিরোধী অভ্যূস্থানের সময়  মুশাররফের জঙ্গিবিরোধী কারিশমা দেখানোর জন্যই লাল মসজিদকে টিকিয়ে রাখা হয়েছিল- আমরা জানি পাকিস্থানী সেনাবাহিনী লাহোরের লাল মসজিদটি কখন আক্রমন করল!  এবং এ রকম ভেলকি আইএসআই কম দেখায়নি। মজার কথা হল- আইএসআই তালেবানি জঙ্গিদের বিরোধী হলেও কাশ্মীরে মুসলিম জঙ্গিদের প্রতি অত হস্টাইল না। তারা কাশ্মীরের জঙ্গিদের মদদ দেয়, ট্রেনিং দেয়। কেননা, সেই চল্লিশের দশক থেকেই যে কাশ্মীর  পাকিস্থানী সেনাশাসকদের সৌভাগ্যের পরশমনি! যে কারণে ভারতের সঙ্গে বসে কাশ্মির ইস্যুটির সমাধান না করে বরং জিইয়ে রাখা হয়, কেননা, একটা যুদ্ধ-যুদ্ধ পরিবেশ সৃষ্টি করে রাখলে পাকিস্থানের মসনদে সামরিক জেনারেলদের টিকে থাকার অজুহাত আপনাআপনি তৈরি হয়ে যায়।  ৬ সম্প্রতিক মুম্বাই হত্যাকান্ডে আইএসআই-এর ভূমিকা স্পস্ট। এ ক্ষেত্রেও তালেবানি নয়-বরং পাঞ্জাবি জঙ্গিদের ব্যবহার করেছে আইএসআই। আইএসআই ভারতকে খোঁচাতে চায়। যদি ভারত যুদ্ধংদেহী হয়ে ওঠে।  তাতে যে পাকিস্থানে সামরিক শ্রেণিরই লাভ! তাতে! সেনাবাহিনীর জন্য বাজেটে আর্থিক বরাদ্দ বাড়বে দেশের মানুষ যতই দারিদ্র সীমার নিচে নেমে যাক না কেন। পাকিস্থান যুদ্ধ চায়। কেননা, যুদ্ধ যুদ্ধ পরিবেশ সৃষ্টি করে রাখলে পাকিস্থানের মসনদে সামরিক জেনারেলদের টিকে থাকার অজুহাত তৈরি হয়ে যায়। কালও (১০/০১/২০০৯) পাকিস্থানের প্রাক্তন জেনারেল পারভেজ মুশাররফ বলেছেন, ভারতকে ধৈর্য ধরে শান্ত থাকতে। কেন? ভারত কি যুদ্ধের প্রস্তুতি নিচ্ছে? বর্তমান পাক সামরিক প্রধান জেনারেল কিয়ানি বলছেন, ভারত কর্তৃক আক্রান্ত হলেই অল্প সময়ের মধ্যেই  জবাব দেব। কেন? ভারত কি যুদ্ধের প্রস্তুতি নিচ্ছে? তা কী করে সম্ভব? অর্থনৈতিক কারণেই তো ভারতকে যুদ্ধ এড়িয়ে চলতে হবে। আসলে যুদ্ধ পাকিস্থানই চায়। যেহেতু সে ভারতের অর্থনৈতিক সাফল্যে ইর্ষান্বিত। পাকিস্থান বরাবরই যুদ্ধ চেয়ে এসেছে। যে কারণে আশির দশকের সোভিয়েত ইউনিয়ন আফগানিস্থান আক্রমন করার সময়  পাক সামরিক শাসকগন উৎফুল্ল হয়ে উঠেছিল।  কেন? মার্কিন ডলারের লোভে। ৭ সামরিক কর্তৃপক্ষের স্বার্থেই পাকিস্থান যুদ্ধ চায়। যেহেতু, দেশটি আজও মধ্যযুগ থেকে বেরিয়ে আসতে পারেনি বলে।সামরিক কর্তৃপক্ষের স্বার্থেই পাকিস্থান যুদ্ধ চায়। যে কারণে একাত্তরে আমরা কম মূল্য দিইনি!

                    সর্বশেষ এডিট : ২৮ শে সেপ্টেম্বর, ২০০৯  সকাল ৮:৪১                

