কবিতা থেকে গান: নীলগিরি 

 ‘ব্ল্যাক’ এর চতুর্থ অ্যালবাম বেরুচ্ছে শিগগির; সম্ভবত এপ্রিল মাসেই। ( কবি টি এস এলিওটের একটি কবিতার লাইন এরকম -APRIL is the cruellest month)  ... যাক। এই অ্যালবামটিতেও বেশ ক’টি গান লিখলাম, এবং যে কান্ডটি আমি গত দশ বছর ধরে করে আসছি গভীর মানসিক আনন্দের  বিনিময়ে ... সুরের ওপর শব্দ বসানোর যে গভীর আনন্দ আছে- সে আনন্দের সত্যিই কোনও তুলনা নেই, এই অনির্বচনীয়  আস্বাদ যে পেয়েছে, একমাত্র সেইই জানে। এখন কথা হল, ‘ব্ল্যাক’ এর চতুর্থ অ্যালবাম-এর একটি  গান সম্বন্ধে দু-চার কথা বলার প্রয়োজন রয়েছে। গানটির নাম: ‘নীলগিরি’। আপনারা অনেকেই পার্বত্য চট্টগ্রামের বান্দরবান ঘুরে এসেছেন, আঁকাবাঁকা পাহাড়ি পথ পেরিয়ে নীলগিরিও গিয়েছেন -সেই নীলগিরির কথাই গানে লিখেছি । নীলগিরি এখানে বাংলাদেশের পাহাড়ি সৌন্দর্যের প্রতীক।  নীলগিরি গানটিতে প্রকৃতির যৎসামান্য বর্ননা রয়েছে। এবং বলা হয়েছে  দু’হাতে নাও এসব/এসব তো তোমারই ... কাকে বলা হচ্ছে? নতুন প্রজন্মকে। যারা জন্মসূত্রে সুন্দর একটা দেশ পেয়ে গেছে। যেখানে - দূর থেকে শোন ঝর্নারই গানদ্যাখো পাতার সবুজ অভিমান। বাংলাদেশ বৈচিত্রে ভরা সুন্দর দেশ। এই সুন্দর দেশটির মায়াবী সৌন্দর্যে অভিভূত হয়ে দেশটিকে বুকের ভিতরে  ঠাঁই দিলে  সমাজের প্রতিটি স্তরে আমরা যে আমূল পরিবর্তন আশা করছি - সেই পরিবর্তন ক্রমশ যে সম্ভব - গীতিকারের আশা এতুটুকুই। উপরোন্ত, একটা বৈষম্যশূন্য এবং ভারসাম্যপূর্ণ সমাজের জন্য চাই গভীর দেশপ্রেম । যে দেশেপ্রেমের জন্ম হয় ভাষাচর্চা  ও প্রকৃতির বন্দনার মাধ্যমে । যে কারণে ডি এল রায় লিখেছেন - পুষ্পে পুষ্পে ভরা শাখি/কুঞ্জে কুঞ্জে গাহে পাখি গুঞ্জরিয়া আসে অলি/ পুঞ্জে পুঞ্জে ধেয়ে তারা ফুলের ওপর ঘুমিয়ে পড়ে ফুলের মধু খেয়ে।  আমাদের স্বাধীনতা যুদ্ধে এই গানটির অবদান একটি বার  স্মরণ করুন তো? সেই জন্যেই বলছিলাম ভাষাচর্চা  ও প্রকৃতির বন্দনার মাধ্যমে  জন্ম হয়  সুন্দরকে আরও সুন্দর করে তোলার এক অদম্য নেশা।  একমাত্র যে নেশাই বাঁচাতে পারে সর্বগ্রাসী সামাজিক অবক্ষয় থেকে ...নীলগিরি তে সে কথাই বলা হয়েছে।  এই দ্যাখো না এই সন্ধ্যায়জীবনের গভীর মায়া।দু’হাতে নাও এসবএসব তো তোমারই ...    ‘নীলগিরি’ যাবার পথ (ছবিটি ইন্টারনেট থেকে নেওয়া) রিয়াদের তোলা নীলগিরির আরও কিছু অসাধারণ ছবি  ‘নীলগিরি ’ গানটির কথা ... এই দ্যাখো না আলোর মেলায়পাখিদের প্রেম দুপুর বেলায়।দু’হাতে নাও এসবএসব তো তোমারই ... দূর থেকে শোন ঝর্নারই গানদ্যাখো পাতার সবুজ অভিমান। এই দ্যাখো না এই সন্ধ্যায়জীবনের গভীর মায়া।দু’হাতে নাও এসবএসব তো তোমারই ... বিকেলের নরম রোদেআমার ছায়া আকাশের তলেঝিরিঝিরি মৃদুস্রোত হ্রদের জলে ...   জন। সুরটা ভালোই করেছে। বিশেষ করে কোরস।  গানটি শোনার জন্য আরও কিছুদিন অপেক্ষা করতে হবে।  উৎসর্গ: দি ফ্লাইং ডাচম্যান এবং অন্ধ আগন্তুক ।

                    সর্বশেষ এডিট : ০৭ ই এপ্রিল, ২০১১  বিকাল ৫:২২                

