হাইকসস কারা?


 
                        প্রাচীন যুগে যুদ্ধের সময় ঘোড়ায় টানা যুদ্ধরথের (horse-drawn chariots) ভূমিকা ছিল ব্যাপক। এ ক্ষেত্রে এগিয়ে ছিল নিকট প্রাচ্যের সেমেটিক সভ্যতাগুলি। যেমন, মেসোপটেমিয়া। প্রাচীন মিশরে যুদ্ধরথ প্রচলন করেছিল সেমেটিক হাইকসসরা। পরে যুদ্ধের জয়পরাজয় নির্ধারনে যুদ্ধরথের নৈপুন্য হয়ে উঠেছিল অনিবার্য। মিশরীয় ভাষায় Hyksos শব্দের অর্থ বিদেশি শাসক। হাইকসসরা আসলে ছিল সেমেটিক যাযাবর। দক্ষিণে অগ্রসর হয়ে খ্রিস্টপূর্ব সপ্তদশ শতকে তারা মিশর জয় করে নিয়েছিল। তারপর মিশরে তারা পঞ্চদশ রাজবংশ স্থাপন করেছিল। হাইকসসদের অনেকেই বলে “মেষপালক রাজা”। এই ব্যাখ্যাটি একেবারেই ভুল।আধুনিক ঐতিহাসিকদের মতে, হাইকসসদের উত্থান হয়েছিল সম্ভবত প্রাচীন সিরিয়া কিংবা ফিলিস্তিনে। জীবনযাত্রার দিক থেকে তারা ছিল যাযাবর ঘোড়সওয়ার।হাইকসসরা যুদ্ধে যুদ্ধরথ ব্যবহার করত-যা মিশরবাসীর অজানা ছিল। আসলে তারাই মিশরে ঘোড়ার প্রচলন করেছিল।ফ্লাভিয়াস জোসেফাস ছিলেন ইহুদি ঐতিহাসিক। তাঁর লেখায় হাইকসসদের সম্বন্ধে বিস্তারিত পাওয়া যায়। হাইকসস আমলে হিব্র“বাসীরা ছিল মিশরে । হাইকসসরা সেমেটিক যাযাবর হওয়ায় হিব্র“রা সহজেই তাদের সঙ্গে ঘনিষ্ট হয়ে উঠছিল।  হাইকসসদের সঙ্গে হিব্র“ভাষীদের দহরম-মহরম মিশরবাসীর পছন্দ হয়নি। কাজেই, হাইকসসরা মিশর ছেড়ে চলে যাওয়ার পর মিশরবাসী হিব্র“ভাষীদের ওপর ক্ষিপ্ত হয়ে ওঠে, এবং হিব্র“ভাষীদের ওপর নানারকম অত্যাচার করতে থাকে।  পরে মুসা নবী হিব্র“বাসীদের মিশর থেকে সিনাই উপদ্বীপে নিয়ে আসেন।মিশর শাসনকালীন হাইকসসরা মিশরীয় প্রথা গ্রহন করেছিল। এমন কী তারা  মিশরীয় নামও গ্রহন করত।  ক্রিট দ্বীপ ও ব্যাবিলনের সঙ্গে ব্যবসা সম্পর্ক গড়ে তুলেছিল হাইকসসরা। অবশ্য তাদের আমলের উল্লেখযোগ্য ভবনাদির তেমন নির্দশন পাওয়া যায়নি।  মেমফিস তখন ছিল মিশরের রাজধানী। হাইকসসরা মেমফিস দখল করে কর আদায় করতে থাকে।  নীল উপত্যকার উত্তর-পূর্বাংশে হাইকসসদের অধিপত্য ছিল। দক্ষিণে- মিশরীয় অভিজাতরাই শাসন পরিচালনা করত। অবশ্য তাদের হাইকসস রাজাকে কর দিতে হত।এই মিশরীয় অভিজাতদের নেতৃত্বেই পরে সমগ্র মিশরবাসী গভীর জাতীয়তাবোধে উদ্বুদ্ধ হয়ে হাইকসসবিরোধী আন্দোলন সংগ্রামে ঝাঁপিয়ে পড়ে। শেষাবধি তারা সফলও হয়। প্রথম আহমস অষ্টাদশ রাজবংশ স্থাপন করেন। এঁর সময়কাল: ১৫৫০-১৫২৫খ্রিস্টপূর্ব। ইনিই হাইকসসদের মিশর থেকে বের করে দেন। তারপর হিব্র“ভাষীদের পীড়ন করতে থাকেন। যার পরিপ্রেক্ষিতে মুসা নবী হিব্র“বাসীদের মিশর থেকে সিনাই উপদ্বীপে নিয়ে আসেন। বাইবেলের পুরাতন নিয়মে এই ঘটনাই “এক্সডাস” নামে পরিচিত। তথ্য উৎস- "Hyksos." Microsoft® Student 2008 [DVD]. Redmond, WA: Microsoft Corporation, 2007. Microsoft ® Encarta ® 2008. © 1993-2007 Microsoft Corporation. All rights reserved.  

                    সর্বশেষ এডিট : ২৭ শে সেপ্টেম্বর, ২০০৯  রাত ৮:১৫                

