কালো নদী



                        একটাই জীবন। তাই, পাহাড়েই কাটিয়ে দিতে চেয়েছিলাম;তবুও হে সমতল শহর-  আমি তোমায় ভালোবাসি বলে তোমাকে ছেড়ে আমি অরণ্যবাসী হইনি;   তোমার সংকীর্ণ গলিতেই আজও আমার বাস;যদিও  পানছড়ির  মৌন পাহাড়শ্রেণি আমাকে ডাকে নিরন্তরএকটাই জীবন যেহেতু- তাই পাহাড়েই কাটিয়ে দিতে চেয়েছিলামগভীর নির্জনতা আর গাছপালার ঘন গন্ধ ভালোবাসি বলে। পূর্বাঞ্চলের পাহাড়ে বেড়াতে যেতে গতকালই  দীপঙ্কর আমাকে নিমন্ত্রণ করল ...যাব হয়তো-সময় সুযোগ করে-তবু বলি, হে সমতল শহর- তোমাকে ছেড়ে আমি বেশিদিন দূরে থাকতে পারি না বলে আমার কোথাও যাওয়া  হয় না...দীপঙ্কর কষ্ট পেলে পাকপানছড়ির পাহাড়শ্রেণি আমাকে না-পেয়ে দীর্ঘশ্বাস ফেললে ফেলুকবাঁশপাতারা ধরে রাখুক একটি নীল ময়ূরীর কান্নার জলের নোনা ফোঁটাপ্রিয়তম পাঙ্খোগ্রামে নামুক অস্বাভাবিক মৌনতাপানছড়ির সব ঝর্নার  জল যাক শুকিয়ে ...আমি তবুও  এ জীবন কাটিয়ে দেব তোমার সংকীর্ণ গলিতে বেঁচে থেকে। আজকাল বিকেলে নদীর ধারে যাই। নদীটা ভীষণই কালো হয়ে গেছে।একটা সময় ছিল- নদীটা এমন কালো ছিল না-স্বচ্ছতোয়া ছিল তার জল।ভীষন পাহাড়ের অভাব বোধ করে আমি গতকাল সন্ধেয় ঐ কালো নদীটার দিকে তাকিয়ে ছিলাম। যে নদীটাকে এই সমতল শহরবাসীরা মিলে হত্যা করেছে! 

                    সর্বশেষ এডিট : ০১ লা অক্টোবর, ২০০৯  রাত ১:৪০                

