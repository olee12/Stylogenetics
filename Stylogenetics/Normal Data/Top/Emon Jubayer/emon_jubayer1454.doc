ঐতিহাসিক নীহাররঞ্জন রায়


 
প্রখ্যাত ঐতিহাসিক বাঙালি ঐতিহাসিক নীহাররঞ্জন রায় ছিলেন বঙ্কিমচন্দ্র ও রবীন্দ্রনাথের মতাদর্শ দ্বারা উজ্জীবিত। বিশেষ করে রবীন্দ্রনাথের জীবন ও কর্ম তাঁর মধ্যে উদার মানবিক ভাবমূর্তির সৃষ্টি করেছিল। আবদুল মমিন চৌধুরীরর মতে,“বহুমুখী সৃজনশীল সাহিত্যকর্মে পরিস্ফুট রবীন্দ্রনাথের ব্যাপক সর্বজনীন কৌতূহল বরাবরই তাঁকে অনুপ্রাণিত করেছিল বলে মনে হয়। কট্টর ব্রাহ্ম পারিবারিক পটভূমিও তাঁকে আপন লক্ষ্য খুঁজে পেতে সহায়তা যুগিয়েছে।” (বাংলাপিডিয়া) নীহাররঞ্জনের জন্ম ১৯০৩। তৎকালীন পূর্ববাংলার ময়মনসিংহ। বাবা ছিলেন স্থানীয় ন্যাশনাল স্কুলের শিক্ষক। পড়াশোনার শুরু ওই স্কুলেই। ১৯২৪ সালে সিলেটের মুরারীচাঁদ কলেজ থেকে ইতিহাসে অনার্সসহ স্নাতক। তারপর ১৯২৬ সালে কলকাতা বিশ্ববিদ্যালয় থেকে ভারতীয় ইতিহাসে এম এ পাশ করেন। কর্মজীবনে তিনি বিবিধ পেশার সঙ্গে যুক্ত ছিলেন। কলকাতা বিশ্ববিদ্যালয়ে কিছু দিন গ্রন্থাগারিকের পদে কাজ করেন। তারপর চারুকলা বিভাগের রাণী বাগেশ্বরী প্রফেসর নিযুক্ত হন। তিনি প্রাচীন ইতিহাস ও সংস্কৃতি বিভাগেরও অধ্যাপক ছিলেন। ভারতবর্ষ ও বিদেশের বহু বিশ্ববিদ্যালয়ে তিনি ভিসিটিং প্রফেসর ছিলেন। রয়্যাল এশিয়াটিক সোসাইটি, ইন্টারন্যাশনাল অ্যাসোসিয়েশন অব আর্টস অ্যান্ড লের্টাস (জুরিখ) এবং কলকাতার এশিয়াটিক সোসাইটির ফেলো ছিলেন। তিনি সাহিত্য একাডেমি পুরুস্কার  ও পদ্মভূষন পুরস্কার লাভ করেছিলেন।১৯২৭ থেকে ১৯৩৩। এই সময়টায় তিনি বার্মায় ছিলেন। ওখানকার মন্দির স্থাপত্যের ওপর গবেষনা করেন। এ সময়েই কারুশিল্পের প্রতি তাঁর গভীর আগ্রহ জন্মায়। ওই সময়কার তাঁর উল্লেখযোগ্য তিনটি গ্রন্থ হল: Sanskrit Bhuddism in Burma   (১৯৩৬); An Introduction to the Study of Theravada Bhddhism in Burma (১৯৪৬), Art in Burma (১৯৫৪) “বাঙালির ইতিহাস” (আদি পর্ব) নীহাররঞ্জনের অক্ষয় কীর্তি। ঐতিহাসিক যদুনাদ সরকার বইটি সম্পর্কে মন্তব্য করেছেন-অধ্যাপক নীহাররঞ্জন রায়ের“বাঙালীর ইতিহাস” একখানি অমূল্য গ্রন্থ। বহু বৎসর ধরিয়া ইহা আমাদের অবশ্য-পঠিতব্য প্রামাণিক গ্রন্থ বলিয়া গন্য হইবে, এবং ভবিষ্যৎ ঐতিহাসিকের পথনির্দেশ করিবে। এই একুশ শতকেও ঐতিহাসিক যদুনাদ সরকারের মন্তব্যটি অব্যর্থ হয়ে রয়েছে। কৈশর থেকেই নীহাররঞ্জন ছিলেন সমাজসচেতন। ময়মনসিংহে স্কুলের পড়ার সময়ই অনুশীলন ও যুগান্তরের মতো প্রসিদ্ধ বিপ্লবী দলের সঙ্গে নিজেকে যুক্ত করেছিলেন নীহাররঞ্জন । ১৯২৬ সাল অব্দি অনুশীলন দলের সঙ্গে ঘনিষ্ট যোগাযোগ রাখেন। কলেজ জীবনে ইংরেজ-বিরোধী অসহযোগ আন্দোলনে যোগ দেন । এই সময়েই গ্রাম পর্যায়ে কংগ্রেসের কাজে জড়িয়ে পড়েন। তিরিশের দশকের গোড়ায় কংগ্রেসের সত্যাগ্রহ আন্দোলনে যোগ দেন। তিনি ভারত ছাড় আন্দোলনেও যোগ দেন। ১৯৪২ সালে ইংরেজ সরকার তাঁকে বন্দি করে। কারাগারেই লিখতে শুরু করেন ‘বাঙালীর ইতিহাস’ ।নীহাররঞ্জনের মৃত্যু ১৯৮১ সালে । ইচ্ছে ছিল বাঙালির ইতিহাস ২য় খন্ড লিখবেন। তা আর হয়ে ওঠেনি। তথ্যসূত্র:আবদুল মমিন চৌধুরী (বাংলাপিডিয়া)

                    সর্বশেষ এডিট : ২৬ শে সেপ্টেম্বর, ২০০৯  সকাল ১১:৫৩                

