৬ ঘন্টা ১৫ মিনিটে পাশ্চাত্য দর্শন!


 
                        উইটোল্ড গমব্রইউৎস (১৯০৪-১৯৬৯); পোলিশ ঔপন্যাসিক ও নাট্যকার। তাঁর ওপর একাধারে জার্মান নাৎসী, স্টালিনপন্থিগন ও পোলিশ কমিউনিষ্ট পার্টি গজব নাজিল করেছিল। কাজেই ২৪ বছর আর্জেন্টিনায় স্বেচ্ছা নির্বাসন। ১৯৬৩ সালে ইউরোপ মানে- ফ্রান্সে ফিরলেন। নিৎসের মতে ফ্রান্স হল শিল্পীদের ঘর।যা হোক। ক্রনিক বিষন্নতায় ভুগতেন গমব্রইউৎস। একদিন ফরাসী বন্ধু ডোমিনিক দ্য রু কে বললেন, একটা বন্দুক যোগার কর রু। কেন? ডোমিনিক দ্য রু তো রীতিমতো বিস্মিত।আমি সুইসাইড করব। গমব্রইউৎস বিষন্ন স্বরে বললেন।ডোমিনিক দ্য রু সামান্য ভেবে বললেন, ধ্যাত, সুইসাউড করবে কী। তার চে তুমি বরং দর্শনের ওপর যা জান বলতে থাক। দর্শনে তোমার এত জ্ঞান। আমরা শুনি। দেখবে তোমার বিষন্নতা কেটে গেছে। তাই হল। দর্শন গমব্রইউৎস-এর প্রিয় বিষয়। দর্শনের ওপর বলতে শুরু করলেন গমব্রইউৎস । শ্রোতা ডোমিনিক দ্য এবং গমব্রইউৎস এর স্ত্রী রিটা। আরও পরে দর্শনবিষয়ক গমব্রইউৎস-এর কথাগুলি ছেপে বইাকারে বার করা হয়েছে। বইয়ের নাম:  A Guide to Philosophy in Six Hours and Fifteen Minutes.যারা দর্শন, বিশেষ করে আধুনিক পাশ্চাত্যদর্শনে আগ্রহী-বইটি তাদের রাতের ঘুম কেড়ে নেবে। সেই সঙ্গে পোলিশ নাট্যকার ও ঔপন্যাসিক উইটোল্ড গমব্রইউৎসএর প্রতি শ্রদ্ধা বেড়ে যাবে। এই সেই বই: Click This Link  উইটোল্ড গমব্রইউৎস সম্বন্ধে আরও জানতে হলে- http://alangullette.com/lit/gombrowicz/ http://en.wikipedia.org/wiki/Witold_Gombrowicz

                    সর্বশেষ এডিট : ২৯ শে সেপ্টেম্বর, ২০০৯  রাত ১১:৫৩                

