খাগড়াছড়ি জেলার মানচিত্র (উৎসর্গ: রাব্বি ও সৌম্যদের)

 বাংলাদেশের ভ্রমনপিপাসুদের জন্য খাগড়াছড়ি জেলাটি যেন আজও ধরাছোঁওয়ার বাইরেই রয়ে গেছে। কখনও চট্টগ্রাম গেলে প্রথমেই রাঙামাটি কিংবা বান্দবান যাওয়ার কথা মনে হয়।  অথচ এই উপত্যকাটি অতীব মনোরম আর সুন্দর;-হ্যাঁ, খাগড়াছড়ি মূলত একটি উপত্যকা; যার বুক চিরে বয়ে গেছে চিংগ্রী, মাইনি, ফেনি ও হালদা নদী। মাতাইপুখিরি নামে একটি  হ্রদও আছে খাগড়াছড়িতে। মাতাইপুখিরি মানে, দেবতার পুকুর।  অপূর্ব প্রাকৃতিক সৌন্দর্যমন্ডিত খাগড়াছড়ি জেলায় রয়েছে ভ্রমনপিপাসুদের জন্য দর্শনীয় সব স্থান। এই সব মনোরম প্রাকৃতিক সৌন্দর্যর কারণেই অচিরেই খাগড়াছড়ি জেলাটি হয়ে উঠবে দেশিবিদেশি পর্যটকদের পদচারনার আনন্দিত ক্ষেত্র। সার্থক ভ্রমনের প্রয়োজনেই খাগড়াছড়ি জেলার মানচিত্র সম্বন্ধে সম্যক ধারনা থাকা দরকার।    খাগড়াছড়ি জেলার মানচিত্র উত্তরে পানছড়ি ও দীঘিনালা। দক্ষিণে খাগড়াছড়ি সদর ও আরও দক্ষিণে মহালছড়ি। পশ্চিমে মাটিরাঙ্গা-মাটিরাঙ্গার দক্ষিণে রামগড় মানিকছড়ি ও লক্ষীছড়ি। খাগড়াছড়ি জেলার  অভ্যন্তরীন যোগাযোগ ব্যবস্থা আজও আশাপ্রদ নয় । উপজেলাগুলির মধ্যে নিরাপদ যোগাযোগ গড়ে তুলতে হবে।  গড়ে তুলতে হবে ট্যুরিস্ট স্পট-কটেজ মোটেল ও হোটেল।     খাগড়াছড়ি জেলার আদিবাসীদের মধ্যে চাকমা, ত্রিপুরা, মার্মা ও সাঁওতাল জনগোষ্ঠী উল্লেখযোগ্য। এদের সঙ্গে গড়ে তুলতে হবে উষ্ণ হৃার্দিক সম্পর্ক। দূর্গম পাহাড়ি এলাকায় উন্নত অবকাঠামো নেই। পর্যটনের অর্থেই সেই অবকাঠামো গড়ে তোলা যেতে পারে।      খাগড়াছড়ি সদর      খাগড়াছড়ি জেলার মানচিত্র: বাংলাপিডিয়ার সৌজন্যে। 

                    সর্বশেষ এডিট : ০১ লা অক্টোবর, ২০০৯  সকাল ১১:০৭                

