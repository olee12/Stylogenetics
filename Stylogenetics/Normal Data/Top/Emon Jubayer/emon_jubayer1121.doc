কনের বয়স ৮, বর ৪৭; তবুও বিয়ের পক্ষে সৌদি আদালত!

  অল্প বয়েসী সৌদি কনেকে এভাবে সাজানো হয়। ছবিটি ইন্টারনেট থেকে প্রাপ্ত।   বন্ধুর কাছ থেকে ঋন নিয়ে আর পরিশোধ করতে পারেননি এক সৌদি নাগরিক। তাই তিনি আট বছর বয়েসী মেয়েকে বিয়ে দেন ৪৭ বছর বয়েসী বন্ধুর সঙ্গে। কিন্তু, বাদ সেধেছেন মেয়ের মা। তিনি মেয়েকে ফেরত পাওয়ার জন্য আদালতের শরণাপন্ন হন। আদালত অবশ্য দ্বিতীয়বারের মতো ওই বিয়ের পক্ষেই রায় দিয়েছে। সৌদি আরবের ওনায়জা নগর আদালতের বিচারক শেখ হাবিব আল -হাবিব গত শনিবার ওই মামলা খারিজ করে দেন। এর আগে গত ডিসেম্বরেও বিয়ে ভেঙ্গে দেওয়ার আবেদন নাকচ করে দিয়েছিলেন ওনায়জার আদালত।  সে সময় স্থানীয় ও আন্তর্জাতিক মানবাধিকার সংগঠনগুলো এ ঘটনার ব্যাপক সমালোচনা করেছিল। ওই ঘটনার পরিপ্রেক্ষিতে মেয়েটির মা রিয়াদের আদালতে আপিল করেছিলেন। কিন্তু উচ্চ আদালত রায় পুনর্বিবেচনার জন্য আবার মামলাটি ওয়ায়জার আদালতে ফেরত পাঠান। সংবাদসূত্র: দৈনিক প্রথম আলো। সোমবার; ১৩ এপ্রিল। ২০০৯। Click This Link 

                    সর্বশেষ এডিট : ০১ লা অক্টোবর, ২০০৯  রাত ১:০৪                

