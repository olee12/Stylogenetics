ইউরোপের ইতিহাস: পোপতন্ত্রের  উত্থান


 
                        পোপ শব্দের মানে, বাবা। পোপকে ক্যাথলিক খিশ্চানরা বরাবরই বাবার মতো দেখে এসেছে। কাজে কাজেই ইউরোপ মুখে যতই secularism-এর কথা বলুক  না কেন- পোপতন্ত্র বা papacy  আজও ওদের ধর্মীয়জীবনের মূলে। যারা গির্জায় যায় না, তারা যায় না; আর যারা যায়, তাদের সংখ্যা নেহাত কম নয়। কিন্তু, কীভাবে  পোপতন্ত্রের জন্ম হল? আমরা তাই আজ দেখব। আগের একটি লেখায় আমি বলেছি যে ইউরোপীয় ইতিহাসে জার্মারিক ট্রাইবগুলির ভূমিকা  অত্যন্ত গভীর। অভিন্ন ভাষা ও সংস্কৃতির অধীন পশ্চিম ও মধ্য ইউরোপের গোষ্ঠীগুলিই ছিল জার্মানিক জাতি । খ্রিস্টপূর্ব ২য় শতক থেকে খিস্টীয় পঞ্চম শতক অবধি এরা ইউরোপের ইতিহাসের রঙ্গমঞ্চে ছিল সক্রিয়।  ২ চতুর্থ শতকের শেষের দিকে জার্মানিক জাতিগুলো বাস করছিল রোমান সাম্রাজ্যের উত্তর ও পুবে । রোমানরা ওদের বর্বর বললেও আদতে তারা ঠিক বর্বর ছিল না। জার্মানিক জাতিগুলি কৃষিকাজ করত। যাপন করত  চারণজীবন । যাযাবর চারণ জীবনের বৈশিষ্ট্যই হল এক জায়গা থেকে অন্য জায়গায় যাওয়া।  তারা পশ্চিম ও দক্ষিণে অগ্রসর হতে থাকে। ৩ এই জার্মানিক অভিবাসনের সময়টায় রোমান সাম্রাজ্য সম্মুখীন হয়েছিল এক তীব্র অর্থনৈতিক সঙ্কটের। অর্থনৈতিক উন্নয়নের আশায় সাম্রাজ্যের পতিত খাস জমিগুলি ওই অগ্রসরমান জার্মানিক গোষ্ঠীগুলিকে দিয়ে দেওয়া হয়। একই সঙ্গে প্রতিরক্ষার ব্যাপারে রোমান প্রশাসন থাকে সতর্ক। যেমন, ভূমধ্যসাগরীয় নৌবন্দরগুলি ছিল রোমান সাম্রাজ্যের জন্য অতীব গুরুত্বপূর্ন। কেননা, ওসব বন্দর দিয়েই আফ্রিকা থেকে খাদ্যশষ্য আসত। যা হোক। ৫ম শতকের মাঝামাঝি,  পশ্চিম রোমান সাম্রাজ্য ওইসব জার্মানিক জাতিসমূহের উপর পুরোপুরি নিয়ন্ত্রন নিতে সফল হয়। ৪  ৫ম শতকের প্রথম প্রথম  গল-এ (আজকের ফ্রান্স)  জাঁকিয়ে বসল ফ্রাঙ্করা। ইতালিতে গথরা পৌঁছল ওখানকারই এক সম্রাটের আমন্ত্রণে।  ৫০৭ খ্রিস্টাব্দ নাগাদ  ভিসিগথরা স্পেনে তাদের আধিপত্য কায়েম করল।   ভ্যান্ডালস্ রা উত্তর আফ্রিকার কিয়দংশ দখলে নিল-সময়কাল ৪২৮ খ্রিস্টাবে। ৫ জার্মানিক ট্রাইবগুলোর দরকার ছিল ভূসম্পদ । রোমান সম্রাটের বদান্যতায় তাই তারা পেল। এবার  রোমানদের মতোই বাঁচতে চাইল তারা। (মানে নাগরিক সুযোগসুবিধা, সম্মান, নিরাপত্তা ... ইত্যাদি।) কাজেই সাংস্কৃতি লেনদেন শুরু হল। যেমন হয়। দুপক্ষই দুপক্ষকে করছিল প্রভাবিত। দুপক্ষই অবশ্য শান্তিপূর্ন সহাবস্থানের নীতি মেনে চলছিল। গোল বাঁধল অন্যত্র।ধর্ম! ৬ পশ্চিম জার্মানিক জাতিগুলি ছিল চরিত্রে পৌত্তলিক। তারা বিবিধ আকাশ দেবতার উপসনা করত। সেই সঙ্গে উপসনা করত নানান প্রাকৃতিক বস্তুনিচয়ের।  পুবের জার্মানিক জাতিগুলি অবশ্য এরই মধ্যে খ্রিস্টধর্মে দীক্ষিত হয়ে গিছল। তার পিছনে ছিল সাধু উলফিলাস এর একক প্রচেস্টা। সাধু উলফিলাস অবশ্য প্রচলিত খ্রিস্টধর্মে বিশ্বাস করতেন না, সাধু উলফিলাস বিশ্বাস করতেন Arianism-এ  । Arianism মতে,  যিশু ছিলেন আগাগোড়া মানব- কিছুতেই স্বর্গীয় নয়।যা হোক Arianism-এর জনপ্রিয়তা বাড়ছিল। রোমের খ্রিস্টানধর্মের ধারকবাহকরা চিন্তিত হয়ে পড়লেন।Thus, it was less as enemies of Roman political control than as bearers of a rival version of Christianity that the Germanic peoples were hated and feared. (Microsoft ® Encarta ® 2008. © 1993-2007 Microsoft Corporation. All rights reserved.) ৭ ৩৮০ খ্রিস্টাব্দের দিকে খ্রিস্টীয় বিশপঘেঁষা রোম কর্তৃপক্ষ  Arianism -কে  খ্রিস্টবিরোধী বলে চিহ্নিত করল। এর আগেই, অর্থাৎ ৩১৩ খ্রিস্টাব্দে মিলান ঘোষনার মাধ্যমে সম্রাট কনস্টানটাইন দ্য গ্রেট খ্রিস্টধর্মকে বৈধ রাষ্ট্রধর্মের মর্যাদা দিয়ে গেছেন। তিনিই ছিলেন প্রথম দীক্ষিত খ্রিস্টান সম্রাট। তারপর থেকে রোমে খ্রিস্টীয় সাধবিশপদের আনাগোনা বাড়ছিল। মাননীয় সাধু পিতরকেই রোমের প্রথম বিশপ ধরা হয়। ৮ আরিয়ান ও  জার্মানিক জাতিগুলোর অব্যাহত পৌত্তলিকতা ও Arianism চর্চায়   খ্রিস্টীয় গির্জা টলে টলে উঠছিল। তখনকার গির্জে প্রশাসন ভারি উদ্বিগ্ন হয়ে উঠলেন। গির্জের নবতর সংস্থান হয়ে পড়ছিল অনিবার্য।  তখনকার গির্জে প্রশাসন  ছিল রোমান প্রাদেশিক প্রশাসনের আদলে তৈরি। গির্জের নিয়ন্ত্রণ ছিল স্থানীয় বিশপদের হাতে। এই বিশপরা ছিলেন পুরোপুরি  স্বাধীন। আলেকজান্দ্রিয়া, অ্যান্টিওক এবং রোমের বিশপদের পদ ছিল গুরুত্বপূর্ন। এই বিশপদের ছিল প্রভূত সম্মান। শুধু তাই নয়-এই তিনজনকে বলা হল:পোপ। মানে, পিতা।  রোমের পোপ আবার নিজেকে সাধু পিতরের উত্তাধিকারী দাবি করে বসলেন। সুতরাং তার সম্মান আরও বেশি।  ৯ রোমের পোপদের নানা উদ্যোগ ও কর্মতৎপরতায় পোপতন্ত্র বিকশিত হতে থাকে। এর পিছনে ছিল জার্মানিক জাতির জনপ্রিয় ধর্মীয় মতাদর্শ Arianism এবং পৌত্তলিকতা। তবে পোপতন্ত্রের দাঁড়িয়ে যাওয়ার জন্য পশ্চিম রোমান সাম্রাজ্যের দূর্বলতা ও পতনও সমানভাবে দায়ি। রাজনৈতিক কর্তৃত্বশূন্যতায় পোপরা প্রাচীন প্রথাপদ্ধতি চালু করার সুযোগ পেল।  আর সিনেটের হাতে রইল না রোম। পোপরা সাধু পিতরের পবিত্র আসনে অধিষ্ঠিত হলেন।   তথ্যসূত্র Smith, David A., et al. "Europe." Microsoft® Student 2008 [DVD]. Redmond, WA: Microsoft Corporation, 2007. Microsoft ® Encarta ® 2008. © 1993-2007 Microsoft Corporation. All rights reserved.

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:৪৫                

