সরোদের রাজরুপা সেন

  রাজরুপা সেন। সরোদ বাজান। অসম্ভব সুন্দর করে বাজান। অধরাকে ধরবেন বলে কঠিন সাধনায় আয়ত্ব করেছেন ভারতীয় মার্গসঙ্গীতের অতুলনীয় এই তার যন্ত্রটি। রাজরুপার সরোদে বাগেশ্রী শুনলেই বোঝা যায় যন্ত্রটি ঠিকই তাঁর বশে এসেছে-এমনই নৈপুন্য তাঁর। আঙুলের ডগায় স্বর থেকে শ্রুতির সূক্ষ্ম স্পর্শ-বিমুগ্ধ শ্রোতা টের পান অলৌকিক সত্ত্বার উপস্থিতি। সরোদরাজরুপা সেনের জন্ম কলকাতায়। ১৯৮২ সালে। সঙ্গীতে হাতেখড়ি ৫  বছর বয়েসে । তারপর ওস্তাদ মোহাম্মদ আমির খান স্কুল অভ ইনসট্রুমেনটাল মিউজিক-এ ভর্তি হলেন। সেই প্রতিষ্ঠানের অনেকেই শিক্ষক ছিলেন।  বিশেষ করে ১৯৮৯ সাল থেকে শ্রী সিদ্ধার্থ রায়চৌধুরী।  শ্রী জয়দীপ ঘোষের কাছেও শিখেছেন। এখন শিখছেন বিশিষ্ট সেতারবাদক অধ্যাপক সঞ্জয় বন্ধোপাধ্যায়ের কাছে। অধ্যাপক সঞ্জয় বন্ধোপাধ্যায়ের কাছে তালিম নিচ্ছেন রাজরুপা। আজ অবধি অনেক জায়গায় বাজিয়েছেন রাজরুপা। বাজিয়েছেন কলকাতার ডোভার লেন মিউজিক কনফারেন্স। ওখানকার গুণীশিল্পীর পুরুস্কারও পেয়েছেন।  ১৯৯৫ সালে নিউ ইয়র্কে অনুষ্ঠিত পঞ্চদশ নর্থ আমেরিকা  বেঙ্গলি কনফারেন্স-এ সর্ব কনিষ্ট শিল্পী হিসেবে বাজিয়েছেন সরোদ।কলকাতার অল ইন্ডিয়া রেডিওতে নিয়মিত বাজান রাজরুপা।১১ নভেম্বর ২০০৬ সালে ঢাকায় এসেছিলেন রাজরুপা। ধানমন্ডির বেঙ্গল শিল্পালয়ে সরোদ বাজিয়েছেন। আরও অনেক রাগের পাশাপাশি  ইমন রাগও বাজিয়েছিলেন রাজরুপা।  সরোদ বাজাবার পাশাপাশি রাজরুপা বর্তমানে কলকাতার রবীন্দ্রভারতী বিশ্ববিদ্যালয়ে থিসিস করছেন। বিষয়: সত্যজিৎ রায়ের চলচ্চিত্রে গানের ভূমিকা।  সরোদে রাজরুপা সেনের বাজানো রাগ মালকোষ  বাগেশ্রী ...  

                    সর্বশেষ এডিট : ০১ লা অক্টোবর, ২০০৯  রাত ১২:৩৩                

