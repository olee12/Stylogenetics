শহীদ বুদ্ধিজীবি গিয়াসউদ্দিন আহমদ।


 
                        গিয়াসউদ্দিন আহমদ।  গিয়াসউদ্দিন আহমদ ছিলেন ঢাকা বিশ্ববিদ্যালয়ের ইতিহাস বিভাগের সহকারী অধ্যাপক। আমিও ওই বিভাগে পড়েছি।  নাঃ।  গিয়াস স্যারকে আমি শিক্ষক হিসেবে পাইনি। স্বাধীনতাবিরোধীরা  আমাকে সেই সৌভাগ্য থেকে বঞ্চিত করেছে। ১৯৭১ সালের ১৪ ডিসেম্বর রাজাকাররা ওঁকে ধরে নিয়ে রায়ের বাজার বধ্যভূমিকে হত্যা না করলে আমি হয়তো গিয়াস স্যারকে শিক্ষক হিসেবে পেতাম।  ১৯৮৯ সালে আমি ঢাকা বিশ্ববিদ্যালয়ের ইতিহাস বিভাগে ভর্তি হই। তার আগেই ঐ বিভাগের শহীদ অধ্যাপকদের সম্বন্ধে সামান্য হলেও জেনেছিলাম।  ইতিহাস বিভাগে ভর্তির পর শহীদ অধ্যাপকদের সম্বন্ধে বিস্তারিত জানার সুযোগ হল। দু-একজন স্যার কী কারণে আমাকে পছন্দ করতেন। সময় করে সেই স্যারদের সঙ্গে নানা বিষয়ে আলাপ করতাম। ইতিহাস বিভাগ এবং ইতিহাস বিভাগের অধ্যাপকদের নিয়ে আমার অনেক কৌতূহল। কথায় কথায়  ৭১ সালে নিহত অধ্যাপকদের কথাও আসত। তখন মহসিন স্যারের চোখ ছলছল করে উঠত। সহসা কক্ষটা স্তব্দ হয়ে যেত। আমি জানালার বাইরে তাকিয়ে দেখি ১৯৯১ সালের হলুদ উজ্জ্বল রোদ। লেকচার থিয়েটারের সাদা দেওয়ালে যা প্রতিফলিত। ছাত্রছাত্রীদের জটলা। আদিত্য কবির? রিক্সার টুংটাং আওয়াজ। দরজার ওপাশে করিডোরে পায়ের আওয়াজ।  কণ্ঠস্বর।আমি ফিসফিস করে বললাম, স্যার, গিয়াস স্যারতো নরসিংদির ...মহসিন স্যার বললেন, হ্যাঁ, গিয়াসের বাড়ি নরসিংদির জেলার বেলাবো। বেলাবো আগে থানা ছিল। ১৯৮২ সালে উপজেলায় রুপান্তরিত করা হয়।ওঃ।গিয়াসের জন্ম, ১৯৩৬ সালে। ১১ আগষ্ট।আমার চোখমুখে বিস্ময় ফুটে উঠতেই মহসিন স্যার বললেন, আমি ওর বায়োডাটা দেখেছি।ওঃ।গিয়াস এম এ পাস করেছে ঢাকা বিশ্ববিদ্যালয় থেকেই, সালটা ১৯৫৭ সালে।মহসিন স্যার বললেন।ওঃশিক্ষকতা পছন্দ করত। শিক্ষকতাজীবন শুরু অবশ্য জগন্নাথে। ওঃ। ১৯৫৮ সালে এখানে মানে ঢাকা বিশ্ববিদ্যালয়ে যোগ দেয়। মহসিন স্যার বললেন।আমি বললাম, গিয়াস স্যারের ছোটবেলা সম্বন্ধে যদি কিছু বলতেন।নাঃ, নাঃ। তা আমার পক্ষে বলা সম্ভবপর নয়। আমরা ঐ সময়ে মেপেমেপে কথা বলতাম। ওঃ। তবে আমি নিরাশ হইনি। আমি কল্পনাগ্রস্থ জীব। আমি কল্পনা করি বেলাব। আড়িয়াল খাঁ নদী। তার পাড়ে বারো-তেরো বছর বয়েসের এক বালক দাঁড়িয়ে। অথৈ জলে ঝিকিমিমি রোদ্দুর দেখে পাল তোলা নৌকা দেখে বালকের দুচোখে বিস্ময়। বালকের কোথায় বাড়ি? মনোহরদী? কটিয়াদি? শিবপুর? পাটুলি? নারায়ণপুর? সাল্লাবাদ? (নাঃ। আমি নরসিংদির লোক নই। আমার পূর্বপুরুষগন মেঘনা পাড়ের চাঁদপুরের...  গিয়াস স্যারের জন্যই নরসিংদির মানচিত্রটার বারবার ওপর ঝুঁকেছি ...কেননা আড়িয়াল খাঁ নদীর ধারে একটি বালক দাঁড়িয়ে ১৯৪৭ সালের এক ভাদ্রদুপুরে) বালকের চোখেমুখে অপার বিস্ময়-কোথা থেকে এল এ নদী? নদী কি? নদী কীভাবে তৈরি হয়? নদী কত গভীর? নদীর পানির রং ঘোলা কেন? কি আছে পানির নিচে? মাছ। আর? মাছেরা ঘোলা পানিতে কী ভাবে দেখতে পায়?কে দেবে বালকের এতসব প্রশ্নের উত্তর? বালকের চোখেমুখে বিস্ময়। আর বিস্ময়।তখন বালকের পাশে এসে দাঁড়ালেন এক বাউল।তিনি সøেহে বালকের কাঁধে হাত রেখে গাইলেন- দুঃখ সুখের দুইটি ধারায় বইছে নদীর জলসুখে বাইব তোমার ডিঙা করিয়া কোন্ ছল? জীবনভর বালক মনে রেখেছিল সে গান।সহসা বাস্তবে ফিরে এলাম। মহসিন স্যার আমার দিকে চেয়ে আছেন। ধরা পড়ে গেলাম নাকি? অস্বস্তি আমি বললাম, শুনেছি গিয়াস স্যার বাইরেহ্যাঁ, হ্যাঁ কমনওয়েলথ বৃত্তি নিয়ে বিলেত গেছিল গিয়াস। পড়েছে লন্ডন স্কুল অভ ইকনমিক্সে। ১৯৬৪ থেকে ১৯৬৭ অব্দি।১৯৬৭ কথায় কী ছিল- আমি আনমনা হয়ে যাই। ১৯৬৭ সালে আমার জন্ম। ফেব্র“য়ারি মাসের ১৭ তারিখ।  সেদিন  মোতিয়া চৌধুরীর কী মিটিং ছিল পল্টনে। তখন পূর্বপাকিস্থান উত্তাল। আমার আম্মা বলতেন, আরে আমরা আর বজলু ভাইরা তো পাশাপাশি থাকতাম শান্তিনগরে। আমার ছেলে হয়েছে শুনে মিটর্ফোডে  ছুটে এল মতিয়া। তোর নাম রাখলেন শুভ। ছেলেপুরে হয়নি -নাঃ। শুভ নামে আমাকে কেউই ডাকেনি কখনও।মহসিন স্যারকে আমি জিজ্ঞেস করলাম, গিয়াস স্যার ঠিক কি পড়াতেন?মহসিন স্যার বললেন, ইউরোপ ও সমকালীন বিশ্বের ইতিহাস। গভীর পন্ডিত লোক। ছাত্রছাত্রীরা ভীষন পছন্দ করত গিয়াসকে।আমি দীর্ঘশ্বাস ফেলি।মহসিন স্যার বলে চলেছেন, গিয়াস ছিল স্পস্টভাষী, কর্মঠ, নিবেদিত প্রাণ।পার্টি করতেন? আমি ফস করে জিজ্ঞেস করলাম। না। তবে জাতীয় ইস্যুতে বরাবরই সোচ্চার ছিল গিয়াস। দু-দুবার ওকে ধরে নিয়ে গিসল ওরা।মানে? আমার বুকটা ধক করে উঠল।মহসিন স্যারে মুখে ছায়া ঘনাল। পাকিস্থানী সেনাবাহিনী জিজ্ঞাসাবাদের জন্যগিয়াসকে ডেকে নিয়ে গিয়েছিল।কবে? কখন? আমার আড়িয়াল খাঁ নদীর অথৈ জল ও তার সারফেসে ঝিকিমিকি রোদের কথা মনে পড়ে গেল।১৯৭১ সালে। প্রথমে সেপ্টেম্বর মাসে ও পরে নভেম্বর মাসে  মহসিন স্যারের কন্ঠস্বর গম্ভীর।ওঃ। আর ... আর ওই সময়টায়?বুঝেছি। মহসিন স্যার বললেন।  আমাদের যে সব কলিগ ২৫ মার্চ রাতে  নিহত হন তাদের পরিবারকে অর্থ সাহায্য করেছিল গিয়াস।ওঃ।অর  যুদ্ধের পুরো সময়টায় মুক্তিযোদ্ধাদের নানা উপায়ে সাহায্য করত সে।আহত মুক্তিযোদ্ধাকে সাহায্য করার জন্য গোপনে অর্থসংগ্রহ করেন। ওঃ। (আমার চোখের অদৃশ্য জল কি মহসিন স্যার দেখতে পাচ্ছেন।তারপর ঠিক কি হয়েছিল স্যার? আমার কন্ঠস্বর কাঁপছে।১৯৭১। ১৪ ডিসেম্বর। সকাল। মহসীন হলের কোয়ার্টারে থাকত গিয়াস। ওরা  এসে গিয়াসকে ডেকে নিলকারা?কারা আবার? ওরা। ওঃ।২০ দিন পর রায়ের বাজার বধ্যভূমি থেকে গিয়াসের বিকৃত লাশ পাওয়া গেল।  বলে মহসিন স্যার অনেকক্ষণ চুপ করে থাকলেন। মুহূতের্ই কক্ষটায় আমি কেমন লাশের গন্ধ পেলাম। নরসিংদির একটা নদীর গন্ধও পেলা। কেমন লাগছিল গিয়াস স্যারের জিপে করে যেতে যেতে? উনি বুঝে গিয়েছিলেন যে শেষ মুহূর্তটি হবে অশেষ যন্ত্রনার? কেমন লাগছিল তার চোখ বাঁধার সময়। হু হু করে ছুটছে জিপ। জিপ নাকি মাইক্রো। কি ছিল সাহায্যকারীদের ভেহিকেল? জানালায় মধ্য-ডিসেম্বরের শীত। গিয়াস পায় টের। এক বাউল এসে মাথায় রাখেন হাত। ফিসফিস করে গান: ছেলেবেলার দুঃখ সুখের দুইটি ধারায় বইছে নদীর জল/সুখে বাইব তোমার ডিঙা করিয়া কোন্ ছল?নাম শুয়োরের বাচ্চা। কে যেন টেনে হিঁচড়ে নামার। কে যেন লাথি দিল। তারপর? সভ্যতা তারপর? তারপর? সভ্যতা-সংস্কৃতি তারপর? পৃথিবীর যাবতীয় শুভবোধ ও ধর্মীয় গ্রন্থসমূহ তারপর? তারপর পাকিস্থানের পবিত্র সংবিধান ... তারপর? রাওয়ালপিন্ডি লাহোর করাচি ... তারপর? বধ্যভূমি থেকে ফিরে আসা একটি কাক বলল: প্রথমে ওরা মাটিয়ে শুইয়ে মানুষটির চোখ তুলে ফেলত।প্রথমে ওরা মাটিয়ে শুইয়ে মানুষটির  চোখ তুলে ফেলত।প্রথমে ওরা মাটিয়ে শুইয়ে মানুষটির  চোখ তুলে ফেলত।প্রথমে ওরা মাটিয়ে শুইয়ে মানুষটির  চোখ তুলে ফেলত। সেই যন্ত্রনা। অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে অনেক ক্ষণ ধরে  তারপর টেনে হিঁচড়ে দাঁড় করাত মানুষটিকে।মুহূর্তগুলি ভয়ঙ্কর ...কেননা, একটি ধারালো পাকিস্থানী বেয়োনেটের অপেক্ষা যখন আজও বেলাবো উপজেলার প্রান্তঘেঁষে বয়ে গেছে পুরাতন ব্রক্ষপুত্র নদ  নামে একটি নদী । এবং সে নদের পাড়বাসী মানুষের মৃত্যু এভাবে যেন না হয় ...এবং যেন তাদের ঝড়প্লাবনে  মৃত্যু হয় [তাও ভালো] এভাবে পশুদের হাতে এভাবে চোখ তুলে নিয়ে এভাবে বেয়োনেট দিয়ে খুঁচিয়ে খুঁচিয়ে খুঁচিয়ে খুঁচিয়ে খুঁচিয়ে  সভ্যতাকে সংস্কৃতিকে সমস্ত ধর্মীয় গ্রন্থকে সমস্ত রুপকথাকে সমস্ত শুভবোধকে হত্যা করা অধিকার সেই পশুদের কে দিল ....আগামী দিনের পাকিস্থানী শিশুরা এই অনিবার্য প্রশ্ন তুলুক এবং পাকিস্থান সৈন্যশূন্য করুক। পাকিস্থানে কামাল পাশার ২য় জন্ম হোক।  যাবতীয় ধর্মকে (যেহেতু নিরর্থক প্রমাণিত) সে বোতলে ভরুক। তারপর আরব সাগরে ফেলে দিক। অনেক ক্ষন পর মহসিন স্যার বললেন, ঢাকা বিশ্ববিদ্যালয়ের মসজিদ প্রাঙ্গনে ঘুমিয়ে আছে গিয়াস স্যার। গিয়েছ তো?আমি মাথা নাড়ি।স্যার আবার চুপ। পরীক্ষার খাতা পড়েছিল টেবিলে। টেনে নিলেন। কক্ষটায় কেমন নিরবতা  জমে উঠতে থাকে। আমি ঘামছিলাম। আমার সাদা সার্টটা ভিজে গেছে।আমি উঠে দাঁড়ালাম। ধীরে ধীরে দরজার কাছে চলে আসি। তারপর পরদা ঠেলে বেরিয়ে আসি। করিডোরে রোদ। ভিড়। দূর থেকে ব্রাত্য রাইসুকে যেন দেখলাম। ও প্রায়ই আসে ভার্সিাটতে। ওপাশে তাকাতে চোখ আটকে গেল। রেলিং এ মুনির বসে। আমার ক্লাশমেট। চোখে চশমা, হলুদ টি-শার্ট, নীল জিন্স, সাদা নাইকি। সিগারেট টানছে। মহসিন হলে থাকে মনির। আমি জসিমউদ্দীনে অ্যাটাচ। যদিও বাসায় থাকি। আমি হাঁটতে থাকি। নীপাকে খুঁজি। মুনির নাকি শিবির করে। শোনা কথা।  প্রমাণ নেই। আমার ওকে নিয়ে অনেক কৌতূহল। মুনীরের জীবনযাপন আধুনিক ।  জিন্স আর টেক্সাস লেখা হলুদ টি-শার্ট পড়ে।  ওয়াকম্যানে জন ডেনভার-স্করপিয়ন শোনে।  ও কি ভাবে সময়কে পিছিয়ে নিয়ে যেতে চায়। ট্রাইবাল জীবনকে সমর্থন করে? যাক। আশ্চর্য! ওদের সহকর্মীদের হাতে রক্তের দাগ। অথচ, ওরা কেমন  এখনও বেঁচে বর্তে আছে। রেলিংএ বসে পা নাড়ায়।  (তখনও জানতাম না ২০০১ সালে উগ্র জাতীয়তাবাদীরা   ক্ষমতার লোভে এদের ঘাড়ে চাপাবে।)মনে মনে বলি, যে ছোরাটাদিয়ে গিয়াস স্যারের চোখ তুলেছ, সেই ছোরাটা কই?ইতিহাস বিভাগের করিডোরে শহীদ অধ্যাপকদের নাম লেখা একা বোর্ড রয়েছে। আমি বোর্ডটার সামনে দাঁড়ালাম। নীপা ভিড়ের মধ্যে আমাকে ফলো করে এসে আমার পাশে দাঁড়াল। আমার মুখচোখে অস্থিরতা লক্ষ করেছে। কথা বলল না। বোর্ডের উপর গিয়াস স্যারের নামটা দেখতে দেখতে ভাবলাম গিয়াস স্যার যেমন মানুষ আশা করতেন আমরা তেমনটি হতে পেরেছি কিনা। প্রশ্নটা নীপাকে করলাম। ওর মুখচোখ বিমূঢ়।ঘাড় ঘুরিয়ে দূর থেকে মুনীরকে দেখলাম। ওর শরীরে রোদ। পা নাড়াচ্ছে। সিগারেট টানছে। আমার হাত নিসপিস করে।আমি ইতিহাসের ছাত্র। আমি জানি এর চেয়েও কম অপরাধের অজুহাতে ২য় মহাযুদ্ধের সময় জার্মান নাৎসীরা ৬০ লক্ষইহুদিকে গ্যাসচেম্বারে হত্যা করেছে!

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:২৭                

