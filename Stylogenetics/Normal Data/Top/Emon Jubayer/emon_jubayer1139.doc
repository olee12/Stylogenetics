মফঃস্বল না- বরং বলুন বিশাল বাংলা ...

 বিশাল বাংলার সূর্যোদয়বিশাল বাংলায় প্রতিদিন সূর্যোদয় হয়। ডেকে ওঠে পাখি। ধীরে ধীরে ফুটে ওঠে হিরণময় আলোক-সে আলোক প্রতিফলিত হয় শিশিরে ভেজা পাতায়, ঘাসে, কচুরিপানার বেগুনি ফুলের ওপরে। উঠানে রোদ ঝরে। কিশোরী দৌড়ে যায় পুকুর ঘাটে-পুকুরের জলে ভোরের আলোয় শ্যামবর্ণের মুখটি দেখবে বলে। উঠানে মুরগীরা কক করে ওঠে।  কুকুরটিও আড়মোড়া ভাঙ্গে। এই আলো-শিশির-রোদ-পুকুর আর কিশোরীকে নিয়েই বিশাল বাংলা...  এই কিছুদিন আগে,সৈয়দ শামসুল হক-কবি,নাট্যকার ও ঔপন্যাসিক-বললেন: আমি মফঃস্বল বলি না- আমি বলি: বিশাল বাংলা ...বিশাল বাংলার যে রুপমাধুর্য-ব্যঞ্জনা-তা মফঃস্বল শব্দে তা যথাযথ ভাবে ফুটে ওঠে না। কাজেই, আমি মফঃস্বল না বলে বিশাল বাংলাই বলি।কবির কথাটা কী যে ভালো লাগল। কবিদের কাছে আমরা শিখি। কবিরাই আমাদের চেতনাকে শানিত করেন। আমার মনে পড়ে গেল- একটা সময় ছিল যখন- পশ্চিম বাংলায় কাঁথাকে শুধু কাঁথাই বলা হত। ১৯২৯ সালে কবি জসীমউদ্দীন লিখলেন ‘নকশী কাঁথার মাঠ’। তারপর থেকে পশ্চিম বাংলায় কাঁথাকে বলা হয় নকশী কাঁথা। এই হল বাংলার অবিস্মরণীয় এক দিক। এভাবেই যুগে যুগে বাংলার কবিকূল বাংলার  লোকজজীবনে দান করেন ভাব, ভাষা ও নৈকট্য। যেমন-সৈয়দ হক বললেন- আমি মফঃস্বল বলি না- আমি বলি: বিশাল বাংলা।আসলেই তো মফঃস্বল শব্দটায় কি প্রকাশ পায় বিশাল বাংলার বিশাল সৌন্দর্য?  জানালা পথে কবি সৈয়দ হক চেয়ে আছেন বিশাল বাংলার দিকে  অভিধানটা খুঁজে বার করলাম।মফঃস্বল শব্দটা এসেছে আরবি মুফসসল শব্দ থেকে। (হসন্ত দেওয়া গেল না!) মুফসসল মানে- শহরের বাহিরের স্থান। মানে ঠিকই আছে-তারপরও কবির কথাই যেন বেশ ভালো লাগল।কাজেই- মফঃস্বল না- বরং বলুন বিশাল বাংলা ...  বিশাল বাংলার নদী  বিশাল বাংলার ফসলের মাঠ  বিশাল বাংলার শিশু    

                    সর্বশেষ এডিট : ০১ লা অক্টোবর, ২০০৯  রাত ১২:৩৯                

