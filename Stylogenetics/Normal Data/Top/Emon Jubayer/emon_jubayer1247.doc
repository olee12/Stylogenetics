জামায়াতের বিপরীতে মহাজোট বা যোগ্য প্রার্থীকে ভোট দিন: গওহরডাঙ্গা মাদ্রাসায় শতাধিক মোহতামেমদের বৈঠকে সিদ্ধান্ত।


 
                        ভারতীয় উপমহাদেশে মাদ্রাসা মানেই ধর্মান্ধ ওয়াহাবী-কুতুবী-মওদুদীর জঙ্গি পাঠ নয়, বরং ইসলামের নমনীয় হানিফি পাঠই অধিকাংশ  মাদ্রাসায় চর্চা করা হয়; যে কারণে অযৌক্তিক জঙ্গিবাদী ওয়াহাবী-মওদুদী মতাদর্শের  বিরুদ্ধে সব সময়ই সোচ্চার ছিলেন উপমহাদেশের বিকেববান আলেমগন। বাংলাদেশও তার ব্যাতিক্রম নয়।   গওহরডাঙ্গা মাদরাসাটি গোপালগঞ্জে। সেখানেই ২০ ডিসেম্বর বাগেরহাট ও খুলনা এলাকার শতাধিক কওমী মাদরাসার মোহতামেমদের (মাদ্রাসা অধ্যক্ষ) এক সভায় জামায়াতের বিপরীতে মহাজোট বা যোগ্য প্রার্থীকে ভোট দেওয়ার সিদ্ধান্ত নেওয়া হয়। সভায় সভাপতিত্ব করেন-গওহরডাঙ্গা মাদ্রাসার মোহতামেম মাওলানা রুহুল আমিন। ইনি একজন বিশিষ্ট আলেম। বৈঠকে মাওলানা রুহুল আমিন বলেন, জামায়াতে ইসলামী নবী (সা.) ও সাহাবাগণের শক্র, পীর মাশায়েখ এবং ওলামায়ে কেরামের অপছন্দের দল। এদের প্রতিহত করার লক্ষ্যে  মহাজোট বা যোগ্য প্রার্থীকে ভোট দিন।   জামায়াতে ইসলামীকে ঠেকাতে যেহেতু মহাজোট সরকার প্রয়োজন- সেহেতু দেশের পীর মাশায়েখ,ওলামায়ে কেরাম, মাদ্রাসা শিক্ষকসহ ধর্মপ্রাণ জনগনকে এ লক্ষ্য সামনে রেখে যোগ্য প্রার্থী নির্বাচিত করা জরুরী।  তিনি আরও জানান জামায়াতে ইসলামীকে প্রতিহত করা ও দেশের পরিস্থিতি নিয়ে প্রায়ই বিভিন্ন এলাকার মোহতামেমদের নিয়ে বৈঠক করা হচ্ছে। সূত্র: দৈনিক ইনকিলাব। রোববার। ২১ ডিসেম্বর;  

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:১১                

