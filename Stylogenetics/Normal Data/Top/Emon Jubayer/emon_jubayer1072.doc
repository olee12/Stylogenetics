রবার্ট মাইলস-এর শিশুরা 

 রবার্ট মাইলস  ইতালিয়ান পিয়ানিস্ট রবার্ট মাইলস এর বাবা মানবিক ত্রানকার্যের জন্য প্রাক্তন যুগোশ্লাভাকিয়ায় ছিলেন। সেখান থেকে যুদ্ধ বিধস্ত শিশুদের ছবি নিয়ে  যথাসময়ে ফিরে এলেন তিনি ।  সে মর্মান্তিক ছবিগুলি দেখে অত্যন্ত কাতর হয়ে পড়লেন রবার্ট মাইলস।  ১৯৯৪ সালে কম্পোজ করলেন ‘চিলড্রেন’। তারপর ...তারপর ... ইউরোপীয় পিয়ানো মিউজিকের ইতিহাসে সংযোজিত হয়েছিল নতুন এক অধ্যায়।  রবার্ট মাইলসের পুরো নাম রবার্টো কনসিনা; তিনি ইতালিয়ান হলেও তাঁর জন্ম হয়েছিল ১৯৬৯ সালের ৩ নভেম্বর সুইজারল্যান্ডের নিউশ্যাতেল-এ । পরে অবশ্য রবার্টের পরিবার সুইজারল্যান্ড থেকে  ইতালিতে চলে যায়; ছেলেবেলায় গান বাজনায় তেমন আহামরি ছিলেন না। তবে পিয়ানো হাত ছিল ভালো । তরুন বয়েসে স্থানীয় ক্লাবে ডি জে হিসেবে ক্যারিয়ার শুরু। তারপর ১৯৯৪ সালে সেই যুগোশ্লাভাকিয়ার যুদ্ধাহত শিশুদের ছবি দেখে কম্পোজ করলেন  চিলড্রেন –ট্র্যাকটার অফিসিয়াল রিলিজ অবশ্য ১৯৯৫ সালে। সারা ইউরোপ তোলপাড় তুলেছিল চিলড্রেন। মনে আছে,  বাংলাদেশেও সেই ঢেউ এসে পড়েছিল।   চিলড্রেন; এমপি থ্রি লিঙ্ক ... Click This Link    

                    সর্বশেষ এডিট : ৩০ শে সেপ্টেম্বর, ২০০৯  সকাল ১০:২৯                

