গল্প: দূরত্ব



Man can never be a woman's equal in the spirit of selfless service with which nature has endowed her.  Mohandas Gandhi  বাড়ির উলটো দিকের দেওয়াল ঘেঁষে একটা খালি ভ্যানগাড়ি, সেই ভ্যানগাড়ির কাছে ক’জন উঠতি বয়েসের ছেলে দাঁড়িয়ে। ওদের পরনে  জিন্স, টি-শার্ট; জোরে জোরে কথা বলছে, হাসছে, কেউ কেউ  সিগারেট টানছিল, মাঝে-মাঝে দোতলার দিকে তাকাচ্ছিল। সেদিকে চোখ চলে যায় রাশেদার।  বারান্দায় কান্তা দাঁড়িয়ে নেই বলে স্বস্তি পেলেন।এখন বিকেল। বাড়ি ফিরছিলেন রাশেদা। আজ ছুটির দিন। দুপুরের পর অসুস্থ এক কলিগকে দেখতে গিয়েছিল। একটি বেসরকারি সাহায্য সংস্থায় রাশেদা চাকরি করেন,  মরিয়ম আপা অনেক দিনের সহকর্মী, সেই মরিয়ম আপার  ক্যান্সার। মুখচোখ শুকিয়ে গেছে, কেমো দেওয়াতে মাথার চুল সব পড়ে গেছে, বেশিদিন বাঁচবেন বলে মনে হয় না। আজ সকাল থেকেই বিষন্নতা গ্রাস করেছিল রাশেদাকে, এখন বখাটে ছেলেদের দেখে ভীষণ অস্বস্তি হচ্ছে।  দ্রুত পায়ে দোতলায় উঠে এলেন, তারপর   কলিং বেল বাজালেন। একটু পর দরজা খুলল ফরিদা । সতেরো-আঠারো বছর বয়েসের এই  মেয়েটা নতুন। ভালোই। সকালে রুটি বানায়, ঘরদোরও পরিস্কার রাখে। রাশেদাও ওকে শিখিয়ে -পড়িয়ে নিচ্ছেন। কান্তা কই? রান্নাঘরে মামী। রান্নাঘরে? রান্নাঘরে কি করে?পিঠা বানায়।ও। মেয়েকে ক’দিন আগে পাটিসাপটা বানানো শিখিয়েছিলেন রাশেদা-  তাই করছে বোধ হয়।   সকালে ক্ষীর রেঁধেছিলেন। আজকালকার মেয়েরা তো রান্না শিখতেই চায় না, শিখলেও দেশিও রান্না শিখতে চায় না। কান্তা কিন্তু অন্যরকম। ভীষণ শান্ত। মাঝে-মাঝেই নানা রকম রান্না নিয়ে এক্সপেরিমেন্ট কওে ও। ওর নানীর-অর্থাৎ রাশেদার মায়ের  রান্নার হাত ছিল চমৎকার। কান্তার কি সেরকমই হবে?  এসব ছেঁড়া ছেঁড়া ভাবনা বাথরুমে ঢুকে ফ্রেশ হয়ে এলেন, রান্নাঘরে আর না ঢুকলেন না,  ড্রইংরুমের সোফায় বসলেন। টিভির রিমোট তুলে নিলেন। মনের ভিতরে দুশ্চিন্তা ঘুরপাক খাচ্ছে।  ছেলেগুলি কি এখনও দাঁড়িয়ে আছে? বখাটেদেও ভাবভঙ্গি কেমন বেপরোয়া, এই বয়েসেই সিগারেট টানছে। ওরা কান্তাকে টার্গেট করেনি তো? কান্তা এবার ক্লাস নাইনে উঠল, ফুটফুটে দেখতে, রাশেদার ভয় করে- ইদানীং ঈভ টিজিং বেড়ে গেছে। কান্তা অবশ্য এখনও এ পাড়ার ছেলেদের বিরুদ্ধে তেমন অভিযোগ করেনি।কান্তা একটা প্লেটে পিঠা নিয়ে এল। পরনে সাদা রঙের সালোয়ার-কামিজ, সবুজ ওড়না, যতই দিন যাচ্ছে-পরীদের মতো রূপবতী হয়ে উঠছে মেয়েটা। প্লেট বাড়িয়ে দিয়ে  কান্তা বলল, খেয়ে দেখ তো মা কেমন হয়েছে।রাশেদা একটা পিঠা তুলে নিয়ে ভেঙে মুখে দিলেন। মাথা নাড়লেন। ভালোই ...বললেন। ধন্যবাদ। কান্তা বলল। ওর উদ্বেগ কেটেছে। ও জানে মা সহজে কোনও কিছুকে ভালো বলে না। তার মানে পিঠা ভালো হয়েছে। রাশেদা বললেন, বারান্দায় যা তো কান্তা।বারান্দায় যাব? কেন? কান্তা অবাক। আহা, যা না। দেখ তো ছেলেগুলো এখনও নীচে দাঁড়িয়ে আছে কি না। আমি বারান্দায় যাব ওদেও দেখতে?হ্যাঁ। যাবি। তোমার কি মাথা খারাপ হয়েছে?না, আমার মাথা খারাপ হয়নি। তুই যাবি কিনা বল? নইলে আমিই যাচ্ছি। যাচ্ছি, বাবা, যাচ্ছি ।একটু পর বারান্দা থেকে ফিরে এসে কান্তা বলল, আছে।রাশেদা বললেন, যা। নিচে যা, গিয়ে ওদেও বল, আমার মা তোমাদেও পিঠা খেতে ডাকছে ।তোমার কি মাথা খারাপ? আমি যাব নিচে-ওই বখাটেদের কাছে?যাবি? নাকি আমি যাব?যাচ্ছি, বাবা, যাচ্ছি । বলে কৃত্রিম ঝাঁঝ দেখিয়ে দরজার দিকে পা বাড়ায় কান্তা। ওড়না ঠিক করে নেয়। মুখ টিপে হাসছে বলেও মনে হল। বুক দুরুদুরু করছে রাশেদার। যে কাজটা করতে যাচ্ছেন সেটি করা কি ঠিক হচ্ছে-যখন কান্তার বাবা বাড়ি নেই? বখাটেদের বাড়ির ভিতরে ডেকে আনা কি ঠিক হচ্ছে? এই বয়েসের ছেলেরা নেশা করে, খবরের কাগজে সে সম্বন্ধে কত ভয়ানক কথা লিখে, যদি ওরা ঘরে এসে নেশার করার টাকা চেয়ে বসে? ... আচ্ছা, তখন দেখা যাবে। অবশ্য তেমন তো নাও হতে পারে। ওদের ডাকা হচ্ছে পিঠা খেতে । ওদের তো ঠিক অভদ্রতা করার কথা নয়।রাশেদা শ্বাস টানলেন। টিভিতে একুশে টিভির বিকেল পাঁচটার খবর শুরু হয়েছে। তেমন গুরুত্বপূর্ণ সংবাদ নেই। তবে বখাটেরা  হবিগঞ্জে এক স্কুল শিক্ষককে লাঞ্ছিত করেছে, শিক্ষকটি ঈভ টিজিংয়ের প্রতিবাদ করেছিলেন। এর প্রতিবাদে মানববন্ধন করেছে এলাকাবাসী।  রাশেদা দীর্ঘনিঃশ্বাস ফেলেন। দেশে হঠাৎ করে এসব কি শুরু হল? বখাটেদের উৎপাত দিনদিন বেড়েই চলেছে। হঠাৎ করে  কি হল সবার? বিশেষ করে ছেলেদের? কোথাও কি কোনও দূরত্ব বেড়ে গেছে? আমাদের সবার চোখের আড়ালে? রাশেদা উদ্বেগ বোধ করেন। তিনি মেয়েকে নিয়ে একা থাকেন। এ পাড়ায় নতুন এসেছেন। কান্তার স্কুল কাছে হয়, তাছাড়া  আগের পাড়ায় কান্তার পিছনে এক বখাটে লেগেছিল। আজও এ পাড়ার ক’টি ছেলে নীচে দাঁড়িয়ে আছে।  উদ্বেগের কারণ এই।  কান্তার বাবার ব্যাঙ্কের চাকরি, টাঙ্গাইলে পোস্টিং, সপ্তাহে একদিন আসেন, কখনও মাসে একবার কি দু-বার।  দরজার কাছে শব্দ হল। কান্তা দাঁড়িয়ে। ওর পিছনে সেই ছেলেগুলো। জড়োসরো ভাব, মাথা নীচু করে আছে। রাশেদা রিমোট চেপে টিভি অফ করলেন। তারপর আন্তরিক কন্ঠে বললেন, এসো। এসো। বস তোমরা।ছেলেগুলি বসল সোফার ওপর। ভঙ্গিতে আড়ষ্টতা,  যেন থানায় এসেছে, কিংবা প্রিন্সিপালের রূমে ঢুকেছে।রাশেদা মেয়ের দিকে তাকালেন।  কান্তা  পিঠা আনতে ভিতরে চলে যায়।   পাড়ার এক দঙ্গল বখাটেরা ড্রইংরুমে বসে আছে ... এমন মজার কথা ফরিদাকে জানাতে ওর তর সইছিল না।কি নাম তোমাদের?আমি রাজীব।আমি অমি।আমি জুয়েল।আমি মঞ্জুর।কি-তোমরা সবাই পড়াশোনা কর?ওর মাথা নাড়ে। রাশেদা বললেন, আমি মিসেস রাশেদা শারমীন। আমি একটা এনজিওতে চাকরি করি।  আমার হাজব্যান্ড ব্যাঙ্কার, ওর পোস্টিং টাঙ্গাইল। এই পাড়ায় আমরা নতুন এসেছি। আপনাদের আমরা আসতে দেখছি। রাজীব বলল।ওহ্। তো এর আগে আমরা থাকতাম নাখালপাড়ায়। মেয়ের স্কুল কাছে হয় বলে এই পাড়ায় এসেছি। কান্তা ঢুকল। ওর হাতে ট্রে। ওর পিছনে পর্দার আড়ালে ফরিদা।  ফরিদার চোখেমুখে গভীর কৌতূহল। এই ছেলেদের ও আগেই দেখেছে, ট্যারা চোখে তাকায়, আজেবাজে মন্তব্য করে, ফরিদার কেমন ভয় করে, মামী আইজ এদের ঘরে ডাইকা আনছে,  মামীর আইজ হইল কি? ও অবশ্য রান্নাঘরে চলে গেল। তারপর চায়ের পানি বসিয়ে দিল চুলায়। কান্তা ট্রে রাখল টেবিলের ওপর। এ হল কান্তা। আমার মেয়ে। রাশেদা বললেন। কান্তা মিষ্টি করে হাসল। তারপর সোফায় বসল। মঞ্জুর কি বলতে যাবে-জুয়েল ওকে কনুইয়ে গুঁতো মেরে থামাল। রাশেদা লক্ষ করলেন- ছেলেরা কান্তার দিকে সরাসরি তাকাচ্ছে না, ওরা এমন ভাবে বসেছে, যেন দারুণ অস্বস্তি বোধ করছে। যেন ওরা অপরাধী। কেন? কান্তার মধ্যে অবশ্য জড়োসরো ভাব নেই।রাশেদা বললেন, কান্তা আজ পিঠে বানিয়েছে। ভাবলাম তোমাদেরও খেতে বলি। তোমাদের সঙ্গে আলাপও করারও ইচ্ছে ছিল।  নাও ,নাও, পিঠা নাও। আরে অত লজ্জ্বা পাচ্ছো কেন? রাশেদা অত্যন্ত আন্তরিক স্বরে তাড়া দিলেন।ওরা ঝুঁকে পিঠার প্লেট তুলে নেয়।  কান্তা মুচকি হাসে। কি-পিঠা কেমন হয়েছে?  কান্তা জিজ্ঞেস করে। অমি বলল, নাইস।রাজিব আগ বাড়িয়ে বলল, হ, ভালো হইছে। আমার না দুধপুলি পিঠা  খুব ভালো লাগে।কান্তা হেসে ওঠে। বলে, কে বলল এটা দুধপুলি?রাশেদা চোখের ইঙ্গিতে মেয়েকে হাসতে মানা করলেন। কান্তা চোখের পলকে গম্ভীর হয়ে যায়। রাজীবের দিকে তাকিয়ে জুয়েল  বলল, আরে গাধধা, এইটা দুধপুলি না, দুধপুলি না।  দুধপুলি হইল অন্য জিনিস, এইটা হইল পাটিসপটা। কি আন্টি আমি ঠিক বলছি না?রাশেদা মাথা নাড়লেন। মিষ্টি করে হাসলেন। অহেতুক ভয় পাচ্ছিলেন। ছেলেগুলি কি মজার। পাটিসপটা পিঠাও চিনেনা ... অথচ ...মঞ্জুর বলল, জানেন আন্টি, আমার আম্মায় না কি সুন্দর চিংড়ির পাটিসাপটা বানায়।বল কি!  চিংড়ির পাটিসাপটা? কান্তা অবাক হয়ে মঞ্জুরের দিকে তাকালো। হ্যাঁ। রাশেদা মেয়ের দিকে তাকিয়ে বললেন, পাটিসাপটা পিঠা অনেক রকম হয় রে কান্তা। এই ধর- দুধ পাটিসাপটা, চিংড়ির পাটিসাপটা, ক্ষীরের  পাটিসাপটা, নারকেল পাটিসাপটা । তোর নানী নারকেল পাটিসাপটা করত। অমি বলল, আন্টি।বল।আমি কখনও নারকেল পাটিসাপটা খাই নাই। আচ্ছা, একদিন বানিয়ে খাওয়াব। কেমন?অমি খুশি হয়ে মাথা নাড়ল। তোমরা কোথায় থাক?মনোয়ারা হাসপাতালের গলিতে।ও।রাজীব বলল, পানি।ওহ্ । বলে কান্তা উঠে দাঁড়াল। তারপর ফ্রিজ থেকে পানির বোতল বার করে আনল। তার আগে রান্নাঘর থেকে গ্লাস নিয়ে আসে। রাজিবের মোবাইল বেজে ওঠে। ও কার সঙ্গে ফিসফিস করে কথা বলে ।  ফরিদা  চায়ের ট্রে নিয়ে ঢোকে। ওর ভয়টয় কেটে গেছে। এই  ড্রইংরুমে লাগোয়া বাথরুম নেই, জুয়েল ফরিদাকে বলে- বাথরুমে যাব।  ফরিদা ওকে ভিতরে  নিয়ে যায়। মুচকি মুচকি হাসছে মেয়েটা।  তারপর কথায় কথায় অনেকটা সময় গড়াল। কখন যে জানালার বাইরে দিনের আলো মুছে যেতে থাকে। সন্ধ্যা ঘনিয়ে উঠেছে। আজান শোনা যায়।  অমি উঠে দাঁড়িয়ে বলল, আমরা এখন যাই আন্টি। রাশেদা বললেন, মাঝে মাঝে তোমরা এসো কেমন?আসব আন্টি। জুয়েল বলল।রাশেদা বললেন, কান্তা খুব লোনলি ফিল করে। নতুন পাড়ায় এসেছে, নতুন বন্ধুটন্ধু হয়নি, ওর ভীষণ একা একা লাগে, তোমরা এসে মাঝেমাঝে কান্তার সঙ্গে গল্পটল্প ক’রো।করব আন্টি। ২ এর কিছুদিন পর ...বিকেল। অফিস থেকে বাড়ি ফিরছিলেন রাশেদা। মন বিষন্ন ছিল। গত পরশু মরিয়ম আপা মারা গেছেন। অনেক দিনের সম্পর্ক। খারাপ তো লাগবেই ... হঠাৎ চোখে পড়ল- কান্তাদের স্কুলের উলটো দিকের দেয়াল ঘেঁষে   অমি আর রাজিব দাঁড়িয়ে।  কি ব্যাপার? ওরা এখানে কেন? একটু পরই তো স্কুল ছুটি হয়ে যাবে। রাশেদা এগিয়ে যান।অমি সিগারেট টানছিল, দূর থেকে রাশেদা আন্টিকে আসতে দেখে সিগারেট ছুড়ে ফেলল।কি ব্যাপার তোমরা এখানে?রাজিব বলল, না, আন্টি ... মানে ...মানে ... এখন চারিদিকে যেমন ঈভ টিজিং বেড়ে চলেছে, তাই আমরা ঠিক করছি আমরা স্কুল ছুটির পর কান্তারে বাড়ি পৌঁছায়া দিব ...রাজিবের কথা শেষ হল না। অমি বলল, যাতে ... যাতে কান্তাকে কেউ টিজ করতে না পারে। তাই? রাশেদা কেঁপে উঠলেন। তাঁর বুকের নিভৃত গহীনে যে একটি সদা প্রবাহমান লুকোনো নদী আছে, সে নদীতে এই মুহূর্তে আশ্বিন মাসের উজ্জ্বল আলো ফুটে ওঠে, আর, একটি নৌকায় আকাশের মমতার মতো  ফুলে ওঠে বিশাল শুভ্র পাল । মাঝিমাল্লারা নির্ভয়ে বলে ওঠে, বদর! বদর!রাজিব বলল, এখন এই এলাকার উঠতি মাস্তান হইল নয়াটোলার মারূফ, সে ছুটির পর স্কুলের সামনে ঘোরাঘুরি করে।রাশেদার বুক কেঁপে উঠল।অমি বলল, আরে আন্টি, আপনি এ নিয়ে টেনশান করবেন না, যা করার আমরাই করব। মারূফে কান্তারে কিছু বললে ওর মাস্তানি আমরা ছুটামু। ওহ্ । কোত্থেকে  এক ঝলক সুগন্ধী বাতাস ছুটে এসে এই নম্র আলোর বিকেলে রাশেদাকে জড়িয়ে ধরে। ভীষণ নির্ভার লাগছে এই মুহূর্তে। যেন নিদারুন অনাবৃষ্টির পর সজল বৃষ্টি হয়েছে, হলুদ রোদ উঠেছে, সেই হলুদ রোদে প্রজাপতিরা নাচছে।  কোথাও একটা দূরত্ব তৈরি হয়েছিল, সেই দূরত্ব এখন আর অন্তত কান্তা আর অমি-রাজীবদের মধ্যে নেই। ভীষণ শান্তি অনুভব করছেন রাশেদা ...ভীষণ। কাঁপা কাঁপা স্বরে বললেন, তোমাদের আঙ্কেল এসেছেন, সকালে খাসীর মাংস কিনে এনেছেন, রাতে কাচ্চি বিরিয়ানি রাঁধব, রাতে আমরা একসঙ্গে খাব কেমন, তোমরা  এসো কিন্তু। আসব আন্টি। রাজিব বলল।জুয়েল আর মঞ্জুরকেও নিয়ে এসো।আচ্ছা আন্টি, ওদেরও নিয়ে আসব। অমি বলল। তারপর বিকেলের বিনম্র  আলোর ভিতরে সুখি প্রজাপ্রতির মতো বাড়ির দিকে উড়ে উড়ে যেতে থাকেন রাশেদা। 

                    সর্বশেষ এডিট : ১৪ ই জানুয়ারি, ২০১১  রাত ১০:১৭                

