জেন গল্প (১১)



                        একজন জেনগুরু তাঁর মৃত্যু পথযাত্রী শিষ্যকে লিখছেন: ... তোমার মনের মূল স্বরূপ এখনও জন্ম নেয়নি, কাজেই তা মৃত্যুহীন। এটি ঠিক নির্যাসও নয়- যা ধ্বংস যোগ্য। এটি শূন্যতাও নয়- যা নিছক রিক্ত। এর  রূপ কিংবা  রং নেই। এ আনন্দ উপভোগ করে না ... যন্ত্রণাও সহ্য করে না। ...আমি জানি তুমি খুবই অসুস্থ। এবং একজন সত্যিকারের জেন অনুসারী হিসেবে তোমার অসুস্থতাকে তুমি সহজ ভাবেই নিয়েছ। তুমি হয়তো জান না আসলে কে যন্ত্রণা ভোগ করছে। শুধু এই প্রশ্নটি  কর: এই মনের সারবস্তু আসলে কি? কি দিয়ে মন তৈরি? শুধু এই প্রশ্নটি নিয়েই ভাবো। তোমার আর কিছুরই প্রয়োজন নেই। আর শেষ সময়ে  কিছুই কামনা করো না। তোমার শেষ (মৃত্যু)  -যা আসলে অশেষ; বিশুদ্ধ বাতাসে গলে যাওয়া তুষার কণা যেন ...

