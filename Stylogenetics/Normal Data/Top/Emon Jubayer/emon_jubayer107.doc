ফাইরুজ এর বই পড়া

 ফাইরুজ। আমার মেজবোনের বড় মেয়ে। (এই ছবিটা অবশ্য অনেক আগের।) আজ আমার ছোটবোনের সঙ্গে টেলিফোনে কথা বললাম। কথা বলে মন ভালো হয়ে গেল; আমার মনে হল যে আমি বান্দরবানের ঝরনায় শীতল জলে অবগাহন করলাম ...আমার ছোটবোন রুনি বেশ কদিন ধরে আমার মেজবোনের ঢাকার সেন্টালরোডের বাড়িতে আছে। ফোনে রোজ কথা হয়। ওর সঙ্গে কথা শেষ হলে বলি: বাচ্চারা (অর্থাৎ মেজোবোনের বাচ্চারা) কেউ থাকলে দে, কথা বলি। এই কথা বলার সময় আমি কুন্ঠা বোধ করি।  তার কারণ আছে। হয়তো বাচ্চারা টিভি দেখছে। হয়তো রুনি বলবে, ভাইয়া ওরা না ...আজ রুনি বলল, ভাইয়া ফাইরুজ কথা বলবে।বললাম, টিভি দেখে না তো?না, না গল্পের বই পড়ে।গল্পের বই পড়ে? অবাক হয়ে বললাম কি বই?ফেলুদা। ওহ্ ।অবাক হলাম।  ফাইরুজ ক্লাস সিক্সে পড়ে।আমি ওই বয়েসে বিমল মিত্র-র কড়ি দিয়ে কিনলাম -২ পর্বই শেষ করেছি। ফাইরুজ কি আমাকেও ছড়িয়ে যাবে? যাক না।  ফাইরুজ আমাকে মামাই বলে ডাকে। ফোন নিয়ে বলল, মামাই! বললাম, মামাই, কেমন আছ?আমি ভালো আছি।ভালো। তুমি বই পড়ছিলে? কি বই পড়ছিলে?ফেলুদা। ফেলুদা? আমি বেশ অবা্ই হলাম। বললাম,  ফেলুদা কবে থেকে পড়ছ?ফাইরুজ সামান্য ভাবল। তারপর বলল, গত বছর ডিসেম্বর থেকে। সম্প্রতি আমি ‘রকমারি ডট কম’   নামে একটি সাইটে রেজিস্টার করেছি। অন লাইনে অর্ডার করলে ওরা বই বাড়িতে পৌঁছে দেয়। আমি ফাইরুজকে বই গিফট করার কথা ভাবলাম। বললাম, ফাইরুজ, আমি  তোমাকে বই গিফট করব।ফাইরুজ বলল,  তাহলে গোয়েন্দা করো।  ঠিক আছে। গোয়েন্দাই  করব। কিন্তু তুমি কখন বই পড়?ফাইরুজ বলল, স্কুল থেকে ফিরে। বা অন্য সময়। আরও বললাম, তুমি কি শুধু বইই পড়?  টিভি দেখ না? ফাইরুজ বলল, হ্যাঁ, টিভি দেখি। কি দেখ? কার্টুন দেখ? হ্যাঁ। দেখি। কেবলই টিভি দেখতে দেখতে ফাইরুজ-এর যে বইয়ের ওপর অনীহা জন্মায়নি, এখানেই আমার গভীর শান্তি ... আমার মনে হল আমি বান্দরবানের ঝরনায় শীতল জলে অবগাহন করলাম।   মেরাজ। আমার সেজোবোনের ছোট মেয়ে। ক'দিন আগে এসেছিল। কম্পিউটারে গেমস খেলবে বলে ঘুরঘুর করছিল। আমি একটা বই ধরিয়ে দিয়েছি ওকে। 

                    সর্বশেষ এডিট : ১৫ ই জুন, ২০১২  রাত ৯:২৫                

