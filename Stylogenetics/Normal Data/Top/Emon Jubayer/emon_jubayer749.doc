কবিতা থেকে গান: মিছিমিছি



                        তুমি নেই, এটাই একমাত্র সত্য। অন্য সত্যরাও আছে;আমিও তাই মিছিমিছি আছিএই লুকোচুরি খেলায় মুখোশ জগতেতুমিও চেয়েছিলেপাথরে ফুল ফোটাতে। এখন মাঝরাত। দুঃখী বালক কাঁদে; তবুও হাঁটছে দেখ শীতার্ত পথে- এই লুকোচুরি খেলায় মুখোশ জগতেতুমিও চেয়েছিলেপাথরে ফুল ফোটাতে।  আমার মায়ের ছিল অসম্ভব সংবেদনশীল এক মন। যে কারণে হয়ে উঠেছিলেন  আমার সবচে ভালো বন্ধু। বিশ্ববিদ্যালয়ে ইতিহাসে পড়েছিলেন। আমার ইতিহাসের প্রথম পাঠ তার কাছেই হয়েছিল। আমার প্রতিভায় আমার আর্দশে আমার মায়ের বিশ্বাস ছিল গভীর। তাই লিখেছি- তুমিও চেয়েছিলেপাথরে ফুল ফোটাতে। আর আমার পরিস্থিতি যে বিরুপ-মা তাও জানতেন। তাই লিখেছি- এই লুকোচুরি খেলায় মুখোশ জগতেতুমিও চেয়েছিলেপাথরে ফুল ফোটাতে।  এই গানটা আমার মায়ের মৃত্যুর পরবর্তী সময়ের অভিজ্ঞতা নিয়ে লেখা। কম্পোজিশনের সময় জনকে কথাটা বলিনি। সব বলা ঠিকও না যেহেতু। জন নিজের কোনও বিচ্ছেদের কথা ভেবে সুর করেছে। এমনটা হতে পারে। হয়ও।   তুমি নেই, এটাই একমাত্র সত্য। অন্য সত্যরাও আছে;আমিও তাই মিছিমিছি আছি এই তিনটি লাইনে যা বলার বলা হয়ে গেছে। আমার মিছিমিছি বেঁচে থাকার কথা। আমার বাবা অনেক আগেই মারা গেছেন। আমার মা মারা যাওয়ার পর আমার তিন তিনটে বোনের বিয়ে বাকি। একমাত্র ভাই হিসেবে আমাকে তো অনিবার্য যুদ্ধটা তো করতেই হবে।  এখন মাঝরাত। দুঃখী বালক কাঁদে। তবুও হাঁটছে দেখ শীতার্ত পথে ... এ দুটি লাইনে মায়ের প্রতি আমার প্রতিশ্রুতি। জীবন যতই বিরূপ হোক -তার সন্তানটি শীতার্ত পথেই হাঁটবে-শীতমোচনের বস্ত্র তার জুটুক বা নাই জুটুক।       জন। গানটির কম্পোজার। আমার মায়ের মৃত্যুর পর আমাকেও এরকমই বৈরাগ্য পেয়ে বসেছিল। জন -এর বৈরাগ্যের কারণটি অবশ্যি অন্যরকম। মাঝেমাঝে দু পক্ষের বোধ এভাবেই অদলবদল হয়ে যায়।   গানটার অডিও ফাইল http://www.mediafire.com/?iwejzhnd0ym  উৎসর্গ: ব্লগার ফ্লাইং ডাচম্যান। অসম্ভব রসিক এক ব্ল্যাকভক্ত মানুষ। 
                            
                    সর্বশেষ এডিট : ০৩ রা ফেব্রুয়ারি, ২০১০  সকাল ৮:৩৪                

