গল্প: বিলাইছড়ির বুফো মারিনাস



                        বুফো মারিনাস! বুফো মারিনাস! বলে পলাশ চেঁচিয়ে উঠল।  কি মারিনাস? আবির অবাক হয়ে  জিগ্যেস করল। বুফো মারিনাস! বলে ঝোপঝাড়ের ভিতর দ্রুত কয়েক পা এগিয়ে যায় পলাশ। আধ ঘন্টাও হয়নি ওরা রিয়াং মুর্মর হাতির পিঠ থেকে নেমেছে। একটু আগেই ব্যাঙটা চোখে পড়ল পলাশের । ব্যাঙটা আবিরও দেখেছে। বেশ বড়  মাটি-মাটি রঙের ব্যাঙ । সাইজে   প্রায় পনেরো ইঞ্চির মতো হবে। পলাশ আর আবিরের ঠিক পিছন-পিছন চপল ও  রিয়াং মুর্ম লতাপাতা সরিয়ে- সরিয়ে হাঁটছিল। পলাশের মুখে অদ্ভুত নামের  ব্যাঙের কথা শুনে ওদেরও চোখেমুখে বিস্ময় ঠিকরে বেরুছে।  চারপাশে উঁচু উঁচু গাছ। কড়ুই, অর্জুন আর  মেহগনি । জায়গাটায় আবাছ-আবছা অন্ধকার। কুইক-কুইক শব্দ করে কি একটা পাখি ডেকে যাচ্ছিল। অন্য সময় হলে পলাশ পাখির নাম বলে দিত পারত। এখন ব্যাঙের সন্ধানে হন্যে হয়ে রয়েছে। পলাশ হাত তুলে বলল, ওই দ্যাখ ।বিদেশি নামধারী ব্যাঙ বাবাজী বড় একটা পাথরের ওপর বসে রয়েছেন। পলাশের গলায় একটা ১৬ মেগা পিক্সেলের স্যামসঙ এসটি ৭০০ ক্যামেরা ঝুলছে। ছবি তোলার  আগেই অবশ্যি এক লাফে ব্যাঙটা  ওপাশের ঝোপঝাড়ের আড়ালে অদৃশ্য হয়ে গেল । পলাশ বলল, কুইক। বলে বড় একটা লাফ ছিল। লাফ দেওয়ার কারণ, আছে। সামনেই ছোট একটি পাহাড়ি ঝোরা । এদিকে কোথাও ঝরনা আছে বোধহয়। আবির এক লাফে ঝোরা পেরিয়ে ওপারে চলে যায় । চপল আর রিয়াং মুর্মও লাফিয়ে ঝোরা পেরুলো।  ঝোরার ওপারে গাছগাছালির আড়ালে বেশ বড় একটি টিলা । চারপাশে  ঘন ঝোপঝাড়। মেহগনি আর দেবদারু গাছের  ফাঁকে রোদ পড়েছে। বেলা তিনটের মত বাজে।   অক্টোবর মাসের রোদের তেজ আছে। গাছপালার আড়ালে টিলার নীচে বেশ বড়সরো একটা গুহামুখ। তার সামনে দাঁড়িয়ে  এদিক- ওদিক তাকাচ্ছে পলাশ । পলাশের  মাথায় ক্রিকেট প্লেয়ারদের মতো সাদা রঙের ক্যাপ। পরনে  সাদা রঙের টি শার্ট আর  নীল রঙের জিন্স। পায়ে কেডস।  এদিক-ওদিক চেয়ে পলাশ বলল, ইস্! হারিয়ে ফেললাম। একটা যদি ছবি তুলে রাখতে পারতাম। পলাশের কন্ঠস্বরে হতাশা স্পষ্ট। বেশ রেয়ার ব্যাঙ বুঝি? চপল জানতে চাইল। সামান্য হাপাচ্ছে। এক লাফে ঝোরা পেরিয়ে আসা চাট্টিখানি কথা না। চপলের পাশে রিয়াং মুর্ম দাঁড়িয়ে। মাঝবয়েসি লোকটার চৌকো ভাবলেশহীন মুখে অবশ্য কোনও অভিব্যাক্তি নেই। রিয়াং মুর্ম হাতে  ১০ ইঞ্চি একটা তোশিবা নেকবুক। নোটবুকটা পলাশের। পলাশ বলল,  হ্যাঁ। বুফো মারিনাস কেবল দক্ষিণ আমেরিকায় পাওয়া যায়। একে অবশ্য ক্যান টোডও বলে।  বাংলাদেশের বিলাইছড়ির জঙ্গলে  ক্যান টোড  আছে শুনলে  বিশ্বের জীববিজ্ঞানী মহলে হইচই পড়ে যাবে।  কথাটা শুনে  শ্বাস টানল আবির । বাতাসে ভেজা লতাপাতার গন্ধ। পলাশ ভাই প্রকৃতিবিজ্ঞানী। বিলাইছড়িতে বুফো মারিনাস দেখে তার তো  উচ্ছ্বসিত হওয়ারই কথা। আবিরও অবশ্য বিরল প্রজাতির ব্যাঙ আবিস্কারের সম্ভাবনায় চাপা উত্তেজনা বোধ করছে। রিয়াং মুর্মর  হাতির পিঠে চেপে ঘুরে বেড়াতে পুজার ছুটিতে রাঙামাটির বিলাইছড়ি এসেছে আবির আর চপল ।আর এখন বিশ্বকাঁপানো একটি সংবাদের দ্বারপ্রান্তে পৌঁছে গেছে। রিয়াং মুর্মর হাত থেকে  ল্যাপটপটা  নিয়ে ওটা অন করে গুগল থেকে বেশ কয়েক প্রজাতির বুফো মারিনাস- এর  ছবি দেখিয়ে দিল পলাশ।গাছপালার ফাঁকফোকর দিয়ে রোদ তেরছা হয়ে পড়ছে। কাঁধের বড় ব্যাকপ্যাক থেকে একটা মিনারেল ওয়াটারের বোতল বের করল চপল । তারপর এক ঢোক পানি গলায় ঢেলে বলল, পলাশ ভাই?বল।তুমি যখন বলছ যে বুফোটা  দূর্লভ প্রজাতির, তাহলে চল ওই গুহার ভিতরে খুঁজে দেখি।সঙ্গে তো টর্চ লাইট আছে।পলাশ মাথা ঝাঁকাল। দলটা আর দেরি না-করে ধীরে ধীরে  গুহার ভিতরে ঢুকে পড়ে। এবং সালফারের গন্ধ পায়। আবির এদিক-ওদিক তাকায়। গুহার ভিতরটা বেশ ঠান্ডা। সময় কেমন থমকে আছে মনে হল। মনে হল হাজার বছর ধরে এরকম প্রাচীন ছায়া জমে আছে।    বিলাইছড়ির ঘোর জঙ্গলের ভিতর এরকম একটা  নির্জন গুহা রয়েছে কে জানত। আজকাল অবশ্য বাংলাদেশের আনাচেকানাচে কত যে প্রাকৃতিক সৌন্দর্যমন্ডিত স্থান আবিস্কার হচ্ছে। এই যেমন- সিলেটের রাজাকান্দি রির্জাভ ফরেস্ট। কিংবা  মৌলভীবাজারের কমলগঞ্জের গহিন অরণ্যের হামহাম জলপ্রপাত। বিলাইছড়ির গভীর অরণ্যে এই নির্জন গুহাটি-বা কম কীসের। পলাশ অন্যমনস্ক হয়ে হাঁটতে হাঁটতে বলল, বুফো মারিনাস  ঠিক দূর্লভ প্রজাতির নয়। দক্ষিণ আমেরিকা ছাড়াও প্রশান্ত মহাসাগরীয় দ্বীপপুঞ্জেও পাওয়া যায়। তবে বাংলাদেশে যে এটি আছে তা ভেবেই আমার গায়ে কাঁটা দিচ্ছে। গুহাটা যেখানে বাঁক নিয়েছে, ঠিক সেখানে উজ্জ্বল আলো দেখে সবাই থমকে দাঁড়াল। বাঁকের পর বেশ বড়সরো জায়গা। টিউব লাইটের  আলোয় উজ্জ্বল হয়ে আছে। মৃদু গুঞ্জনের শব্দ শোনা যাচ্ছে। একপাশে অনেকগুলি কাঠের বাক্স। অন্যদিকে একটা প্যানেল বোর্ড। আর মনিটর। বেশ ক’জন লোক মনিটরের ওপর ঝুঁকে কি যেন দেখছিল । লোকগুলির গড়ন  ছোটখাট, পরনে কালো রঙের সুট। মাথায় ছোট ছোট করে ছাঁটা চুল,  গায়ের রং কেমন হলদে। লোকগুলো যে বাংলাদেশি নয়, তা পরিস্কার বোঝা যায়। এরা কারা? ফিসফিস করে চপল  বলল। বুঝতে পারছি না। আবির বলল। রিয়াং মুর্মর মুখ দেখে মনে হল সেও অবাক হয়েছে।পলাশ ফিসফিস করে বলল,  আবির। বল। লোকগুলি সুবিধার না। তোর ছোট খালুকে ফোন কর।   পলাশ বলল। আবির সাবধানে পকেট থেকে ওর নকিয়া X2 টা বার করে। এসব পাহাড়ি অঞ্চলে রবির নেটওয়ার্ক ভালো। বিলাইছড়িতে এসে নকিয়ায় রবির সিম ভরেছে। ছোট খালুকে মোবাইলে পেয়ে যাবার কথা। গত পরশু ছোট খালু ‘বিশেষ অফিসিয়াল কাজে’ রামু এসেছেন। ছোট খালু এনএসআই (ন্যাশনাল সিকুরিটি ইন্টিলিজেন্স)-এ কাজ করেন।    আজ সকালেও ছোট খালুর সঙ্গে  একবার ফোনে কথাও হয়েছে। ওপাশে ছোট খালু ফোন রিসিভ করতেই আবির সংক্ষেপে সব খুলে বলল। কী ভাবে বিরল প্রজাতির বুফো মারিনাস ফলো করে গুহার ভিতরে ঢুকে সন্দেহজনক ‘বিদেশি’ লোজজনের সন্ধান পেল। ছোট খালু গম্ভীরকন্ঠে বললেন, লোকেশন বল।আবির বলল। আরও বলল, গুহার সামনে ঝোরা আছে। সেই ঝোরার কাছে  রিয়াং মুর্মর সেই হাতি দুটি আছে।ছোট খালু বললেন, আমি কাছাকাছি আছি। আর্মি ইন্টেলিজেন্সের ফোর্স নিয়ে  হাফেন আওয়ারের মধ্যেই পৌঁছে যাব। ওকে। বলে ফোন অফ করল আবির। ঠিক তখনই মোবাইলটা  বেজে ওঠে। ডিসপ্লেতে রিনির (আবিরের ছোট বোন) নাম ।  রিং টোনটা চড়া পপ বিটের ।  লোকগুলি চমকে ওঠে ফিরে তাকাল। তারপর দৌড়ে  এদিকে আসতে থাকে ।  কয়েকজনের হাতে অটোমেটিক কারবাইন। অস্ত্রগুলি সম্ভবত বাক্সের আড়ালে ছিল । হ্যান্ডস আপ! একজন গর্জে উঠল। আবির হাত তুলে।  দ্রুত ভাবছে। ছিঃ! এমন ভুল করলাম! কিন্তু,  কারা এরা? যারাই হোক, সুবিধের লোক না। এদের কাছে অটোমেটিক কারবাইন কেন? এরা এখানে কি করছে? ধরা পড়ে গেলাম। এরা এখন কি করবে?  গুলি করে মেরে ফেলবে ? ছোট খালুর পৌঁছতে কতক্ষণ লাগবে? যে ভাবেই হোক কিছু সময় পাড় করতে হবে । ওদের একজন ওদের এগিয়ে যেতে ইঙ্গিত করে। টিউব লাইটের আলো জ্বলে আছে।   বিদুতের উৎস অবশ্য বোঝা গেল না। এরা বিলাইছড়ির গহিন অরণ্যে ইলেকট্রিসিটি পেল কোত্থেকে? আশ্চর্য!একজন মাঝবয়েসি লোক ইংরেজিতে জিজ্ঞেস করল, কে তোমরা?পলাশ বলল, আমরা বিজ্ঞানী। বেশ। তা এখানে এসেছ কেন?আমরা একটা  ব্যাঙ খুঁজছি।  ব্যাঙ? ব্যাঙ খুঁজছ? বলে লোকটা হো হো করে হাসল। হংকং- এর মারদাঙা ছবিতে এমন লোকের দেখা পাওয়া যায়। চৌকো হলদে মুখ। মাথায় পাতলা চুল। চোখে নীল সানগ্লাস। অবিকল ক্রিমিনালদের চিফ।  রিয়াং মুর্মর দিকে তাকিয়ে লোকটা বলল,  এ কি তোমাদের দলের?হ্যাঁ।  আমাদের মাহুত। আমরা বিলাইছড়ির জঙ্গলে ঘুরে ঘুরে স্পেসিমেন সংগ্রহ করি। হুমম। বলে লোকটা ইঙ্গিত করল। একজন রিয়াং মুর্মর কাছ থেকে ল্যাপটপটা নিয়ে নেয় । তারপর ল্যাপটপ অন করে। মনিটরের দিকে তাখিয়ে  নিজেদের মধ্যে  দুর্বোধ্য ভাষায় কী যেন বলল।  মাঝবয়েসি লোকটা মাথা নাড়ল। বলল,  তোমরা সত্যি কথাই বলেছে। তারপরও তোমাদের আমি ছেড়ে দিতে পারছি না। আমি তোমাদের আমি নিয়ে যাব।কোথায়?রামরিক?কোথায়?রামরিক। জায়গাটা  মিয়ানমারে । বাংলাদেশ সীমান্তের পুবে। লোকটা বলল। লোকটার ইংরেজি উচ্চারণ চাইনিজদের মতো। আবির শ্বাস টানে। এদিক-ওদিক তাকায়। ওর হাতের তালু ঘামছে। একবার ঘড়ি দেখতে চাইল। সন্দেহ করবে বলে দেখল না। লোকগুলি তাহলে বার্মিজ? ইস্! আমরা বন্দি হয়ে গেলাম?  ছোট খালু কি পৌঁছে গেছেন? লোকটা বলল, আমার নাম  উ নু খিন। রত্ন ব্যবসায়ী। রামরিক থাকি। ওখানে আমার  রত্নের খনি আছে।আপনি এখানে কি করছেন? আবির জিজ্ঞেস করে। এখানে? এখানে আমি রত্নের খনির সন্ধান পেয়েছি   । বলে উ নু খিন হাসল। তারপর উ নু খিন তার সঙ্গীদের  কী বলতে যাবে-ছোট খালু  ‘হ্যান্ডস আপ’ বলে গর্জে উঠলেন । ছোট খালুর  হাতে একটা নাইন এমএম মেশিন পিস্তল।উ নু খিন  ভয়ানক চমকে উঠল। তারপর সে ইঙ্গিত করতেই অন্যরা ঝুঁকে মেঝের ওপর কারবাইন নামিয়ে রাখল। ছোট খালুর দু'পাশে পাশে  দশ-বারোজন বলিষ্ট গড়নের যুবক দাঁড়িয়ে  । এরা সম্ভবত আর্মি ইন্টেলিজেন্স  এর এজেন্ট। এদের  প্রত্যেকের হাতেই  নাইন এমএম মেশিন পিস্তল। প্রত্যেকের পরনে সাফারি সুট। চোখে সানগ্লাস। ছোট খালু  উ নু খিন- এর সামনে এসে নাম জিজ্ঞেস করলেন। উ নু খিন নাম বলল। তুমিই তাহলে ইয়াবা কিং উ নু খিন? ছোট খালুর কন্ঠে শ্লেষ। ইয়াবা কিং? আবির  চমকে উঠল। আপনি একে চেনেন?ছোট খালু বললেন, এর আগে ছবি দেখেছি। আজই প্রথম সামনাসামনি দেখছি।ও।ছোট খালু বললেন, উ নু খিন  বার্মিজ মাফিয়া চিফ। বাংলাদেশে ইয়াবা পাচার করে। বাংলাদেশ ইয়াবার বড় বাজার। বাংলাদেশে  ইয়ারসেবীর সংখ্যা কুড়ি লক্ষ । এত! আবির চমকে ওঠে। তথ্য ওর জানা ছিল না। আর্মি ইন্টেলিজেন্স-  এর একজন  এজেন্ট একটা বাক্স খুলে কাৎ করে ফেলে । পলিথিনের প্যাকেটের ভিতর থেকে অনেকগুলি   লাল নীল ট্যাবলেট  গড়িয়ে পড়ে মেঝেতে। ইয়াবা!আর্মি ইন্টেলিজেন্স এজেন্টরা বার্মিজ মাফিয়া দের বেরিয়ে যেতে ইঙ্গিত করে । উ নু খিন ছোট খালুর উদ্দেশ্যে চিবিয়ে-চিবিয়ে কি যেন বলল।  ছোট খালু হাসলেন। তারপর ঝুঁকে মেঝে থেকে একটা কারবাইন তুলে নিলেন। তারপর অস্ত্রটা  ঘুরিয়ে ফিরিয়ে দেখে বললেন, ৫.৫৬ এমএম এম ফোর কারবাইন। ইউএস আর্মি ইউজ করে। এটি অবশ্য চাইনিজ রেপ্লিকা। আবির বলল, স্ট্রেঞ্জ! ওরা এত ইনভেস্ট করেছে। ইয়াবা ব্যবসায় ইনভেস্টমেন্টের তুলনায় প্রোফিট বেশি।পলাশ বলল, শুনেছি মিয়ানমারে ইয়াবার ইন্ড্রাষ্টি আছে।ছোট খালু বললেন, হ্যাঁ। মেইনলি ওখান থেকেই ইয়াবা বাংলাদেশে ঢুকছে। ইয়াবা অবশ্য থাইল্যান্ড থেকেও আসে।মিয়ানমার সরকার কি উ নু খিন দের মদদ দিচ্ছে? চপল জানতে চাইল। ছোট খালু বললেন,   বিষয়টা আমাদের কাছে ঠিক ক্লিয়ার না।কেন?মিয়ানমার সরকার উ নু খিন কে মোস্ট ওয়ানটেড ক্রিমিনালের তালিকায় রেখেছে। ইন্টারপোলও লোকটাকে খুঁজছে। চপল বলল, লোকটার কি সাহস! বাংলাদেশে ঢুকে রাঙামাটির গুহার ভিতরে ঘাঁটি গেড়েছে। ছোট খালু বললেন, রিয়েল ক্রিমিনালরা এমনই হয়। বড় বড় রিস্ক নেয়। এবার চল । গুহাটা ঘুরে ফিরে দেখা যাক। আমাদের এক্সপার্ট টিম আসছে। ওরাও সার্চ করবে।  পলাশও সেরকমই চাইছিল। এত ঘটনার পরও  বুফো মারিনাস মাথা থেকে যায়নি ।ছোট খালু বললেন, আমাদের কাছে খবর ছিল উ নু খিন   বিলাইছড়িতে  গোপন আস্তানা গেড়েছে। আমরা  লাইংকালানপাড়ায় সার্চ করে কিছু পাইনি। কোথায়?লাইংকালানপাড়া।  এখান থেকে পুবে। মিয়ানমার সীমান্তের কাছে।  উ নু খিন  লোকটা বর্ডারের এতদূর কীভাবে এল?হয়তো কাঠ ব্যবসায়ীর ছদ্মবেশে এসেছে। হয়তো লোকটার কাছে ব্যবসার  লাইসেন্সও আছে।  যাক। আবির তখন কী ব্যাঙ কথা বলছিল?পলাশ বলল, বুফো মারিনাস। ব্যাঙটা এদেশে রেয়ার। সত্যি সত্যি ওটার খোঁজ পেলে এদেশের প্রাণিবিজ্ঞানীদের মধ্যে  সাংঘাতিক রকমের হইচই পড়ে যাবে।  চল, দেখি দু-চারটে তোমার বুফো মারিনাস পাই কিনা। বলে ছোট খালু হাসলেন। তারপর পকেট থেকে চুরুট বের করেও কী মনে করে আবার পকেটে ঢুকিয়ে রাখলেন। ছোট দলটি হাঁটছিল। পায়ের নীচে নুড়ি পাথর। আর অল্প অল্প  পানি। সম্ভবত ঝর্নার পানি  লিক করেছে। গুহার বাতাসে   চুনাপাথরের ভারী গন্ধ ভাসছিল। আবির মুখ তুলে দেখল।  অনেক উঁচুতে ছাদ। সার সার  বাদুড় ঝুলে আছে। মাথার ওপর দিয়ে   এক ঝাঁক পাখি ডানা ঝাপটে উড়ে গেল। বাদুড় সম্ভবত। বাদুড় কি দিনের আলোয় বেলায় বেরয়? বাঁ পাশে  বেশ বড় খোলা জায়গা। বিকেলের রোদ এসে পড়েছে। সেখানে একটি সোলার প্যানেল বসানো। বিদ্যুতের উৎসের জন্য এরা সোলার প্যানেল বসিয়েছে?  বার্মিজ মাফিয়াদের স্পর্ধা দেখে ক্রোধ টের পায় আবির।   বাঁ পাশে বেশ বড় একটি জলাশয়। প্রাকৃতিক বলেই মনে হল। টলটলে কালো পানির ওপর বিকেলের নরম রোদ এসে পড়েছে। জলাশয়ে এখানে-ওখানে বড় বড়  পাথর। সেই পাথরের ওপর আর জলাশয়ের পাড়ে  ব্যাঙ আর ব্যাঙ। ব্যাঙগুলি সমস্বরে অদ্ভূত স্বরে ডাকছে। বুফো মারিনাস! বলে চেঁচিয়ে উঠল পলাশ। তারপর  দ্রুত গলায় ঝোলানো ১৬ মেগা স্যামসঙ এসটি৭০০ ক্যামেরা দিয়ে পটাপট ছবি তুলতে লাগল। সব ক’টা এখন পালিয়ে গেলেই যে সর্বনাশ!এক সঙ্গে এত ব্যাঙ দেখে (তাও আবার বুফো মারিনাস) অরণ্যবাসী রিয়াং মুর্ম পর্যন্ত অবাক। ঐতিহাসিক ঘটনাটির সাক্ষী  হওয়ার জন্য আবির আর ছোট খালু  মোবাইল দিয়ে ঝটপট বুফো মারিনাস-এর  ছবি তুলতে লাগল।  চপলের গলায় ঝোলানো ১২ মেগাপিক্সিলের একটি প্যানাসনিক লুমিক্স। সেই-বা মিস করবে কেন? ১২ মেগাপিক্সিলের লুমিক্স দিয়ে মালটি শট মোডে বিলাইছড়ির বুফো মারিনাস- এর একের পর এক  ছবি তুলতে লাগল চপল । 

                    সর্বশেষ এডিট : ২০ শে জুলাই, ২০১২  দুপুর ১২:৫২                

