এখন মওদুদ আহমেদ কী বলবেন!


 
                        ইনি বি এন পি-র একজন বিশিষ্ট থিঙ্ক ট্যাঙ্ক হিসেবে বিখ্যাত। এনার কাজ ছিল বি এন পি-কে যথাসময়ে বুদ্ধি-পরামর্শ সাপলাই করা। বি এন পি-র কোনও গুরুত্বপূর্ন সিদ্ধান্তই এই বুদ্ধিমান ব্যাক্তিটির অনুমোদন ছাড়া গৃহিত হয়না বলেই শুনেছি। কেননা, ইনি একজন মহাশিক্ষিত ব্যারিষ্টার, ইনি যা বোঝেন অন্যরা নাকি সহজে তা বোঝেন না । বুদ্ধিমান লোক ছাড়াও ইনি একজন  লেখকও বটে। ইনার বিখ্যাত বইয়ের নাম-“সংসদে যা বলেছি।” আশা করে পড়ে দেখবেন। চার দলীয় জোট সরকারের সময় এই মহাশিক্ষিত ব্যারিষ্টারটির সৎকর্মের কয়েকটি নমুনা*: (ক) ২০০১ সালের নির্বাচনের পর রাজাকার ও নব্যরাজাকাররা বাংলাদেশের সংখ্যালঘু আদিবাসীদের ওপর ঝাঁপিয়ে পড়লে মওদুদ আহমেদ ছিলেন নির্বিকার।(খ) উত্তারাঞ্চলে যখন বাংলা ভাইয়ের উত্থান হচ্ছিল তখনও মওদুদ আহমেদ ছিলেন নির্বিকার। বরং, ক্যামেরার সামনে মিটমিট করে হাসছিলেন।(গ) প্রিয় ভাগ্নেরা   হাজার হাজার কোটি টাকা বিদেশে পাচার করার সময় ইনি ছিলেন মৌন। মৌনতা নাকি সম্মতির লক্ষণ। আর আমরা কমিশনের কথাটাও ভাবতে পারি।(ঘ) বাংলাদেশি জাতীয়তাবাদী দলটির ওপরতলা থেকে নিচতলা ব্যাপক দুর্নীতিতে ছেয়ে গেলে মওদুদ আহমেদ দলের পক্ষেই সাফাই গেয়েছেন। নিজের  পকেট ভরতে অবশ্য কসুর করেননি এই মহাশিক্ষিত ব্যারিষ্টার। অথচ, বারবার মিছিল-মিটিং-এ তিনি সৎ ও আর্দশবাদী শহীদ জিয়ার আর্দশ বাস্তবায়ন করার কথা বলেছেন। শহীদ জিয়ার আর্দশ বাস্তবায়ন বলতে কি বুঝেন-এই প্রশ্ন করলে এখন মওদুদ আহমেদ কী বলবেন!বি এন পি-র এমন অকল্পনীয় ভরাডুবির সম্পর্কে এখন মওদুদ আহমেদ কী বলবেন! * এই ভদ্রলোকের সৎ কর্মের আরও প্রমাণ রয়েছে। আশা করি অন্যেরা লিখবেন।

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:০৭                

