Art is a revolt against fate 



                        আমি অত্যন্ত দুঃখিত ইংরেজি শিরোনামটির জন্য । তারপরে বলি-  শিল্প হচ্ছে ভাগ্যের বিরুদ্ধে বিদ্রোহ- অত্যন্ত গভীর তাৎপর্যপূর্ন এই কথাটি বলেছিলেন ফরাসি লেখক Andre Malraux ( ১৯০১ -১৯৭৬) এবং আন্দ্রে মারলোর সঙ্গে আমাদের-অর্থাৎ বাঙালিদের নিবিড় একটা সম্পর্ক আছে। ১৯৭১ সালে হানাদার পাকিস্তানি সৈন্যদের বিরুদ্ধে অপ্রতিরোধ্য মুক্তিযোদ্ধাদের পাশে কাঁধে কাঁধ মিলিয়ে যুদ্ধ করার দৃঢ় প্রত্যয় ব্যক্ত করেছিলেন মারলো । যে কারণে মারলোর জীবনীকার   লিখেছেন-Malraux's last political engagement was in support of Bangladesh in its 1971 secession from Pakistan. মারলোর সঙ্গে আমাদের নিবিড় সম্পর্কের কথা বলছিলাম এই জন্যই। এবং এই একই কারণেই  স্বাধীনতাবিরোধীদের  ঘৃনার করারই কথা মারলোকে। সে জন্যই কদিন ধরে ভাবছি- অনেক দূর থেকে একজন ফরাসি লেখক পাকিস্তানের কাছ থেকে বিচ্ছিন্ন হয়ে স্বাধীন ও সার্বভৌম বংলাদেশের অভ্যূদয়ের প্রয়োজনীতা উপলব্দি করতে পারলেন অথচ এদ্দেশিও ঘৃন্য দালালেরা খুব কাছে থেকেও পূর্ব পকিস্তানের বিচ্ছিন্ন হওয়ার একান্ত ইচ্ছেটি অনুভব করতে পারল না? যাক। শিল্পের তাৎপর্য বুঝতে পেরেছিলেন বলেই মারলো উপলব্দি করতে পেরেছিলেন বাংলাদেশের হৃদয়ের আকাঙ্খা। অন্যদিকে স্বাধীনতাবিরোধীরা শিল্পবিরোধী বলেই খুব কাছে থেকেও বাংলাদেশের হৃদয়ের ধ্বনিটি বুঝতে পারেনি। এখনও পারছে না।   আন্দ্রে মারলো: আমাদেরই একজন।  কিন্তু,শিল্প হচ্ছে ভাগ্যের বিরুদ্ধে বিদ্রোহ-এই কথার কি মানে?এই প্রশ্নে আমরা ১৯৭১ সালের স্বাধীন বাংলা বেতার কেন্দ্রের শিল্পীদের কথা মনে করতে পারি। রনাঙ্গনে লড়ছে লড়াকু ভাইয়েরা-ভাগ্যের বিরুদ্ধে বিদ্রোহ করছে। সে বিদ্রোহে প্রেরণা যোগাচেছ স্বাধীন বাংলা বেতার কেন্দ্রের শিল্পীরা -কিংবা তারও আগে-বায়ান্নোয়; ভাষার দাবিতে গুলি আর বুলেটবৃষ্টির প্রতিবাদে রচিত হল গান-শহীদ মিনার ... বাঙালি বরাবরই  শিল্পের মাধ্যমে ভাগ্যের বিরুদ্ধে লড়েছিল। আর, সে লড়াইয়ে অংশ নিতে চেয়েছিলেন ফরাসি লেখক আন্দ্রে মারলো। যিনি বলেছিলেন- Art is a revolt against fate!   ১৯৭১ সালের মার্চ মাসে ঢাকায় বাঙালি শিল্পীদের প্রতিবাদ মিছিল। 

                    সর্বশেষ এডিট : ০১ লা অক্টোবর, ২০০৯  দুপুর ১:২০                

