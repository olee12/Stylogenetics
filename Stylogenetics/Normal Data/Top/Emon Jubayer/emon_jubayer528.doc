জাপান-বাংলাদেশ ফ্রেন্ডশিপ হাসপাতাল কর্তৃপক্ষের জন্য রইল আমাদের আন্তরিক কৃতজ্ঞতা



                        আবদুর রহমান বয়াতি। বাংলার লোকগানের এক প্রবাদ পুরুষ। তাঁর দেহঘড়ি গানটি দীর্ঘকাল ধরে বাঙালির মনে উন্মাদনা যুগিয়ে এসেছে, আরও দীর্ঘযুগ ধরে চমক সৃষ্টি করে যাবে।  দীর্ঘদিন ধরে এই মহান শিল্পী অসুস্থ ; ... শ্বাসকষ্ট, উচ্চ রক্তচাপ ও স্নায়ুরোগের সমস্যায় ভুগছেন। পুরনো ঢাকার একটি চিকিৎসালয়ে প্রায় অবহেলিত ভাবে পড়ে ছিলেন আমাদের উপেক্ষিত দৃষ্টির সামনে। সম্প্রতি আবদুর রহমান বয়াতির  চিকিৎসার দায়িত্ব নিয়েছে জাপান-বাংলাদেশ ফ্রেন্ডশিপ হাসপাতাল (জেবিএফএইচ)। এ শিল্পীকে পুরান ঢাকার সেই হাসপাতাল থেকে গুরুতর অসুস্থ অবস্থায় গত রবিবার ধানমণ্ডির জেবিএফএইচে নিয়ে আসা হয়েছে।  তাঁকে হাসপাতালের নিবিড় পরিচর্যা কেন্দ্রে (আইসিইউ-১) রাখা হয়েছে।আবদুর রহমান বয়াতির  চিকিৎসার দায়িত্ব নেওয়ার জন্য জাপান-বাংলাদেশ ফ্রেন্ডশিপ হাসপাতাল কর্তৃপক্ষের জন্য রইল আমাদের আন্তরিক কৃতজ্ঞতা। সূত্র: http://munshigonj.com/bn/?p=32650

                    সর্বশেষ এডিট : ২৪ শে আগস্ট, ২০১০  বিকাল ৪:৪০                

