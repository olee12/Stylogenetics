আজ কেউই আদিবাসীদের ওপর ঝাঁপিয়ে পড়বে না। ওদের বিষদাঁত ভেঙ্গে দেওয়া হয়েছে।


 
                        আমাদের মনে থাকার কথা। ২০০১ সালের নির্বাচনের পর হিংস্র ধর্মান্ধরা আদিবাসীদের ওপর ঝাঁপিয়ে পড়েছিল। ঝাঁপিয়ে পড়ে কলঙ্কিত করে ছিল বাংলাদেশের হাজার বছরের ধর্মীয় সৌহার্দ্যকে। বলা যায়, একাত্তরের পুনরাবৃত্তি ঘটিয়েছিল ওরা। ওরা ওত পেতে ছিল। ২০০১ সালে সে সুযোগ পেয়েছিল তারা। ওদের নিষ্ঠুর আচরণের জন্য বিশ্বের চোখে বাংলাদেশ হয়ে উঠেছিল আদিবাসীদের জন্য বিপদজনক ভূমি। নাঃ। আজ কেউই আদিবাসীদের ওপর ঝাঁপিয়ে পড়বে না। ওদের বিষদাঁত ভেঙ্গে দেওয়া হয়েছে। নির্বাচনে ওদের ভরাডুবি হয়েছে। আমার বিশ্বাস, এই দিনটির জন্য বাংলাদেশের সকল বিবেকবান মানুষ অপেক্ষায় ছিল। আজ সেই দিন। নির্বাচনের রায় প্রমাণ করেছে যে বাংলাদেশের মানুষ ধর্মবর্ণ নির্বিশেষে সবাইকে নিয়েই বেঁচে থাকতে চায়, সংখ্যালঘু আদিবাসীদের ওপর অন্যায় নির্যাতন চায় না। ৪দলীয় জোট সরকারের সময় পার্বত্য চট্টগ্রামের পাহাড়ে পাহাড়ে টিলায় টিলায় গড়ে উঠেছিল জামায়াত শিবিরের দূর্গ। তারা পার্বত্য এরিয়া থেকে আদিবাসীদের উৎখাত করার নীল নকশা এঁকে ছিল। এসব আমরা জানি। ওদের অপতৎপরতা যেন সফল না হয়। কেননা, দরিদ্র সংখ্যালঘু আদিবাসীদের ওপর নির্যাতন অত্যন্ত দুঃখজনক ঘটনা। 
                            
                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:০৭                

