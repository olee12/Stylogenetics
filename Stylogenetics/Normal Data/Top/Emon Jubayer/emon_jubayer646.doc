রোমিও অ্যান্ড জুলিয়েট: একটি ইন্সট্রুমেন্টাল মিউজিক ...

  রোমিও অ্যান্ড জুলিয়েট-এর অমর প্রেমকাহিনী নিয়ে  গত দেড়’শ বছরে ইউরোপ-আমেরিকায়  প্রচুর  ইন্সট্রুমেন্টাল মিউজিক কম্পোজ করা হয়েছে।  রুশ কম্পোজার পিটার ইলিচ চাইকোভস্কি থেকে ইটালিয়ান কম্পোজার নিনো রটা-অনেকেই রোমিও অ্যান্ড জুলিয়েট এর বিয়োগান্তক থিমের ওপর অসাধারন কম্পোজ করেছেন, কিন্তু জাপানি কম্পোজার হাচিডায়ি নাকামুরাএ ক্ষেত্রে চমক দেখিয়েছেন। রোমিও অ্যান্ড জুলিয়েট এর বিয়োগান্তক থিমের ওপর তাঁর কম্পোজিশনটি আমার কাছে একেবারেই অন্যরকম  মনে হয়েছে ... ট্র্যাজিক তো নয়ই, বরং নাকামুরার রোমিও অ্যান্ড জুলিয়েট এর ইনট্রো ভীষণ প্রাণবন্ত যাকে বলে ভাইবরান্ট...অথচ রোমিও অ্যান্ড জুলিয়েট-এর থিমটি, আমরা জানি, বেশ করুণ ... এমনিতেই রোমিও অ্যান্ড জুলিয়েট সুরটি ভীষণ করুন। কিন্তু হাচিডায়ি নাকামুরার কম্পোজিশনটি সেই করুন রসকে উত্তীর্ণ করে এক আশাবাদী স্পন্দিত স্তরে উপনীত হয়েছে। যেন ভবিষ্যৎ থেকে হাততালি দিচ্ছেন নাকামুরা, আর বলছেন, “তোমাদের প্রেমকে আমরা সাধুবাদ জানাই। মৃত্যুই সবকিছু না। ইতিহাসে তোমরা অমর হয়ে রয়েছে।”  যা হোক, হাচিডায়ি নাকামুরা যেহেতু জাপানী কম্পোজার সে কারণে কম্পোজিশনের ভোকালে জাপানি সুরের ঢংটি স্পস্ট। বেহালার সমবেত বৃন্দবাদনও এক কথায় অসাধারন .. সেক্সোফোনের ব্যাবহারও অভাবনীয় ...   হাচিডায়ি নাকামুরা:চৈনিক বংশোদ্ভূত জাপানি সংরাইটার ও জ্যাজ পিয়ানিস্ট। এই প্রতিভাবান কম্পোজারের জন্ম জানুয়ারি ২০, ১৯৩১; নাকামুরার ‘থিম ফ্রম রোমিও অ্যান্ড জুলিয়েট’ শ্রবণকালে আমাদের করুন সুরের এক  অলীকলোকে নিয়ে যায়।     এমপি থ্রি ডাউনলোড লিঙ্ক  http://www.mediafire.com/?ynmwznnvgog  হাচিডায়ি নাকামুরার লাভ থিম ফ্রম রোমিও অ্যান্ড জুলিয়েট 

                    সর্বশেষ এডিট : ০৩ রা মে, ২০১০  সকাল ৯:৫১                

