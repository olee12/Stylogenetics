আমার ভায়ের রক্তে রাঙানো একুশে ফেব্রুয়ারি আমি কি ভুলিতে পারি- ছোট বেলা থেকে স্কুলে যাওয়া আসা যখন শুরু করি, তখন একুশে ফেব্রুয়ারি এলে এই গানটি বড় দরদ দিয়ে ছাত্র ছাত্রী ছেলে বুড়ো আর রেডিও টিভিতে গাওয়া হতো। তখন থেকেই বলা যায় নানা তোমার সাথে এই গানের মাধ্যমে এক ধরনের আত্মিক সম্পর্ক গড়ে উঠেছে। এর পর আস্তে আস্তে যখন বেড়ে ওঠা তখন তোমার লেখার সাথে আরো পরিচিত হয়ে ওঠা।

যখন বুঝতে শিখলাম, তখন বুঝলাম এবং অভিজ্ঞতা সঞ্চয় করতে থাকি, নানা তুমি মনের মাধুরী মিশিয়ে নানা গল্পের ছলে অনেক মিথ্যা ও বানোয়াট তথ্য পরিবেশনে ওস্তাদ। তোমার এই ওস্তাদিতে আমাদের উপমহাদেশেতো নয়ই, বিশ্বে চষে বেড়িয়েও খুব কম নানাজানের মতো একজন পাওয়া যাবে। কেননা এরকম ওস্তাদ যদিও হরহামেশা সর্বত্রই, দেশ কাল পাত্র ভেদে ভিন্ন ভিন্ন নামে, ভিন্ন ভিন্ন ছদ্মাবরনে পাওয়া যায়। কিন্তু তোমার মতো ইন্টেলেকচুয়াল দুষ্টু ক্যালিবার মেলা ভার। বাংলা ব্যাকরণে হরলালের পাগুটাদীপতির দুষ্টুর ছলে সমাসের সেই আবিষ্কার কিংবা মধুসূদন দত্তের কপোতাক্ষনদের তীরের ভালোবাসাকে হার মানিয়ে এমন ছন্দ বাক্য ও সনেটের মাত্রাকে নতুন নতুন কাব্যিক শৈল্পিক উপমায় অসাধারণ করে পাঠকের মনে নাড়া দেয়ার এমন অদম্য এক দুর্দমনীয় শক্তি ন্যাচারালী প্রদত্ত শক্তিকে তুমি বড় দুষ্টুতার সাথে ব্যবহার করে তৈল মর্দনে ওস্তাদ- এই ওস্তাদিতে তোমার সমকক্ষ আর কেউ ইহ জনমে নেই নানা। কেননা অংক শাস্ত্রে শেখা বানরের তৈলাক্ত বাঁশের মইয়ের মতো উপরে উঠেও তুমি আবার নীচে কেমন করে যে নেমে আসো- তা কোন বিজ্ঞানীর চিন্তা চেতনাকেও হার মানায়রে নানা।

নানা তোমার দুষ্টুমির সুন্দর(!) খেলা য্যুৎসই চলছিলোরে নানা। তুমি এ জীবনে বিনা কারণে ইতিহাসের নানা গলি পথের খানা খন্দকে হেটে ফিরে ফেরি করে কতো লোকের যে বাঁশ ঠেলেছো- তোমার এজীবনের পুরো বয়সের হাল খাতা শুধু নয়, তোমার নিজের শরীরের সব কটা লোম-কূপ গুনেও তা শেষ করা যাবেনা। তোমার এই অধম নাতিকুলের জন্মের আগে নাজানি কতো জনকে যে বাঁশ দিয়েছ- তা কেবল কাল কেয়ামতেই জানতে পারবো। কেননা সেদিন কারো কোন আমলনামাই ঢাকা থাকবেনা, সামনে চলে আসবে। ছবির মতোই পরিষ্কার হয়ে যাবে।

ওগো আমার প্রিয় নানা, ১৯৫২ সালের ভাষা শহীদদের স্মরণে তোমার রচিত গান যেমন আমাদের আন্দোলিত করে, তোমাকে আমাদের মনি কোঠায় শ্রদ্ধার আসনে বসিয়ে রাখে, ঠিক একইভাবে নানা তোমার সেই পবিত্র কলমে নানা কাব্যিক আর ছন্দে যখন সত্যকে মিথ্যা দিয়ে ঢেকে দিয়ে অন্যের স্তুতিবাক্য আওড়াও, অন্যের ভাড়াকরা ভাঁড়ের মতো অহেতুক কসরত করে গলদ গর্ম হও, তখন আমরা বড় কষ্ট ও ব্যথিত হইরে নানা। যে বয়সে এসে তুমি হওয়ার কথা ছিলো বাঙালির স্বপ্নের যাদুকর, বাঙালির কালির তুলির জুলিও কুরি কিংবা কালির আঁচড়ে লিখিত আব্রাহাম লিংকন, মহাত্মা গান্ধী বা ম্যান্ডেলার কার্বন কপি- যাকে দেখে, যার কথা শুনে আমাদের ছেলে মেয়েরা আমরা সামনে এগিয়ে যাওয়ার পথ খুঁজে পেতাম- সেখানে তোমাকে দেখি দুষ্টু লোকের মতো বাজারের নিকৃষ্ট পচা দুর্গন্ধযুক্ত বস্তা পচা মরা লাশের রাজনীতির ফেরিওয়ালাদের মতো বোঝা কাঁধে নিয়ে গলদগর্ম হতে। আমাদের তখন বড় কষ্ট হয়রে নানা। তোমার হয় কিনা জানিনা। এই বয়সেও তুমি ৫০টি পাউন্ডের কড়কড়ে নোটের জন্য নিজের বিবেক, বুদ্ধি, জ্ঞান, গরিমা, ক্যারিশমা এমনকি জবানকে( কমিটম্যান্ট সহ ) জলাঞ্জলি শুধু দেওনি, বেমালুম ভুলে গিয়ে এমন নয়া নাটক আর শব্দের আবিষ্কারের ভান্ডারে নতুন নতুন অবস্থার জন্ম দিয়ে আবডালে আড়ালে প্রতিক্রিয়াশীলদের কাছে স্বাধীনতা, মুক্তি, মানবতা আর উদারতাকে করো বড় হাসির পাত্র।

নানাজান, এতো কিছুর পরেও তোমার জন্য এই বাঙালি নাতি আর সহজ সরল দেশী বিদেশী বিশ্ব বাঙালি উদার হস্তে নানা তুমি এগিয়ে চলো আমরা আছি তোমার সাথে শ্লোগান ধরে। অনেকেই তোমাকে উদার হস্তে সব কিছু বিলিয়ে দিয়েছেন। গাড়ি, বাড়ি, সরকারি অনুদান, সনদ, দামি উপহার, মাসিক অনুদান, স্বাস্থ্যসেবা সবই নানা। তার পরেও তোমার পেট ভরেনা নানা। তুমিতো এখন একা। তার পরেও তোমার আরো চাই। ঠিক আছে চাইতেই পারো, তোমার চাই-ই চাই। কারো কৃপা দর্শনের জন্য সেজন্য চাই সত্যকে মিথ্যা দিয়ে উদর পিণ্ডি বুধের ঘাড়ে চাপানো। নানা তুমি কি ভুলে গেছ তোমাদের মতো লোকদের স্তুতিবাক্য বাঙালির সিংহ পুরুষ, শতাব্দীর শ্রেষ্ঠ বাঙালি শেখ মুজিবুর রহমানকে অত্যন্ত নিষ্ঠুরভাবে একজন একদলীয় অগণতান্ত্রিক শাসকে পরিণত করে কি হ্নদয় বিদারকভাবে বিদায় নিতে হয়েছিলো। সেই কলঙ্কজনক ট্র্যাজেডির ঐতিহাসিক বিচারে তোমাদের মত নানা আর মুনিদের ভূমিকাই ছিলো সর্বাগ্রে- সেটা কমবেশি বিশ্ব বাঙালি যেমন জানে, জানে ব্রিটিশ মার্কিনী আর ভারতীয়দের তোমার স্বাদের ঐ উপর ওয়ালারাও। আরো ভালো করে জানে তোমার অঘোষিত ও অপ্রদর্শিত এমপ্লয়ার বিশ্বখ্যাত নিন্দিত নন্দিত মোসাদ।

নানারে, জনকণ্ঠে গেলো সপ্তাহে তুমি দাদাকে নিয়ে কটু মন্তব্য করলে কিছুই ছিলোনা। ধরেই নিয়েছিলাম তোমার স্বভাবটাই এরকম। কারণ স্বভাবটাতো মানুষের রক্তের সাথে যখন মিশে যায়, তখন শত চেষ্টা করেও মানুষ তা থেকে নিষ্কৃতি পায়না। বাসুডিন, সিবাগেইগিন কোন কিছুতেই যেমন বিষন্নতা সারেনা, রক্ত-মিশ্রিত কুস্বভাবও কোন মেডিসিনে সারেনা। লোহিত সাগরের লু হাওয়ায়ও নয়। যদিও হনলুলু, লোহিত সাগরের লু হাওয়া তোমার খুব পছন্দের। এখনো কাঁচা মাংসের প্রতি তোমার লোলুপ দৃষ্টি। অন্ধর মহলে তোমাকে নিয়ে এখনো কাঁচা মাংসের লোলুপতার শিকার অনেকেই আবডালে কেঁদে ফিরেন। জাতির বিবেক মনে করে অনেকেই তোমার সেই কালো দিকটি সমাজের সামনে বেরিয়ে আসুক কেউই চাননি। অধম নাতির জিব কেটে সেটা বেরিয়ে গেলো একটু। মাপ করে দিওরে নানা। দাদাকে তুমি মূর্খ, ভণ্ড, ইতিহাস বিকৃত, ষড়যন্ত্রকারী বলেছ। নানারে তোমার মুখে এসব কথা কেমন করে এলো। সেদিনও দাদার সাথে যখন দেখা হলো, তখনও কতো যত্নের সাথে দাদা তোমার কথা আমাদের মতো ছোট ছোট লোকদের বললেন। তোমার সুনামের তারিফ করলেন। সব শেষে দাদা বললেন তোমাকে সালাম পৌঁছে দিতে। আর দাদার বইটি পড়ার জন্য বলতে। আর তুমি কিনা দাদাকে বললে মুর্খ, ভণ্ড। এই শব্দগুলোর সাথে তুমিইতো বরং বেশি পরিচিতরে নানা। তোমাকেই এইসব শব্দে বেশি মানায়। দাদাকে নয়। দাদার জীবনের পিছনের ইতিহাস আর তোমার জীবনের পিছনের ইতিহাস- আকাশ পাতাল ব্যবধানরে নানা। দাদা এদেশের জন্য জীবন বাজী রেখে যুদ্ধ পরিকল্পনা করে বঙ্গবন্ধুকে দিয়ে বাস্তবায়িত করেছিলো বলেই তুমি এতো খ্যাতিমান নানা হতে পেরেছ। একথাটি কি বেমালুম ভুলে গেছ। এখনো পাকিস্তানের জালে আটকে থাকলে কিংবা প্যালেস্টাইনের মতো থাকলে তুমি আমি এই নানা নাতিকে কে চিনতো নানা জবাব দিবে কি?

প্রিয় নানা ভাই, দাদার মতো লোকেরা ছিলো বলেই বাঙালি জাতি একজন বঙ্গবন্ধুকে পেয়েছিলো। দেশ স্বাধীনের পর দাদারা যখন বঙ্গবন্ধুর পেছনে থাকলোনা- মাত্র চার বছরের মধ্যে বঙ্গবন্ধুর পাহাড় সমান জনপ্রিয়তা একেবারে শূন্যের তলায় গিয়ে ঠেকলো। এই দাদা বাঙালিকে (এনে দিলো) একটি স্বাধীন জাতি রাষ্ট্রের রূপকার, ৬২ নিউক্লিয়াসের জনক- এই নিউক্লিয়াস দেশ স্বাধীন করার লক্ষ্যে গোপন এক রাজনৈতিক সংগঠন, ৭ হাজার গোপন গেরিলা ট্রেনিং প্রাপ্ত করে বঙ্গবন্ধুকে স্বাধীনতার মন্ত্রে দীক্ষিত করে তুলে, মানচিত্রের রূপকার, জাতীয় সঙ্গীতের নির্ধারক, ৭ই মার্চের ভাষণের নেপথ্যের নায়ক, ২রা মার্চের পতাকা উত্তোলনের নির্ধারক, ৩রা মার্চের স্বাধীনতার ইশতেহার এর রচয়িতার নায়ক। এই দাদার স্বাধীনতার ক্যারিশমাকে সমূলে ধ্বংস করে দেয়ার জন্য পাকিস্তানী জান্তা জেল জুলুম সব কিছু করেও যখন দাদাদের রুখতে পারেনি, তখন বুদ্ধিবৃত্তিক-ভাবে পঙ্গু করার জন্য চেষ্টা করেছিলো। ঢাকা বিশ্ববিদ্যালয়ের অংক শাস্ত্রে প্রথম শ্রেণীতে প্রথম হওয়া সত্যেও বহিষ্কার করে পাকিস্তানী জান্তা সরকার। এতো কিছু করেও দাদাকে দমিয়ে রাখা যায়নি। স্বাধীন জাতি রাষ্ট্র প্রতিষ্ঠা করে ছাড়েন দাদা। স্বাধীনতার পর থেকেই দাদার লম্বা দাড়ি লম্বা চুল নতুন নয়। বরং নিউক্লিয়াস হাই কমান্ড, বঙ্গবন্ধু, চার খলিফা, স্বাধীন বাংলা ছাত্র সংগ্রাম পরিষদ, মুক্তিযোদ্ধা, সেক্টর কমান্ডার, প্রবাসী সরকার সকলেই জানেন ছাত্রলীগ করার সময় থেকেই দাদার লম্বা চুল। সব কিছু জেনে শুনেই নানা তুমি দাদার এই লম্বা দাড়ি নিয়ে রসিকতা করেই ক্ষান্ত হতে পারতে। তা না করে তুমি দাদাকে বললে ভণ্ড , ইতিহাস বিকৃতকারী। তুমিতো নানা মুক্তিযুদ্ধ করনি। ৬২ নিউক্লিয়াস এবং ছাত্রলীগের সাথে কোনভাবেই জড়িত ছিলেনা। তুমি কি করে জানবে কেমন করে ৭ই মার্চের ভাষণ রচিত হয়েছিলো, কেমন করে বিএলএফ গঠিত হয়েছিলো, কেমন করে মুক্তিযুদ্ধের রণকৌশল রচিত হয়েছিলো, কেমন করে পরিকল্পনা করা হতো, আবার বাস্তবায়ন করা হতো। তোমারতো সেসব জানার কথাও নয়। কেননা তুমিতো শুরুতে পাকিস্তানের পক্ষে সাফাই গাইতে। ভুলে গেছ নাকিরে দাদা। সবই রেকর্ড আছে। মুক্তিযুদ্ধের সময় দাদা ও তার অনুসারীরা ও বাংলাদেশের দামাল ছেলেরা যখন রণাঙ্গনে শত্রুর সাথে যুদ্ধ করছিলো, তখন তুমি আরামেই ছিলে ভারতে। সেসব পুরনো কাসুন্দি এটে তোমাকে লজ্জিত করতে চাইনা। অবশ্য তোমারতো এখন আর লাজ শরম বলতেও কিছুই নাই। তোমাকে এসব বলে আর কি হবে।

লক্ষ্মী নানা, দেশ স্বাধীনের পর বঙ্গবন্ধু তোমাকে যেমন আদর করেছিলেন তেমনি কিছুদিন যেতে না যেতেই তোমার দুর্নীতি ও অন্যায়ের জন্যে বঙ্গবন্ধু তদন্তের নির্দেশ দিয়েছিলেন- সেটাও কি ভুলে গেছ। শুধু কি তাই ৬২ দশকে দাদা ও ছাত্রলীগ যখন বঙ্গবন্ধুর নেতৃত্বে স্বাধীন বাংলার স্বপ্ন দেখেন, তখন বঙ্গবন্ধুকে তুমি ফিলিস্তিনীদের এতিমদের পাগল নেতার মতো গল্প ফেলে তাচ্ছিল্য করেছিলে। বঙ্গবন্ধুর কন্যা তোমাকে সেসব ভুলে গিয়ে জামাই আদরে রেখেছেন- সেটা বঙ্গবন্ধুর কন্যার বাপের মতই উদারতার নমুনা, যেমন বঙ্গবন্ধু ভাগ্নের কথায় বলেছিলেন ও(নানা)বুঝেনি, ও আমার বিরুদ্ধে গিয়ে বাচতে পারলেতো- আমার বিএললএফ এর ছেলেরা ওকে আস্ত রাখবেনা। নানা তুমি জেনে শুনেই ঠিক কুপোকাত করেছ- কারণ তোমারই শেখানো গল্প কয়লা ধুলেও ময়লা যায়না।

ওগো আমার নানা ভাই, এরশাদ যখন ক্ষমতাসীন হলেন, তুমি আবারো ডিগবাজি দিলে। লন্ডনের মতো জায়গায় থেকে এরশাদের বদান্যতায় করলে পত্রিকা। হলে সম্পাদক। যা তোমার একশোতভাগ হক। কিন্তু যখন দেখলে এরশাদকে বাংলার বাণী সমর্থন করলেও দেশের ছাত্র সমাজ গ্রহণ করেনি। ঝুপ বুঝে তুমি আবার হয়ে গেলে এরশাদ বিরোধী। অস্ত্র হিসেবে ব্যবহার করলে এরশাদের প্রেমিকাকে। পত্রিকার মালিকানা চেঞ্জ হলো সত্যি। এরশাদ সেই প্রেমিকার সাড়ায় তোমার প্রতি সদয় হলেন। তুমি থাকলে বহাল তবিয়তে এরশাদ বিরোধী হয়েও। তখনি করলে মারাত্মক এক ভুল। সিলেটি কমিউনিটির লোকদের ব্যঙ্গ করে (অশিক্ষিত ইত্যাদি)বলে পত্রিকায় লিখলে। সিলেটের তরুণ এক সাংবাদিকের লেখনিতে গোটা লন্ডনের প্রবাসী সিলেটিরা তখন তোমার বিরুদ্ধে সোচ্চার। তুমি তখন লন্ডন ছেড়ে পালিয়ে ইউরোপে, প্রাণ বাঁচাতে সেখানে আশ্রয় নিলে। পরে আবার এই সিলেটিদের হাতে পায়ে ধরে তুমি আবার লন্ডনে ফিরে এলে। ক্ষমা চাওয়াতো তোমার জাত অভ্যাসে পরিণত হয়ে আছে, যেমন আছে তোমার মতোই অন্যায় করে বসেন আমাদের সমাজ কল্যাণ মন্ত্রী, আবার মাফও চান। নানা আর ভাতিজার একই অবস্থা।

প্রিয় নানা দাদার ঝুলিতে যা আছে, তোমার ঝুলিতেতো তাও নাই। অথচ তুমি বনে আছ বঙ্গবন্ধু পরিবার ও মিত্রদের কাছে বঙ্গবন্ধুর একনিষ্ঠ সৈনিক হিসেবে। নানারে ভন্ডামীতো দাদা করছেনা- তুমিই করছো। মেকি বেশ ধরেছ- সেজন্যেই মাজে মাজে খোলস পাল্টিয়ে সাপের মত ছোবল মারো। দাদাতো তোমার মতো খোলস পাল্টায়নি কখনো। সেই ছাত্রজীবন থেকেই দাদা তার আদর্শ নিয়েই আছে। পরীক্ষা নিরীক্ষা চালিয়ে যাচ্ছে। তুমিতো ভন্ডামি, শটতা, আর মুর্খতার যতো কিছু আছে সবই করছ এবং করে যাচ্ছ। তুমি এমন এক নানা ভাই, তোমাকে যে গ্লাসেই রাখা হয়, তুমি সেই গ্লাসের আকার ধারণ করো। আর দাদাকে যে পাত্রে রাখা হয়না কেন, সেই পাত্র দাদার অনুসারী হয়ে যায় নয়তো আরো খাঁটি ও সুন্দর হয়ে যায়। তোমার মতো বিশ্রী আর নোংরামি ও মিথ্যার বেসাতি দাদা ছড়ায়না।

নানাজান, তুমি যখন লেখো- তখন পাঠক তা পড়ে মজা পায়, কখনো বা হাসে, আবার কখনো বা বলে বেঈমান। আজকালতো তোমাকে বন জঙ্গলের আগাছা পরগাছার সাথে মিলিয়ে লোকে লিখে থাকে। দাদা যখন বলে তখন হয় সেটা তত্ব হয়ে যায়, নয়তো ইতিহাসের অংশ হয়ে যায় কিংবা সমাজবিজ্ঞান, রাষ্ট্রবিজ্ঞান, দর্শন শাস্ত্রের ছাত্র ছাত্রীদের গবেষণার বিষয় হয়ে যায়। আর হয় বলেই দাদার লেখা বই নিয়ে এখনো দেশে বিদেশে আলোচনা হয়, আলোড়ন তুলে। দাদা তোমাদের মতো নানাজানদের ভণ্ডমি যাতে আর না চলে সেজন্যে নতুন থিওরি দেন ৮০দশকে। গুণে ধরা জোড়াতালি দিয়ে করা প্রচলিত এই সংবিধানকে পরিবর্তন করে সকল সমাজ শক্তি, শ্রেণী, পেশা ও কর্মের মানুষদের রাষ্ট্র ক্ষমতার অংশীদার, অধিকার, কর্তৃত্ব করার ক্ষমতার কথা বলেন। আর এখানেই নানা তোমাদের সমস্যা। যদি তাই হয়ে যায়, শ্রেণী পেশার মানুষগুলো যদি রাষ্ট্রের সিদ্ধান্ত গ্রহণ, পলিসি বাস্তবায়নের মালিক বলে যায়, তখন নানা তোমার ঐ পচা অচল কল্পিত গল্পের মাল মশলা বাংলাদেশে অচল হয়ে যাবে। আর তা অচল হয়ে গেলে নানা তোমার বিক্রির পসরাও গুটিয়ে নিতে হবে। জেনে শুনেতো আর তুমি বিষ পান করতে পারোনা। অতএব দাদাকে এক হাত নিতে হবে- আর সেটা যত অশ্লীলভাবেই হউক। কারণ অশ্লীলতাইতো তোমার ধর্ম। দু:খ পেওনা নানা ভাই। তোমার ভীমরতি দেখে আর না লিখে পারলামনা-ইতি তোমার অধম নাতি।