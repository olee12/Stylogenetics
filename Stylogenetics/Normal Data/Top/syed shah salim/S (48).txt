ইদানিং বিভিন্ন মসজিদ ও নামাযের জায়গায় দেখা যায়,কেউ কেউ ইমাম সাহেবের পেছনে যখন নামায পড়েন,তখন উচ্চস্বরে আওয়াজ বা তেলাওয়াত আওড়িয়ে থাকেন,আবার আলহামদুলিল্লাহ বা সূরা ফাতিহা ইমাম সাহেব পড়ার পরে বেশ উচ্চস্বরে আমীন বলে থাকেন,সারিবদ্দ্বভাবে যুবক শ্রেণীর আধুনিক ছেলেরা থাকলে একসাথে বেশ মজা করে আমীন বলে থাকেন,ইমাম সাহেবের উচ্চস্বরে সূরা তেলাওয়াতের সময় মাঝে-মাঝে তারাও শব্দ করে তেলাওয়াতের শব্দ কিংবা আলহামদুলিল্লাহ, সূবহানাল্লাহ এই সব বলে থাকেন,এই রেওয়াজ আজকে দেশের বিভিন্ন প্রান্ত থেকে একেবারে ব্রিটেন,আমেরিকা,কুয়েত সর্বত্র শুনা যায়,কোন কোন টিভি চ্যানেলের বিভিন্ন আলোচনায় বা চ্যারিটি অনুষ্টানের নামে অনেকেই বেশ যত্ন করে এই বিষয়টি আবার নানা মতে ব্যাখ্যা করে দর্শকদেরকে নানামুখী করে চলেছেন।এখানে শুধুমাত্র সরসরি হাদীস এবং সাহাবীদের মতামত থেকেই আলোচনা করা হলো,তবে কোন ইমামের অনুসারীদের বিরোধীতা বা সমালোচনা বা দ্বিমত পোষণ করা হচ্ছেনা,বরং সকল ইমামের প্রতি সমান শ্রদ্দ্বা ও একমত আন্তরিকতার সাথে পোষণ করেই শুধুমাত্র যারা যখন যেমন নীতির অনুসরণ করে থাকেন, তা কতোটুকু সঠিক তা ভেবে দেখার জন্যই এই আলোচনার অবতারণা।

প্রিয় পাঠক, এই ব্যাপারে রাসূলুল্লাহ সাল্লাল্লাহু আলাইহি ওয়াসাল্লামের হাদীসের আলোকে চলুন আমরা প্রকৃত বিষয় জেনে নেওয়ার চেষ্টা করি। কারণ,রাসূলুল্লাহ সাল্লাল্লাহু আলাইহি ওয়াসাল্লামের মাধ্যমেই আমরা আল্লাহর তরফ থেকে সঠিক এবং পরিপূর্ণভাবে নামায এবং যাবতীয় সূন্নত পেয়েছি,আর নামায-তো ইসলামের প্রধান ও প্রত্যেক সাবালক মুসলমান নর-নারীর জন্য বাধ্যতামূলক,মূলত রাসূলুল্লাহ সাল্লাল্লাহু আলাইহি ওয়াসাল্লাম যখন মেরাজ শরীফে গমণ করেন,তখন স্বয়ং আল্লাহ আজ্জা ওয়াজাল্লাহ রাসূলুল্লাহ সাল্লাল্লাহু আলাইহি ওয়াসাল্লামকে উম্মতের জন্য সরাসরি মেরাজ শরীফে নিয়ে এই নামাযকে তোফা বা উপহার হিসেবে দিয়েছিলেন।

হযরত আতা ইবনে ঈয়াসীর বলেছেন,তিনি হযরত যায়েদ ইবনে থাবিত রাজি আল্লাহু তায়ালা আনহু কে নামাযে ইমামের পিছনে পড়া সংক্রান্ত বিষয়ে জিজ্ঞেস করলে তিনি বলেছেন, ইমামের পেছনে নামাযের কোন পর্যায়েই রিসাইটেশন বা পড়ার কোন বিধান নেই,যেখানে ইমাম উচ্চস্বরে কিংবা নীরবে নামায পড়ান না কেন,কোন অবস্থাতেই ইমামের পেছনে সাউন্ড করে পড়ার নিয়ম নেই।

সাহাবী হযরত মূসা আল-আশরারী বলেছেন,রাসূল সাল্লাল্লাহু আলাইহি ওয়াসাল্লাম বলেছেন, যখন ইমামের পেছনে নামায পড়ার জন্য দাঁড়াবে তখন নামাজের সারি বা লাইন সোজা রাখো,তোমাদের একজন ইমাম হবেন,তাকবীর বলো,এবং ইমামের পেছনে নীরবে নামায আদায় করো।

ইমাম বোখারী এবং ইমাম মুসলিম যাদের হাদীস বর্ণনা সর্বদিক দিয়ে অথেনটিক এবং কেউ কখনো কোন দিক দিয়ে সন্দেহ বা বিতর্ক করেননা,তাদের উদ্বৃতি দিয়ে সাহাবী হযরত জাবির ইবনে আব্দুল্লাহ বলেছেন, রাসূল সাল্লাল্লাহু আলাইহি ওয়াসাল্লাম বলেছেন,যখন ইমামের পেছনে নামায পড়বে,তখন কেবল মাত্র ইমামের রিসাইটেশন করার বিধান রয়েছে,যা অবশ্য পালনীয় যারা পেছনে থাকবে,তাদের জন্য। ইবনে মূনী এবং ইমাম ইবনে আল-হামাম ইমাম বোখারী ও ইমাম মুসলিম রাজিয়াল্লাহু আনহুর রেফারেন্স টেনে এটা সমর্থনে বক্তব্য ও একই মতামত রেখেছেন ।

আব্দুল্লাহ ইবনে ওমর রাজি আল্লাহু তাআলা আনহু বলেছেন,মুসল্লীদের পক্ষে ইমামের পড়াটাই মূসল্লীদের জন্য সাফিসিয়েন্ট বা যথেষ্ট।

সাহাবী হযরত আবু হুরাইরা রাজিয়াল্লাহু তাআলা আনহু বলেছেন, ইমাম নামায পড়ানোর জন্য নিযুক্ত,তিনি যখন নামায পড়ান, ইমাম সূরা তেলাওয়াত করবেন,পেছনের সবাইকে থাকতে হবে নীরব।হযরত আবু হুরাইরা রাজি আল্লাহু তাআলা আনহুর এই হাদীসের ব্যাপারের আমীরুল মোমেনীন হযরত আবু বকর সিদ্দীক রাজি আল্লাহু তাআলা আনহুকে জিজ্ঞেস করা হলে তিনি হযরত সোলাইমান রাজি আল্লাহু আনহুকে বর্ণনা করতে বললে তিনি হযরত সোলাইমান রাজি আল্লাহু আনহু বলেন, হ্যা,আবু হুরাইরার বর্ণিত হাদীসই সহীহ হাদীস,যা মুসলিম শরীফের ভলিউম ০১ এর পৃষ্টা নম্বর ১৭৫- এ এই ঘটনা সহীহ মুসলিম শরীফে এই ভাবে বর্ণনা করা হয়েছে।

ইমাম হানাফীর বিখ্যাত গ্রন্থ ফিক্কাহ আল-হিদায়া তে ও লেখক ইমামের পেছনে নামাযীদের নীরবে নামায পড়ার পক্ষে বলিষ্ট মত প্রদর্শন করেছেন।উক্ত কিতাবের ভলিঊম ১ এর এর ৮৫ পৃঃ বলা হয়েছে,মুক্তাদী অবশ্যই নীরবে ইমামের পেছনে নামায পড়োবেন।এই হিদায়ার মন্তব্য কারী বা ইনায়াতে ও যে ব্যাখ্যা এই ব্যাপারে প্রদান করা হয়েছে,তাতেও রাসূলুল্লাহ সাল্লাহু আলাইহি ওয়াসাল্লামের রেফারেন্স টেনে একই মত প্রদান করা হয়েছে।

ইমাম শাবী বলেছেন, তিনি ৭০ জন সাহাবী রাজি আল্লাহু তাআলা আনহুদের সাথে সাক্ষাৎ করেছেন বা তিনি দেখা পেয়েছেন,যাদের প্রত্যেকেই ইমামের পেছনে মুক্তাদীদের আওয়াজ বা পড়াকে রুখেছেন,শুধু ইমামকেই পড়তে বলেছেন। হযরত আব্দুল্লাহ রাজি আল্লাহু তাআলা আনহু বর্ণনাতেও একই মত পাওয়া গিয়েছে।যেখানে তিনি সাহাবীদের নামোল্লেখ ও করেছেন,যারা ইমামের পিছনে নীরবে নামায পড়েছেন,তাদের মধ্যে রয়েছেন-

ক। হযরত আবু-বকর সিদ্দীক রাজি আল্লাহু তাআলা আনহু
খ। হযরত ওমর ইবনুল খাত্তাব রাজি আল্লাহু তাআলা আনহু
গ। হযরত ওসমান এবনে আল-আফফান রাজি আল্লাহু তাআলা আনহু
ঘ। হযরত আলী ইবনে আবি তালিব রাজি আল্লাহু তাআলা আনহু
ঙ। হযরত আবদ আল রেহমান ইবনে আওফ রাজি আল্লাহু তাআল আনহু
চ। হযরত সাদ বিন আবি ওয়াক্কাছ রাজি আল্লাহু তাআলা আনহু
ছ। হযরত আব্দুল্লাহ ইবিনে মাসূদ রাজি আল্লাহু তাআলা আনহু
জ। হযরত যায়েদ ইবনে তায়েব রাজি আল্লাহু তাআলা আনহু
ঝ। হযরত আব্দুল্লাহ ইবনে ওমর রাজি আল্লাহু তাআল আনহু
ঞ। হযরত আব্দুল্লাহ ইবনে আল-আব্বাস রাজি আল্লাহু তাআলা আনহু

আল-ক্কিফায়া ও আল-দূর-আল-মোক্তার কিতাবের পৃষ্টা ৭৫ এ,৮০ জন সাহাবীর সাথে মোলাকাতের বর্ণনা দিয়ে ইমামের পেছনে মূক্তাদীর নীরবে নামায পড়ার কথা বলা হয়েছে।

ইমাম বোখারী,ইমাম মুসলিম,কাণজে আল ডাক্কাইক্ক এবং আল-বাহার-আল-রাক্কই প্রভৃতি কিতাবে পৃষ্টা ৬৮,তবে ভলিউম ১ এর পেইজ ৩১৩-তে, রাসূলুল্লাহ সাল্লাহু আলাইহি ওয়াসাল্লামের উদ্দ্বৃতি দিয়ে বলা হয়েছে ইমাম যখন সূরা ফাতেহা নীরবে বা উচ্চস্বরে যখন পড়বেন,তখন মোক্তাদী এবং ইমাম উভয়েই নীরবে আমীন বলবেন,কেননা সূরা ফাতেহার এই শেষ লাইন যখন বলা হয় তখন ফেরসতা সকল নামাযীদের সাথে আমীন বলেন,সকলের পেছনের গোনাহ মাফ করে দেন আল্লাহ পাক,তাই আমীন নীরবে বলার জন্য বলা হয়েছে। ইমাম বোখারী এটাকে রাসূলুল্লাহ কথা বলে উল্লেখ করেছেন।(রেফারেন্স গ্রন্থ আনোয়ারুল হাদীস-ইন দ্য লাইট অব সাকরেড ট্রাডিশন্স অব দ্য বিলাভড,হযরত আল্লামা মূফতী জালাল আদ-দীন আহমদ আল-আমজাদী,দিল্লী থেকে প্রকাশিত)।

প্রিয় বন্ধুগণ, ইসলাম আমাদের জন্য সহজ করে সব কিছু রাসূলুল্লাহ সাল্লাল্লাহু আলাইহি অয়াসাল্লাম শৃংখলা পূর্ণ ভাবে,পরিপূর্ণ নিয়ম মোতাবেক বর্ণনা করেছেন,আমরাই অহেতুক জটিল করে তুলতেছি।

আল্লাহ পাক আপনার – আমার সকলকে রাসূলুল্লাহ সাল্লাল্লাহু আলাইহি ওয়াসাল্লামের সূন্নত মোতাবেক আমল করার তৌফিক দান করুন,আমীন।