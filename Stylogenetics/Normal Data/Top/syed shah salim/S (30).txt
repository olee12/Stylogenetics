গত কয়েকদিন আগে বিলেতের মূলধারার রাজনীতির সাথে সম্পৃক্ত, চ্যারিটি ফান্ড রেইজিং এর টিভি প্রেজেন্টার আজমল মশরুর এর উপস্থাপণায় বিলেতের কমিউনিটির জনপ্রিয় টিভি চ্যানেল-এস- আরাকানের রোহিঙ্গা সমস্যার উপর এক টক শোর আয়োজন করে, যেখানে অন্যান্যের মধ্যে আমন্ত্রিত অতিথি ছিলেন আমাদের মাননীয় সাংসদ সাবেক সচিব আব্দুল মান্নান সাহেব সহ অন্যরা।লক্ষ্যণীয় যে, রোহিঙ্গা ইস্যু নিয়ে বার্মিজ সরকারের উপর আন্তর্জাতিক মিডিয়া সহ বিভিন্ন দাতা গোষ্টীকে নিয়ে চাপ প্রয়োগের পরিবর্তে বাংলাদেশ কেন রোহিঙ্গাদের আশ্রয়-প্রশ্রয় দিতেছেনা, প্রেজেন্টার সহ আমন্ত্রিত অতিথি সকলেই একবাক্যে আব্দুল মান্নান সাহেবকে নানাভাবে জর্জরিত করার অসম্ভব এক দুর্দমনীয় চেষ্টা পরিলক্ষিত হতে দেখে আশ্চর্য হইনি এই কারণে যে, চ্যানেল এস বরাবরই বিলেতে বসবাসরত যুদ্ধাপরাধীদের সহযোগীদের প্রমোটর হিসেবেই কাজ করে চলেছে অত্যন্ত সুকৌশলে।টক শোর অতিথি কিংবা প্রেজেন্টারের বলা উচিৎ ছিলো, বার্মার নিকটবর্তী দেশ ভারত এবং যেহেতু ভারত বৃহৎ শক্তিশালী দেশ হিসেবে বিশ্ব সভায় স্বীকৃত, সেহেতু ভারতের মতো দেশ যদি রোহিঙ্গাদের সাহায্যে এগিয়ে আসে, কিংবা আন্তর্জাতিক গোষ্টীদের নিয়ে বার্মিজ সরকারের উপর চাপ প্রয়োগ করে, তবে এক্ষেত্রে একটা বেশ আশানুরুপ ফল দেখা যেতে পারে। তা না বলে প্রায় সকলেই একবাক্যে বাংলাদেশের উপর চাপ প্রয়োগের ও বর্ডার উম্মুক্ত করে দেওয়ার জন্য মুসলমান হিসেবে নৈতিক এবং ঈমানী দায়িত্ব বলে মান্নান সাহেবকে ব্যাতিব্যস্ত করে রাখেন।

যতই মান্নান সাহেব নানা বাস্তব যৌক্তিক জোরালো বক্তব্য দেওয়ার চেষ্টা করেন, প্রায় সকলেই বিশেষ করে প্রেজেন্টার তা ভিন্ন কথা বলে থামিয়ে দেওয়ার চেষ্টা করেন। সাংসদ মান্নান কক্সবাজারের বিস্তীর্ণ এলাকার বিভিন্ন উদাহরণ তুলে ধরে বলার চেষ্টা করলে প্রেজেন্টার থামিয়ে দিয়ে অন্যান্য অতিথিদের বলার সুযোগ করে দেন, যা আমার মতো সকলেরই দৃষ্টিগোচর হয়েছে বলে আমার বিশ্বাস।তারপরেও মান্নান সাহেব বলেছেন, বাংলাদেশ বার বার এই দায় কেন নেবে, আমাদের নিজেদেরও অনেক সমস্যা, অর্থনীতি এতো শক্তিশালী নয় যে আমাদের একার পক্ষে এই দায় বহন করে রোহিঙ্গা সমস্যা সমাধান সম্ভব নয় বিধায় বাংলাদেশ তার বর্ডার উম্মুক্ত করেও দিতেছেনা, তারপরেও সকলেই একবাক্যে বাংলাদেশ সরকারের এই ভূমিকাকে অমানবিক ও অনৈসলামিক আখ্যা দিয়ে চলেন।আশ্চর্য হই, বার্মার এই রোহিঙ্গা সমস্যা বাংলাদেশ কেবলমাত্র বর্ডার খুলে দিলেই সমাধান হবেনা, বাংলাদেশের একার পক্ষে এতো বড় মানব স্রোত বহন করাও সম্ভব নয়।বিগত সময়ে যে সব রোহিঙ্গা বাংলাদেশের চট্রগ্রামে এসে আশ্রয় নিয়েছিলো, তাদের এখনো বার্মা ফেরত নেয়নি, আন্তর্জাতিক সংস্থাও এ ব্যাপারে খুব একটা ভুমিকা রাখেনি, এখনো এই অতিরিক্ত জনগোষ্টী বাংলাদেশের গোদের উপর বিষফোড়া হয়ে আছে।বাংলাদেশকে চাপ না দিয়ে ভারত সহ বিশ্ব সম্প্রদায়কে নিয়ে বার্মিজ সরকারকে চাপ দেওয়ার কথা কেউ না বলায় বড় বিস্ময়ে হতবাক হয়েছি, তাদের উদ্দেশ্য নিয়ে তাই বড় প্রশ্ন রয়ে গেছে। একজন খ্যাতিমান যুদ্ধাপরাধী, অতীতে জামায়াতীদের দাওয়াতুল ইসলাম ইউকে-ইউরোর চেয়ারম্যান, যিনি স্বাধীনতার পরবর্তীতে বেশ কবার ঢাকা এয়ারপোর্ট থেকে ফিরে আসেন, সেই ব্যাক্তি ফোন করে মান্নান সাহেবের কাছে অনুষ্টানের এজেন্ডার বাইরে বাংলাদেশ কী অমুসলিম দেশ হয়ে গেছে কিনা- এমন প্রশ্ন যখন করে বসেন, তখন প্রেজেন্টারকে সেই বিষয়ে কোনরূপ ব্যাখ্যা ছাড়া প্রশ্নকর্তাকে সসম্মানে উৎসাহিত করতে দেখে অবাক না হয়ে পারিনি।

ব্রিটেনে আওয়ামীলীগের এতো শক্তিশালী সংগঠণ থাকা স্বত্তেও আব্দুল মান্নান সাহেবকে এই রকম একটি টক শোতে একা ছেড়ে দেওয়া কতটুকু যুক্তিসঙ্গত ছিলো, আওয়ামীলীগের ইউকে দায়িত্ত্বশীল নেতারা কী একটু ভেবে বলবেন?তাছাড়া দেশ থেকে এসে সরকারের প্রতিনিধিত্ত্বকারী ব্যাক্তিবর্গদের যেন-তেন কোন অনুষ্টানে আমন্ত্রিত অতিথি হয়ে কথা বলার আগে বাংলাদেশ সরকারের নীতি-নির্ধারনীদের পূর্বানুমতি নিয়ে এবং যাচাই-বাছাই করে অংশগ্রহণ করা হলে ভালো হয় বলে অনেকেই মনে করেন, তাতে সরকারও অনেক বিব্রতকর অবস্থা থেকে বেচে যায়।

মাত্র কিছুদিন আগে প্রীতি ক্রিকেট ম্যাচ উপলক্ষ্যে রাষ্ট্রপতি পুত্র সাংসদ নাজমুল হাসান পাপণের নের্তৃত্ত্বে কয়েকজন সাংসদ ব্রিটেন সফরে এলে চ্যানেল-এস কর্তৃপক্ষ সংসদীয় দলকে নিয়ে একটি আলোচনা অনুষ্টানের আয়োজন করে। এ উপলক্ষ্যে সকল কার্যক্রম ও সম্পন্ন হয়। উল্লেখ্য চ্যানেল-এস এর চেয়ারম্যান হলেন আহমেদ উস সামাদ চৌধুরী, যার ভাই হলেন ঐ সংসদীয় প্রতিনিধি দলের সদস্য আওয়ামীলীগ দলীয় সাংসদ মাহমুদ উস সামাদ চৌধুরী।স্থানীয় আওয়ামীলীগের অভিযোগ এই দুই ভ্রাতার পিতা হলেন ১৯৭১ সালের স্বাধীনতা যুদ্ধের বিরোধীতাকারী শান্তি কমিটির নেতা দেলোয়ার হোসেন চৌধুরী ওরফে ফিরু মিয়া।জানা যায় আহমেদ উস সামাদ চৌধুরী স্থানীয় আওয়ামীলীগকে না জানিয়ে সাংসদ পাপনের ঐ অনুষ্টানে বিলেতের প্রভাবশালী যুদ্ধাপরাধীদের সাথে সম্পৃক্ত এবং জামায়াতের নেতাদেরও ঐ একই অনুষ্টান আলোচকের দাওয়াত প্রদান, কোন না কোনভাবে স্থানীয় আওয়ামীলীগের গোচরীভূত হলে, সাংসদ পাপন সহ সংসদীয় প্রতিনিধিদলের ঐ অনুষ্টান বর্জনের কথা আহমেদ উস সামাদ জানতে পেরে, রাগান্বিত হয়ে আওয়ামীলীগকে চ্যানেল এসে কালো তালিকাভুক্ত করার ঘোষণায়, স্থানীয় আওয়ামীলীগের মধ্যে উত্তেজনা দেখা দেয়।অবশেষে আওয়ামীলীগ পাল্টা চ্যানেল এস চেয়ারকে বয়কটের ঘোষণায় কমিউনিটির মধ্যে উত্তেজনা ছড়িয়ে পড়ে, যদিও শেষ পর্যন্ত আহমেদ উস সামাদ স্ব-উদ্যোগে স্থানীয় আওয়ামীলীগের সাথে সমঝোতার মাধ্যমে এই অপ্রীতিকর অবস্থার অবসান ঘটাতে সক্ষম হন বলে অনেকেই মন্তব্য করেছেন।