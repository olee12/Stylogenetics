ব্রিটেনের টাওয়ার হ্যামলেটস বারার প্রথম নির্বাচিত বাংলাদেশী মেয়র লুতফুর রহমানের বিরুদ্ধে ব্রিটেনের টেলিভিশন বিবিসির বিখ্যাত প্যানোরোমা অনুষ্ঠানে গত সোমবার (পহেলা এপ্রিল) রাতে প্রচারিত অনুষ্ঠানে ব্যাপক অনিয়ম, ক্ষমতার অপব্যবহার করে ব্রিটিশ জনগণের ট্যাক্সের পয়সায় কাউন্সিলের তহবিল নিজের প্রভাব প্রতিপত্তি খাটিয়ে নিজের বলয়ের ও নিজ গ্রুপের বাংলাদেশীদের অতিরিক্ত বরাদ্ধ, ফেইথ গ্র্যান্টের নামে মসজিদের ব্যাপক হারে অনুদান,গ্র্যান্ট প্রদান, ব্রিটেনের বাংলাদেশী কমিউনিটি টেলিভিশন চ্যানেল এস-কে নিজের প্রচার উইং হিসেবে ব্যবহার এবং সেজন্যে এই চ্যানেলটিকে এড সহ অন্যান্য অনুদান প্রদান, এর সাংবাদিক মোহাম্মদ যুবায়েরকে নিজের মিডিয়া প্রচার এডভাইজর হিসেবে টাওয়ার হ্যামলেটসের ফান্ড থেকে ৫০ হাজার পাউন্ড খরচ, টাওয়ার হ্যামলেটস বারার কাউন্সিল সাইন বিলবোর্ডে ব্যতিক্রম ধর্মী ভাবে কাউন্সিল লগোর সাথে নিজের ছবি সম্বলিত সেলফি প্রচার, কাউন্সিলের টাকায় পরিচালিত ইষ্ট এন্ড লাইফ ফ্রি পত্রিকাতে সর্বাধিক এবং অর্ধেকেরও বেশী স্থান জুড়ে নিজের কাজের স্বীকৃতি ও পারফর্মেন্স তুলে ধরে এক ধরনের প্রচারণা ও ব্যবহারের অভিযোগ সহ আরো বেশ কিছু অভিযোগের ফিরিস্তি তুলে ধরা হয়।

দীর্ঘ সময় ব্যাপী প্রচারিত সাক্ষাতকার ভিত্তিক ও পেছনের ফাইল ফুটেজ সহ মেয়রের সাক্ষাতকারের মাধ্যমে জবাব সম্বলিত এই প্যানোরোমা অনুষ্ঠানটি উপস্থাপন করেন সাংবাদিক জন ওয়ার।

প্যানোরামার এক পর্যায়ে দেখা যায় বিবিসির সাংবাদিক মেয়রকে প্রশ্ন করছেন, কাউন্সিলের টাকায় নিজের সেলফি প্রচার ইলিগ্যাল ও কোড অব কন্ডাক্ট ব্রীচ হচ্ছে কিনা, জবাবে মেয়র অস্বীকার করলে সাংবাদিক প্রমাণের ফুটেজ তুলে ধরে বলেন, মেয়র তখনো বলেন না হচ্ছেনা।

বিবিসির প্যানোরামা প্রচারের আগেই প্রচারণা-

সাধারণত: এধরনের প্রোগ্রাম প্রচারের আগে তেমন কোন ধারনা সাধারণ জনগণের থাকেনা। কেননা ব্যাপক তথ্য, এভিডেন্স ও রিসার্চ ভিত্তিক বিবিসির এই প্যানোরোমা প্রচারের আগে ফাঁস হয়না বা হওয়ার সুযোগ থাকেনা। ব্যতিক্রম লুতফুর রহমানের বেলায়। প্যানোরোমাতে লুতফুর রহমানের বিরুদ্ধে এমন অভিযোগ আনয়ন করা হচ্ছে বলে আগে থেকেই মেয়র ব্রিটিশ মিডিয়া ও সরকারের বিভিন্ন সেক্টরের ঊর্ধ্বতন কর্তৃপক্ষের নজরে আনেন। লুতফুর রহমান ব্রিটিশ সরকারের বিভিন্ন বিভাগে লিখেন নির্বাচনের ঠিক আগ মুহূর্তে তার বিরুদ্ধে এধরনের একটি অনুষ্ঠান বিবিসি প্রচারের ব্যবস্থা করছে, যার দলিল, তথ্য প্রমাণ তার হাতে এসেছে। এটাকে তিনি তার বিরুদ্ধে সাদাদের উস্কে দেয়া ও ইসলামের বিরুদ্ধে একধরনের মিথ তৈরির উস্কানি হিসেবে তুলে ধরেন।

লুতফুর রহমানের নিজে থেকে এমন প্রচারে বাংলাদেশী কমিউনিটিতেও এই প্যানোরামা নিয়ে ব্যাপক সাড়া পড়ে যায়।

বাংলাদেশী তরুণীর তথ্য ফাঁসের হোতা-

বিবিসির সাংবাদিক ওয়ার যে বাংলাদেশী তরুণীকে নিয়োগ দেন ইন্টারপ্রিটশনের জন্যে, সেই বাঙালি তরুনী বিবিসির সেই ডোসিয়ারগুলো লুতফুর রহমানের কাছে হস্তান্তর করে দেন।

তার এই তথ্য ফাঁসের দায়ে বিবিসি প্যানোরামার এই তথ্য ফাঁস নিয়ে পরবর্তীতে আনরিজার্ভলি ক্ষমা প্রার্থনা করে।

ফলে প্যানোরোমা ঘিরে মেইন ষ্ট্রীম পত্রিকা ইন্ডিপেন্ডেন্ট, ইভনিং স্ট্যান্ডার্ড, গার্ডিয়ান পূর্ব থেকেই সেই তরুণীর তথ্য ফাঁসের ঘটনা নিয়ে লুতফুর রহমানের বিরুদ্ধে অভিযোগের বিপরীতে তার বক্তব্যও আগে ভাগে প্রচার করতে থাকে।তারপরেও বিবিসির প্যানোরামা অনুষ্ঠানটিকে কেন্দ্র করে ব্রিটিশ মিডিয়া ও জনগণের আগ্রহ ব্যাপকভাবে বৃদ্ধি পেতে থাকে। সোমবারের বিবিসি প্যানোরমা বিশ্বের বিলিয়ন দর্শক বিবিসি টিউনিং করেছেন বলে গুগল তথ্যে জানা গেছে।

মেয়র লুতফুর রহমানের বিরুদ্ধে অভিযোগ-

০১. বিবিসি প্যানোরামা বলছে, মেয়র লুতফুর রহমান নিজের প্রভাব খাটিয়ে নিয়ম বহির্ভূতভাবে কাউন্সিলের অনুমোদিত গ্র্যান্টের বিপরীতে প্রায় ৩.৬ মিলিয়ন পাউন্ড বাংলাদেশীদের মধ্যে বিতরণ করেছেন।
০২. ৯ মিলিয়ন মিলিয়ন পাউন্ড তিনি অনুমোদন করেছেন- বিবিসি প্যানোরামার কাছে অপজিশন বলছে এই গ্র্যান্ট তিনি বাংলাদেশী ও সোমালিয়ানদের মধ্যে বন্টন করেছেন, যারা তার ইলেকশনের সময় ভোট দিয়ে সহায়তা করবেন।
০৩. ফেইথ গ্র্যান্টের মাধ্যমে মেয়র লুতফুর শুধুমাত্র মাল্টিফেইথের কথা বললেও গ্র্যান্টের বৃহদাংশ মসজিদের গ্র্যান্ট দিয়েছেন, মেয়র লুতফুর নিজেই বলছেন ৩ মিলিয়ন ফেইথ গ্র্যান্ট চালু করেছেন।
০৪. বিবিসি প্যানোরোমা বলছে লুতফুর নিজের ইলেকশন প্রচারণার কাজে বাংলাদেশী কমিউনিটির চ্যানেল এসকে নিয়ম বহির্ভূতভাবে ব্যবহার করেছেন এবং প্রকাশ্যে একটি চ্যানেলে তিনি বলছেন তার ক্ষমতা কিভাবে ব্যবহার করে তিনি টাওয়ার হামলেটসের বাঙালি কমিউনিটি সোশ্যাল হাউস, বড় বাড়ী, ইত্যাদি সুযোগ দিবেন ইনশা আল্লাহ, সবাই মিলে যেন ধৈর্য ধরে উনার পেছনে কাজ করেন।এই রকম ক্লিপ বিবিসি প্রকাশ করে সংশ্লিষ্টদের সাক্ষাতকার নিয়ে বলছে কতো রংলি একজন মেয়র নিজেকে পাওয়ারফুল হিসেবে অথচ কাউন্সিলের টাকায় সব কিছু করে দেয়ার প্রতিশ্রুতি দেয়ার মাধ্যমে নির্বাচনী কাজে ব্যবহার করছেন।চ্যানেল এস-কে তিনি ১৭ হাজার পাউন্ড দিয়েছেন, বিবিসি বলছে নিজের প্রচারনার কাজেই ব্যবহ্রত হয়েছে।

০৫. বিবিসি প্যানোরোমা কাউন্সিলের ফান্ডে চ্যানেল এস এর সাংবাদিককে নিজের মিডিয়া এডভাইজর হিসেবে ৫০ হাজার পাউন্ডের চাকুরী দেয়ার অভিযোগ আনয়ন করা হয়
০৬. গ্র্যান্ট ইত্যাদি বণ্টনের ক্ষেত্রে স্ক্রুটি এবং রিভিউ এর নামে মেয়রের একক ক্ষমতার নিয়ম বহির্ভূত অভিযোগ আনয়ন করা হয়
০৭. টাওয়ার হ্যামলেটস এর বারাতে কাউন্সিলের বিলবোর্ড সহ কাজের যানবাহনে টাওয়ার হ্যামলেটস মেয়রের নিজস্ব নয়া লগো চালু সহ তাতে মেয়রের ছবি সহ প্রচারের সেলফি প্রচারণা, যা ব্রিটেনের কোন এমনকি আরো ১৫টি নির্বাহী মেয়রের এই ধরনের সেলফি প্রচারণার নজিরবিহীন বলে অভিযোগ আনয়ন করা হয়
০৮.কাউন্সিলের নিজস্ব ফান্ডে পরিচালিত ৯০,০০০ প্রচারের সংখ্যায় ফ্রি পত্রিকায় বেশীর ভাগ জায়গা জুড়ে বিজ্ঞাপন তথা নিজের ছবি সহ প্রচার প্রচারণা চালানো যা নিয়ম বহির্ভূত হিসেবে অভিহিত করা হয়
০৯.ডিভাইড কমিউনিটির সহ এরকম বহু অভিযোগ আনয়ন করা হয়, যা এখন ব্রিটেনে তোলপাড় করেছে।

লুতফুর রহমান বলেন-

টাওয়ার হ্যামলেটসের নির্বাহী মেয়র লুতফুর রহমান তার বিরুদ্ধে বিবিসি প্যানোরামার আনিত অভিযোগ অস্বীকার করেছেন বরং তিনি বলছেন নির্বাচনের ঠিক আগ মুহূর্তে এধরনের প্রচারণা বরং বর্ণবাদ ও ইসলামের বিরুদ্ধে এক ধরনের ফেনোমেনা উস্কে দিবে।

লুতফুর রহমান বলেন, ফেয়ারার ভাবেই সকল গ্র্যান্ট সকলের মধ্যে বন্টন করা হয়েছে, এতে কোন অন্যায় হয়নি।

তিনি বলেন, রিসেশনের সময়ও কাট নীতির সময়ে তিনি ব্যাপক পরিকল্পনার মাধ্যমে সোশ্যাল হাউস নির্মাণ করেছেন, ফ্রি স্কুল মিল চালু করেছেন, সরকারের এমা বন্ধের বিপরীতে তিনি টাওয়ার হ্যামলেটসে ছাত্র ছাত্রীদের জন্য বিকল্প গ্র্যান্ট চালু করেছেন, ফেইথ গ্র্যান্ট চালু করেছেন।এটা তার বিরুদ্ধে তিনি অপপ্রচার হিসেবেই আখ্যায়িত করেছেন।

এরিক পিকল-কমিউনিটি সেক্রেটারি-

বিবিসি প্যানোরামার কাছে কমিউনিটি সেক্রেটারি এরিক পিকল জানিয়েছেন, কোন কাউন্সিলে আদতে কোন অনিয়ম হয়ে থাকলে তদন্ত করে দেখার ক্ষমতা রাখেন। বিবিসির সাংবাদিকের কেমন করে সেক্রেটারি দেখবেন প্রশ্নের জবাবে তিনি বলেছেন, তিনি তদন্ত ও প্রয়োজন মনে করলে তিনি ইন্সপেক্টর প্রেরণ করবেন।

কাউন্সিলের বক্তব্য-

সেক্রেটারি এরিক পিকলের বক্তব্যে কাউন্সিল বলছে তারা বিষয়টি খতিয়ে দেখবে। তবে তারা বলছে, টাওয়ার হ্যামলেটস পারফর্মেন্সের ক্ষেত্রে নানা স্বীকৃতি পেয়েছে। টাওয়ার হ্যামলেটস শিক্ষা ক্ষেত্রে দশ নম্বর স্থানে এসেছে, এটা মেয়রের কাজের স্বীকৃতি। হাউজিং এর ক্ষেত্রে সরকার থেকে ৫০ মিলিয়ন পাউন্ড স্বীকৃতি পেয়েছে।

চ্যানেল এসের বক্তব্য বিবিসি পায়নি-

মেয়র লুতফুর রহমানের সাথে চ্যানেল এসের এই সন্দেহজনক অভিযোগের প্রেক্ষিতে বিবিসি বলছে এ ব্যাপারে চ্যানেল এসের বক্তব্য তারা পায়নি।তবে চ্যানেল এসের সাংবাদিক যুবায়ের অভিযোগ অস্বীকার করেছেন বলে বিবিসি প্যানোরোমা বলছে।

বিহাইন্ড দ্য সিনঃ২০১০ সালে ভোট জালিয়াতির অভিযোগ-

২০১০ সালে লুতফুর রহমানের বিরুদ্ধে স্কটল্যান্ড ইয়ার্ড ভোট জালিয়াতির অভিযোগ তদন্ত করে কোন প্রমান না পেয়ে পুলিশ ঐ সময় কারো বিরুদ্ধে কোন একশন নেয়নি। অথচ এর পর থেকেই মিডিয়ায় ঘুরে ফিরে একই ভোট ফ্রডের অভিযোগ কেন্দ্রিক থিম বারে বারে সকল পর্যবেক্ষণে লুতফুর রহমান ও বাংলাদেশী কমিউনিটি ঘুরে আসে।গত সপ্তাহে ইভনিং স্ট্যান্ডার্ড একই ধরনের ভোট প্রচারণার ক্ষেত্রে হোমস হাউজিং এর তিনজন মহিলাকে কেন্দ্র করে একজন শ্বেতাঙ্গের অভিযোগের প্রেক্ষিতে পুলিশ রেকর্ডে নিয়ে ফর্মাল তদন্তে নেমেছে বলে জানা গেছে ( সূত্র-ইভনিং স্ট্যান্ডার্ড)।

টাওয়ার হ্যামলেটস এর বাংলাদেশী কোন কাউন্সিলরদের বক্তব্য নেই-

বিবিসি প্যানোরামাতে টাওয়ার হ্যামলেটসের কোন বাংলাদেশী কাউন্সিলরদের এ ব্যাপারে রেক্টিফাই কিংবা জাস্টিফিকেশনের জন্য কেউ কোন বক্তব্য দেননি, বিবিসি তাদের বক্তব্য পায়নি বলে জানিয়েছে।

কমিউনিটিতে মিশ্র প্রতিক্রিয়া-

প্যানোরমা প্রচারের আগ থেকে ব্রিটেনের টাওয়ার হ্যামলেটস কমিউনিটি এবার দুভাগে বিভক্ত হয়ে পড়েন। একভাগ মেয়রের পক্ষে প্রকাশ্যে কাজ করছেন, যাদের অধিকাংশই বিগত পাঁচ বছরের সময়ে মেয়রের আনুকূল্য পেয়েছেন, নানাভাবে উপকৃত হয়েছেন কোন না কোনভাবে। বিএনপি ও জামায়াতের সমর্থক সকলেই একবাক্যে মেয়রের কাতারে সংঘবদ্ধ। তারা মেয়রকে তাদের নিজেদের লোক মনে করছেন।

দ্বিতীয় ভাগে আছেন আওয়ামীলীগ ও এই ঘরানার প্রগতির অংশের লোকেরা, যারা বিগত পাঁচ বছর মেয়রের দ্বারা জামায়াত বিএনপিকে চাকুরী, ব্যবসা, ফান্ড, গ্র্যান্ট, সোশ্যাল হাউস দেয়ার অভিযোগ করে থাকেন।

মধ্যপন্থী নীরব ভোটাররা সকলেই লুতফুর রহমানের পেছনে- তারা একজন বাংলাদেশীর কৃতিত্ব ও মর্যাদার আসনে বাংলাদেশীদের প্রতিনিধিত্বের জন্য গর্বিত ও মেয়রের পেছনে রয়েছেন। এই নীরব ভোটাররাই সবচাইতে বড় শক্তি মেয়রের।যেমন করে প্রথম দলভুক্তরা মেয়রের পেছনে একাট্রা হয়ে আছেন।

আরেক অংশ মিডিয়া রিলেটেড সচেতন অংশ, যারা মেয়রের ভোট কাটার যাত্রায় নতুন মিডিয়া ব্যক্তিত্বকে সামনে নিয়ে মেয়র ইলেকশনের ক্যাম্পেইন শুরু করেছেন।যেভাবেই হউক এই অংশ অল্প কিংবা যুতসই ভোট যাই পান, মেয়রের জন্য নির্বাচনে হয়তো বাধা হয়ে থকবেন।কেননা, ভোটটাতো একই কমিউনিটির অংশ বিশেষ থেকে যাবে। তার উপর লেবার দলের জন বিগস এবার শক্ত ক্যান্ডিডেট এবং লেবার দলের ভাল সাপোর্ট রয়েছে ইষ্ট লন্ডনে। দ্বিতীয় দলভুক্ত সকলেই লেবার দলের প্রার্থীকে ভোট দিবেন-এটা অনেকটাই তাদের কর্মকাণ্ডে নিশ্চিত।

জামায়াত ঘেঁষা নেতা-

মেয়র বিরোধী অংশ মেয়রকে জামায়াতের প্রতি সফট টাচ এবং সেভাবেই শ্বেতাঙ্গদের সাথে সুর মিলিয়ে দ্বিতীয় এই অংশের সাথে এখন বিবিসির প্যানোরামাও যুক্ত হলো বলে কমিউনিটির অনেক প্রবীণ ব্যক্তিত্বের অভিমত।

মাহি জলিলের সেন্টেন্স ও ১৮ ফেব্রুয়ারি ২০১৪ ডেইলি এক্সপ্রেস-

চ্যানেল এসের ফাউন্ডার চেয়ারম্যান মাহি ফেরদৌস জলিল ইনস্যুরেন্স ফ্রডের ১.৯ মিলিয়ন পাউন্ড ফ্রড মামলায় যেদিন সেন্টেন্স হয়, সেদিন ১৮ ফেব্রুয়ারি ডেইলি স্টার প্রধান শিরোনামে মাহি জলিলের এই জেলের সাথে মেয়র লুতফুর রহমানকে নিয়ে চ্যানেল এসের মাহি জলিলের সাথে ছবি প্রকাশিত হয়, যেখানে রিপোর্ট করা হয়, মেয়র লুতফুর রহমান মাহি জলিলকে কমিউনিটির মোস্ট ইনফ্লুয়েন্সিয়াল ব্যক্তিত্ব বলে সার্টিফিকেট দেয়ার ঠিক কিছুক্ষণের পরেই জাজ মাহি জলিলকে জেল প্রদান করেন।আর মেয়রের এই সত্যায়িত সার্টিফিকেট নিয়ে নৈতিকতার প্রশ্ন তুলে ডেইলি এক্সপ্রেস সহ অন্যরা।

সর্বশেষ বিবিসির প্যানোরামাকে কেন্দ্র করে টাওয়ার হ্যামলেটসে একজন বাংলাদেশীর গাড়ী ভাংচুর হয়েছে বলে জানা গেছে।

নির্বাচন যত ঘনিয়ে আসছে, মেয়র লুতফুর রহমান ততোই আলোচিত সমালোচিত হচ্ছেন। মেয়রের নির্বাচনী ক্যাম্পেইন টিম মেয়রের বিরুদ্ধে এটা স্রেফ কতিপয় ডানপন্থী সাংবাদিকের প্রচারণা হিসেবেই দেখছেন। বাংলাদেশী একজন মিডিয়া ব্যক্তিত্ব, জিবিনিউজ টুয়েন্টিফোর ডট কমের মালিক সম্পাদক রাকিব রুহেল বলেন, আমি নিজেও লেবার। তারপরেও বলছি, শত বাধা, প্রতিকূলতা ও রাজনৈতিক মতপার্থক্য থাকুক না কেন, মেয়র লুতফুর রহমান আমাদের বাংলাদেশীদের জন্য একজন আইকন লিডার, যার অনেক এচিভম্যান্ট রয়েছে।প্রত্যেক রাজনৈতিক লিডারদের বিরুদ্ধে সব সময় একদল বিরুদ্ধ প্রচারক থাকেনই। আমাদেরকে সেই সব বিরূপ প্রচারণা মোকাবেলা করে দৃঢ়ভাবে মেয়র লুতফুর রহমানকে নিয়ে সামনের দিকে এগিয়ে যেতে হবে। কেননা, আমরা নিজেদের অনৈক্যের সুবাধে যদি লুতফুর রহমানকে হারাই, তবে আগামী ১৫ বছরেও টাওয়ার হামলেটসে বাংলাদেশী মেয়র পাওয়া দুষ্কর হয়ে পড়বে।তাই লুতফুর রহমানের বিজয়ে আমাদের সকলকে ঐক্যবদ্ধভাবে কাজ করতে হবে।