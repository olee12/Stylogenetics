*শেখ মুজিব কোন সময়ের জন্যেও বাংলাদেশের স্বাধীনতা চাননি-তারেক জিয়া
*ফ্রেঞ্চ টেলিভিশন ফুটেজ দেখিয়ে বলেন, শেখ মুজিব নিজে বলছেন তিনি স্বাধীনতা চাননি, স্বায়ত্তশাসন চান-
*এম এ মুহিতের বাংলাদেশ এমার্জিং অব এ ন্যাশন গ্রন্থে জিয়াউর রহমানের স্বাধীনতার ঘোষণা স্বীকৃত রয়েছে-
*জেনারেল(অব:)শফিউল্লাহর বাংলাদেশ এট ওয়ার গ্রন্থে জিয়াউর রহমানের স্বাধীনতার ঘোষণা বলা আছে-
*ভারত রক্ষক ডোমেইন ও ওয়েবসাইটে জিয়াউর রহমানের স্বাধীনতার ঘোষণা জিয়ার দ্বারা স্বীকৃতি দেয়া আছে-
*আওয়ামীলীগ গণতন্ত্রের ভাষা বুঝেনা
*শেখ হাসিনা মুক্তিযোদ্ধাদের অপমান করেছেন

*রাজাকার পুনর্বাসন ও বংশবিস্তারের শেখ হাসিনা ও আওয়ামীলীগ শুরু করে, বিএনপি নয়
*মূলধারা ৭১ এর লেখক মাইদুল ইসলামের কথোপকথনে তাজউদ্দীনের জবানীতে রয়েছে শেখ মুজিব স্বাধীনতা চাননি
*৫ তারিখের নির্বাচন গ্রহণযোগ্য ছিলোনা-আয়েশা চৌধুরী-কাউন্সিলর
*আজকের বিএনপি ও জিয়ার বিএনপির মধ্যে অনেক তফাৎ- চার্টার্ড একাউন্টেন্ট মোছাব্বির 
*আই ফিল প্রাউড আই এম ব্রিটিশ রাদার বাংলাদেশী-শাহগির বক্ত ফারুক
*আই ফিল প্রাউড আই ওয়াজ বর্ন ইন বাংলাদেশ, মেইড ইন বাংলাদেশ, উই ওয়ার্ক উইথ বিএনপি- ব্যারিস্টার আনোয়ার বাবুল-পার্লামেন্ট মেম্বার প্রার্থী
*বর্তমান সরকার গণতন্ত্রের লেবাসে অগণতান্ত্রিক স্বৈরাচারী সরকার-ডঃ হাসনাত এম হোসেইন এমবিই

আজ সন্ধ্যা ৭টায় বিএনপির সিনিয়র ভাইস চেয়ারম্যান তারেক রহমান লন্ডনের ওয়েস্টমিনিস্টারের গ্রেট হলে ইংল্যান্ডের সুশীল সমাজ, সাংবাদিক, লেখক, সাহিত্যিক, ইঞ্জিনিয়ার, ডাক্তার, আইনজীবী সহ নানান পেশার প্রফেশনালদের সাথে এক সুধী সমাবেশ মিলিত হন। সুধী সমাবেশের শুরুতে বিএনপির ভাইস চেয়ারম্যান তারেক রহমান ওয়েস্টমিনিস্টারের গ্রেট হলের মিলনায়তনে ঢুকেই প্রতিটি টেবিল ঘুরে ঘুরে হলে আগত ও উপস্থিত সকলের সাথে এক এক করে কর্মর্দন করে হেটে হেটে শুভেচ্ছা বিনিময় করেন, পরিচিতদের কুশল জিজ্ঞাসা করেন। অনেকের সাথে কর্মর্দনের সময় ব্যক্তিগত কুশলাদি ছাড়াও নানা প্রশ্নেরও তাৎক্ষণিক জবাব হাসি মুখে দেন। এ সময় তারেক রহমানের সাথে সিকিউরিটি সার্ভিসের লোকজন ছাড়াও যুক্তরাজ্য বিএনপির সভাপতি ও সাধারণ সম্পাদক ছিলেন।তারেক রহমান অনেকের সাথে ছবিও তুলেন।

কুশলাদি বিনিময়ের পর পরই শুরু হয় মূল অনুষ্ঠান মিট উইথ সিভিল সোসাইটি। সাংবাদিক এনাম চৌধুরীর কোরআন তেলাওয়াতের মধ্য দিয়ে অনুষ্ঠানের সূচনা করা হয়। সুধী সমাবেশে সভাপতিত্ব করেন যুক্তরাজ্য বিএনপির সভাপতি শায়েস্তা চৌধুরী কুদ্দুছ। অনুষ্ঠানে অতিথি হিসেবে শুভেচ্ছা বক্তব্য রাখেন কার্ডিফ ইউনিভার্সিটির সাবেক অধ্যাপক ডঃ এম এ মালেক, ব্রিটিশ বাংলাদেশি চেম্বার অব কমার্সের সাবেক সভাপতি মুকিম আহমেদ, বিএনপির আন্তর্জাতিক সম্পাদক মহিদুর রহমান, শিক্ষাবিদ, টাওয়ার হ্যামলেটস এডুকেশন এর সাবেক ডাইরেক্টর, অধ্যাপক ডঃ হাসনাত এম হোসেইন এমবিই, ব্রিটিশ বাংলাদেশী চেম্বার অব কমার্সের সাবেক প্রেসিডেন্ট শাহগীর বক্ত ফারুক, টাওয়ার হ্যামলেটস কাউন্সিলের ডেপুটি মেয়র অহিদ আহমদ, কাউন্সিলর আয়েশা চৌধুরী, কমিউনিটি নেতা, সাংবাদিক কে এ এম আবু তাহের চৌধুরী,চার্টার্ড একাউন্টেন্ট মোছাব্বির হোসেন, ফোর্ড স্কয়ার মসজিদের খতিব মাওলানা শামসুল হক, কনজারভেটিভ পার্টি থেকে ব্রিটিশ পার্লামেন্ট ইলেকশনের মনোনীত প্রার্থী ব্যারিস্টার আনোয়ার বাবুল, কনসালট্যান্ট ডাঃ লুতফুর রহমান আলী ও ম্যানেজম্যান্ট কনসাল্ট্যান্ট আলীয়ার রহমান।

সুধী সমাবেশের শুরুতে বিএনপির সভাপতি শায়েস্তা চৌধুরী স্বাগত বক্তব্য রাখেন। এর পর পরই অতিথিদের বক্তব্য শুরু হয়।

শুরুতেই কাউন্সিলর আয়েশা চৌধুরী শুভেচ্ছা বক্তব্যে বলেন, আমরা চাই বাংলাদেশের মানুষ সুখী সমৃদ্ধশালী হউক। বাংলাদেশের উন্নতির বাইরে আমাদের কোন চাওয়া নেই। তবে তিনি বলেন, বিগত ৫ তারিখ যে নির্বাচন অনুষ্ঠিত হয়েছিলো, সে নির্বাচনের কোন গ্রহণযোগ্যতা নেই।

তারেক জিয়ার বক্তব্য:

সুধী সমাবেশে তারেক জিয়া মিলনায়তনে আগত সকল সুশীল সমাজের প্রতিনিধিদের স্বাগত জানিয়ে আল্লাহর শোকর গোজারের মাধ্যমে বক্তব্য শুরু করেন। তারেক রহমান বলেন, গত ২৫শে মার্চ লন্ডনে বিএনপির আলোচনা সভায় আমি কয়েকটি প্রশ্ন আওয়ামীলীগ ও শেখ হাসিনার প্রতি রেখেছিলাম। লক্ষ্য করলে দেখবেন, আমার বক্তব্যের ও প্রশ্নের পর শেখ হাসিনা ও আওয়ামীলীগ অগণতান্ত্রিক ভাষায় আমার বক্তব্যের আক্রমণ করেছেন। কিন্তু এখন পর্যন্ত শেখ হাসিনা কিংবা আওয়ামীলীগের একজন নেতা কর্মী আমার সেই কয়েকটি প্রশ্নের উত্তর দেননি বা দিতে পারেননি।

তারেক রহমান বলেন, এই মিলনায়তনে আজকে এর আগে একজন সুধী বলে গেছেন ইতিহাসকে ইতিহাসের পথে চলতে হবে। হ্যা আমিও তাই বলছি। সঠিক ইতিহাস আপনাদের জানতে হবে। এখানে আবেগ উচ্ছ্বাস স্থান দিলে চলবেনা। আপনাদেরকে যুক্তি তর্ক ও তথ্য দিয়ে ইতিহাসকে জানতে হবে, লোকজনকে জানাতে হবে।

তিনি বলেন, রাজনীতির সাথে ইতিহাসের সম্পর্ক আছে। আপনাদের সঠিক তথ্য , সঠিক ইতিহাসের জন্যই বলছি, স্বাধীনতার ৪৩ বছরের মাথায় কেন এই বিতর্ক অনেকেই বলছেন। সেজন্যেই আমি ঐতিহাসিক তথ্য প্রমাণের ভিত্তিতে আরেক বার বলছি-

জিয়াউর রহমান বাংলাদেশের প্রথম প্রেসিডেন্ট।

আওয়ামীলীগ বলছে শেখ মুজিব ৭ই মার্চ স্বাধীনতার ঘোষণা দিয়েছেন, যদি তাই হয়, তাহলে ৮ই মার্চ স্বাধীনতা দিবস না হয়ে ২৬শে স্বাধীনতা দিবস কেন? আবার মুজিব নগর সরকার গঠিত হলো, অথচ ১৭ই এপ্রিল তারা স্বাধীনতার কথা বললো, যা তারা ১০ এপ্রিল করলোনা। আওয়ামীলীগ আমার প্রশ্নগুলোর জবাব না দিয়ে অরাজনৈতিক ভাবে আমাকে আক্রমণ করছে।

তারেক বলেন আওয়ামীলীগ গণতন্ত্রের ভাষা বুঝে না।

তারেক রহমান বলেন, এই অবৈধ সরকারের অবৈধ অর্থমন্ত্রী এ এম এ মুহিত আমার বক্তব্যের পরের দিন বলেছেন কারো ঘোষণায় বাংলাদেশ স্বাধীন হয়নি। ঠিক আছে। কিন্তু এম এ মুহিত একটি বই লিখেছেন, নাম বাংলাদেশ এমার্জিং অব এ ন্যাশন, যার ১৪৩ পৃষ্টা ও ২২৭ পৃষ্ঠা মিলনায়তনে পাঠ করে তিনি বলেন, মুহিত লিখেছেন স্বাধীনতার প্রথম ঘোষণা মেজর জিয়াউর রহমান করেছেন। মুহিত আরো লিখেছেন প্রথম প্রভিন্সিয়াল সরকারের ফর্মেশন মেজর জিয়াই করেন ঐ ঘোষণা দিয়েই। তিনি সুধী জনদের উদ্দেশ্যে বলেন, দেখুন অর্থমন্ত্রী নিজেই স্বীকার করে নিয়েছেন, জিয়াউর রহমানই প্রথম রাষ্ট্রপতি এবং স্বাধীনতার ঘোষণা দেন।

তারেক রহমান বলেন, আওয়ামীলীগের আরো এক সাবেক এমপি, সাবেক সেনাবাহিনীর জেনারেল(অব:) শফিউল্লাহ তার বাংলাদেশ এট ওয়ার গ্রন্থের বক্তব্য সুধী জনদের সামনে পড়ে শুনান, যাতে শফিউল্লাহও লিখেছেন জিয়াউর রহমান স্বাধীনতার ঘোষণা দেন এবং ২৬ মার্চ হেড অব ষ্টেট এর ডিক্লার্ড করেন।

তারেক রহমান বলেন, প্রতিবেশী দেশ ভারতের রাষ্ট্রীয় ওয়েব সাইট ভারত রক্ষক ডট কম ৯৩ নম্বর পেইজে বলা আছে জিয়াউর রহমান স্বাধীনতার ঘোষণা যেখানে জিয়া নিজেই বলেছেন। তাহলে যারা বলছেন, জিয়াউর রহমান জীবিত কালে কখনো এমন দাবী করেননি, তারা জাতিকে ভুল তথ্য দিচ্ছেন।

তারেক রহমান বলেন, শেখ হাসিনা ৪০০ টাকার মেজরের স্বাধীনতা ঘোষণায় দেশ স্বাধীন হয়নি- এমন উক্তিকে তিনি সমগ্র মুক্তিযোদ্ধাদের চরম অপমান করা হয়েছে বলে মন্তব্য করে বলেন, এই ৪০০টাকার মেজর, ২০০টাকার ক্যাপ্টেন আর ১০০ টাকার দিন মজুরেরাই জীবন বাজী রেখে যুদ্ধ করে দেশ স্বাধীন করেছিলো, আওয়ামীলীগ কিংবা শেখ মুজিব কস্মিন কালেও যুদ্ধ করেননি। বরং কোলকাতায় হোস্টেলে আরামে দিন যাপন করেছিলেন।

তারেক রহমান বলেন, আলফা ইনস্যুরেন্স কোম্পানির ব্রোকার শেখ মুজিব কোনদিন স্বাধীনতার ঘোষণা দেওয়াতো দূরে থাকুক, স্বপ্নেও চিন্তা করেননি।

তারেক প্রশ্ন করেন, শেখ মুজিব যদি স্বাধীনতা চাইবেন বা ঘোষণা দিবেনই, তাহলে দিনের পর দিন ইন্টারকন্টিনেন্টে ইয়াহইয়ার সাথে কেন আলোচনা চালিয়ে গিয়েছিলেন ?

এ সময় তারেক রহমান মুক্তিযুদ্ধ চলাকালীন সময়ে ফ্রেঞ্চ টেলিভিশনের সাথে একটি সাক্ষাতকারের ভিডিও ফুটেজ সুধী জনদের সামনে প্রদর্শন করে নিজের বক্তব্যের সপক্ষে প্রমাণ হাজির করেন। তারেক বলেন, আপনারাই দেখুন, শুনুন, ভালো করে যাচাই করুন তারপর আপনারা বলুন, শেখ মুজিব কি চাচ্ছিলেন। ভিডিও ফুটেজে দেখা যায় ফ্রেঞ্চ সাংবাদিকের প্রশ্নের জবাবে শেখ মুজিব দৃঢ়ভাবে বলছেন তিনি স্বায়ত্তশাসনের অনড়। এ সময় সাংবাদিক বলেন, তাহলে কি আপনি স্বাধীনতা বুঝাচ্ছেন, শেখ মুজিব জবাবে বলেন, না না, আমি তা বলছিনা।সুধীজন তখন সকলেই তারেক রহমানের সাথে বলেন শেখ মুজিব স্বাধীনতা চাননি।

তারেক রহমান প্রথম আলোতে প্রকাশিত ও ২০১৩ সালের প্রকাশিত মুক্তিযুদ্ধের পূর্বাপর গ্রন্থে তিন জন মাইদুল ইসলাম, এ কে খন্দকার, এ এস এম মীর্যার ( যাদের পরিচয় দিয়ে তিনি বলেন, এরা সবাই আওয়ামীলীগ ঘরানার লোক) কথোপকথন পর্ব পড়ে শুনান। মুক্তিযুদ্ধের পূর্বাপর গ্রন্থের ২৭ নম্বর পেইজে মাইদুল হাসান তাজ উদ্দীনের জবানীতে বলছেন, তারা একটি ড্রাফট রেডি করে রেকর্ডার সহ শেখ মুজিবকে সেটা পড়তে বললে শেখ মুজিব তা পড়ে প্রথমে কিছুই বললেননা। এর পর তাজ উদ্দিন আহমদ শেখ মুজিবকে বললেন এই ঘোষণা দিতেই হবে কারণ ২৬ তারিখ কি হবে আমরা জানিনা। সেজন্যেই এটা জরুরী। জবাবে শেখ মুজিব বললেন, এটা আমার বিরুদ্ধে দলিল হয়ে যাবে।তাজ উদ্দিন তখন ক্ষুব্ধ হয়ে ৩২ নম্বর ত্যাগ করেন।

তারেক রহমান বলেন, ইট ইজ নট শেখ মুজিব, বাট জিয়াউর রহমান- বাংলাদেশের স্বাধীনতা ঘোষণার প্রশ্নে জিয়াউর রহমানই ঘোষণা করেন এদের কথোপকথনেই প্রমাণিত।

তারেক রহমান বলেন, আওয়ামীলীগের ওয়েব সাইটে ১০ এপ্রিল মুজিব নগর সরকার গঠনের কথা বলে বলা আছে, সংবিধান প্রণীত হওয়ার আগ পর্যন্ত শেখ মুজিব মুজিব নগর সরকারের রাষ্ট্রপতি আর উপ-রাষ্ট্রপতি সৈয়দ নজরুল ইসলাম ছিলেন।তিনি বলেন এই তথ্যই যথেষ্ট। তারেক বলেন, শেখ মুজিব ১৯৭২ এর ১০ ই জানুয়ারি দেশে ফিরলেন আর ১২ই জানুয়ারি বাংলাদেশের প্রধানমন্ত্রীত্বের পদ গ্রহণ করলেন। প্রশ্ন হলো- আওয়ামীলীগের ওয়েব সাইটে দাবী করা হচ্ছে, সংবিধান প্রণীত হওয়ার আগ পর্যন্ত শেখ মুজিব রাষ্ট্রপতি। তাহলে ১২ই জানুয়ারি সংবিধান প্রণীত হয়নি- সে হিসেবে শেখ মুজিব অবৈধভাবে প্রধানমন্ত্রীর পদ গ্রহণ করেন, যেমন করে অবৈধভাবে এখন আছেন শেখ হাসিনা।

তারেক রহমান বলেন, ২০১০ সালের ২৮ অক্টোবর সাপ্তাহিক সাপ্তাহিক ম্যাগাজিনে শেখ মুজিবের সাথে পাকিস্তানের কারাগারে বন্দী ও একই সাথে দেশে প্রত্যাবর্তন করেছিলেন সেই ডঃ কামাল হোসেন বলেছেন, দেশে ফেরার জন্যে শেখ মুজিব এবং তিনি পাকিস্তানী পাসপোর্ট বানিয়ে লন্ডন হয়ে দেশে ফেরেন। এখানেই তারেক রহমান প্রশ্ন করেন, একটা দেশ আপনারা দাবী করছেন জয় করেছেন, স্বাধীন করেছেন, অথচ ইউ এন চার্টার প্লেনেরও সাহায্য চাইলেন কিন্তু একটি বারের জন্যেও আপনাদের মনে হলোনা বাংলাদেশ স্বাধীন হেতু ইউএন ডকুমেন্টস নিয়ে ঢাকা ফেরত যাওয়াই উচিত- এমন প্রশ্ন ছুড়ে দিয়ে তারেক বলেন, আসলে উনি বাংলাদেশের স্বাধীনতার কথা চিন্তাও করতে পারছিলেননা।

রাজাকার প্রসঙ্গে-

রাজাকার পুনর্বাসন প্রসঙ্গে তারেক রহমান বলেন, শেখ হাসিনা ও আওয়ামীলীগ প্রায়ই কথায় কথায় বলেন বিএনপি রাজাকারদের পূণর্বাসন করেছে। এর জবাবে তারেক বলেন, জামালপুরের মাওলানা নূরুল ইসলাম আওয়ামীলীগের এমপি, পরে ধর্মপ্রতিমন্ত্রীও হয়েছিলেন। দৃশ্যপট ৭১ এর ৪৫ নম্বর পৃষ্ঠা পড়ে শুনিয়ে তিনি বলেন, এই রাজাকারের শেখ মুজিবের সময়ে ১৮ মাসের জেল হয়েছিলো-রাজাকার আইনে। অথচ শেখ হাসিনার সরকার তাকে এমপি মন্ত্রী সবই বানিয়েছিলেন।

তারেক রহমান বলেন, দেশের ঐক্যের স্বার্থে তারা কেবিনেটে সব দলের লোকদের জোটের নিয়ে মন্ত্রী সভা করে সেখানে জায়গা দিয়েছিলেন অন্যান্য দলের নেতাদের। কিন্তু তাদের কারো নামেই শেখ মুজিবের আমলে গঠিত আদালতে কোন মামলা ছিলোনা বা সাজা প্রাপ্ত ছিলোনা- রাজাকার আইনে।

তারেক রহমান বলেন, বিএনপি নয় আওয়ামীলীগই রাজাকার পুনর্বাসন এবং এর বংশবিস্তার করেছে। আওয়ামীলীগের কেবিনেটের মন্ত্রী ইঞ্জিনিয়ার মোশাররফ ফরিদপুরের নুরু রাজাকারের ছেলে, যিনি ছিলো ফরিদপুরের কমান্ডার- দৃশ্যপট৭১ এর ৪৫ নম্বর পাতায় বলা আছে বলে তিনি বলেন।

তারেক রহমান বলেন, ২০১২ সালের ২১ এপ্রিল শেখ হাসিনা ফরিদপুর সফরে গেলে সেখানকার আওয়ামীলীগের লোকজন শেখ হাসিনাকে নূরু রাজাকারের কথা বললে শেখ হাসিনা তাদের বলেছিলেন ১৪ নম্বরে নূরু মিয়ার নাম থাকলেও তিনি যুদ্ধাপরাধী নন। এই হলো তাদের রাজাকার বিরোধিতার নমুনা।

এই সময় তারেক রহমান আরো বক্তব্যের সপক্ষে তথ্য প্রমাণ উপস্থাপন করতে চাইলে গ্রেট হলের সময়ের স্বল্পতার জন্যে তিনি বক্তব্য এখানে সমাপ্তি করেন।

তারেক রহমানের বক্তব্যের শুরুতে যুক্তরাজ্য বিএনপি প্রত্যেকের টেবিলে প্রত্যেকের হাতে বিগত ২৫ তারিখ তারেক রহমানের বক্তব্যের সিডি সহ তারেক রহমানের রাজনৈতিক চিন্তাভাবনা নিয়ে লন্ডন থেকে প্রকাশিত সুন্দর মোড়কের একটি বই বণ্টন করা হয়।

সমাবেশে বিএনপির আন্তর্জাতিক সম্পাদক মহিদুর রহমান বলেন, স্বনির্ভর সোনার বাংলাদেশ গড়তে হলে শহীদ জিয়ার আদর্শিত পথেই এগুতে হবে। জিয়ার ১৯ দফাই সোনার বাংলাদেশের মুক্তি সনদ।

চার্টার্ড একাউন্ট্যান্ট মোছাব্বির হোসেন বলেন, আজকের বিএনপি ও শহীদ জিয়ার বিএনপির মধ্যে অনেক তফাৎ। আজকের বিএনপি শুধু মাত্র প্রেস কনফারেন্স আর বিবৃতির মধ্যে সীমাবদ্ধ। জনগনের সাথে কোন সম্পর্ক নেই এই বিএনপির। তিনি মুক্তিযুদ্ধের সময় মেজর জিয়া বলছির ন্যায় আমি তারেক বলছি ডাক দেয়ার কথা বলেন।

মাওলানা শামসুল হক বলেন, আজকে সুষ্ঠু রাজনীতির কন সুযোগ নেই।দুই জোট একে অপরকে ঘায়েল করার জন্যে জনগনের কণ্ঠরোধ করে আছে।তিনি সবাই মিলে গোল টেবিল বৈঠকের পরামর্শ দিয়ে বলেন সকলের ঐক্যবদ্ধ হুয়ার মাধ্যমে এই সমস্যার সমাধান সম্ভব।

শাহগীর বক্ত ফারুক বলেন, দেশের যে অবস্থা, তা দেখে আই ফিল প্রাউড দ্যাট এই এম ব্রিটিশ রাদার বাংলাদেশী। যে বাংলাদেশে আমার জন্ম, সেখানে আমি গেলেও আমার ছেলে মেয়েকে নিরাপত্তার অভাবে পাঠাবোনা।তিনি অল পার্টি পার্লামেন্টারি গ্রুপ সহ কনজারভেটিভ পার্টির সাথে লিয়াজো করে বাংলাদেশ সরকারের উপর প্রেসার দেয়ার পরামর্শ দেন।তিনি আরো বলেন, তিনি মুক্তিযুদ্ধের সময় মেজর জিয়ার ঘোষণা শুনেছেন- বাংলাদেশের স্বাধীনতা ঘোষণা করেছেন।

ব্যারিস্টার আনোয়ার বাবুল বলেন, উই লাভ আওয়ার কান্ট্রি বাট ইট হেজ টু বি এ ফেয়ার, ট্রান্সপারেন্ট।তিনি বলেন, আই ফিল প্রাউড আই ওয়াজ বর্ন ইন বাংলাদেশ, মেইড ফ্রম বাংলাদেশ এন্ড টু বি মেইড ইন বাংলাদেশ। উই লাভ ওয়ার্ক উইথ বিএনপি।

কলামিস্ট ফিরোজ মাহবুব কামাল বলেন, আমাদেরকে বুদ্ধিবৃত্তিক যুদ্ধ করতে হবে। কেননা এই জায়গায় র এবং এজেন্ট দখল কয়রে আছে।

আলীয়ার রহমান বলেন, হাসিনা ভেরি অর্গেনাইজড অতএব আমাদেরকেও সেভাবে নতুন পদ্ধতিতে রিসার্চ করে ষ্ট্রাকচারালি এগুতে হবে।তিনি বলেন, শেখ মুজিবের দর্শন নিজ পরিবারকে প্রতিষ্ঠা করা, আর জিয়াউর রহমানের দর্শন বাংলাদেশের জনগণের উন্নয়ন।

কে এম আবু তাহের চৌধুরী বলেন, বর্তমান সরকার গণমাধ্যমের কণ্ঠরোধ করেছেন। আমারদেশ, দিগন্ত টেলিভিশন বন্ধ করে দিয়েছেন, ইনকিলাবের উপর অন্যায় ঝুলুম করেছিলেন, মাহমুদুর রহমানকে গ্রেপ্তার করে কারাগারে নিক্ষেপ করেছেন।প্রবাসীদের ভোটাধিকার কোন সরকারই দিলেননা। সুরত মিয়ার নির্মম হত্যার বিচার হলোনা। ইলিয়াস সহ অনেকেই গুম হয়ে আছেন।

ডঃ হাসনাত এম হোসেইন বলেন, বর্তমান সরকার গণতন্ত্রের নামে সবচাইতে নিকৃষ্ট অগণতান্ত্রিক স্বৈরাচারী সরকার।

ডঃ এম এ মালিক বলেন, ২৫শে মার্চ শেখ মুজিবের আত্মস্মর্পনের মধ্য দিয়ে রাজনৈতিক মৃত্যু হয়েছিলো। শেখ মুজিব ছিলেন আপোষকামী নেতা, যিনি স্বাধীনতা চাননি। পক্ষান্তরে জিয়াউর রহমান ছিলেন বিদ্রোহী, স্বাধীনতার ডাকে জাতিকে উজ্জীবিত করেছিলেন আমি মেজর জিয়া বলছি ডাক দিয়ে।