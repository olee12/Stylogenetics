এক সময়ের বি,এন,পির দাপুটে নেতা,প্রতিষ্টাকালিন থেকে বি,এন,পির রাজনীতির সাথে জড়িত,ছিলেন বিগত জোট সরকারের মন্ত্রীও,বেশ ক`বার নানা নাটকীয় রাজনৈতিক বক্তব্য,তীর্যক মন্তব্য,নানা অঘটন ও ফর্মুলার হোতা ব্যারিষ্টার নাজমুল হুদা এইবার বেশ ঘটাকরে নিজের পদত্যাগ এর কথা সংবাদ সম্মেলন করে ঘোষণা করে আবারো আলোচনায় এসেছেন।মাত্র কিছুদিন আগেও তিনি দল থেকে বহিস্কার হয়েছিলেন,আবেদন,নিবেদন করে আবার দলে ফিরে এসেছিলেন,যদিও আর সেই পদ তিনি পাননি।

ব্যারিষ্টার নাজমুল হুদা-পেশায় আইনজীবি,মানবাধিকার কর্মী ও আন্তর্জাতিক মানবাধিকার সংগঠণের সাথে সক্রিয়ভাবে জড়িত,যদিও কালে-ভদ্রে দেশের আদালত পাড়ায় তার উপস্থিতি লক্ষ্যণীয়,যেমন করে দৃশ্যমান তার প্রতিদন্ধ্বি ব্যারিষ্টার মওদূদ আহমদ সহ বি,এন,পি পন্থী অনেক আইনজীবি।অবশ্য ব্যারিষ্টার হুদার সহ-ধর্মীনী ব্যারিষ্টার সিগমাহুদাও একজন দক্ষ মানবাধিকার নেত্রী।

বিগত জোট সরকারের সময় তিনি ছিলেন বেশ দাপুটে মন্ত্রী,ফখর উদ্দীন-মঈন উদ্দীন এর কেয়ার টেকার সরকারের সময় নানা মহা-দূর্ণীতির দায়ে তাকে জেলে খাটতে হয়েছিলো।

এরশাদ এর সামরিক শাসনের সময়ও এই নাজমূল হুদা বিভিন্ন সময় নানান চমকদার ফর্মূলা প্রেস কনফারেন্স করে উত্তাপন করে দল ও আন্দোলনকে বিভ্রান্ত ও ব্যাতিব্যস্ত করে রেখেছিলেন।

বি,এন,পির প্রতিষ্টাকালিন সময় থেকে এই নাজমুল হুদা বেশ আরাম-আয়েশ ও নাটকীয় বক্তব্য উপস্থাপণে সিদ্ধ্ব হস্ত,যদিও আন্দোলন-সংগ্রামে তাকে খুব একটা মাঠে-ময়দানে দেখা যায়না।

শিল্পপতি সালমান রহমান আর ব্যারিষ্টার হুদা সম্পর্কে চাচা-ভাতিজা।দুই বড় দলের এই দুই চাচা-ভাতিজার লুট-তরাজের রাজ্যে এবং আমাদের ভঙ্গুর অর্থনীতিকে একেবারে তলানীর ক্ষেত্রে নিয়ে নিজেদের স্বার্থ-হাসিলে দুজনই বেশ সিদ্ধ্ব হস্ত বলে বাজারে গুজবও রয়েছে।মাঝে-মধ্যে আবার দুজনের নানা নাটকীয়তা সংবাদ পত্রের বদৌলতে দর্শক বেশ উপভোগও করে থাকেন।

সেই নাজমুল হুদা হঠাৎ করে আবার কেবলমাত্র তারই বিএনপি নেত্রীকে আল্টিমেটাম দিয়ে পদত্যাগ করার ঘটনা কেন ঘটালেন,বা এই রকম একতরফা রাজনীতি করার কি কারণ হতে পারে?রাজনীতি বোদ্দ্বা মহলে এ নিয়ে চলছে বেশ রশালো আলোচনা,আবার অনেকে এটাকে হুদার বেহুদা কান্ড বলে এড়িয়ে যেতে চান।

গণতান্ত্রিক রাজনীতিতে দাবি,আল্টিমেটাম,পদত্যাগ ইত্যাদি নানান অশ্র ব্যাবহার হয়ে থাকে,এটাই স্বাভাবিক।হুদা রাজনীতির ক্ষেত্রে সংলাপ চালু করে বিরাজমান সংকট নিরসনের আহবান করেছেন,বেশ ভালো কথা,অতি উত্তম প্রস্তাব।কিন্তু হুদার মতো বিজ্ঞ আইনজীবি ও রাজনীতিবিদ ভালো করেই জানেন এই সব প্রাথমিক আলাপ-আলোচনা,দাবি-দাওয়া কেবলমাত্র আগে-ভাগে দলীয় ফোরাম,দলীয় নীতি-নির্ধারণী বৈঠকে আলোচনা করা হয়ে ঠিক করা হয়ে থাকে,আমাদের এই হুদা সাহেব এই সব দাবি-প্রস্তাব কখনো দলীয় হাই কমান্ডে আলোচনা করার জন্য কোন উদ্যোগ নিয়েছেন বলেতো শুনিনাই,কিংবা দলীয় কোন ফোরামেও তিনি আলচনা করেননাই।হুট করে সাংবাদিক ডেকে তিনি তার নেত্রীকে সংলাপের জন্য আওয়ামীলীগ নেত্রীকে আহবান করার আল্টিমেটাম দিয়ে বসে তিনি কার পক্ষে রাজনৈতিক রঙ্ঘমঞ্ছে ব্যাবহ্রত হতে চাচ্ছেন,সেটা সময়ই বলে দিবে।হুদা এইরকম দাবি ও প্রস্তাব আরো দলীয়ভাবে দলীয় ফোরামে সুশীল সমাজ ও পেশাজীবি সহ সকলকে অন্তর্ভূক্ত করে দুই বড় দলের প্রধানকে আহবান করতে পারতেন,চাপ প্রয়োগ করতে পারতেন।তা না করে কেবলমাত্র তার দলের নেত্রীর প্রতি আল্টিমেটাম প্রদর্শন,হুদার প্রতি সন্দেহের তীর রয়েই যায়।তিনি কি সরকারের ভিতরকার কোন ফর্মুলা বাস্তবায়নে মাঠে নেমেছেন?কারণ স্বার্থ হাসিলের জন্য তার মতো নেতারাতো অনেকদূর পর্যন্ত যেতে পারে।কেবলমাত্র দলীয় পদ কিংবা মওদূদ আহমদের প্রতি নাখোশ হয়ে তিনি এমন কাজ করেছেন বলে মনে হয়না।কারণ হুদার অতীত রাজনৈতিক কর্মকান্ড কিন্তু তা ইঙ্গিত করেনা।

ব্যারিষ্টার হুদা বিএনপিতে শুদ্দ্বি অভিজানের কথা বলেছেন।ভালো।তিনি যদি সফল হন,উদ্দেশ্য যদি মহৎ হয়,জাতি হিসেবে আমরা অবশ্যই উপকৃত হবো।কিন্তু বাংলাদেশের রাজনৈতিক অতীত কিংবা নিকট অতীতের অভিজ্ঞতা এবং ইতিহাস কি তাই বলে? অতীতে মূল দল ছেড়ে আব্দুর রাজ্জাক,ফরিদ গাজী,মালেক উকিল,ডঃ কামাল হোসেন,ওবায়দুর রহমান,ডাঃ বদরুদ্দোজা চৌধুরী,মাহমুদুর রহমান মান্না,খালেকুজ্জামান সহ অনেকেই তাদের দল ছেড়ে দল গড়ার শত চেষ্টা করেও পারেন নাই,বরং তারা দল থেকে ছিটকে পড়ে জনগণ থেকে হারিয়ে গিয়ে হয় আগাছা হয়ে বেচে আছেন বা ছিলেন,নয়তো আবার ঘরের ছেলে ঘরেই ফিরে এসেছেন।দেখা যাক ব্যারিষ্টার হুদা কতোদূর যেতে পারেন? তবে মওদূদ আহমদকে টেক্কা দিতে গিয়ে শেষ বয়সে এসে সরকারের এজেন্ট হয়ে কাজ করে কতোটুকু সুবিধা আদায় করতে পারবেন,তা আগামী দিনের রাজনীতির গতি-পথই বলে দিবে।

সৈয়দ শাহ সেলিম আহমেদ,যুক্তরাজ্য থেকে-