ব্রিটেনের আগামী ২০১৫ সালের পার্লামেন্ট নির্বাচনে জয়ী হয়ে সরকার গঠনের আশা নিয়ে আমেরিকার প্রেসিডেন্ট বারাক ওবামার বিগত নির্বাচনের সময় বহুল আলোচিত পরিবর্তনের শ্লোগানের রূপকার ডেভিড অ্যাক্সেলরডকে হায়ার করে নিয়ে এসেছে। ব্রিটেনের বিরোধী দলীয় লেবার পার্টি আগামী নির্বাচনের পলিসি ও মাস্টারমাইন্ড কাজের মাধ্যমে এড মিলিব্যান্ডকে প্রধানমন্ত্রী বানানোর বা জেতানোর জন্য ডেভিডের ক্যারিশম্যাটিক ষ্ট্র্যাটেজী কাজ করার আশা নিয়ে নিয়োগ দিয়েছে।

লেবার পার্টির দলীয় প্রেস সূত্রে এই খবর নিশ্চিত করেছেন। ইতিমধ্যে লেবার পার্টি ডেভিডের ব্রিটিশ জনগণের এবং নিজ দলীয় লেবার দলের সদস্যদের জন্য ম্যাসেজ সম্বলিত বিলিয়ন ইমেইল পোস্ট করা হয়েছে। ব্রিটেনের বিভিন্ন সামাজিক সাইট সহ ব্লগেও এই পোস্ট দেয়া হয়েছে। এখানে নেই কোন লুকোচুরি, নেই কোন রাখঢাক। লেবার দলের নির্বচনে জয়ী হয়ে সরকার গঠনের জন্য আটঘাট বেধেই মাঠে নেমেছে। মিলিব্যান্ড একের পর এক নির্বাচনী চমক আর পলিসি নির্ধারণ করে চলেছেন। সম্প্রতি গ্র্যাজুয়েট আর লাখো কোটি ছাত্র ছাত্রীদের ভোটের জন্য স্টুডেন্ট টিউশন ফি অর্ধেকের নীচে নামিয়ে নিয়ে আসার পরিকল্পনাও ঘোষণা করেছেন।

আজকে ওয়াল স্ট্রীট জার্নাল এই সংবাদ দিয়ে লিখেছে, এই বারাক ওবামার এই মাস্টার মাইন্ড এডভাইজর ডেভিড অ্যাক্সেলরড ২০০৮ এবং ২০১২ সালের আমেরিকার প্রেসিডেন্সিয়াল নির্বাচনে ওবামার নির্বাচনী এডভাইজর ও ষ্ট্র্যাটেজী মেকার হিসেবে কাজ করেছিলেন।

ডেভিড অ্যাক্সেলরড ওবামার নির্বাচনী প্রচারের সময় জোর দিয়ে যে বিষয়টা জনগণের সামনে ব্যাপকভাবে নিয়ে এসেছিলেন, আর তাহলো “অর্থনৈতিক উন্নয়ন কেবল খেটে খাওয়া পরিশ্রমী লোকদের জীবন মান উন্নয়নের জন্যেই, তা কেবল মাত্র সুবিধাভোগী লোকদের জন্য নয়”। লেবার দলের নেতা মিলিব্যান্ড ঠিক এই জায়গায় এসে বলছেন, ডেভিড আমাদের দলীয় ক্যাম্পেইনের জন্য এক বিরাট এসেট, যা আমরা আগামী নির্বাচনে জয়ী হয়ে সরকার গঠন করে ব্রিটেনের জনগণকে আরো বেটার উন্নত জনজীবন ও অর্থনৈতিক উন্নয়নের সরকার দিতে চাই, কাজ করতে চাই।

ওবামার সাবেক নির্বাচনী এই এডভাইজর ডেভিড মিলিব্যান্ডের সাথে ইতিমধ্যে বেশ কয়েকটা মিটিং করেছেন কিভাবে ব্রিটেনের ইকোনমিক উন্নয়নের মাধ্যমে জীবন মান উন্নত করা যায়- সেই পলিসিই হলো খুবই এক চ্যালেঞ্জিং টাস্ক বলে তিনি মনে করছেন।

লেবার পার্টিকে তিনি বলেছেন, বারাক ওবামার পলিসি হলো প্রতিদিনকার পলিসি, কি করে আমেরিকার জনগণের উন্নয়ন ও জনজীবনে পরিবর্তন আনয়ন করা যায় প্রতিদিনকার কাজের মাধ্যমে, যা তিনি ব্রিটেনের জনজীবনের অর্থনৈতিক উন্নয়ন সাধনে নতুন পলিসি চালু করে ভোট বিপ্লব ঘটাতে চান।

এদিকে কনজারভেটিভ পার্টিও বসে নেই। ডেভিড ক্যামেরন তার আগামী নির্বাচনী পলিসি নির্ধারণে ওবামার সাবেক নির্বাচনী এডভাইজর জিম ম্যাসিনা এবং অস্ট্রেলিয়ার মাস্টারমাইন্ড লিনটন ক্রসবীকে নির্বাচিত করেছেন।কনজারভেটিভ পার্টি ইতিমধ্যে তাদের নিয়োগ কনফার্ম করে কাজ শুরু করে দিয়েছে।

অপেক্ষাকৃত ছোট পার্টি লিবারেল ডেমোক্রেট, যারা কনজারভেটিভ দলের সাথে মিলে সরকার গঠন করেছে, তারাও বসে নেই। লিবারেল পার্টি সাউথ আফ্রিকার স্পেশালিষ্ট রাইয়ান কোটজীকে তাদের নির্বাচনী পলিসি নির্ধারণে নিয়োগ দিয়েছে।

ওয়েস্ট মিনিস্টার স্টাইলের ডেমোক্রেসির সূতিকাগার ব্রিটেনের নির্বাচনী হালচালের এই যখন অবস্থা, তাদের নির্বাচনী পলিসি নির্ধারণে অর্থাৎ আগামী নির্বাচনে জনগণের ভোট বাক্স যাতে তাদের পক্ষে যায়, সেই ফ্লো তুলে ভোট বিপ্লব ঘটানোর জন্য যুক্তরাষ্ট্র থেকে বারাক ওবামার নির্বাচনী ক্যাম্পেইন প্রধান আর পলিসি মেকারদের হায়ার করে নিয়ে এসে চমক সৃষ্টি শুধু নয়, তাদের নীতি ও পলিসি আর ষ্ট্র্যাটেজী নির্ধারণ করে নির্বাচনে জনপ্রিয়তা বাড়িয়ে একধরনের নির্বাচনী ঢেউ তুলে সরকার গঠনের জন্য লাখ ডলারের বেতনের কর্মকর্তা আর স্পেশালিষ্টদের নিয়োগ দিচ্ছেন। ওয়েস্ট মিনিস্টার স্টাইলের গণতন্ত্রের অনুসারী বাংলাদেশের নেতা নেত্রীরাও সেদিকটা ভেবে দেখতে পারেন। বিশেষ করে বিএনপিকে সরকারে ফিরে আসার জন্যে এখনি কাজ শুরু করে দিতে হবে, অহেতুক বিতর্ক আর জঞ্জাল এড়িয়ে।কেননা দেশে হাজারো সমস্যা আর ইস্যু থাকতে অহেতুক অসময়ের বিতর্কে জড়িয়ে বিএনপি মারাত্মক ভুল পথে চলছে, যা তাদেরকে আগামী ২০১৯ সালের নির্বাচনের রোড ম্যাপ থেকে দূরে ঠেলে দিবে।

কেননা, আওয়ামীলীগ ইতিমধ্যে মার্কিন যুক্তরাষ্ট্রের এক প্রভাবশালী রাজনীতি বিজ্ঞানের প্রফেসরের সাথে মিলে আগামী নির্বাচনী ষ্ট্র্যাটেজী নির্ধারণে ব্যস্ত। মার্কিন যুক্তরাষ্ট্রের অত্যন্ত ঘনিষ্ঠ এক সূত্রে জানা গেছে সকলের অলক্ষ্যে সজীব ওয়াজেদ জয় লস এঞ্জেলস বিশ্ববিদ্যালয়ের এক রাষ্ট্রবিজ্ঞানীকে আগামী নির্বাচনে তার ষ্ট্র্যাটেজী মেকার হিসেবে নিয়োগ দিয়েছেন, যিনি আগামী বছরের মাঝামাঝি সময়ে ঢাকা সফর করবেন।

আজকের আধুনিক নির্বাচন আর রাষ্ট্রীয় পলিসি নির্ধারণ এখন আর এককভাবে দলের ভিতরের বিষয় নয়। এর সাথে জড়িত আন্তঃ-রাষ্ট্রীয় এবং বিশ্ব-ভু রাজনীতির অনেক খুঁটিনাটি জটিল বিষয়, সেই সাথে রয়েছে চলমান বিশ্বের সাথে তাল মিলিয়ে নতুনদের চাহিদা মেটানোর হাজারো নিত্য নতুন কৌশল। আর সেই কৌশল নির্ধারণে দেশে দেশে গরীব কিংবা ধনী যেই সরকার প্রধানই হউক না কেন, তা থেকে পেছনে পড়ে থাকতে পারেননা। নিজেকে পরিবর্তিত বিশ্বের সাথে খাপ খাইয়ে চলার জন্যে গড়ে তুলেন একের পর এক কৌশল আর নতুন নতুন পলিসি।

বাংলাদেশ অপার সম্ভাবনার দেশ। এখানকার গার্মেন্টস আর মৎস্য আর কৃষি শিল্প এবং পরিকল্পনার মাধ্যমে বৃহৎ জনগোষ্ঠীকে জনসম্পদে পরিণত করে দেশটিকে আগামী পৃথিবীর দ্বারপ্রান্তে নিয়ে যাওয়া যায় অনায়াসে। সেজন্য দরকার দক্ষ নেতৃত্ব ও প্রশাসনিক ব্যবস্থা।এখানকার হাজারো গ্র্যাজুয়েটকে কম্পিউটার সেক্টরে একেকজন দক্ষ সিস্টেম এনালিস্ট আর এক্সপার্ট করে বিশ্ব বাজারে প্রতিযোগিতার নয়া এক দ্বার উন্মুক্ত করে দেয়া যায় সহজেই।শাইখ সিরাজের দেখানো কৃষিজাত শিল্পের মাধ্যমে পরিবর্তন ঘটানো যায় গোটা দেশের চেহারা। এরকম হাজারো ব্যবস্থা রয়েছে।সেজন্য দরকার দেশপ্রেমিক এক নতুন নেতৃত্ব ও নতুন প্রশাসনিক কাঠামো বিন্যাসের মাধ্যমে নয়া ব্যবস্থার এক নয়া সরকার। আওয়ামীলীগ কিংবা বিএনপি কি একুশ শতকের জন-চাহিদা মেটানোর জন্য এমন ষ্ট্র্যাটেজী সামনে নিয়ে এগিয়ে আসবে ? জনগণের কি তেমন ভরসা আছে ?