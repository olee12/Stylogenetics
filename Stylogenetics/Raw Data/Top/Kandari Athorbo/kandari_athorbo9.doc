না-মানুষ


 অশনির মধ্যমায় বিস্তৃত বেহেশতি জেওর, নরাধম অনুতাপে দগ্ধ; চেতনায় হুতাশন,বিছানায় মাদুর বিছিয়ে শয্যারত মানুষের বেশে আমি এক না-মানুষ,আঙুল দিয়ে মধ্যমার নাব্যতা মাপি;দোয়া করি, অমর হও !শয্যাসঙ্গিনী প্রিয় অশনি।   প্রস্ফুটনের অনুরণনে,মৃতপ্রায় আমাকে জন্ম জাগরণের সুখ পেতে দাও।কী নির্জলা তোমার অবগাহন ! অথচ, চারিদিকে এখন শিশির অফুরান।জল চোখের অষ্টমীতে আদিম গ্রন্থ মেলে দেখো,পরলোকেত অন্তর্বাসেরও প্রয়োজন পড়ে না !  যদি পারো বেহুলার মতো করে নেচে দেখাও,সমুদ্রস্নানে নোনা বালুচর হও;কখনও নিমজ্জিত, কখনও রোঁদ বিধৌত। দীঘল কালো এলোকেশী অমানিশা ছড়িয়ে আমার কুঠিতে,প্রণয়ের প্রমোদবালা কণ্ঠে জিকির তোলে,আর আমার ঠোঁটে বিতৃষ্ণা বিলাপ করে, আমাকে তোমার এক পেয়ালা বিশুদ্ধ রক্ত দাও ! 

                    