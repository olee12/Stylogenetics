একদা এক রাজা

    একদা এক রাজা ঘোষণা করল, 
“ওহে আমার জাতি;  
তোমাদের মাঝে 
নিঃশেষে প্রাণ 
যে করবে দান, 
তার জন্য রয়েছে আমার অমূল্য রত্ন ভাণ্ডার।“
দিকে দিকে কলরব উঠল - 
একে একে সবাই করল জীবন দান,
রক্তে রঞ্জিত হল মাটি,   
রাজ্য হতে লাগল প্রজা শূন্য; 
রাজার বাড়ল ত্রাণ । 
রাজা হেঁসে উঠল 
বলল,
“এবার তবে তোমরা আমায় প্রণাম কর”  
কিন্তু একি হায় ! 
কে করবে প্রণাম;  
রাজ্য যে আজ প্রজা শূন্য ।
রাজার হাঁসি হল ম্লান, 
আঁধারে লুকাল আলো, 
সে আঁধারে রাজাও লুকাল;  
কে খুঁজবে তাকে আর ! 
কেউ খোঁজে যাবার রইলনা তার । 


                    