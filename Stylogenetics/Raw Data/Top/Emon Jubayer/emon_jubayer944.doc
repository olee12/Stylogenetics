লোরকার একটি কবিতা

  গিটার
  গিটারের কান্না 
হলো শুরু।
ভোরের থালা
গেছে ভেঙ্গে ।
গিটারের কান্না 
হলো শুরু।
অর্থহীন
একে থামানো।
অসম্ভব 
একে থামানো।
এর কান্না একঘেয়ে
বরফের মাঠের ওপর
জলের কান্নার মতন।
অসম্ভব 
একে থামানো।
এ দূরের বস্তুর জন্য
কাঁদে।
দক্ষিণের উষ্ণ বালি
সাদা ক্যামেলিয়ার কাতরতা।
লক্ষহীন তীরের কান্না 
ভোর বাদে সন্ধ্যা
এবং প্রথম মৃত পাখি
গাছের ডালে।
ওহ্, গিটার!
হৃদয় বিক্ষত হয়
পাঁচটি তরবারির আঘাতে।
 ইংরেজি অনুবাদ: কোলা ফ্রানজেন  

                    