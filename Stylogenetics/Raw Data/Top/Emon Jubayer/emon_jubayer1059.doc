 দক্ষিণ মেরুতে বিপুলায়তন বরফের তাক ধসে পড়েছে!



                        বৈশাখের প্রচন্ড গরমের মধ্যে বাংলাদেশে বিদ্যুতের সঙ্কট-ওদিকে আর্ন্তজাতিক বিশ্বে সোয়াইন ফ্লুর আতঙ্ক -এসবের পাশাপাশি অনেকটা মরার ওপর খাড়ার ঘা-র মতোই  দক্ষিণ মেরুতে বিশাল আকারের বরফের তাক ভেঙ্গে পড়েছে। রয়টার (মঙ্গলবার, ২৮ এপ্রিল ২০০৯) জানিয়েছে:  সম্প্রতি, অ্যানটারটিকায় বিপুলায়তনের বরফের তাক (আইস সেলফ) ভেঙ্গে পড়ে ভাসমান হিমশৈলে (আইসবার্গে) পরিনত হয়েছে। এবং এই বিপর্যয়ের জন্য পরিবেশবিজ্ঞানীরা বৈশ্বিক উষ্ণতাকেই দায়ি করেছে। অ্যাঞ্জেলিকা হুমবার্ট -জার্মানির ম্যুয়েনস্টার বিশ্ববিদ্যালয়ে হিমবাহ বিশেষজ্ঞ নাসার ছবি পর্যালোচনা করে রয়টারকে জানিয়েছেন:"The northern ice front of the Wilkins Ice Shelf has become unstable and the first icebergs have been released,"প্রায় নিউ ইয়র্ক শহরের আয়তনের সমান ৭০০ বর্গকিলোমিটার দীর্ঘ বরফের তাকটি আকারে সিঙ্গাপুর কিংবা বাহরাইনের চেয়েও বড়। সম্প্রতি সেটিই  বৈশ্বিক উষ্ণতার দরুন ধসে ক্ষুদ্র ক্ষুদ্র আইসবার্গে পরিনত হয়েছে। যে কারণে, আজ হোক, কাল হোক আইসবার্গগুলি গলে গলে সমুদ্রের পানির পরিমান বাড়িয়ে দেবে এবং এভাবে বিশ্বের উপকূলবর্তী নীচু অঞ্চলগুলির জন্য হয়ে উঠবে হুমকী। এবং, বাংলাদেশও ঐ হুমকীর বাইরে নয়। তাই বলছিলাম: বৈশাখের প্রচন্ড গরমের মধ্যে বাংলাদেশে বিদ্যুতের সঙ্কট-ওদিকে আর্ন্তজাতিক বিশ্বে সোয়াইন ফ্লুর আতঙ্ক -এসবের পাশাপাশি অনেকটা মরার ওপর খাড়ার ঘা-র মতোই  দক্ষিণ মেরুতে বিশাল আকারের বরফের তাক ভেঙ্গে পড়েছে ...
 সংবাদসূত্র:     দক্ষিণমেরুর মানচিত্র 

                    