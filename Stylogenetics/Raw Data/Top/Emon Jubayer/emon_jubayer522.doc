জেন গল্প (৮)



                        অনেক কাল আগের কথা। 
জাপানে বাঁশ আর কাগজের তৈরি এক ধরনের লন্ঠন  ব্যবহার করা হত। লন্ঠনের  ভিতরে থাকত জ্বলন্ত মোমবাতি। 
একজন অন্ধ ব্যক্তি রাত্রিবেলায় তার এক বন্ধুর বাড়ি বেড়াতে গেছে। ফেরার সময় বন্ধুটি লন্ঠন দিয়ে বলল,  এটি নিয়ে যাও। 
অন্ধ লোকটি বলল, আমি অন্ধ। আমি লন্ঠন দিয়ে কি করব? আমার জন্য আলোই-বা কি, অন্ধকারই বা কি?
বন্ধুটি বলল, আহা সে তো বুঝলাম। তবে সঙ্গে লন্ঠন না-থাকলে কেউ ধাক্কা দিতে পারে। কাজেই  এটি নিয়ে যাও।
অন্ধ লোকটি লন্ঠন নিয়ে হাঁটতে শুরু করল। 
অন্ধকারে কে যেন তাকে ধাক্কা দিল। 
তখন অন্ধ লোকটি চেঁচিয়ে বলল, তুমি কি  লন্ঠন দেখছ না!
মোমবাতি নিভে গেছে। আগন্তক বলল। 


                    