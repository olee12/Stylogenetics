উনিশ শতকের গান; একুশ শতকের প্রত্যয় ...


 
উনিশ শতকের গান
 সবে বলে লালন ফকির হিন্দু কি যবন।
লালন বলে আমার আমি না জানি সন্ধান। 
 একই ঘাটে আসাযাওয়া একই পাটনি দিচ্ছে খেওয়া।
কেউ খায়না কারো ছোঁওয়া ভিন্ন জল কে কোথা পান।
 বেদ কোরান করেছে জারি যবনের শাঁই হিন্দুর হরি।
তাও তো আমি বুঝতে নারি দুইরুপ সৃষ্টি করলেন কী প্রমাণ।
 বিবিদের নাই মুসলমানি পৈতে নাই যার সেও তো বাম্নি।
বোঝেরে ভাই দিব্যজ্ঞানী লালন তেমনই জাত একখান।
 গানটি নেওয়া হয়েছে আবদেল মাননান সম্পাদিত অখন্ড লালনসঙ্গীত থেকে।
   একুশ শতকের প্রত্যয়  অখন্ড লালনসঙ্গীত-এর সম্পাদক  আবদেল মাননান লিখেছেন, ...এতোদিনকার আরোপিত ঝুট-জঞ্জালগুলো সরিয়ে জগৎগুরু ফকির লালন শাঁইজির আদি ও অকৃত্রিম সত্যবাণী বিশ্ববাসীর সামনে আবার তুলে ধরার মূললক্ষ্য হলো শাঁইজির আদিভাব সমাজে পুনর্সঞ্চালিত রাখা। এ ধারায় পর্যায়ক্রমে সাম্প্রদায়িকতাদুষ্ট রাষ্ট্র, সীমান্ত, সেনাবাহিনী, আগ্রাসন, যুদ্ধ, শোষন, বৈষম্য, নিপীড়ন ও সাম্রাজ্যবাদী রাহুমুক্ত একটি শান্তিময় ‘লালনবিশ্ব’ প্রতিষ্ঠার পথ কাঁটামুক্ত হোক ... 

                    