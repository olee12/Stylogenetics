লাওৎ-সের রহস্যময় একটি শ্লোক


 
                        এমন মনে করা হয় যে- সব কিছুর  ওপর বিতৃষ্ণ হয়ে একটি ষাঁড়ের পিঠে চেপে নগর ত্যাগ করেছিলেন লাওৎ-সে।
 প্রাচীন চিনে লাওৎ-সে নামে সত্যিই যে একজন এককালে বেঁচে ছিলেন-এমনটা বিশ্বাস করাই যায়। পন্ডিতদের মতে যিশুর জন্মের ৫০০ কি ৬০০ বছর আগে বেঁচে ছিলেন লাওৎ-সে।  কোন্ নগরে? তা জেনে আমাদের কী কাজ! শুনেছি রাজকীয় গ্রন্থাগারে চাকরি করতেন লাওৎ-সে। এমনটা হতে পারে। অনুমান করি-সেই মানুষটা  ছিলেন মৌনভাষী; তবে প্রাজ্ঞবচনের জন্য কৌতূহলী লোকজন আসত তার কাছে; অনেক শিষ্যও জুটেছিল। এমনটা হতেই পারে। 
সব কিছুর ওপর বিতৃষ্ণ হয়ে একদিন একটি ষাঁড়ের পিঠে চেপে নগর ত্যাগ করেছিলেন লাওৎ-সে।এমনটা হতেই পারে। কেননা, লালনও একবার তাঁর একটা গানে বলেছেন-
 এই দেশেতে এই সুখ হলো,
আবার কোথা যাই না জানি।
 ‘তাও তে চিং’ নামে ছোট একটি বই গত আড়াই হাজার বছর ধরে লাওৎ-সের নামেই চলছে। দেশের সীমান্ত পেরুনের সময় নাকি তাঁর এক শিষ্যকে শেষবারের মতো যা বলেছিলেন তাই ‘তাও তে চিং’ বা পূন্যপথের নিয়ম। শিষ্যটি গুরুর কথাগুলো লিখে রেখেছিল। ভাগ্যিস।
সেই ‘তাও তে চিং’ বইয়ের ৬ সংখ্যক শ্লোকটি এরকম-
 The valley spirit never dies;
It is the woman, primal mother.
Her gateway is the root of heaven and Earth.
It is like a veil barely seen.
Use it; it will never fail.
 কী এর মানে?
The valley spirit never dies;
উপত্যকতার আত্মা কখনও মরে না কেন?
It is the woman, primal mother.
কে আদিমাতা নারী?
Her gateway is the root of heaven and Earth.
কেন তাঁর প্রবেশপথ স্বর্গ ও মর্ত্ত্যের শিকড়?
It is like a veil barely seen.
কেন তাঁকে দেখা যায় না?
Use it; it will never fail.
তাঁকে কীভাবে ব্যবহার করব?
 তখন লালনের কথা বলছিলাম। 
লালনও একবার বলেছিলেন-নারী হও। নারী ভজ।
কী এর মানে?
    

                    