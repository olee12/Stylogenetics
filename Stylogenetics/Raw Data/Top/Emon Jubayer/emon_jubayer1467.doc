আরও ক’টি শব্দের মানে



আড়াই থেকে তিন হাজার বছরে গড়ে ওঠা আমাদের শব্দভান্ডার বিশাল। সেই শব্দভান্ডারে যেমন বিদেশি শব্দ রয়েছে; তেমনি খাঁটি দেশি শব্দও রয়েছে। অভিধান রচয়িতারা কত কষ্ট করেই না আমাদের জন্য সে শব্দগুলি পরপর সাজিয়ে রেখেছেন। আমাদের অন্তত একবার সেদিকে তাকানো উচিত কি না বলুন? 
আর আমরা তো ভাষার জন্যই ...আর আমাদের শব্দকোষের কিছু শব্দ যে কি মজার। যেমন, খেই মানে কি জানেন? খেই মানে সুতার প্রান্ত।  আর, মঞ্জুষা মানে হল বাক্স। (অবশেষে গয়না পাওয়া গেল মায়ের মঞ্জুষায়।) আর প্রভঞ্জন মানে ঝড়। (গত বৈশাখে কি ভয়ানক প্রভঞ্জনই না হয়ে গেল!)
যা হোক। 
এই পর্বের শব্দগুলির ওপর চোখ বুলাই।
নতুন নতুন শব্দের মানে জানার জন্য অনেকেই উৎসাহ দেখিয়েছেন বলে আমিও ভারি উৎসাহিত বোধ করছি। এবং উৎসাহ ভরে তালিকায় আরও পাঁচটি করে শব্দ বাড়িয়ে দিলাম। 
  অপবর্গ = মুক্তি। মোক্ষ।
 প্রভঞ্জন = ঝড়। 
 প্রপঞ্চ = মায়া। সংসার।
 শীকর = বায়ুচালিত জলকণা।
 বিবিক্ত = বিচ্ছিন্ন। পৃথক।
 মঞ্জুষা = পেটরা। বাক্স।
 খেই = সুতার প্রান্ত। 
 উঞ্ছ = খেতে পড়ে থাকা ধান খুঁটে নেওয়া।
 বিতং = বিশদ। বিশদ বিবরণ।
 আম্বা = অহঙ্কার বা বড়াই।
  তথ্যসূত্র: 
দেবসেনাপতি রচিত অর্থ জানো। শিশু সাহিত্য সংসদ।
  

                    