একজন নাজী যুদ্ধাপরাধীর বিচার করতে যাচ্ছে জার্মানী



                        পোল্যান্ডের পুবে লুবলিন নামে একটি জায়গা আছে। দ্বিতীয় বিশ্বযুদ্ধের সময় সেখানেই ছিল সবিবর মৃত্যু শিবির। প্রায় ২ লক্ষ মানুষকে গ্যাস চেম্বারে অত্যন্ত নির্মম উপায়ে হত্যা করা হয়েছিল সবিবর মৃত্যু শিবিরে। কারও কারও মতে সংখ্যাটি আরও বেশি। নিহতের মধ্যে বেশির ভাগই ছিল রুশ যুদ্ধবন্দি, ইহুদি ও জিপসি।
টমাস টয়ভি ব্লাটের বয়স তখন ১৫। মা-বাবা পরিবারের সঙ্গে   ইজবিকা নামে একটি গ্রামে থাকত। ইজবিকা গ্রামটি ছিল সবিবরের কাছে লুবলিন জেলাতেই। ১৯৪৩ সালের ১৪ এপ্রিল সশস্ত্র  জার্মান সৈন্যরা ইজবিকা গ্রামটি ঘিরে ফেলে। গ্রামের লোকদের অস্ত্রের মুখে  ট্রাকে তুলে সবিবর ডেথ ক্যাম্পে নিয়ে আসে। এরপর মা-বাবা ভাইবোনকে আর কোনওদিন দেখতে পায়নি টমাস টয়ভি ব্লাট। 
   সবিবর  ডেথ ক্যাম্প; গ্যাস চেম্বারে ঢুকয়ে মেরে ফেলার জন্য বন্দিদের আনা হয়েছে। মায়ের হাত ধরে শিশুরা ...    মৃত্যু শিবিরেও নানা জাতের শ্রমিক দরকার হয়।  কাজেই ধোপাখানায় কাজ করতে হল বলে সুনিশ্চিত মৃত্যুর মুখ থেকে বেঁচে যায় ব্লাট । খুব কাছ থেকে মৃত্যু দেখেছে কিশোর। সে অভিজ্ঞতা পরে লিখেছে: ‘ফ্রম দ্য অ্যাসেস অভ সবিবর’ গ্রন্থে ; ... সবিবরের বন্দিরা একটি বিদ্রোহ করেছিল-তখনই কোনওক্রমে সবিবর থেকে পালিয়ে যায় ব্লাট। এবং যুদ্ধের পর চলে যায় আমেরিকায়।  
জার্মান নাজীবাহিনীর সদস্য জন ডেমজানজুক ছিল সবিবর মৃত্যু শিবিরের গার্ড। যুদ্ধের করাল গ্রাস থেকে সেও বেঁচে যায়। এবং ১৯৫১ সালে সেও মার্কিন যুক্তরাষ্ট্রে চলে যায়। মোটর মেকানিক হিসেবে জীবিকা নির্বাহ করতে থাকে। ব্লাট তাকে পরে ঠিকই চিনতে পারে। ডেমজানজুক-এর বিরুদ্ধে স্ব-উদ্যোগে মামলা করেন-কিন্তু কাজ হচ্ছিল না। আইনের ফাঁক গলে ঠিকই বেরিয়ে যাচ্ছিল ডেমজানজুক। 
   জন ডেমজানজুক; হিটলারের বিরুদ্ধে যুদ্ধ করতে পারতেন; করেননি! সময় আর ইতিহাসকে উপলব্দি করতে পারেননি ...মহাকালের কাছে খুনি হয়ে রইলেন ...আমরা দেখছি তাকে ...আমরা দেখছি   টমাস টয়ভি ব্লাট হাল ছাড়েননি। সবিবর মৃত্যু শিবিরে ডেমজানজুক এর নির্মমতার সাক্ষী তিনি। ২০০১ সালে সবিবরে বন্দি হত্যার অভিযোগে ফের মামলা করেন ব্লাট। ডেমজানজুক-এর  আমেরিকা থেকে ডির্পোটেশন-এর আদেশ হয়। তবে কোনও দেশই তাকে গ্রহন করতে রাজি না হওয়াতে সে আমেরিকাতেই থেকে যায় সে। গত এপ্রিল (২০০৯) মাসে সিদ্ধান্ত হয় ডেমজানজুককে পাঠানো হবে জার্মানি  এবং সবিবর ডেথ ক্যাম্পে ২৯,০০০ মানুষের মৃত্যুর অভিযোগে বিচারের মুখোমুখি হতে হবে। জন ডেমজানজুকএর বয়স এখন ৮৯ । কিডনি রোগে কাতর; তারপরও তাকে  হুইল চেয়ারে করে তার ক্লিভল্যান্ডের বাড়ি থেকে বের করে গতকাল- মানে, ১১ তারিখে  ক্লিভল্যান্ড বিমানবন্দর থেকে মিউনিখগামী একটি প্লেনে তুলে দেওয়া হয়।  আজ ১২/৫/২০০৯ সকালে জন ডেমজানজুক মিউনিখ পৌঁছেছে। 
 ডেমজানজুকের নির্মমতার একমাত্র জীবিত সাক্ষী  টমাস টয়ভি ব্লাটও ক্যালিফোর্নিয়া থেকে মিউনিখ পৌঁছেছেন। টমাস টয়ভি ব্লাটের বয়স এখন বয়স ৮১।  ডেমজানজুকের  অপরাধের পর সুদীর্ঘ ৬৬ বছর কেটে গেছে। তারপরও  ন্যায় বিচার চান টমাস টয়ভি ব্লাট। 
   টমাস টয়ভি ব্লাট; তোমার উদ্যোগ আমাদের অনুপ্রেরনা হে মহৎ প্রাণ ...মহাকালও দেখছে তোমাকে ...  সংবাদসূত্র:
 Click This Link

                    