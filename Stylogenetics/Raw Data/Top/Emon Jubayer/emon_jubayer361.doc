হিব্রুপুরাণ: অবশালোম

  অবশালোম।  হিব্রুপুরাণ অনুয়ায়ী অবশালোম  ছিলেন দায়ূদ নবীর (King David)  পুত্র। অতিশয়  সুদর্শন ছিলেন অবশালোম । এ প্রসঙ্গে হিব্রু বাইবেল (ওল্ড টেস্টামেন্ট)  লিখেছে,‘সমস্ত ইস্রায়েলের মধ্যে অবশালোমের তুল্য সৌন্দর্যে অতি প্রশংসনীয় কেহ ছিল না; তাহার পায়ের তালু হইতে মাথার তালু পর্যন্ত নির্দোষ ছিল। আর তাহার মস্তকের কেশ ভারী বোধ হইলে সে তাহা ছেদন করিত। বৎসরান্তর ছেদন করিত;  মস্তক মুন্ডন- সময়ে মস্তকের কেশ তৌল করিত।   (২ শমূয়েল ১৪: ২৬) Absalom শব্দটি হিব্রু। শব্দটির অর্থ ‘শান্তির জনক’। তবে   দায়ূদ নবীর এই সুদর্শন পুত্রটির জীবনে নামটির মাহাত্ব্য প্রতিফলিত হয়নি। অবশালোম ছিল ক্ষমতা লোলুপ এবং কূটকৌশলী । তবে  ধর্ষিতা বোনের প্রতিশোধ নিতে সৎ ভাইকে হত্যা করতে পিছপা হয়নি । এসব পরস্পরবিরোধী গুণাবলীর কারণে অবশালোম- এর জীবন ইউরোপীয়  শিল্পসাহিত্যের উপাদান হয়ে উঠেছে । সেই যাই হোক অবশালোম- এর কাহিনী ওল্ড টেস্টামেন্টের ২ শমূয়েল- এর ত্রয়োদশ  থেকে অষ্টাদশ অধ্যায়ে বর্ণিত রয়েছে। 
    রাজা  দায়ূদ ;  অবশালোম- এর বাবা দায়ূদ নবী শাসক হিসেবে সার্থক ছিলেন। হিব্রুপুরাণ অনুয়ায়ী ঈশ্বর নির্বাচিত দায়ূদ নবী অতুল বীরত্বের অধিকারী ছিলেন, যিনি গোলিয়াথ নামক ভয়ঙ্কর এক  দৈত্যকে হত্যা করে হিব্রুভাষীদের জীবন রক্ষা করেছেন। তবে দায়ূদ নবীর পারিবারিক জীবনে  শান্তি ছিল না ।   অসংখ্য স্ত্রী এবং রক্ষিতা ছিল তাঁর। সিংহাসনের উত্তরাধিকার একজন হওয়ায় পুত্রদের মধ্যে অসুস্থ প্রতিযোগিতা এবং অর্ন্তকলহ লেগে থাকত। যে অর্ন্তকলহ  অবশালোম- এর জীবনকেও দ্বগ্ধ করেছিল। 
 অবশালোম ছিলেন রাজা দায়ূদ-এর  তৃতীয় সন্তান। অন্য পুত্ররা হল অম্নোন এবং সলোমন । অবশালোম-এর মায়ের নাম মাখা (২ শমূয়েল :৩:৩) এবং  বোনের নাম তামর। অম্নোন ছিল অবশালোম এবং তামর-এর সৎ ভাই। অম্নোন- এর মায়ের নাম অহীনোয়ম। অম্নোন সৎবোন  তামর-এর রূপলাবন্যে কামদ্বগ্ধ হয়ে উঠেছিল। যদিও ওল্ড টেস্টামেন্টর লেবীয়  পুস্তকে (Leviticus)  রয়েছে ‘তোমার বিমাতৃকন্যার আবরণীয়, যে তোমার পিতা হইতে জন্মিয়াছে, যে তোমার ভগিনী, তাহার আবরণীয় অনাবৃত করিও না।’ (১৮:১১) তথাপি তামর- এর প্রতি প্রবল কামবোধ করে অম্নোন । সুন্দরীতমা তামর ছিল তন্বী রূপসী এবং উদ্ভিন্ন যৌবনা। অম্নোন  দিনদিন ভয়ানক উতলা বোধ করতে থাকে । সে ঠিক কি করবে বুঝতে পারে না। যোনাদাব নামে অম্নোন -এর এক চতুর বন্ধু ছিল। সব শুনে সে অম্নোন
কে বুদ্ধি দিল। বলল, তুমি অসুস্থতার ভান কর পড়ে থাক। তোমার অসুখের কথা শুনে  রাজা (দায়ূদ) এলে তাকে বলো যে তুমি তামরের হাতে পিঠা খেতে চাও। তাই হল। তামর অম্নোন- এর ঘরে এল।  তখন অম্নোন বলে, ‘... হে আমার ভগিনী, আইস, আমার সঙ্গে শয়ন কর। সে (তামর) উত্তর করিল, না, না, আমাকে মানভ্রস্ট করিও না, ইস্রায়েলের মধ্যে এমন কার্য করা কর্তব্য নয়। তুমি এ মূঢ়তার কর্ম করিও না।  (২ শমূয়েল ১৩:১১-১৩) তা সত্ত্বেও তামরকে ধর্ষন করে অম্নোন । 
    সৎ ভাইয়ের হাতে বোনের লাঞ্ছনাকে ফরাসি শিল্পী আলেকজান্দার কাবানেল (১৮২৩-১৮৮৯) এভাবে ফুটিয়ে তুলেছেন। 
 ধর্ষনের পর  অম্নোন এর মানসিক অবস্থার কথা  ওল্ড টেস্টামেন্টথেকে পাঠ করা যাক। ‘...পরে অম্নোন তাহাকে (তামর কে) অতিশয় ঘৃণা করিতে লাগিল। বস্তুত সে তাহাকে যেরূপ প্রেম করিয়াছিল, তদপেক্ষা অধিক ঘৃণা করিতে লাগিল; আর অম্নোন তাহাকে কহিল, গা তুল।  চলিয়া যাও। সে (তামর) তাহাকে কহিল, তাহা করিও না, কেননা আমার সঙ্গে কৃত তোমার প্রথম দোষ অপেক্ষা আমাকে বাহির করিয়া দেওয়া , এই মহাদোষ আরও মন্দ।  (২ শমূয়েল ১৩:১৫-১৬) তামর এর শেষ কথাটা হিব্রু বাইবেলের ইংরেজি সংস্করণে এভাবে রয়েছে: ‘No, my brother; for this wrong in sending me away is greater than the other that you did to me.’(2Samuel 13-20) এমন কাতর অনুরোধের  পরও তামরকে অত্যন্ত নির্দয়ভাবে বের করে দেয় অম্নোন । তামরকে বিলাপ করতে থাকে। অবশালোম তার বোনকে বলে  ‘Is it true that Amnon raped you? Don’t be so upset, since it’s all in the family anyway. It’s nothing to worry about.’ 
তারপর?
‘তদবধি তামর বিষন্ন ভাবে আপন সহোদর অবশালোমের গৃহে থাকিল।’ (২ শমূয়েল ১৩:২০) 
    শিল্পী জাঁ স্টিন এর আঁকা অম্নোন এবং তামার 
 আত্মজার লাঞ্ছনার কথা শুনে রাজা দায়ূদ ক্রোধে উন্মাদ হয়ে উঠলেন। তবে রাজা বিজ্ঞ বলেই ক্রোধ দমন করতে সমর্থ হলেন। অম্নোন কে বড় ভালোবাসতেন বলে  তাকে শাস্তি দিতে পারলেন না। তাছাড়া অম্নোন ছিল রাজার জ্যেষ্ট পুত্র এবং  সাম্রাজ্যের  উত্তরাধিকারী। অবশালোমও ধর্ষনের বিষয়ে ভালোমন্দ কিছু বলেনি অম্নোনকে।  তবে বোনকে ধর্ষন করায় অম্নোনকে সে ঘৃনা করত ঠিকই। 
    প্রাচীন ইসরাইলে বাল্-হাৎসোর । বাল একজন প্রাচীন সেমেটিক দেবতার নাম। আর হিব্রু ‘হাৎসোর’ শব্দটির মানে গ্রাম।  এই বাল্-হাৎসোর ভোজসভায়  অবশালোম-এর নির্দেশে তাঁর বিশ্বস্ত অনুচরেরা  অম্নোনকে হত্যা করে। 
 অম্নোন তামরকে ধর্ষনের পর দু-বছর কাটল।
এর পরের ঘটনা সম্পর্কে ওল্ড টেস্টামেন্ট লিখেছে, ‘সম্পূর্ন দুই বৎসর পরে ইফ্রয়িমের নিকটস্থ বাল্-হাৎসোরে অবশালোমের মেষগুলির লোমকাটা হইল; এবং অবশালোম সমস্ত রাজপুত্রকে নিমন্ত্রণ করিল।’ (২ শমূয়েল ১৩: ২৩)  অবশালোম রাজাকে নিমন্ত্র করল। রাজা ভোজসভায় যেতে রাজি হলেন না। তবে অবশালোম পীড়াপীড়ি করাতে অম্নোনকে  পাঠাতে রাজি হলেন রাজা দায়ূদ। অম্নোন  অন্যান্য রাজপুত্রদের সঙ্গে বাল্-হাৎসোরে এল। ... অম্নোনকে হত্যার জন্য  অবশালোম কেন বাল্-হাৎসোর-এর ভোজসভা  বেছে নিল এবং কেনই-বা অবশালোম প্রতিশোধের জন্য দু বছর অপেক্ষা করল-তাও ঠিক  বোঝা গেল না। অম্নোনকে হত্যা বোনের অপমানের প্রতিশোধ নাকি পথের কাঁটা দূর করা- তাও বোঝা গেল না। যা হোক। ‘ ... পরে অবশালোম আপন চাকরদিগকে এই আজ্ঞা দিল, দেখিও, দ্রাক্ষারসে অম্নোন এর চিত্ত প্রফুল্ল হইলে যখন আমি তোমাদিগকে বলিব, অম্নোনকে মার, তখন তোমরা তাহাকে বধ করিও, ভীত হইও না।   ...পরে অবশালোমের চাকরেরা অম্নোন এর প্রতি অবশালোমের আজ্ঞামত কর্ম করিল। তখন রাজপুত্রগন সকলে উঠিয়া আপন আপন খচরে চড়িয়া পলায়ন করিল।’(২ শমূয়েল ১৩: ২৩-২৯)
খচর= mule= খচ্চর (এই চারপেয়ে প্রাণিটি গাধা এবং ঘোটকীর মিলনজাত।)
   ১৬৫০ সালে শিল্পী নিকোলো দ্য সাইমনের আঁকা  অবশালোমের ভোজসভা।
 অবশালোম তার মাতামহের কাছে পালিয়ে চলে যায়। মাতামহর নাম তলমেয়। তিনি গশূর রাজ্যের রাজা ছিলেন। (গশূর রাজ্যটি সম্ভবত বর্তমান সিরিয়া) অবশালোম গশূরে  তিন বছর থাকে। এরই মধ্যে দায়ূদ রাজার  পুত্রশোক স্তিমিত হয়ে আসে। তৃতীয়পক্ষের মধ্যস্থতায়  যিরূশালেম ফিরে আসে অবশালোম । তবে রাজা অবশালোমের সঙ্গে দেখা করেন নি । এভাবে দু-বছর কাটল। যা হোক। পরে রাজা অবশ্য অবশালোম-এর  সঙ্গে দেখা করতে সম্মত হলেন। 
    প্রাচীন ইজরায়েলের মানচিত্র। ঐক্যবদ্ধ ইজরায়েল রাষ্ট্রটি গড়ে উঠেছিল ১০২০ থেকে ৯৩০ খ্রিস্টপূর্বের মাঝামাঝি। যদিও যথার্থ তারিখ সম্বন্ধে মতভেদ রয়েছে।   ঐক্যবদ্ধ রাজতন্ত্রের পূর্বে ইজরাইলিয় গোত্র একটি শাসকের অধীনে মিত্রসঙ্ঘে বসবাস করত। ১০২০ খ্রিস্টপূর্বে বিজাতীয় গোত্রের হুমকির ফলে ইহুদি গোত্রসমূহ ঐক্যবদ্ধ রাজ্য গঠন করতে বাধ্য হয় এবং ঐ বছরই শমূয়েল বেঞ্জামিন গোত্রের সৌলকে প্রথম রাজা হিসেবে অভিষিক্ত করেন। ১০০৬ খ্রিস্টপূর্বে David বা দায়ূদ নবী ইজরায়েল রাষ্ট্রটিকে দৃঢ় ভিত্তির উপর স্থাপন করেন।  ওল্ড টেস্টামেন্ট বা বাইবেলের পুরাতন নিয়ম  হিব্রুভাষী জনগনের  ইতিহাস। আসলে এটি বহুগ্রন্থের একটি অখন্ড সংস্করণ। গ্রন্থকারের নাম অবশ্য নিশ্চিতরূপে জানা যায়নি। তবে একজন লেখকের অস্তিত্ব অনুমান করা হয়। ওল্ড টেস্টামেন্টের  প্রথম পাঁচটি গ্রন্থের রচয়িতা মুসা বলে ধারণা করা হয়। প্রথম পাঁচটি গ্রন্থকে  বলে Pentateuch.. 
 এরপর অবশালোম ইজরাইলের রাজা হওয়ার পরিকল্পনা করে । এ উদ্দেশ্যে সে   প্রতিদিন রথে চেপে দলবল নিয়ে যিরূশালেম নগরের প্রবেশদ্বারের সামনে চলে যেত। রাজ্যের নানা স্থান থেকে লোকজন বিচারের আশায় রাজা দায়ূদের কাছে আসত । অবশালোম তাদের সঙ্গে আন্তরিক ভাবে কুশল বিনিময়ত করত। অবশালোম তাদের বলত,‘See, your claims are good and right; but there is no one deputed by the king to hear you.’(2 Samuel 15:3) অবশালোম তাদের আরও বলত, ‘If only I were judge in the land! Then all who had a suit or cause might come to me, and I would give them justice.’(2 Samuel 15:4)  এভাবে  রাজ্যে অবশালোম এর জনপ্রিয়তা বৃদ্ধি পায়। 
চার বছর কাটল।
একদিন অবশালোম রাজাকে বলল, আমি হিব্রোণ যেতে চাই।
কেন? 
আমি যেন গশূর থেকে  যিরূশালেম নগরে ফিরতে পারি সে জন্য হিব্রোণের দেবালয়ে মানত করেছি। আমাকে পশুবলি দিতে হবে। 
রাজা সম্মত হয়ে প্রসন্নচিত্তে বললেন, কুশলে যাও।
    প্রাচীন ইজরাইলের মানচিত্রে  হিব্রোণ-এর অবস্থান । কোনও কোনও সূত্রমতে অবশালোম এর জন্ম হিব্রোণে। 
 যিরূশালেম নগরের দুশোর মানুষ অবশালোম এর সঙ্গে হিব্রোণ যাত্রা করল। এরা কেউই  অবশালোম-এর প্রকৃত অভিসন্ধি বুঝতে পারেনি । অবশালোম সারা রাজ্যে গুপ্তবার্তা পাঠালেন। যাতে করে  তূরীর আওয়াজ শুনলেই সবাই যেন চিৎকার করে বলে: অবশালোম হিব্রোণ-এর রাজা হয়েছে। রাজা দায়ূদের  মন্ত্রী  অহীথোফল। তিনি  গীলো নগরে ছিলেন।  উপাসনালয়ে বলিদান কালে  অবশালোম অহীথোফলকে ডেকে পাঠাল। ...‘আর চক্রান্ত দৃঢ় হইল। কারণ অবশালোম পক্ষীয় লোক উত্তর উত্তর বৃদ্ধি পাইতে লাগিল।’ (২ শমূয়েল ১৫:১২) যথাসময়ে রাজার কানে অবশালোম-এর বিদ্রোহের কথা পৌঁছল। রাজ উদ্বিগ্ন হয়ে বললেন,‘Get up! Let us flee, or there will be no escape for us from Absalom. Hurry, or he will soon overtake us, and bring disaster down upon us, and attack the city with the edge of the sword.’ (2 Samuel 15:13) 
তারপর উপপত্নীদের  যিরূশালেম  নগরে রেখে আতঙ্কগ্রস্থ রাজা যিরূশালেম নগর ত্যাগ করলেন। 
‘...আর অবশালোম ও ইস্রায়েলের সমস্ত লোক যিরূশালেমে প্রবেশ করিল, অহীথোফলও তাহার সঙ্গে আসিল ।  ...পরে অবশালোম অহীথোফল কে কহিল, এখন কি কর্তব্য? তোমরা মন্ত্রণা দেও। তখন  অহীথোফল কহিল, তোমার পিতা বাটী রক্ষার্থে যাহাদিগকে রাখিয়া গিয়াছেন, তুমি আপন পিতার সেই উপপতœীদের কাছে গমন কর, তাহাতের সমস্ত ইস্রায়েল শুনিবে যে , তুমি পিতার ঘৃণাস্পদ হইয়াছ, তখন তোমার সঙ্গী সমস্ত লোকের হস্ত সবল হইবে। (২ শমূয়েল ১৬:২০-২১) So they pitched a tent for Absalom upon the roof; and Absalom went in to his father’s concubines in the sight of all Israel. (2 Samuel 16:20)
    যিরূশালেম-এর প্রাসাদে উপবিষ্ট অবশালোম। তাঁর  দু’পাশে মন্ত্রণাদাতা অহীথোফল এবং উপদেষ্টা অর্কীয় হূশয়। 
 রাজার উপর কীভাবে আক্রমন করা যায় সে ব্যাপারে জরুরি বৈঠক বসল। অহীথোফল বলল,  ১২ হাজার সৈন্য সমেত আজ রাতেই রাজার উপর আক্রমন করা হোক। অবশালোম উপদেষ্টা অর্কীয় হূশয় এর মতামত জানতে চাইল। অর্কীয় হূশয় সরাসরি রাজার উপর আক্রমনের পক্ষপাতী ছিল না। সে বলল,  অহীথোফল  যা বলল তাতে ঈশ্বর সায় দেবেন না। কারণ, রাজা দায়ূদ ঈশ্বর নির্বাচিত এবং অতুল বীরত্বের অধিকারী। রাজাকে সরাসরি আক্রমন করা হলে পরাজয় অবধারিত। বরং আরও সৈন্য সমাবেশ করা হোক। অন্যান্য গোত্র নেতারা অর্কীয় হূশয় কে সমর্থন করল। ......When Ahithophel saw that his counsel was not followed, he saddled his donkey and went off home to his own city. He set his house in order, and hanged himself; he died and was buried in the tomb of his father.
(2 Samuel 17:23) 
 উল্লেখ্য  ইংরেজ কবি জন ড্রাইডেন (১৬৩১-১৭০০) এই ঘটনার ওপর ভিত্তি করে Absalom and Achitophel    নামে রাজনৈতিক ব্যঙ্গ কবিতা লিখেছেন।
    অবশালোম নির্মিত স্তম্ভ।
 রাজা দায়ূদ সসৈন্য জর্দান নদী পাড় হলেন। 
অবশালোমও  সসৈন্য অগ্রসর হল। যদিও শেষ রক্ষা হয়নি। উপদেষ্টা অর্কীয় হূশয় অবশালোমকে বিভ্রান্ত করেছিল । কারণ অর্কীয় হূশয় ছিল রাজা দায়ূদ-এর শুভাকাঙ্খী। অহীথোফল-এর পরিকল্পনা মাফিক পূর্বেই ১২ হাজার সৈন্য নিয়ে রাজা দায়ূদকে অতর্কিতে আক্রমন করা উচিত ছিল। তা না-করে  অর্কীয় হূশয় এর পরিকল্পনা অবশালোমের বিপদ ডেকে আনে।  এ প্রসঙ্গে জনৈক  পন্ডিত লিখেছেন:  We later see that Ahithophel’s good advice to attack David and his men while they are weary and tired with 12,000 men was thwarted by purposely bad advice by Hushai.  ‘...ইফ্রয়িম অরণ্যে যুদ্ধ হইল। সে স্থানে ইস্রায়েলের লোকেরা দায়ূদের দাসদের সম্মূখে আহত হইল, আর সেই দিন তথায় মহাসংহার হইল, বিংশতি সহ¯্র লোক মারা পড়িল। ফলতঃ যুদ্ধ তথাকার সমস্ত অঞ্চলে ব্যপ্ত হইল; এবং সেই দিন খড়গ যত লোককে গ্রাস করিল, অরণ্য তদপেক্ষা অধিক লোককে গ্রাস করিল ... 
     Albert Weisgerber  এর আঁকা ঝুলন্ত অবশালোম । 
 ... আর অবশালোম হঠাৎ দায়ূদের দাসগনের সম্মুখে পড়িল; অবশালোম আপন খচরে চড়িয়াছিল, সেই খচর তথাকার বড় একটি এলা ( oak)  বৃক্ষের শাখার নীচে দিয়া গমন করাতে সেই এলা বৃক্ষে অবশালোমের মস্তক বদ্ধ হইল ; তাহাতে সে আকাশের ও পৃথিবীর মধ্যে ঝুলিয়া রহিল ।  (২ শমূয়েল ১৮: ৬-১০)
    গুস্তাফ ড্যের- এর আঁকা অবশালোম এর ঝুলন্ত অবস্থা । 
    রাজা দায়ূদ এর সৈন্যরা ঝুলন্ত অবশালোম কে বল্লম বিদ্ধ করে হত্যা করেছিল।  
 নাঃ। অবশালোম-এর স্বপ্ন সফল হয়নি। সে রাজ্যের বিচারক হতে পারেনি। পিতার বিরুদ্ধে যুদ্ধে তার মৃত্যু ঘটেছিল। অম্নোন সৎবোন  তামর-এর রূপলাবন্যে কামদ্বগ্ধ হয়ে  তাকে ধর্ষন করেছিল। ওল্ড টেস্টামেন্টের সেই মর্মান্তিক  শ্লোক আমাদের কালে এসে আছড়ে পড়ে। ‘ ... তদবধি তামর বিষন্ন ভাবে আপন সহোদর অবশালোমের গৃহে থাকিল।’ (২ শমূয়েল ১৩:২০)So Tamar remained desolate in her brother Absalom's house. বোনের লাঞ্ছনার প্রতিশোধ ঠিকই নিয়েছিল বিবেকবান অবশালোম ...
   জেরুজালেমের কাছে অবশালোম নির্মিত স্তম্ভ। সিঁড়ি এবং অভ্যন্তর ভাগের দৃশ্য । এ বিষয়ে ওল্ড টেস্টামেন্ট লিখেছে  ‘... রাজার তলভূমিতে যে স্তম্ভ আছে, অবশালোম জীবনকালে তাহা নির্মাণ করাইয়া আপনার জন্য স্থাপন করিয়াছিল, কেননা সে বলিয়াছিল, আমার নাম রক্ষা করিতে আমার পুত্র নাই। এই জন্যে সে আপন নামানুসারে ঐ স্তম্ভের নাম রাখিয়াছিল ; অদ্যাপি তাহা অবশালোমের স্তম্ভ বলিয়া বিখ্যাত আছে।’ (২ শমূয়েল ১৮:১৮)
  ছবি: ইন্টারনেট।
 তথ্যসূত্র: 
 http://www.mechon-mamre.org/p/pt/pt08b13.htm http://bible.oremus.org/?passage=2Samuel+13 http://www.keyway.ca/htm2002/absalom.htm  http://en.wikipedia.org/wiki/Absalom 

                    