আমার মাতৃধর্ম



                        উড়িয়েছি ফানুস  বৌদ্ধপূর্ণিমার রাতেচড়কের মেলায় হেঁটেছি চৈত্ররোদেখ্রিস্টের গান গেয়েছি গির্জার মাঠেকরেছি দুআ সুবেহ সাদিকের ক্ষণে। এইই আমার মাতৃধর্মের রূপ যে ধর্মে সব ধর্মই  আজ লীন। এর বন্ধন উষ্ণ অটটু  অক্ষয়এর উদারতায় মুগ্ধ বিশ্ববাসী ।  এই বাংলায় হাজার বছর আগেকী এক আবেগী পূণ্য মাহেন্দ্রক্ষণে গড়েছিল ভিত লোকজ মাতৃধর্মের চর্যাপদের  সৃজনী  ঋদ্ধ কবিরা। যে বাংলার  উথাল কাজল  দিনে,  একতারা হাতে মরমী বাউল-মেঘ।সাত ’শ বছর বৃষ্টিতে  ভিজে ভিজে আরব্য রাসুল বাংলায় দয়াল নবী। তান্ত্রিকেরা   নারীর  গোপন ঘরেবসবাস করে নিগূঢ় সত্য-সনে। জিকিরে উন্মাদ  দরবেশ-সুফিগণ;   রাধা উন্মাদ শ্যামল কৃষ্ণ প্রেমে।মাতৃধর্মের মূলে প্রোথিত প্রেম যে প্রেমে বাজে চিরকল্যাণী সুর,অভিন্ন সুতোয় যেনবা নানান  ফুল মিশ্র গন্ধটি বড়ই সুমধুর । 

