প্রাচীন মিশর: যুগবিভাগ

 মিশরের মানচিত্র। মিশর, বিশেষ করে প্রাচীন মিশর নিয়ে মানুষের কৌতূহল যেন শেষ নেই । সেই সঙ্গে, ইন্টাররেটে কিংবা ছাপা অক্ষরে   প্রাচীন ইতিহাস পাঠের প্রতিও রয়েছে গভীর আগ্রহ । বিশ্বের ওই সুপ্রাচীন সভ্যতাটির ব্যাপ্তি  প্রায় ৫০০০ বছর।। কাজেই এই সুদীর্ঘকালের ইতিহাস অধ্যায়নের জন্য আবশ্যক  পদ্ধতিগত এবং পর্যায়ক্রমিক পাঠ । খাপছাড়া ভাবে মিশরের ইতিহাস সম্বন্ধে পরিপূর্ণ জ্ঞানলাভ  সম্ভব নয়। এই কারণেই প্রয়োজন প্রাচীন মিশরের যুগবিভাগ সম্বন্ধে স্বচ্ছ ধারণা । মিশরবিদগন  প্রাচীন মিশরের সুদীর্ঘ ৫০০০ বছরের ইতিহাস কে বেশ কয়েকটি পর্যায়ে বিভক্ত করেছেন। এই পর্যায়গুলি  মনে রাখলে    প্রাচীন মিশরের ইতিহাস আরও পরিস্ফুট হয়ে উঠবে ...খাফরি পিরামিড । খাফরি পিরামিড-এর অভ্যন্তরে ফারাও খাফরির সমাধি রয়েছে। খাফরি ছিলেন প্রাচীন মিশরের চতুর্থ রাজবংশের ফারাও । তার শাসনকাল ২৫৫৮ থেকে ২৫৩২ খ্রিস্টপূর্ব। এভাবেই প্রাচীন মিশরের কোনও ফারাও এর পরিচয় কিংবা ঘটনাকে উপস্থাপন করা হয়। কাজেই প্রাচীন মিশরের ইতিহাস পঠনপাঠনে প্রাচীন মিশরের  যুগবিভাগ সম্বন্ধে ধারণা অনিবার্য ...মিশরবিদগন দীর্ঘদিন গবেষনা করে প্রাচীন মিশরের ইতিহাসকে চারটি যুগে ভাগ করেছেন। পুরাতন, মধ্য, নতুন এবং পরবর্তী। তো, এই যুগবিভাগের পক্ষে যুক্তি কি?এই প্রসঙ্গে প্রখ্যাত মিশরতত্ত্ববিদ Jacques Kinnaer   লিখেছেন:The more than 3000 year long history of Ancient Egypt has been divided into 8 or 9 periods, sometimes called Kingdoms.  (সব মিলিয়ে ২৬ টি রাজবংশকে চিহ্নিত করা গেছে) This modern-day division is somewhat arbitrarily based on the country's unity and wealth and the power of the central government. The Ancient Egyptians themselves did not group their rulers according to such criteria. They rather seem to have developed the notion of dynasties throughout their history...যা হোক। পুরাতন যুগের পূর্বে অবশ্য আরও দুটি পর্যায় রয়েছে। এক. রাজবংশ-পূর্ব যুগ এবং দুই. আদি রাজবংশ। যা হোক। এসব যুগ আবার প্রথম, দ্বিতীয় এবং তৃতীয়-এই তিনটি মধ্যবর্তী পর্যায়ে বিভক্ত। এই মধ্যবর্তী পর্যায়ের বিশেষ বৈশিষ্ট্য ছিল সা¤্রাজ্যে রাজনৈতিক বিভাজন সৃষ্টি হওয়া,   দূর্বল শাসক কর্তৃক কেন্দ্রীয় সরকার-এর অখন্ডতা বিনষ্ট করা  এবং  সাম্রাজ্যের প্রশাসনিক কর্তৃত্ব অস্বীকার করা। রাজবংশ পূর্ব যুগ (Pre-Dynastic Period) : রাজবংশ পূর্ব যুগের সময়কাল: ২৫০০০-৩০০০ খ্রিস্টপূর্ব। এই পর্যায়ের প্রাপ্ত প্রতœনিদর্শন এই ইঙ্গিতই  দেয় যে-২৫০০০ বছর আগেও নীল নদের তীরে মানুষ বাস করত। এবং সে উপত্যকাজুড়ে ছিল বিস্তির্ণ বৃক্ষশূন্য সবুজ তৃণভূমি। সেই   তৃণভূমিতে গড়ে উঠেছিল প্রাগৈতিহাসিক মানববসতি । প্রাচীন মিশরে রাজবংশ গড়ে উঠবার আগে অবশ্য নীল নদীর পাড়ে ক্ষুদ্র ক্ষুদ্র ট্রাইবাল রাজ্য গড়ে উঠেছিল। এসব ট্রাইবাল রাজ্য ভেঙে গড়ে উঠেছিল রাষ্ট্র-যার জন্য প্রয়োজন ছিল ধর্মের। সে কথাও আমরা জানি। নীল নদের ছবি। এই নদের পাড়েই  গড়ে উঠেছিল সুপ্রাচীন মিশরীয় সভ্যতা। আদি রাজবংশ (Early Dynasty)আদি বা প্রাথমিক যুগের রাজবংশের সময়কাল ৪০০০ থেকে ২৬৮০ খ্রিষ্টপূর্ব। এই সময়েই  প্রাচীন মিশরীয়  সভ্যতার সাংস্কৃতিক জগতের প্রাথমিক রূপটি গড়ে উঠেছিল, যা পরবর্তী ৩০০০ বছর অবধি সমগ্র অঞ্চলে অপরিবর্তনীয় রয়ে গিয়েছিল। এই সময়কালে প্রাচীন  মিশরীয় ভাষার বিকাশ হয়েছিল। এই বিষয়ে মিশরতত্ত্ববিদদের মূল্যায়ন হল: ... Writing evolved from a few simple signs mainly used to denote quantities of substances and their provenance, to a complex system of several hundreds of signs with both phonetic and ideographic values...মেনেস। আদি রাজবংশের প্রতিষ্ঠাতা ফারাও মেনেস। মেনেস এর ক্ষমতা গ্রহনের পূর্বে মিশর আপার (উচ্চ) এবং লোয়ার (নিম্ন) অঞ্চলে বিভক্ত ছিল। মেনেস   আপার ও লোয়ার মিশরকে একীভূত করে ঐক্যবদ্ধ একটি সাম্রাজ্যে পরিনত করেন। ফারাও মেনেস-এর রাজধানী ছিল মেমফিস নগর । এই যুগান্তকারী ঘটনাই প্রাচীন মিশরে রাজবংশের শাসনের সূচনা করে। পুরাতন রাজবংশ (Old Kingdom)পুরাতন রাজবংশের সময়কাল ২৬৫০-২১৫০ খ্রিস্টাব্দ। পিরামিড নির্মানই  এই যুগের অন্যতম  বৈশিষ্ট্য। বিশেষ করে এ যুগে নির্মিত সাককারার স্টেপ পিরামিডটি আজও পর্যটকের মনে বিস্ময়ের উদ্রেক করে। পুরাতন রাজবংশের সময়কালে  শিল্পকলায় অভূতপূর্ব অগ্রগতি অর্জিত হয়েছিল। মিশরীয় শিল্পীরা নিবিড়ভাবে  প্রকৃতি পর্যবেক্ষণ করে তা উপসনাগৃহ এবং সমাধিসৌধের দেওয়ালে এঁকেছিল-যা আজও পর্যটকের মনে বিস্ময়ের সৃষ্টি করে। যা হোক। ৬ষ্ট রাজবংশের শেষে মিশরজুড়ে ক্ষুদ্র ক্ষুদ্র প্রাদেশিক রাজ্য গড়ে ওঠে এবং ফারাও-এর একচ্ছত্র আধিপত্যকে চ্যালেঞ্জ করে। সাককারার স্টেপ পিরামিড। পুরাতন রাজবংশ আমলে নির্মিত।প্রথম মধ্যবর্তী  পর্যায় (First Intermediate periods)প্রথম মধ্যবর্তী পর্যায়ের সময়কাল: ২১৫০-২০৬০ খ্রিস্টপূর্ব। এই সময়টি মিশরের ইতিহাসে  অন্ধকার যুগ বলে চিহ্নিত । এই সময়য়ে বৈশিষ্ট্য হল  বিপন্ন কেন্দ্রীয় শাসন, গৃহযুদ্ধ এবং  মিশরের ক্ষমতা দখলের জন্য প্রতিদ্বন্দি রাজ্যসমূহের সংঘাত। এই সময়ে সপ্তম, অস্টম, নবম, দশম এবং একাদশ রাজবংশের শাসন অব্যাহত ছিল। অন্ধকারের মধ্যেও থাকে আলোর সম্ভাবনা। মিশরীয সাহিত্যে প্রথম স্ফুরণ ঘটেছিল এই  মধ্যবর্তী পর্যায়েই। আইপুওয়ের প্যাপিরাস। প্রাচীন মিশরীয় কবিতা। এর প্রকৃত নাম: ‘সর্বশক্তিমান এবং আইপুওয়ের -এর মধ্যে সংলাপ’। কাব্যটি দশম অথবা একাদশ রাজবংশ-এর সময়কালে রচিত।মধ্য পর্যায়ের রাজবংশ (Middle Kingdom)মধ্য পর্যায়ের রাজবংশের সময়কাল ২০৫৫-১৯৯১ খ্রিস্টপূর্ব। ফারাও Mentuhotep 2  রাজনৈতিক এবং সামাজিক বিশৃঙ্খলা দূর করেন। এবং মধ্য পর্যায়ের রাজবংশের আমলে  মিশরের ইতিহাসের শেষ বারের মতো পিরামিড তৈরি হতে থাকে। ১৯৯১ খ্রিস্টপূর্বের পরে আর পিরামিড তৈরি হয়নি। এই ঐতিহাসিক যুগে বহিরাগত এশিয়রা নীল নদের বদ্বীপে বসতি স্থাপন করতে থাকে। এদের সংখ্যা ক্রমে বৃদ্ধি পেয়েছিল। এবং তাদের নির্বাচিত নেতা স্থানীয় প্রশাসক নির্বাচিত হয়। ফারাও দ্বিতীয় মেনতুহোতেপ দ্বিতীয় মাধ্যমিক পর্যায় (Second Intermediate periods)দ্বিতীয় মাধ্যমিক পর্যায়ের সময়কাল ১৮০০-১৫৫০ খ্রিস্টাব্দ।  ১৬৭৪ খ্রিস্টপূর্বে মিশরে হাইকসস-রা আক্রমন করে। মিশরীয় সৈন্যরাও রুখে দাঁড়িয়েছিল। সে যাইই হোক। হাইকসস- রা ছিল   পশ্চিম এশিয়ার সেমেটিক যাযাবর। এদের কাছ থেকে  মিশরীয়রা ব্রোঞ্জ, নতুন অস্ত্র  এবং ঘোড়াটানা রথে ব্যবহার  শিখেছিল।  এই ছবিতে  মিশরীয় ফারাও প্রথম আহমোসে হাইকসস দের বিরুদ্ধে যুদ্ধ করছেন নতুন সাম্রাজ্য (New Kingdom)নতুন সাম্রাজ্যের সময়কাল ১৫৫০-১০৬৯ খ্রিস্টপূর্ব।  নতুন সা¤্রাজ্যে অস্টাদশ, উনবিংশ এবং বিংশ রাজবংশ শাসন করেছিল । জনৈক মিশরবিদের মতো,  It was Egypt’s most prosperous time and marked the peak of its power.  এই সময়ে মিশর প্রথমবারে মতো বর্হিবিশ্বে সামরিক অভিযান প্রেরণ করে। মিশরীয় সৈন্যরা সিরিয়া এবং ফিলিস্তিন আক্রমন করে । অবশ্য আমুন দেবতার পুরোহিতের ক্ষমতা বৃদ্ধি পেলে সাম্রাজ্যটি বিভক্ত হয়ে পড়ে এবং পতন ঘটে।  দ্বিতীয় রাসেমেসস (১২৯০/১২২৪) উনিশতম রাজবংশের তৃতীয় শাসক। ইনি ৬৭ বছর শাসন করেছেন। ফারাও দ্বিতীয় রাসেমেসস কে  মিশরের ফারাওদের মডেল বলা হয়। তৃতীয় মাধ্যমিক পর্যায়  (Third Intermediate periods)তৃতীয় মাধ্যমিক পর্যায়ের সময়কাল: ১০৬৯-৭৫২ খ্রিস্টপূর্ব; এই সময় কাল ১০৭০ খ্রিস্টপূর্বে ফারাও ষষ্ঠ রামেসেস এর মৃত্যু থেকে ৬৬৪ খ্রিস্টপূর্বে প্রথম সামতিক প্রতিষ্ঠিত  ছাব্বিশতম রাজবংশ পর্যন্ত বিস্তৃত। এর  পূর্বে অবশ্য পঁচিশতম রাজবংশের নুবিয় রাজাদের নির্বাসিত করা হয়েছিল।  এই সময়ে অর্থনৈতিক সমস্যা এবং গৃহযুদ্ধ মিশরকে দূর্বল করে ফেলেছিল। একই সময়ে সাম্রাজ্যে চার জন ফারাও শাসন করতেন। প্রাচীন মিশরের থিবস নগরের দেবতা আমুন এর প্রধান পুরোহিত। এই সময়রের রাজনীতিতে বিশেষ ভূমিকা ছিল। পরবর্তী রাজ্য (Late Kingdom)পরবর্তী রাজ্য-এর সময়কাল: ৭৫২-৩৪৩  খ্রিস্টপূর্ব; এই পর্যায়ে মিশরে বিদেশি শক্তির আগ্রাসন সংঘটিত হয়। এই সময়ে আসিরিয়, ব্যাবিলনিয় এবং  পারসিক সৈন্যরা মিশর আক্রমন করে।ফারাও  Nectanebo 2 -এর শাসনামলে পারস্যের নিয়ন্ত্রনে চলে  যায় মিশর । সেই সঙ্গে মিশরে স্থানীয় মিশরীয়দের শাসনের অবসান ঘটে। মিশরের পরবর্তীকালের শাসকগন  অ-মিশরীয় ।  ৩৩২ খ্রিস্টপূর্বে গ্রিক সম্রাট আলেকজান্দার এর সামরিক  অভিযান মিশরে  পারসিক শাসনের অবসান ঘটায়। এর পর মিশরে  টলেমিয় বংশের শাসন সূচিত হয়।ছবি: ইন্টারনেট।তথ্যসূত্র: http://www.guardians.net/hawass/chronology.htmhttp://www.ancient-egypt.org/

