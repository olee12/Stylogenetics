আমার লেখা একটি unreleased গান: একা (২)



                        তুমি কি মনে রেখেছ সব কটা গান?
ডায়েরিটা হারিয়ে গেলে জান না কি হবে?
 যদি তুমি চাও চারিদিকে শুধু আঁধার (এখানে ছিল চারিদিকে শুধু অন্ধকার) তবুও পারবে না ফেরাতে জীবনের সকল উৎসব
 কেন যে ফিরে এলে মাঝরাতে বৃষ্টির ভেতরে?
 এবার ফেরার পালা 
অথচ ফিরব কোথায়?
তা না বুঝে 
একটার পর একটা আগুন নিভে যায় ...
 কেন যে ফিরে এলে মাঝরাতে বৃষ্টির ভেতরে?
 বহুদূরে হেঁটে এলে কিছু ছায়ার দেখা মেলে ...
   জন । গানটির কম্পোজার ও ভোকাল। জন আমার চেয়ে বয়েসে ১২/১৩ বছরের ছোট হলেও আমরা খুব ভালো বন্ধু। 
  ঐতিহাসিক প্রেক্ষাপট: 
 ঠিক মনে নেই- গানটা ২০০০ সালের মার্চ কি এপ্রিলে লেখা। সেসব বেকার আর বেকারার 
দিনে শান্তিনগরের বাড়িতে বসে বসে দিনরাত সিগারেট টানতাম-গিটারও ছিল একটা।  
জন, (ব্ল্যাক-এর ভোকাল) প্রতিদিনই আসত। ওর সঙ্গে আমার পরিচয় করিয়ে দিয়েছিল জুবায়ের মালিক (বাঁশীবাদক) ...তো, সেসময় একদিন লিরিক চাইতেই আমি আমার সদ্য লেখা পদ্যখানি জনের হাতে ধরিয়ে দিলাম। 
এরপর ওর কারিশমা। 
     ব্ল্যাক। ডানদিক থেকে জন তাহাসান জাহান মেরাজ আর টনি। এখন অবশ্য এই ফর্মেশন নেই!
 একা -২ ব্ল্যাক এর প্রথম গান।  মানে ব্ল্যাক-এর ভোকাল জন-এর সঙ্গে বসে আমার প্রথম গান। গানটা কেন রিলিজ করেনি তা জনই জানে। জিজ্ঞেস করেও সদুত্তর পাইনি। জন কর্কট রাশি বলে খোঁচাইনি। কর্কট কারণ ছাড়া কিছু করেন না। কারণটা অন্যদের সব সময় বলেও না।
আজ সকালে ইউটিউবে আবিস্কার করার পর থেকে বিষন্ন বোধ করছি ...
লিডটা আসিফ-এর বাজানো-ও তখন বুয়েটে পড়ত; এখন কর্নেলে থিসিস করছে। গানে বৃষ্টির কথা থাকায়  লিডটায় রাগ মেঘ এর ছায়া আছে। শেষে তবলার তেহাই এর মত করে শেষ। মেধাবী জেনারেশনের  ক্রিয়েটিভিটি আর কি। 
  জন
                            
                    