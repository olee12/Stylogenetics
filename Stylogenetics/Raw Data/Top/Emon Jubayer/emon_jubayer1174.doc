‘চারিদিকে মোর উড়িছে কেবল শুকানো পাতার মলিন ফুলদল।’ নজরুলের একটি গান


 
                        কাজী নজরুল ইসলাম। কবির শেষ জীবনের ছবি। এত বয়সেও চোখের কৌতূহলজ্যোতি নিভে নাই। কিছু বোঝা গেল কি? হ্যাঁ, জীবনের কোনও অব্যস্থাতেও চোখের কৌতূহলের জ্যোতি যেন ম্লান না হয়ে আসে। আমাদিগের প্রতি কবির এই অনিবার্য নির্দেশ। এখন তো বাঙালির অনভিপ্রেত দুযোর্গের কাল চলছে। হিরণময় জ্যের্তিময় কাজী নজরুল ইসলাম এক্ষণে আমাদিগের সহায় হোন-ভরসাস্থল হোন। এই প্রার্থনা।
 রবীন্দ্রবলয়ে বেঁচে থেকেও বাংলা গানকে নিজস্ব শৈলী ও আঙ্গিকে এক লোকোত্তর স্তরে পৌঁছে দিয়েছেন কাজী নজরুল ইসলাম। যে গানের তাৎপর্য এই একুশ শতকেও  ম্লান তো নয়ই বরং নজরুলের গানের দিকে নতুন ভাবে আজও তাকানো যায়। ‘হারানো হিয়ার নিকুঞ্জপথে’ তেমনি একটি গান। মাত্র ৮ লাইনের গান।
 হারানো হিয়ার নিকুঞ্জপথে কুড়াই ঝরা ফুল একলা আমি।
তুমি কেন হায় আসিলে হেথায় সুখের সরগ (স্বর্গ) হইতে নামি?
 চারিদিকে মোর উড়িছে কেবল শুকানো পাতার মলিন ফুলদল।
বৃথাই সেথা হায় তব আঁখিজল ছিটাও অবিরল দিবসযামী।
 এলে অবেলায় পথিক বেভুল বিঁধিছে কাঁটা নাহি যবে ফুল।
কী দিয়ে বরণ করি ও চরণ নিভিছে জীবন জীবনস্বামী।
 বোঝা যায় বিরহের গান।  কিন্তু, প্রথম লাইনেই হোঁটচ।‘হারানো হিয়ার নিকুঞ্জপথে’-এই কথাটাই কেমন রহস্যময়।  নিকুঞ্জপথে মানে বাগানের পথ। সেখানে কেউ ফুল কুড়াচ্ছে।
 হারানো হিয়ার নিকুঞ্জপথে কুড়াই ঝরা ফুল একলা আমি।
 বোঝা গেল। কিন্তু, হারানো হিয়ার কেন? রহস্য এখানেই। তাই বলছিলাম:‘হারানো হিয়ার নিকুঞ্জপথে’-এই কথাটাই কেমন রহস্যময়। ‘হারানো হিয়ার নিকুঞ্জপথে’-এই কথার ইংরেজি কী হবে? গারডেন পাথ অভ লস্ট হার্ট। লস্ট হার্ট? ছবিটা ঝাপসা এখানেই। যেন, বাস্তবে ঘটছে না কিছুই। সবই বিবর্ণ স্বপ্ন দৃশ্য। এই গানটি নজরুল কত সালে  লিখেছিলেন? সঠিক বলতে পারি না। কিন্তু, সাহিত্য অলোচনায় ‘সুরিয়ালিজম’ নামক একটি শব্দ ততদিনে প্রতিষ্ঠা পেয়ে গেছে। হারানো হিয়ার নিকুঞ্জপথে বলাতে সবটাই পরাবাস্তব বলে ভ্রম হয়। গানটির দৃশ্যকল্পও কেমন স্বপ্নময়। 
 চারিদিকে মোর উড়িছে কেবল শুকানো পাতার মলিন ফুলদল।
বৃথাই সেথা হায় তব আঁখিজল ছিটাও অবিরল দিবসযামী।
 সম্ভবত কিছুই ঘটেনি। বিরহীনি কল্পনা করেছে। 
 হারানো হিয়ার নিকুঞ্জপথে কুড়াই ঝরা ফুল একলা আমি।
তুমি কেন হায় আসিলে হেথায় সুখের সরগ (স্বর্গ) হইতে নামি?
 সুখের সরগ (স্বর্গ) বলাতে রহস্য ঘনিভূত হয়েছে। মনে হয় কেউ উপর থেকে নেমে এসেছে। যে এল-তাকে আবার-অবেলার পথিক বেভুল বলা হচ্ছে।
 এলে অবেলায় পথিক বেভুল বিঁধিছে কাঁটা নাহি যবে ফুল।
 হারানো প্রেমিককে বরণ করতে চাচ্ছে; পারছে না। কেননা, জীবন নিভে যাচেছ।
 কী দিয়ে বরণ করি ও চরণ নিভিছে জীবন জীবনস্বামী।
 কথাও হচ্ছে। তারপরও সবই কেমন আবছা। ম্লান। এই সুরিয়ালিস্ট নজরুলের আপন বৈশিষ্ট্য। তখন তাই বলছিলাম। রবীন্দ্রবলয়ে বেঁচে থেকেও বাংলা গানকে নিজস্ব শৈলী ও আঙ্গিকে এক লোকোত্তর স্তরে পৌঁছে দিয়েছেন কাজী নজরুল ইসলাম। যে গানের তাৎপর্য এই একুশ শতকেও  ম্লান তো নয়ই বরং নজরুলের গানের দিকে নতুন ভাবে আজও তাকানো যায়।
 অনুরাধা পাডোয়ালের গাওয়া গানটির লিঙ্ক দিচ্ছি। মন খারাপ করে শুনুন।
 Click This Link)
                            
                    