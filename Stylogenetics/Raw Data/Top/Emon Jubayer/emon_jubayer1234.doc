আজ  মেল গিবসনের জন্মদিন।


 
                        মেল গিবসন। প্রতিভাবান অভিনেতা, দক্ষ চলচ্চিত্র পরিচালক ও সফল প্রযোজক। আমরা জানি-সমকালীন বিশ্বের চলচ্চিত্র জগতে তাঁর আসন বিশিষ্ট। তাঁর ছবিগুলি কোথাও যেন অন্যদের চেয়ে  আলাদ। গৎ বাধা নয়, মুখস্ত ফর্মূলাও নয়। বরং, ছবির নির্মান প্রকল্পে  সাহসী ঝুঁকি লক্ষ করি। তাঁর ছবিতে আদিবাসী মায়ারা তাদের মাতৃ ভাষায় কথা বলে: যা অন্যের জন্য অভাবনীয়- তাইই মেল গিবসনের জন্য সহজ। কেন? তার কারণ অনুসন্ধান করা যাক।
 আমার যে কারণে ভালো লাগে ইতিহাস - ঠিক সেই একই কারণেই মেল গিবসনের ছবিগুলি আমার ভালো লাগে। মেল গিভসনের প্রধান প্রধান ছবি গুলির প্রায় সবই ইতিহাস ভিত্তিক। 'হ্যামলেট', 'ব্রেভহার্ট,' 'দ্য প্যাশন অভ দ্য ক্রাইস্ট,' 'অ্যাপোকালিপটো' এবং ভিয়েতনাম যুদ্ধ নিয়ে  ‌'উই ওয়্যার সোলজারস।' 
থিয়েটারের প্রতি আজন্ম টানের কারণেই গিবসন ১৯৯০ সালে নির্মান  করেছেন উইলিয়াম শেক্সপীয়রের 'হ্যামলেট' । এর প্রধান কারণ- তাঁর প্রথমদিককার থিয়েটারের শিক্ষক ছিলেন ব্রিটিশ। অন্য কারণ, গিবসনের সাহিত্যপ্রীতি। প্রাচীন ইতিহাস ঐতিহ্যের প্রতি অনুরাগ। শেক্সপীয়রের প্রতি গভীর শ্রদ্ধা।
ভারতীয় উপমহাদেশের কথা বলতে পারি না। তবে 'ব্রেভহার্ট' ছবির মাধ্যমেই বাংলাদেশের মানুষের কাছে পরিচিত হয়ে ওঠেন গিবসন। ১৯৯৫ সালের পর ছবিটি মুক্তি পেয়েছিল। ছবিটা রিলিজ পাওয়ার পরপরই তুমুল সাড়া পড়ে গিয়েছিল। সেই সব স্মৃতি আজও আমার মনে আছে। ছবিটা দেখতে দেখতে আমাদের মনে পড়ে গিয়েছিল একাত্তরের কথা। হায়, আমরা তেমন একটা ছবি নির্মান করতে পারলাম না একাত্তর নিয়ে যা দেখে পৃথিবীর সব মানুষ কাঁদবে। মিডিয়া এবং কলাকৌশল এবং অর্থ গিবসনদের দখলে থাকায় বিশ্বের চোখে একজন স্কটিশ বিদ্রোহী বড় হয়ে গেল মুক্তিযোদ্ধাদের চেয়ে!
যাক। গিবসনের  'দ্য প্যাশন অভ দ্য ক্রাইস্ট, নামে বিখ্যাত যিশুর ছবিটির কথা না বললেই না । তিনি আমার বিশ্বাসকেই চলচ্চিত্রে রুপ দিয়েছেন। আমার কি বিশ্বাস? আমার বিশ্বাস মা মেরী ছিলেন সে যুগের তুলনায় ছিলেন সচেতন ও অগ্রসর। তিনি বিজাতীয় রোমান শাসন-শোষন ও হিব্রু পুরুতদের ঘৃনা করতেন। অবস্থার পরিবর্তনের একমাত্র পুত্রকে উৎসর্গ করেছেন। নিজের চোখের সামনে নিজের ছেলের মৃত্যু দেখেছেন। মেরীর মতন নারী বিশ্বের ইতিহাসে খুব বেশি নেই। এবং খ্রিষ্টান ধর্ম আসলে ঠিক ধর্ম না-এক সুমহান বিপ্লবের গৌরবময় ব্যর্থ ইতিহাস। পরে ঘটনার ধর্মীয় ব্যাখ্যা দেওয়া হয়েছে-যা আজও চলেছে। গিবসন সম্ভবত প্রকৃত সত্যটি  বুঝতে পেরেছিলেন। যে কারণে গিবসনের পুরো ছবিটা জুড়ে মা মেরীকে দেখবেন। আমি মায়ের চোখের দিকে  চেয়ে যা বোঝার বুঝে গেছি। আমার কথা বোঝার জন্য ছবিটি আবার দেখুন। খুঁজলেই পেয়ে যাবেন। 
'দ্য প্যাশন অভ দ্য ক্রাইস্ট' ছবিটির ভাষা আরামিক, লাতিন ও হিব্রু। ইংরেজী সাবটাইটেল ছাড়াই করত চেয়েছিলেন গিবসন। এ ধরনের সিদ্ধান্ত গিবসনের অসাধারণ সৃজনশীল  শিল্পমনস্কতার পরিচায়ক নয় কি? এবং আমরা তাঁর কাছ থেকে শিখতে চাই। আমরা যদি কখনও সাঁওতাল/মারমাদের নিয়ে ছবি করতে চাই তো ছবিতে ওদের ভাষাই থাকুক না কেন? হাঁসদা নামে কোন্ এক মেয়ে এন টি ভি তে গানের প্রতিযোগীতায় সাওতালী গান গেয়ে কাঁপিয়ে দিল না?
যা হোক। ব্যাক্তিগত জীবনে  গিবসন একজন বিশ্বাসী ক্যাথলিক। পোপ কী বলেন না বলেন সে সব মন দিয়ে শোনেন। কাজেই তাঁর বিরুদ্ধে 'দ্য প্যাশন অভ দ্য ক্রাইস্ট' ছবিটা নিয়ে অ্যান্টিসেমিটিকবাদের অভিযোগ উঠেছে। উঠতেই পারে। আমি আগেই বলেলি-মা মেরী যথার্থ কারণেই ইহুদি পুরুতদের ঘৃনা করতেন। ইহুদিরা আজও ওসব ন্যক্কারজনক কানুন আঁকড়ে ধরে রেখেছে  আর গাজা ধ্বংস করছে খুনিরা।
যাক। অনেকের কাছেই 'অ্যাপোকালিপটো' ছবিটা ভালো লাগে নাই। শুনে আমি অবাক হয়নি। এ যুগে ইতিহাস নিয়ে আগ্রহ শুন্যের কোঠায় নেমে গেছে। ইতিহাসভিত্তিক বলেই
ছবি আমার ভালো লেগেছে। নিখাদ ঐতিহাসিক ছবি অ্যাপোকালিপটো। শুরুতেই ঐতিহাসিক  Will Durant এর গভীর উক্তি : "A great civilization is not conquered from without until it has destroyed itself from within." ( কথাটি বাংলাদেশ জাতীয়তাবাদী দলের জন্য প্রযোজ্য। ওরা দুনীর্তি আর জামায়াত ছাড়ুক। ২০১৪ সালে তারাই দেশ শাসন করবে।)
ছবির প্রারম্ভে Will Durant এর  উক্তির সংযোজন গিবসনের ইতিহাস বোধেরই  পরিচয়। গিবসন Apocalyptoশব্দের অর্থ করেছেন- ধ্বংসের পর নতুন যুগের শুরু।  ছবির প্রেক্ষাপট ষোড়শ শতকের প্রথম দিকে মায়া সভ্যতা ।  অভিনয় করেছেন স্থানীয় আদিবাসীরা। সংলাপ লিখেছেন প্রখ্যাত ইরানি সংলাপ লেখন ফরহাদ সাফিনিয়া ও গিবসন নিজে। তারপর  সে সংলাপ  ইউকাটেক মায়া ভাষায় অনুবাদ করা হয়। যদিও ইংরেজী সাবটাইটেল ছিল। লক্ষ্য করুন,  পুরো ব্যাপারটায় গিবসনের সৃজনশীলতা কী রকম ভাবে ছড়িয়ে আছে। 
ছবিটির সুটিং, মানে ফিল্মিং  হয়েছিল মেক্সিকোর ভেরাকুজ প্রদেশের গভীর অরণ্যে। তার আগে ঐ অঞ্চলে বন্যা হয়েছিল। রোটারি ক্লাবকে গিবসন ১ মিলিয়ন ডলার দান করলেন দুর্গতদের সাহায্য করার জন্য। এ ধরনের দান-আরও করেছেন গিভসন। তবে সে সব নিয়ে জনসমক্ষে প্রচারে বিরোধী। তারপরও দয়াশীলতার কথা সব জানাজানি হয়ে যায়। বিশ্বজুড়ে শিশুদের চিকিৎসায় প্রচুর অর্থ দান করেছেন গিবসন। এবং গিবসন যেহেতু শিল্পকলার ভক্ত। কাজেই রেনেঁসা যুগের শিল্পকর্ম সংরক্ষণে মিলিয়ন ডলার দান করেছেন সংশ্লিস্ট সংস্থাকে। 
তাঁর সম্বন্ধে যতই জানছি। ভালো লাগছে।
তখন বলেছি, 'উই ওয়্যার সোলজারস' নামে ভিয়েতনাম যুদ্ধের ওপর একটি ছবি নির্মান করেছেন গিবসন।  ছবিটা যুদ্ধবিরোধী। 
 ২
 ৩ জানুয়ারি ১৯৫৬ সালে মেল গিভসনের জন্ম  নিউইয়র্কের পিকস্কিল-এ।  
মা অ্যানি রেইলি গিভসন। আইরিশ। পঞ্চম শতকের আইরিশ সাধু ছিলেন সেন্ট মেল। মেল গিবসনের ‘মেল’ নামটা ওখান থেকেই। মনে রাখবে হবে মেল গিবসনের বিশ্বজোড়া খ্যাতি ‘ব্রেভহার্টের’ জন্যই। নিখাদ ব্রিটিশবিরোধী ছবি। হয়তো মায়ের কাছেই বালক মেল শুনেছিল স্কটিশ আর আইরিশদের ওপর ব্রিটিশদের অমানবিক শাসন-শোষনের ইতিবৃত্ত -যেমন আমি আমার মায়ের কাছেই শুনেছিলাম  একাত্তরের নির্মম অত্যাচারের ইতিবৃত্ত এবং শপথ করেছিলাম ঐ নির্মম অত্যাচারের ইতিবৃত্তটা নিয়ে একদিন এক পৃষ্ঠা হলেও লিখব। ১৯৯৫ সালে ‘ব্রেভহার্ট’ রিলিজ পেয়েছিল। বিশ্ববাসী মেল গিবসনের মায়ের গল্পটা শুনল, শুনে চোখ ভেজাল। ঠিক একইভাবে ফিলিস্তিনী মায়ের  গল্পটাও যেন  বিশ্ববাসী শোনে। ইজরেলি ট্যাঙ্কগুলি এখন গুঁড়িয়ে দেবে গাজার বাড়িঘর ...হায়!   
মেল গিবসনের বাবার নাম হাটন গিভসন। সম্ভবত ব্যবসা করতেন। অর্থনৈতিক কারণেই হাটন গিবসন ১৯৬৮ সালে অস্ট্রেলিয়া সিডনিতে চলে যান। তখন গিবসনের ১২ বছর বয়েস। বালক মেল পড়াশোনা করেছে মিশনারী স্কুলে। অভিনয়ের প্রতি টান হয়তো তখন থেকেই ছিল। এক ভাই অভিনয় করত। তা ছাড়া পরিবারে অভিনয়ে ইতিহাস আছে। 
যা হোক। যথা সময়ে মেল ভর্তি হলেন সিডনির ন্যাশনাল ইন্সটিটিউট অভ ড্রামাটিক আর্ট-এ । প্রতিষ্ঠানটিতে ছিল ব্রিটিশ থিয়েটার ঐতিহ্য । ‘রোমিও অ্যান্ড জুলিয়েট’ নাটকে অভিনয় করেছেন মেল। ‘আ মিড সামার নাইটস ড্রিম’। আগেই বলেছি, ১৯৯০ সালে হেমলেট নির্মান করেছেন মেল-যার অনুপ্রেরণা ওই শৈল্পিক পরিকেশ থেকেই লাভ করেছিলেন।  
এখানে আরেকটা কথা বলে নিই। মেল তখন অষ্ট্রেলিয়ার অ্যাডেলেইডে থাকেন। যে বাড়িটায় থাকতেন সেই বাড়িরই ভাড়াটে ছিল রবিন মুর নামে এক নারী। পেশায় রবিন ডেন্টাল নার্স। মেলের সঙ্গে তাঁর পরিচয়। তারপর পছন্দ ... প্রেম ... ভালোবাসাবাসি ...ইত্যাদি। বিয়ে ৭ জুন; ১৯৮০। বিয়েটা হয়েছিল নিউ সাউথ ওয়েলসের ক্যাথলিক চার্চে। আগেই বলেছি যে-  গিবসন বিশ্বাসী ক্যাথলিক। পোপ কী বলেন মন দিয়ে শোনেন ...
তো, যথাসময়ে ন্যাশনাল ইন্সটিটিউট অভ ড্রামাটিক আর্ট থেকে পাস করে বেরুলেন গিবসন। সময়টা ১৯৭৭। পাস করেই একটা ছবির কাজে হাত দিলেন। ছবির নাম: ‘ম্যাড ম্যাক্স’ । অবশ্য মঞ্চেও অভিনয় চলছিল।
প্রথম হলিউডি ছবি- ‘দ্য রিভার’। ১৯৮৪ সালে মুক্তি পায় ছবিটি।  
১৯৯৫ সালে নির্মান করলেন ব্রেভহার্ট -যার ফলে আমরা তাঁকে চিনলাম, তাঁর মায়ের গল্পটা শুনলাম।
তারপর ...
আজ, ৩ জানুয়ারি। মেল গিবসনের জন্মদিন।
শুভ জন্মদিন মেল গিভসন।
 তথ্যসূত্র: ইন্টারনেট।


                    