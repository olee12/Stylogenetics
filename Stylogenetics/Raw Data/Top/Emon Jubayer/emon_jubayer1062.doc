এইমি সিসাইর:  পরাবাস্তব এক ক্যারেবিয় কবি 



অতি আশ্চর্য এক দ্বৈততা লক্ষ করি কবি এইমি সিসাইর-এর জীবনে।  জীবনভর তিনি ফরাসি ঔপনিবেশিক শক্তির বিরুদ্ধে  যুদ্ধ করলেও তাঁর শিল্পভাবনার মূলে ছিল ফরাসি পরাবাস্তববাদ। এ কারণেই আমরা তাঁর প্রতি আগ্রহী হয়ে উঠতেই পারি ... 
 মার্টিনিক দ্বীপটা ক্যারেবিয় সমুদ্রের পুব প্রান্তে। কবি এইমি ফার্দিনান্দ ডেভিড সিসাইয়ের এর জন্ম সেই মার্টিনিক দ্বীপেই -২৬ জুন ১৯১৩ সালে। মার্টিনিক দ্বীপটা আজ স্বাধীন ও সার্বভৌম ওয়েস্ট ইন্ডিজের অঙ্গ হলেও কুড়ি শতকের প্রারম্ভে দ্বীপটি ছিল ফরাসি শাসনের অধীন। কাজেই,  এইমি সিসাইর অন্য অনেকের মতোই তরুণ বয়েসে  বৃত্তি নিয়ে পড়তে যান শহর প্যারিসে। প্যারিসজীবনে কলোনিয়াল  বর্ণবাদী আচরণে ভীষন ক্ষুব্দ হন সিসাইর-তাঁর মনের ভিতরে এক বিক্ষুব্দ আন্দোলনের ভাবনা উদয় হয়। এ ব্যাপারে সমমনা কয়েকজনকে খুঁজেও পেলেন।  এদের মধ্যে অন্যতম আফ্রিকান সাহিত্যিক  লিওপোল্ড সেডার সেঙ্ঘর। তারা একত্রে  ‘কৃষ্ণ ছাত্র’ নামে একটি সাহিত্যপত্রিকা বের করার সিদ্ধান্ত গ্রহন করেন। এভাবেই- ‘নেগ্রিটিউড’ আন্দোলনের সূচনা হয়েছিল; আর ‘কৃষ্ণ ছাত্র’  সাহিত্য পত্রিকাটি সেই আন্দোলনের পুরোধা হয়ে উঠেছিল । নেগ্রিটিউড আন্দোলন  ছিল ফরাসি ঔপনিবেশিক শাসনশোষন ও বর্ণবাদী আচরনের বিরুদ্ধে প্রবল এক রাজনৈতিক আন্দোলন। যা হোক। আন্দোলনের পাশাপাশি  সিসাইর-এর কবিতা লেখাও চলছিল। 
    সিসাইর-এর কবিতা অত্যন্ত দুবোর্ধ্য এবং সে কারণেই একরকম অনুবাদঅসম্ভব। তাঁর কবিতা পুরোপুরিই সুরিয়ালিস্ট ধারনায় আচ্ছন্ন; শুধু তাইই নয় - অত্যন্ত সচেতনভাবেই ফরাসি পরাবাস্তববাদী কবি গিয়োম অ্যাপোলিনিয়ার এর পদাঙ্ক অনুসরণ করেছেন সিসাইর। 
নীচের কবিতা দু’টি সেই পরাবাস্তব দুবোর্ধ্যতারই সাক্ষী  হয়ে রয়েছে। 
 নীলাভ সূর্য  গনগনে আগ্নেয়গিরি পাদদেশে
আমার জ্বরের তাপ  থেকে উত্থিত হচ্ছিল বেগুনি কুয়াশা
আমি প্রাঙ্গনের মাঝখানে বসে
তিন শতাব্দীর পুরনো বালুঘড়িতে বাদূড়ের গু
হাতুরে চিকিৎসকের ভ্রান্ত আশার নিচে
 নষ্ট রমনীর আত্মার আর্তনাদে
এবং সত্যিকারের শিকল বয়ে বয়ে
আমি আমার অজস্র হৃদয় করেছি বিনিময়
আজকে
দৃঢ়ভাবে
আমাদের কন্ঠনালীতে উঠছে
বিশাক্ত বিশুদ্ধ রাজ্যদ্বারা দলিত হয়ে 
আমি 
নীলাভ সূর্য
 অতল গহব্বর 
 সে ভেবে দেখছিল জলাভূমির দাঁতের যৌক্তিকতা 
সে ভেবে দেখছিল বীভৎস জীবের কন্ঠনালী
সে ভেবে দেখছিল প্রবাল ¯ত’পে মৃতদের ঠোঁটের লাশ কাটা ঘর 
সে ভেবে দেখছিল সীমানাহীন বিস্তারের
শতাব্দী পুরনো কলহের
সময়ের বেলাভূমির পাড়ে
( সময়ে এটি একটি আত্মাকে অদৃশ্য করে আমিও সেখানে
ছিলাম প্রবল আবেগে)
সে ভেবে দেখছিল আত্মার  রাজকীয় প্রাসাদে ইঁদুরের কিচকিচ
সে ভেবে দেখছিল  সংগীতে বেঁধে রাখা জাহাজভর্তি দাসদের কন্ঠস্বরের
বদলে আত্মাশূন্য দঙ্গলের স্থিরতা 
শামুকে ভর্তি বিচ্ছিন্ন সমুদ্রের বিশাক্ত কোঁকড়ার মতন শিরস্ত্রাণ 
এভাবে 
সব স্মৃতিকাতরতা
গড়িয়ে যায় অতল গহব্বরে 
 বিয়ে করলেন ১৯৩৭ সালে মার্টিনেট-এরই মেয়ে সুজান রোসিকে। ১৯৩৯ সালে এক পুত্র সন্তান নিয়ে মার্টিনেট ফিরে এলেন দু’জন। মার্টিনেট ফিরে পেশা হিসেবে সিসাইর বেছে নিলেন শিক্ষকতা। ফ্রানয ফানোন ছিলেন মার্টিনেট-এর প্রখ্যাত মনোবিজ্ঞানী, দার্শনিক ও বিপ্লবী। সিসাইর  ফ্রানয ফানোন -এর জীবন ও দর্শন পড়াতেন । ফানোন-এর উত্তর-ঔপনিবেশিক তত্ত্ব আজও সংশ্লিস্ট মহলে আলোচিত হয়।  
শিক্ষকতা ছেড়ে পরে অবশ্য রাজনীতিতে যোগ দেন সিসাইর। তাঁর নানান বক্তব্য ও পদক্ষেপের জন্য মার্টিনেটবাসীর বিশেষ শ্রদ্ধাভাজন হয়ে উঠেছিলেন। মার্টিনেটের বিমানবন্দরটি তার নামেই রাখা হয়েছে।  
গতবছর ১৭ এপ্রিল মারা গেছেন ক্যারিবিয় অঞ্চলের পরাবাস্তব ঐ কবি । 
 

                    