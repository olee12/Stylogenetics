পার্শ্বনাথ 



The prophet says: `People are wicked who kill beings for the sake of their own pleasure.’
Jaina Sutras (Sutrakritanga) (c.300 B.C)
translated by H. JACOBI   প্রাচীন ভারতবর্ষে যে ক’টি অহিংস ধর্ম গড়ে উঠেছিল,  জৈন ধর্মটি তার মধ্যে অন্যতম। এই ধর্মের প্রবক্তা বর্ধমান মহাবীর, তবে জৈন ধর্মসম্প্রদায়ের ইতিহাস অনুযায়ী, মহাবীর ছাড়াও আরও অনেক সাধুসন্ত জৈনধর্মকে সম্বৃদ্ধ করেছিলেন। অর্থাৎ, জৈনধর্মের সঙ্গে মহাবীরের নামটি ওতোপ্রোত ভাবে জড়িয়ে গেলেও তিনি কিন্তু একক ভাবে এই জৈনধর্মের প্রতিষ্ঠাতা নন। জৈনধর্ম কে বরং জৈনদের ২৩তম তীর্থঙ্কর পার্শ্বনাথের চিন্তাধারা বলা যায়। মহাবীর বোধি লাভ করার পর জৈন মতবাদ গ্রহন করে জৈনধর্মের সর্বশেষ তীর্থঙ্কর  হয়েছিলেন। এই কারণে বুদ্ধের মতো মহাবীরকে একক ভাবে জৈন স¤প্রদায়ের প্রতিষ্ঠাতা বলা যায় না। 
কট্টরপন্থি জৈনরা বিশ্বাস করেন, জৈন ধর্মটি শ্বাশত; একজন মানুষ এই ধর্মটিকে গড়ে দেননি; বরং অসংখ্য তীর্থঙ্কর বা গনধর এই মতটিকে কল্পান্তরে উপস্থাপন করেছেন। (Kendall W. Folkert, Scripture and Community.) জৈনদের বিশ্বাস অনুযায়ী-প্রাচীন ভারতে বর্ধমান মহাবীরের আগে তেইশ (২৩) জন জৈন গনধর বা তীর্থঙ্কর জৈনধর্ম প্রচার করে গিয়েছেন। (Johann George Bühler, On the Indian Sect of the Jainas.) সর্বপ্রথম তীর্থঙ্করের নাম ঋষভ বা আদিনাথ। অন্যদের নাম যথাক্রমে - অজিত, সম্ভব, অভিনন্দন, সুমতি, পদ্মপ্রভ বা সুপ্রভ, সুপার্শ্ব, চন্দ্রপ্রভ, সুবিধি বা পুষ্পদন্ত, শীতল, শ্রেয়াংশ, বাসুপূজ্য, বিমল, অনন্ত, ধর্ম, শান্তি, কুন্থু, অব, মল্লি, মুনি, সুব্রত, নমি, অরিষ্টনেমি ও পার্শ্বনাথ। অবশ্য নরেন্দ্রনাথ ভট্টাচার্য মনে করেন, একমাত্র পার্শ্বনাথ ছাড়া আর কেউই ঐতিহাসিক ব্যাক্তি নয়। অন্যান্যদের অবস্থান মনে হয় পরবর্তীকালের জৈনসাধুদের কল্পনায়। মহাবীরের পূর্বসূরি পার্শ্বনাথ মহাপরিনির্বান লাভ করেছিলেন মহাবীরের ২৫০ বছর আগে। জৈন ঐতিহ্য অনুসারে পার্শ্বনাথের পূর্বসূরি অরিষ্টনেমি মহাবীরের মহাপরিনির্বানের ৮৪,০০০ বছর আগে মহাপরিনির্বান লাভ করেছিলেন! এঁদেরই জৈনতীর্থঙ্কর বা গনধর  বলা হয় । কাজেই মহাবীর নিজস্ব কোনও মতবাদ প্রতিষ্ঠা করে যান নি। তিনি জৈন তীর্থঙ্কর পার্শ্বনাথ প্রবর্তিত ধর্মই  মেনে নিয়েছিলেন। “মহাবীরের সাংগঠনিক শক্তির কথা জানা যায়; পরবর্তীকালে তিনি পার্শ্বনাথের মতবাদকে তথা জৈনধর্মকে আরও সংগঠিত করেছিলেন।” (নরেন্দ্রনাথ ভট্টাচার্য; ধর্ম ও সংস্কৃতি: প্রাচীন ভারতীয় প্রেক্ষাপট) জৈন সাধুদের নিয়ে লেখা পাওয়া যায় উত্তরাধ্যয়ন সূত্রে। সেখানে উল্লেখিত হয়েছে: পার্শ্বনাথের এক শিষ্য ও মহাবীরের এক শিষ্যর মধ্যে দেখা হলে তারা উভয়ে পুরনো জৈনধর্মের ও মহাবীরের মতবাদকে একত্রিত করেন।  এই সব কারণেও পার্শ্বনাথকে ঐতিহাসিক ব্যাক্তিই মনে করেন একালের ঐতিহাসিকেরা। 
পূর্বা সেনগুপ্ত লিখেছেন, ''জৈনধর্মে চব্বিশ জন তীর্থঙ্করের মধ্যে জ্ঞান প্রজ্ঞায় ও আধ্যাত্মিক অনুভূতিতে খুব একটা পার্থক্য না-থাকলেও তীর্থঙ্করুপে পার্শ্বনাথের খ্যাতি অত্যধিক। আনুমানিক ৮১৭ খ্রিস্টপূর্বাব্দে  বারাণসী নগরে পার্শ্বনাথের জন্ম হয়েছিল। মায়ের নাম বামাদেবী; বাবার, অশ্বসেন। “রাজকুমারী প্রভাবতীর (অযোধ্যা অঞ্চলের) সঙ্গে তাঁর বিবাহ হলেও ত্রিশ বছর বয়েসে তিনি সংসার ত্যাগ করেন এবং দীক্ষা গ্রহনের চুরাশি দিন পরে কেবলজ্ঞান প্রাপ্ত হন। ত্রিশ বছর বয়েসের পর সত্তর বছর পর্যন্ত ধর্ম প্রচার করেন এবং একশ বছর বয়েসে তাঁর নির্বান লাভ হয়। তিনি যে পর্বতে দেহরক্ষা করেন সে পর্বত পার্শ্বনাথ পর্বত নামে বিখ্যাত। জৈন ধর্মাবলম্বীদের কাছে এই স্থান অতি পবিত্র ও তীর্থসরুপ।”   ( জৈন তীর্থঙ্কর ও সাধুসন্ত ; পৃষ্ঠা ৪৬ ) অপরদিকে,  নরেন্দ্রনাথ ভট্টাচার্য লিখেছেন, 'পার্শ্বনাথের ঐতিহাসিকতা সম্পর্কে কোন সন্দেহ নেই। বৌদ্ধ গ্রন্থ দীঘ নিকায়ে ভুল করে মহাবীরের মত বলে পার্শ্বের মত উল্লেখ করা হয়েছে। এ ছাড়া জৈন গ্রন্থে পার্শ্বের শিষ্যদের সঙ্গে মহাবীরের শিষ্যদের বিতন্ডার কথা উল্লিখিত হয়েছে। এমনও ইঙ্গিত সেখানে আছে যা থেকে মনে হয় মহাবীরের পিতামাতা পার্শ্বের ধর্মমতের অনুগামী ছিলেন। জৈন বিবরণ অনুযায়ী পার্শ্ব (নাথ) আনুমানিক ৮১৭ খ্রিষ্টপূর্বাব্দে জন্ম গ্রহন করেন।   তাঁর পিতা অশ্বসেন সম্ভববত একজন গোষ্ঠীপতি ছিলেন। তাঁর মাতার নাম ছিল বামা, পত্নী প্রভাবতী অযোধ্যা অঞ্চলের কোন গোষ্ঠীপতির কন্যা ছিলেন। তিরিশ বছর বয়েসে তিনি (পার্শ্বনাথ) সংসার ত্যাগ করে সন্ন্যাসী হন। এবং তিরাশি দিন (পূর্বা সেনগুপ্ত লিখেছেন, চুরাশি দিন ) একনাগাড়ে সাধনার পর পরম জ্ঞানলাভ করেন।  তিনি শত বৎসর জীবিত ছিলেন এবং সত্তর বছর ধরে নিরবচ্ছিন্নভাবে ধর্ম প্রচার করেন। সমেত-শিখর পবর্তে তিনি দেহত্যাগ করেন। তিনি নগ্ন থাকতেন না শ্বেতবস্ত্র পরিধান করতেন।' (ধর্ম ও সংস্কৃতি: প্রাচীন ভারতীয় প্রেক্ষাপট; পৃষ্ঠা, ৭৬-৭৭)
 চতুর্যাম: মানবসভ্যতার অন্যতম  এক মৌলিক শ্রেয়নীতি  আগেই বলা হয়েছে, পার্শ্বনাথ ছিলেন মহাবীরের অব্যবহিত পূর্ব ত্রয়োবিংশতিতম জৈন তীর্থঙ্কর । যিনি বোধিলাভ করেই উচ্চারণ করেছিলেন, প্রাণি হত্যা করো না। পূর্বা সেনগুপ্ত, তাঁর জৈন তীর্থঙ্কর ও সাধুসন্ত  নামে বইতে লিখেছেন: কমঠ নামে এক সন্ন্যাসী পঞ্চাগ্নি তপস্যা  আরম্ভ করলেন। বহুলোক সমবেত হলো। তরুন পার্শ্বনাথও। আগুন জ্বালিয়ে পঞ্চাগ্নি তপস্যা করতে হয়। সন্ন্যাসী কমঠ জ্বলন্ত অগ্নিকুন্ডে সাপসহ ইতর (জীবন্ত) প্রাণি  ছুঁড়ে ছুঁড়ে ফেলছিল। তরুন পার্শ্বনাথ (ইতর) প্রাণির হত্যার প্রতিবাদ করল। সন্ন্যাসী কমঠ ক্ষিপ্ত হয়ে উঠলে, পার্শ্বনাথ, জলন্ত কাঠের সঙ্গে লেগে থাকা মৃত পোড়া সাপ দেখিয়েছিল। 
এই গল্পটির সঙ্গে বাল্মীকির পাখিপ্রেম সংক্রান্ত গল্পটির আশ্চর্য সাদৃশ্য লক্ষ করি না কি? 
গোপাল কৃষ্ণ দাস  লিখেছেন, The teaching of Parsvanatha is called Chaturayama. It outlines a four-fold path to salvation, i.e., kindness to all living beings, avoidance of telling lies, abjuration of theft and the possession of belongings. In the next step Mahavira added another. It was not to wear any dress.[Banglapedia] নরেন্দ্রনাথ ভট্টাচার্য লিখেছেন, তিনি(পার্শ্বনাথ) চারটি বিষয়ের উপর গুরুত্ব আরোপ করতেন। কারো জীবননাশ না করা (অহিংসা),মিথ্যা ভাষণ ও মিথ্যাচরণ পরিহার করা (অনৃত), অপহরণ না করা (অস্তেয়) এবং ব্যাক্তিগত সম্পত্তির অধিকারী না হওয়া (অপরিগ্রহ)। এগুলিকে চতুর্যাম ব্রত বলা হয়। এগুলির সঙ্গে মহাবীর আরও একটি ব্রত যোগ করেছিলেন যা হচ্ছে ব্রহ্মচর্য।  (ধর্ম ও সংস্কৃতি: প্রাচীন ভারতীয় প্রেক্ষাপট;পৃষ্ঠা ৭৭) গোপাল কৃষ্ণ দাস অবশ্য লিখেছেন, In the next step Mahavira added another. It was not to wear any dress.[Banglapedia]
পার্শ্বনাথের সময়কাল খ্রিস্টপূর্ব অষ্টম শতাব্দী। অর্থাৎ, নারীবাদী  সাংখ্য দর্শনের প্রনেতা কপিলেরও একশ বছর আগে পার্শ্বনাথ মানবতাবাদী বক্তব্য উপস্থাপন করেছেন। এই কারণেই তিনি আমাদের  আগ্রহের কেন্দ্রবিন্দু হতে পারেন।  অধিকন্তু, অনুমান করি, তৎকালে পার্শ্বনাথকে এক বিপদজনক পরিস্থিতির  বিরুদ্ধে নিয়ত সংগ্রাম করতে হয়েছিল। পার্শ্বনাথের সময়ে ভারতবর্ষসহ প্রাচীন বিশ্বের ইতিহাস অত্যন্ত নির্মম, অন্ধকারাচ্ছন্ন ও রক্তপাতে ভরা। যে সময়টায় পার্শ্বনাথ  অহিংসবাণী প্রচার করতেন সেই সময়ে ভারতবর্ষসহ প্রাচীনবিশ্বের অন্যান্য অঞ্চলের দিকে তাকালে শিউড়ে উঠতেই হয়।
 # ভারতবর্ষে তখন উচ্চ বর্ণের শাসকশ্রেনি কর্তৃক নিুবর্গের (শূদ্র-দাস) ওপর চলছিল অপরিমেয় শোষন;  যাদের শ্রমেরর ওপর (আরও দুশ বছর পর গড়ে উঠবে) গোত্র ভিত্তিক ট্রাইবাল রাজ্যগুলি (ষোড়শ জনপদ)। ওই সময়টায়, অর্থাৎ  খ্রিস্টপূর্ব অষ্টম শতাব্দী নাগাদ ভারতবর্ষে লোহার আবিস্কার হয়েছিল, আর তাতে বনজঙ্গল কেটে পরিস্কার করে আর্যদের পক্ষে পুবের গাঙ্গেয় অববাহিকার দিকে অগ্রসর হওয়া সহজ হয়েছিল। এই সময়কার, অর্থাৎ বৈদিক যুগের দাসদের অবস্থা সম্বন্ধে বিশিষ্ট গবেষক দেব রাজ চানানা লিখেছেন, “আইনগত দৃষ্টিকোণ থেকে ‘দাস’ ছিলেন পুরোপুরি প্রভুর অধীন এবং বেদের কয়েকটি সূক্ত (দানস্তুতি-সূক্তগুলি) বিচার করলে দেখা যায়,‘দাস’ দানসমগ্রীর অন্তর্ভুক্ত ছিলেন। দাসের কোনো অধিকার ছিল না। তাঁর যে সব সম্পত্তি থাকত তাঁর অধিকর্তা বা প্রভু তা দখল করে নিতে পারতেন। দাসীদের কখনও কখনও রক্ষিতা হিসেবে রাখা হতো কিন্তুু স্ত্রী হিসেবে নয়।”(প্রাচীন ভারতে দাসপ্রথা ;পৃষ্ঠা, ১৪৬) # চিনে চলছিল দাসভিত্তিক চৌ (Zhou) রাজবংশের শাসন। চৌ অভিজাত কতৃর্ক নিুবর্গের ওপর অমানবিক শাসন ও শোষন ছিল নিত্যনৈমিত্তিক ঘটনা। পাঠ করুন,  
“... In these inscriptions, gifts of slaves are often mentioned along with gifts of all kinds of utensils, money, cattle, horses and land. This shows that slaves were treated in the same way as utensils or animals. (Bai Shouyi সম্পাদিত An Outline History of China.p.84)  # মিশরে ক্ষমতা দখলের লক্ষ্যে চলছিল  শাসকশ্রেনি ফারাওদের মধ্যেকার অভ্যন্তরীণ বিরোধ। মাঝেমধ্যে পুরোহিত শ্রেণির সঙ্গে তাদের (ফারাওদের) সংঘটিত হচ্ছিল রক্তক্ষয়ী তীব্র সংঘাত। Smendes, the first king of the 21st Dynasty, ruled only in the north near Memphis, while a line of high priests at Thebes controlled the south. The 22nd Dynasty (945-712 bc), centered at Bubastis in the western delta, clearly reflected an earlier Libyan presence in Egypt. (David Peter Silverman. Ancient Egypt.) #  মিকেনাই যুগ অবসানের পর এক নিদারুন অন্ধকার যুগে নিমজ্জিত হয়ে ছিল গ্রিস । নতুন  ধাতুর আবিস্কারের অপেক্ষায় ছিল গ্রিক নগররাষ্ট্রগুলি। George Forrest লিখেছেন, By 800 some Greeks had begun to wander abroad, in the main, we suppose, in search of metal, and some even settled where they could find it, on the north-Syrian coast.( Greece; The History of Archaic period) হেলেনিয় সভ্যতা সে নতুন ধাতুর সন্ধান পায়   খ্রিষ্টপূর্ব নবম শতকের দিকে।  # রোম তখনও গড়ে ওঠেনি। 
 এমনই এক ঘোর দুঃসহ সময়ে প্রাচীন ভারতের পথে প্রান্তরে প্রাণিহত্যা  না করার জন্য উপদেশ দিতেন পার্শ্বনাথ । সেই সময়কার সমসাময়িক সভ্যতার সঙ্গে প্রতি তুলনা তাঁকে অতি অবশ্যই অন্যন্য করে তোলে; অথচ, তাঁর সম্বন্ধে সমকালীন বিশ্ব একেবারেই সচেতন নয়। তবে  বর্তমান কালের মানুষ তাঁর সম্বন্ধে যতই বিস্মৃত হই না কেন পার্শ্বনাথের সাহসী বক্তব্য মানব সভ্যতার ইতিহাসে পার্শ্বনাথকে অতি অবশ্যই একটি বিশিষ্টতা দান করে, শুধু তাই নয়, প্রাচ্যবাদের অন্যতম পথিকৃৎ হিসেবে পার্শ্বনাথকে অতি অবশ্যই চিহ্ণিত করা যায়। 
কয়েকটি প্রাচীন ধর্মমতের সঙ্গে চতুর্যামের তুলনা করা যাক। 
খ্রিস্টধর্ম গ্রহনের পূর্বে রোমান সাম্রাজ্যের অন্যতম ধর্ম ছিল মিথ্রাবাদ(  Mithraism) বা the cult of Mithra । আদতে মিথ্রা ছিল প্রাচীন পারস্যের প্রজ্ঞা ও আলোর প্রভূ। খ্রিস্টপূর্ব সপ্তম শতকে আসিরিয়া এবং খ্রিস্টপূর্ব ষষ্ঠ শতকে ব্যাবিলন জয় করেছিল পারস্য; তার পর পরই  মিথ্রা সূর্যদেবতায় পরিনত হয়। মিথ্রাকে এশিয়া মাইনর অঞ্চলের গ্রিকগন গ্রিক সূর্যদেবতা হেলিওস (Helios) সঙ্গে অভিন্ন মনে করত; সুতরাং, মিথ্রাবাদ, ভূমধ্যসাগরীয় অঞ্চলে দ্রুত বিস্তার লাভ করতে থাকে। খ্রিস্টপূর্ব ৬৮। রোমান সেনাপতি পমম্পেই কয়েকজন সিসিলিয় জলদস্যুদের আটক করলেন। সেইসব সিসিলিয় জলদস্যুরা ছিল মিথ্রার উপাসক। সুতরাং, রোম মিথ্রাবাদ দ্বারা সংক্রামিত হলো । সংক্রামিত হলো এই কারণে যে, মিথ্রাবাদ ছিল নারীদ্বেষী; মিথ্রাবাদী উৎসবে নারীরা যোগ দিতে পারত না! আগেই উল্লেখ করা হয়েছে, আদতে মিথ্রা ছিল প্রাচীন পারস্যের প্রজ্ঞা ও আলোর প্রভূ। জরথুশত্রীয় পাঠ্য আবেস্তায়  মিথ্রাকে বলা হয়েছে প্রধান বা yazata (আবেস্তান ভাষায়, beneficent one)  yazata- র অর্থ শুভ আত্মা এবং জগতের পালক। মিথ্রাকে মনে করা হত স্বর্গীয় ষাঁড়ের হত্যাকারী, যার মৃত শরীর থেকে মানুষের জন্য কল্যানকর যাবতীয় উদ্ভিদ ও প্রাণির সৃষ্টি হয়েছে। মিথ্রাবাদের কয়েকটি মূলকৃত্য হলো: ধর্মীয় অনুষ্ঠানে পবিত্র পানির ব্যবহার; ২৫ ডিসেম্বর মিথ্রার জন্মদিন পালন, শুধু তাই নয়, মিথ্রার জন্মদিনে মেষপালকদের বিশেষ সম্মান দেখানো, রোববার পবিত্র দিবস পালন, আত্মার অমরত্মে বিশ্বাস, শেষ বিচার ও পুনুরুত্থান দিবসে বিশ্বাস। ইত্যাদি। 
পার্শ্বনাথের একান্ত মানবীয় আদর্শের সঙ্গে এই সব ভূমধ্যসাগরীয় অলীক উপকথার তুলনা করলে বিস্ময়কর ঠেকতেই পারে।  
৩১২ খ্রিস্টাব্দে রোমান সম্রাট Constantine the Great ( 274-337) এক স্বপ্নে যিশুকে দেখলেন। এর পরপরই ইউরোপের ইতিহাসের সবচেয়ে তাৎপর্যপূর্ন ঘটনাটি ঘটল; Constantine  খ্রিস্টধর্মকে রোমান সাম্রাজ্যের রাষ্ট্রীয় ধর্ম ঘোষনা করলেন।  এরপর পর থেকে  রোমান সাম্রাজ্যে মিথ্রাবাদ ক্রমেই অবসৃত হয়ে যেতে থাকে। 
রোমান সাম্রাজ্য প্রথমে মিথ্রাবাদ ও পরে  খ্রিস্টধর্মে দীক্ষিত হওয়ার পূর্বেও অবশ্য ইউরোপে ধর্ম ছিল।   যেমন পৌত্তলিক  কেল্টদের (Celts) ধর্ম।  কেল্টদের সংক্ষিপ্ত পরিচয় এই রকম: ... a people who dominated much of western and central Europe in the 1st millennium bc, giving their language, customs, and religion to the other peoples of that area. কেল্টদের ধর্মকে বলা হয় Druidism.Three classes of Druids existed: prophets, bards, and priests. They were assisted by female prophets or sorcerers,বলাবাহুল্য, who did not enjoy the powers and privileges of the Druids. The Druids were well versed in astrology, magic, and the mysterious powers of plants and animals; they held the oak tree and the mistletoe, especially when the latter grew on oak trees, in great reverence, and they customarily conducted their rituals in oak forests.(Druidism সম্বন্ধে বিস্তারিত দেখুন Catherine Bernard রচিত Celtic Mythology; Enslow Publishers, Inc.) পার্শ্বনাথের মহৎ মানবিক উপলব্দির পাশাপাশি Druidদের এই ধরনের সীমিত চিন্তাধারার সীমাবদ্ধতা সহজে বোধগম্য হয়। এবং পার্শ্বনাথ আরও উজ্জ্বল হয়ে ওঠেন। বলাবাহুল্য, পার্শ্বনাথ প্রচারিত চতুর্যাম অপার মানবিক। 
 এই কারণেই কি, পার্শ্বনাথের মতবাদ অপার মানবিক, বলেই মহাবীর কোনওরুপ দ্বিধা না-করেই  পার্শ্বনাথের ধর্মমত মেনে নিয়েছিলে? তাইই। চতুর্যামব্রতেই তা হলে সব কথাই বলা হয়ে গিয়েছিল? তাইই। মহাবীর তাই আর নবধর্মের উদ্ভাবন বা প্রচারের প্রয়োজন বোধ করেননি। মহাবীর ঠিকই জানতেন যে টিকে থাকার জন্য মানবসমাজে অহরহ প্রানি হত্যার প্রয়োজন হয় । এ কারণে  প্রানি হত্যা না-করা প্রায় একটি অসম্ভব কাজ। তেমনি এক অসম্ভব কথা উচ্চারন করেছিলেন মহাত্মা পার্শ্বনাথ। যেমন, বহুকাল পরে, ইউরোপে, ডেনিস দার্শনিক কিয়ার্কেগাদ উচ্চারণ করেছিলেনÑ যা অসম্ভব, তাইই বিশ্বাসযোগ্য। প্রাণিহত্যা  করে না-থাকা অসম্ভব বলেই তা বিশ্বাসযোগ্য। এইরকম বৈপরীত্য বা paradox খ্রিষ্টান দার্শনিক কিয়ার্কেগাদের দর্শনে দেখা মেলে । মুসা নবীর দশটি (ঐশ্বরিক) আজ্ঞার একটি হলো “দাউ শ্যাল নট কিল”। অথচ দেখা যায় ঈশ্বরের নির্দেশে ইব্রাহীমকে ঈশ্বরের নির্দেশ অগ্রাহ্য করে তার পুত্রকে বলি দিতে। এমনই paradox এর দেখা মেলে পার্শ্বনাথের ধর্মচেতনায়। পরম জ্ঞানলাভ করেই  কতগুলি অসম্ভব কথা (অহিংসা+অনৃত+অস্তেয়+অপরিগ্রহ) উচ্চারণ করেই তবে জৈন ধর্মের ভিতটি  তৈরি  করেছিলেন পার্শ্বনাথ।  মহাবীর তাই অহিংসবাদী ধর্মকে গ্রহন করেছিলেন। মহাবীরের সাংগঠনিক ক্ষমতা ছিল। জৈনভাবনাকে তিনি ভারতবর্ষের নানাপ্রান্তে ছড়িয়ে দিয়েছিলেন বারো বছর।
 * আমার পূর্ব প্রকাশিত একটি লেখা থেকে ঈষৎ সংক্ষেপিত ... 

                    