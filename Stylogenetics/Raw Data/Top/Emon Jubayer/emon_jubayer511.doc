জেন গল্প (১২)



                        একজন বিশ্ববিদ্যালয়ের ছাত্র একজন বিখ্যাত জেনগুরুকে বললেন, আপনি কি খ্রিস্টীয় বাইবেল পড়েছেন?না। পড়ো তো শুনি।ছাত্রটি বাইবেল খুলে সেন্ট ম্যাথিউ থেকে পড়তে লাগল: পোশাকের কথা ভাবছ কেন? প্রান্তরের ফুলেদের কথাই ভাব না কেন? ফুলেরা কি জমি চাষ করে? না চড়কা কাটে? রাজা সলোমন তাঁর সমস্ত ধনসম্পদ দিয়েও কি প্রান্তরের ফুলেদের মতন নিশ্চিন্ত নির্ভার হতে পারতেন? আগামীকাল কি হবে তা নিয়ে ভেবো না।   আগামীকাল-এর দায়িত্ব নেবে আগামীকাল। জেনগুরু বললেন, কথাগুলি যিনিই বলুক না কেন তিনি একজন আলোকিত মানুষ।ছাত্রটি আবার বাইবেল থেকে পাঠ করতে লাগল: চাও, তাহলেই পাবে। খোঁজ, তাহলেই পাবে। আঘাত (নক করা অর্থে) কর, খুলে যাবে। যারা জিজ্ঞাসা করে তারা পায়। যারা সন্ধান করে তারা পায়। যারা আঘাত করে তাদের জন্য খুলে যায়। জেনগুরু বললেন, চমৎকার।  কথাগুলি যিনিই বলুক না কেন তিনি বুদ্ধস্বভাবের অধিকারী। 

