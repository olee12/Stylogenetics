‘অনুপস্থিতি’: ম্যাথু আর্নল্ডের একটি কবিতা ...

   ম্যাথু আর্নল্ড ; বলা যায় আধুনিক কবিতার সূত্রপাত তিনিই করেছেন। কবিতায় প্রচার করেছেন  উদ্বেগ ...যা আধুনিক জীবনের লক্ষণ। ম্যাথু আর্নল্ড (২৪ ডিসেম্বর ১৮২২-১৫ এপ্রিল ১৮৮৮) ছিলেন ইংরেজ কবি ও সমালোচক। কর্মজীবনে ছিলেন স্কুল ইন্সপেকটর । তথাপি বিখ্যাত ভিক্টোরিয়ান কবি হিসেবেই তিনি সমধিক পরিচিত। উনিশ শতকে বেঁচে রইলেও তাঁকেই আধুনিক কবিতার উদ্বোধক মনে করা হয়। তাঁর রচিত উদ্বেগাকূল ‘ডোভার বিচ’ কবিতাটি তেমনই একটি স্মারক কবিতা।  
 অনুপস্থিতি
 এই সুন্দর আগন্তকের ধূসর চোখ
তোমার চোখ, হে প্রেম, আমি দেখছি
আর কেঁপে কেঁপে উঠছি -বিগত দিনের জন্য। 
তোমার কাছ থেকে আমাকে নিয়ে গিয়েছিল দূরে।
 জীবনের অভিশাপ এই যে: 
শুভ চিন্তার স্রোত শুষে নেয় না
করোটির আবেগ।
 বরং প্রতিদিনই আনে তুচ্ছ ধূলা
আমাদের খাবি খাওয়া আত্মায়।
নিজেদের ইচ্ছেয় নয় 
আমরা ভুলে যাই বাধ্য হই;
 আলোর দিকে যেতে আমি সংগ্রাম করি; এবং হ্যাঁ,
একদা সেই প্রেমঝড়ের তৃষ্ণা!
আলোর সঙ্গে না থাকলে
আমি মুছে ফেলব তোমার নাম।
 আলোর দিকে যেতে আমি সংগ্রাম করি; কিন্তু, ওহ্,
রাত্রি এখনও শীতল 
সময়ের বন্ধ্যা ঝড়ো প্রবাহে
এখনও আমার সঙ্গে থাক মার্গারেট!


                    