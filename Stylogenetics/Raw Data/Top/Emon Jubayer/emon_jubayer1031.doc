জলবায়ূর পরিবর্তনের ফলেই মাত্র ২০০ জনের ক্ষুদ্র একটি মানবগোষ্ঠী  আফ্রিকা থেকে ছড়িয়ে পড়েছিল সারা বিশ্বে

 বাঁয়ে আফ্রিকা। লোহিত সাগর। মাঝখানে আরব-উপদ্বীপ। এ পথেই আজ থেকে ৭০,০০০ বছর আগে আধুনিক মানুষ বা হোমো-সাপিয়ান্স  ছড়িয়ে পড়েছিল সারা বিশ্বে। 
 সম্প্রতি বি বি সি-র একটি প্রামাণ্যচিত্র দেখিয়েছে যে-আজ থেকে ৭০,০০০ বছর আগে মাত্র ২০০ জনের আফ্রিকার  ছোট একটি দল লোহিত সাগর পাড়ি দিয়ে আফ্রিকার বাইরে চলে গিয়েছিল। ঐ সময়টায়  জলবায়ূর পরিবর্তনের ফলে লোহিত সমুদ্রে পানি নীচে নেমে গিয়েছিল-যার কারণে আফ্রিকার ঐ ক্ষুদ্র মানবগোষ্ঠীটি আরব উপদ্বীপে প্রবেশ করতে সক্ষম হয়েছিল ; তারপর তাদের বংশধরই ছড়িয়ে পড়েছিল সারা বিশ্বে । 
প্রামাণ্যচিত্রের উপস্থাপিকা ড. অ্যালিস রবার্টস ব্রিস্টল বিশ্ববিদ্যালয়ের একজন বিশিষ্ট অ্যানাটমিষ্ট;  তিনি বললেন, আধুনিক মানুষ জলবায়ূর পরির্বনের মুখোমুখি হয়েছিল আর সেই সঙ্গে ভাগ্য তাকে সহায়তা করেছিল বলেই এইরকম একটা উন্নতি সম্ভবপর হয়েছিল। তিনি বললেন, মানুষ প্রায়ই জিজ্ঞেস করে; ঠিক ঐ সময়েই কেন মানুষকে আফ্রিকা ছাড়তে পেরেছিল? তারা কি নতুন ধরনের জীবনপদ্ধতির বিকাশ ঘটিয়েছিল কিংবা নতুন কোনও গুন বা ক্ষমতা তারা অর্জন করেছিল? হ্যাঁ, কিছু যোগ্যতা তো ছিলই-যা ওদের টিকে থাকতে সাহায্য করেছিল। কিন্তু   ঠিক ঐ সময়েই  মানুষের আফ্রিকা ছাড়ার কারণ হল জলবায়ূর পরিবর্তন; আর ... ভাগ্য। আর্কেওলজিকাল ও জেনেটিক গবেষনা করেই তবে এ সিদ্ধান্তে উপনীত হওয়া গেছে যে আজকের দিনের ইউরোপ এশিয়া অষ্ট্রেলিয়া উত্তরামেরিকার এবং দক্ষিণ আমেরিকার মানুষের ডি এন এ আফ্রিকার একটি মাত্র গোত্র থেকেই উদ্ভূত!  তিনি আরও বলেন-আজ থেকে ১৯৫,০০০ বছর আগে পূর্বআফ্রিকায় আধুনিক মানুষ বির্বতিত হয়েছে এবং ৫০ হাজার বছরের মধ্যে তারা আফ্রিকা মহাদেশের অন্যান্য স্থানে ছড়িয়ে পড়ে। এখন ধারনা করা হচ্ছে আজ থেকে ৭০,০০০ বছর আগে শুস্কতার জন্য লোহিত সাগরের পানি অনেক নীচে নেমে যায়; যার ফলে লোহিত সাগরের মোহনার দূরত্ব ১৮ মাইলের বদলে হয়ে দাঁড়িয়েছিল  ৮ মাইল।  ২০০ জনের একটি ছোট গোত্র ঐ ৮ মাইল পেরিয়ে আরব-উপদ্বীপে ঢোকে। ড. রবার্টস  বললেন, 'We all know about and face climate change at the moment but there have been massive climate changes in the past.'   সংবাদসূত্র:  

                    