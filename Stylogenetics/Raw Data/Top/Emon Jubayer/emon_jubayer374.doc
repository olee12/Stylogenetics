সেথ (Seth) : প্রাচীন মিশরের অশুভ দেবতা

 সেথ। প্রাচীন মিশরের অশুভ দেবতা।   যুদ্ধ বিশৃঙ্খলা ঝড় এবং মরুভূমির দেবতা সেথ  ।  মরুভূমির দেবতা হওয়ায় সেথ অনুবরর্তার প্রতীক। তা সত্ত্বেও প্রাচীন মিশরের মানুষ  দেবতা সেথ-কে  গভীর শ্রদ্ধা করত। সেথ-এর নামে পুত্রকন্যার নাম রাখত; এমন কী ফারাওরাও সেথ- এর নামে নিজেদের  নাম রাখতেন । মিশরীয় উপকথা অনুযায়ী সেথ অসিরিস আইসিস এবং নেফথিস- এর ভাই। ভাই অসিরিস কে হত্যা করেছিল সেথ এবং হোরাস- এর সঙ্গে এক দীর্ঘকালীন যুদ্ধে লিপ্ত হয়েছিল।   তবে সেথ জন্ম থেকেই অশুভ না তার ওপর পরবর্তীকালে  অশুভত্ব আরোপ করা হয়েছে -এ বিষয়ে মিশরীয় উপকথা অবশ্য একমত নয়। যা হোক। Seth  - এর অন্য নাম গুলির বানান হচ্ছে  Setekh, Setesh Ges এবং Set       প্রাচীন মিশরের মানচিত্র। সুপ্রাচীনকালে  আপার ইজিপ্টে গড়ে উঠেছিল সেথ উপাসনা। 
 সেথ এর শরীরটির গড়নটি অদ্ভুত রকমের  মিশ্র। মাথাটি  মিশরীয় প্রাণি aardvark ...এর, কানটি গাধার,  লেজটি বৃশ্চিকের  । সেথকে কখনও জলহস্তী কখনও কুমির রূপেও দেখা যায় । সেথ এর চোখ তির্যক, কৌনিক কান, গুচ্ছাকার লেজ, লম্বা দীর্ঘ বাঁকানো চোখা নাক। এর কারণ কি? মিশরীয় পুরাণে রয়েছে মাতৃগর্ভে থাকার সময় সেথ পরিপূর্ন আকার না পেয়েই বিস্ফোরিত হয়ে  বেরিয়ে এসেছিল। এই কারণে নিজেকে পরিপূর্ণ করে তুলতে অন্যান্য পশুর অংশ গ্রহন করেছিল সেথ। যেমন, শূকর গাধা বৃশ্চিক এন্টিলোপ। এসব পশুদের পন্ডিতেরা বলেন: ‘সেথ এনিমেল।’ 
    মিশরীয় প্রাণি aardvark ...এর এটির আদলও রয়েছে সেথ-এর অবয়বে।   সেথ ছিল দেবতা জেব এবং দেবী নুট-এর  সন্তান।  জেব পৃথিবীর দেবতা। তার অট্টহাস্যে নাকি ভূমিকম্প হয়। প্রাচীন মিশরবাসীর এমনই ধারণা ছিল। তবে তার কারণেই নাকি   শস্যের উৎপন্ন হয়। যা হোক। সেথ এর মা নুট ছিলেন আকাশের দেবী।  সেথ  ছাড়াও জেব এবং নুট- এর অন্য পুত্রসন্তানের নাম অসিরিস আইসিস এবং নেফথিস।  নেফথিস ছিল  সেথ -এর স্ত্রী। 
   নেফথিস। সেথ- এর সঙ্গে নেফথিস-এর বিয়ে হয়েছিল।  সেকালে মিশরের রাজকীয় পরিবারে ভাইবোনের মধ্যে বিবাহ হত। এই বিষয়টি দেবতাদের মধ্যেও দেখা গেছে।  এ বিষয়ে জনৈক মিশরতাত্ত্বিক মন্তব্য করেছেন  ...Incest was seen as an acceptable element in the lives of the Egyptian Gods and Goddesses, retaining the sacred bloodline... স্বামী হিসেবে অবিশ্বস্ত ছিল সেথ। কয়েকটি প্রাচীন ছবিতে দেখা যায় নেফথিস ঝুনঝুনি বাজিয়ে অশুভ স্বামীকে  তাড়াচ্ছে।     
 সুপ্রাচীন কালে সেথ ছিল  আকাশ  এবং ঝড়ের দেবতা। প্রাচীন কালে সেথ এর সম্মান ছিল। প্রতিদিন  দেবতা ‘রা’- এর সূর্যনৌকায় আকাশে উঠত। রাত্রিবেলা পাতালযাত্রার সময় দেবতা ‘রা’ কে বাঁচানোর জন্য Apep সাপ  হত্যা করেছিল সেথ। যা হোক। পরে অবশ্য অন্য দেবতাদের ঈর্ষা করতে থাকে সেথ। এবং তাদের বিরুদ্ধে বিশ্বাসঘাতকতা সেথকে এক অশুভ শক্তিতে পরিনত করে।  এই  কারণে সেথ সম্পর্কে বলা হয়েছে,  But one thing's for sure: SET's a nasty piece of work. In fact he's the God of Evil Chaos, and loves nothing more than creating mayhem. Not content with constantly messing up the peaceful farms of OSIRIS, he finally lost his temper and killed him.       প্রাচীন দেয়ালগাত্রে সেথ এর ছবি।   সেথ তার ভাই অসিরিসকে হিংসে করত। অসিরিস মিশরের রাজা।  আর  আমি? আমি মরুভূমির প্রভূ!  ভাইকে হত্যা করার কথা ভাবল  সেথ। বিশ্বস্ত কর্মচারীদের কানে কানে কী সব বলল। তারা কাঠ মিস্ত্রি ডেকে আনল। কাঠমিস্ত্রি বড় একটি নকশা করা বাক্স বানাল। বাক্সটি প্রাসাদের প্রবেশ পথে রাখতে নির্দেশ দিল সেথ। এরপর সে  ভোজ উৎসব আয়োজন করল। সেই উৎসবে  অসিরিসকে নেমতন্ন করল।  অসিরিস এল। সেথ প্রলোভন দেখিয়ে অসিরিসকে বাক্সের ভিতরে ঢুকতে বলল।  ভালো মানুষ অসিরিস বাক্সে ঢোকামাত্র সেথ-এর কর্মচারীরা পেরেক দিকে বাক্স আটকে দিল। তারপর গলিত সীসা ঢেলে বাক্সটি  সিলগালা  করে দিল। তারপর তারা বাক্সটি নীল নদে নিক্ষেপ করল। অসিরিস ডুবে মরল।
    অসিরিস-এর   মৃত দেহটি  টুকরো টুকরো করে কেটে চারিদিকে ছড়িয়ে  দিয়েছিল  সেথ। এর পরও অবশ্য রক্ষা হল না।  অসিরিস এর স্ত্রী আইসিস  সে সব টুকরো কুড়িয়ে অসিরিসকে স্বল্প সময়ের জন্য  পুর্নজ্জীবিত করে এবং সেই স্বল্প সময়ের মধ্যেই সম্ভবত প্রতিশোধ গ্রহনের উদ্দেশ্যেই  সন্তান আকাঙ্খায় স্বামীর সঙ্গে  মিলিত হয়।  
  গর্ভবতী আইসিস এর এক পুত্র হয়। পুত্রের নাম রাখে হোরাস। পরবর্তীতে  পিতার মৃত্যুর প্রতিশোধ নিতে এক ভয়ঙ্কর যুদ্ধে অবতীর্ণ হয় হোরাস । আশি বছর চলেছিল সে যুদ্ধ। যুদ্ধে হোরাস তার বাঁ চোখ হারায়। আর সেথ তার অন্ডকোষ। এ কারণে সেথ এর সন্তানাদি ছিল না। এবং এটিই তার অনুর্বরতার প্রধান কারণ। উষর মরুভূমি প্রতীক সেথ। অন্যদিকে অসিরিস ছিল উর্বরতার প্রতীক।
    আইসিস এবং শিশু হোরাস। মা আইসিস এর ব্যতিক্রমী সিদ্ধান্তে এক বিচিত্র প্রেক্ষাপটে জন্ম হয়েছিল হোরাস এর। গল্পের প্রতি মানুষের টান অমোঘ।  বিচিত্র কাহিনী তে ভরপুর মিশরীয় উপকথাকে যে কারণে মানুষ আজও ভুলে যায়নি।   সেথ-হোরাস যুদ্ধের সময় দেবতাদের সভা বসল। 
সভাপতি দেবতা রা। রা ছিলেন প্রধান দেবতা এবং দেবতাদের অধিপতি।
যুদ্ধের দেবী নেইথ। নেইথ বলল, হোরাসকে সিংহাসন দেওয়া হোক। তার বাবাকে অন্যায় ভাবে হত্যা করেছে সেথ। 
অন্য দেবতারাও সম্মতি জানিয়ে বললেন, হ্যাঁ হ্যাঁ। হোরাসকে সিংহাসন দেওয়া হোক। সেথ কে মরুভূমিতে নির্বাসিত করা হোক। 
দেবতা রা মাথা নাড়লেন।  খানিকটা ক্ষুব্দ হয়ে বললেন, না না। হোরাস- এর এত কম বয়েস।  ও সবকিছু সামলাতে  পারবে না। 
আইসিস দীর্ঘ নিঃশ্বাস ফেলল। 
রায় ঝুলে থাকল দীর্ঘকাল। 
আইসিস বুদ্ধি খাটালেন। 
আইসিস যাদুবলে পরমা সুন্দরী নারীতে পরিনত হয়। 
তারপর পথের ধারে কাঁদতে বসল। 
   উপকথায় নারীর ভূমিকা নিয়ে ভাবলে বিস্মিত হতেই হয়। বিশেষ করে অসিরিস এর ভূমিকা আমাদের মুগ্ধ করে ।   আইসিস  মৃত স্বামীর খন্ডিত  টুকরো কুড়িয়ে অসিরিসকে স্বল্প সময়ের জন্য  পুর্নজ্জীবিত করেছিল। সেই স্বল্প সময়ের মধ্যেই সম্ভবত প্রতিশোধ গ্রহনের জন্য সন্তান আকাঙ্খায় স্বামীর সঙ্গে  মিলনের  সিদ্ধান্ত নিয়েছিল  । এখন সেথকে বোকা বানানোর  জন্য আইসিস যাদুবলে পরমা সুন্দরী নারীতে পরিনত হল। দেবতা 
রা কে একবার বেকুব বানিয়েছিল আইসিস। বৃদ্ধ বয়েসে রা একবার সংঙ্কুচিত হয়ে যান। আইসিস তখন রা-এর লালা সংগ্রহ করে সেই লালাকে সাপে পরিনত করেন।  রা যেখানে ঘুম থেকে ওঠে সেখানে সাপটিকে লুকিয়ে রাখেন আইসিস । রা পা দিলে সাপ রা-কে ছোবল। রা প্রচন্ড যন্ত্রনায় চিৎকার করে ওঠেন। মর্মান্তিক চিৎকার শুনে দেবতারা সব ছুটে আসেন। কিন্তু কেউই রা-এর ব্যথা কমাতে পারে না। তখন চতুর আইসিস বললেন, তুমি তোমার গুপ্ত নামের অর্থ আমাকে বল। তাহলে আমি তোমায় যাদুবলে সারিয়ে তুলব ... রা-এর ইচ্ছে ছিল না গুপ্ত নামের অর্থ বলার কিন্তু খুব যন্ত্রনা হচ্ছিল। নিরূপায় হয়ে রা তাঁর গুপ্ত নামের অর্থ বললেন। সে অর্থ জানতে পেরে আইসিস তাঁকে মন্ত্রবলে সারিয়ে তোলেন।
 যা হোক। বলছিলাম। যাদুবলে পরমা সুন্দরী নারীতে পরিনত হয় আইসিস। তারপর পথের ধারে কাঁদতে বসে।  পথ দিয়ে  যাচ্ছিল সেথ । অপূর্ব সুন্দরী মেয়েকে কাঁদতে দেখে সেথ  জিজ্ঞেস করল,  কি হয়েছে তোমার ? তুমি কাঁদছ কেন?
আইসিস কাঁদতে কাঁদতে বলল, আমার স্বামীকে এক দুরাত্মা শয়তান হত্যা করেছে। এখন ছেলেকেও সে  উত্তরাধিকার থেকে বঞ্চিত করতে চায়। 
আইসিস এর দুর্দশায়  রেগে উঠল সেথ । চিৎকার করে বলল, সেই দুরাত্মা শয়তানকে অবিলম্বে হত্যা করা উচিত! আর তোমার ছেলেটি যেন 
 উত্তরাধিকার হয়। 
ব্যাস!
দেবতারা সব আড়াল থেকে শুনছিল।
   প্রাচীন মিশরের মানচিত্রে নাকাদা শহরের মানচিত্র। 
 নাকাদা  শহরটি নীল নদীর পশ্চিম তীরে গড়ে উঠেছিল। ওই অঞ্চলে রাজবংশ পূর্ব যুগে বা  Pre-Dynastic Period    এ  সেথ এর উপাসনা হত। রাজবংশ পূর্ব যুগের সময়কাল: ২৫০০০-৩০০০ খ্রিস্টপূর্ব।   মিশরের ঐক্যের পর (মানে লোয়ার এবং আপার ইজিপ্ট একত্রিত হওয়ার পর। প্রথম মানচিত্রটি দেখুন ) নাকাদা শহর তার রাজনৈতিক গুরুত্ব হারিয়েছিল । এ্যাবিডস  নগর ছিল ঐক্যবদ্ধ মিশরের ফারাওদের রাজধানী । এবং সে নগরের প্রধান দেবতা ছিলেন হোরাস। এই ঐতিহাসিক রাজনৈতিক ঘটনাই কি সেথ এবং হোরাস এর দ্বন্দের  প্রধান ভিত্তি?
   ভয়ালদর্শন সেথ। সেথ এর অশুভত্ব সত্ত্বেও প্রাচীন মিশরের ফারাওগন সেথ- এর উপাধি গ্রহন করতেন। 
 প্রাচীন মিশরের রাজনৈতিক ভাগ্যের সঙ্গে সেথ- এর ভাগ্য জড়িত ছিল। ফারাও ফেরিবসেন (২৭৭৫ -২৬৫০ খ্রিস্টপূর্ব) প্রথমবার সেথ -এর সঙ্গে নিজের অভিন্নতা ঘোষনা করেন।  ঐতিহ্যগত হোরাস উপাধির বদলে তিনি সেথ- এর উপাধি গ্রহন করেন। অবশ্য তাঁর উত্তরাধিকারী সেথ এবং হোরাস উভয়কেই সমান মর্যাদা দিয়েছিলেন। এ ভাবে দু’জন দেবতার দ্বন্ধের অবসান হয়েছিল। 
    কেনান দেশের ঝড়ের দেবতা Baal। সেথ এর দেহটি যেমন বিভিন্ন পশুর মিশ্রনে তৈরি হয়েছিল তেমনি সেথ এর অবয়বে  ভিনদেশি দেবতার প্রভাবও ছিল স্পস্ট। বিশেষ করে কেনান প্রদেশের দেবতা Baal. (হিব্রু বালিম) ( মেসোপটেমিয়ার উর নগর থেকে ইব্রাহীন নবী এই কেনান প্রদেশে পৌঁছেছিলেন। কেনানবাসীরা তাঁকে বলল, 'ইবরি'। অর্থ: 'দূর থেকে আগত।'এই ইবরি শব্দ থেকেই হিব্রু শব্দটির উদ্ভব। যা হোক। এই কেনান থেকেই ইউসুফ নবী মিশরে গিয়েছিলেন। এই ঘটনার বহুবছর পর মুসা নবী হিব্রভাষীদের মিশর থেকে উদ্ধার করেন। ঐতিহাসিকগন ঘটনাটি খ্রিস্টপূর্ব ৯০০ সালে ঘটেছিল বলে অনুমান করেন) ... যা হোক। ১৬৩০ খ্রিস্টপূর্বে মিশরে হাইকসস-রা আক্রমন। এরা ছিল পশ্চিম এশিয়ার যাযাবর। হাইকসস-রা ছিল প্রাচীন মিশরের পঞ্চদশ রাজবংশের  শাসক (১৬৩০-১৫২১ খ্রিস্টপূর্ব)।  নীল নদের বদ্বীপের উত্তর- পুবে এদের  রাজধানী ছিল। রাজধানীর নাম আভারিস। আভারিস নগরে হাইকসস-রা সেথ উপাসনা করত। তবে সে সময় সেথ এর সঙ্গে কেনানিয় দেবতা বাল অভিন্ন হয়ে উঠেছিল। যে কারণে বলা হয়েছে সেথ was identified with the Canaanite storm god Baal.  
     খ্রিস্টপূর্ব ১২৯২ থেকে ১০৭৫ সময়কালের ফারাওগন সেথ এর নামে নিজেদের নাম রাখতেন। যেমন: সেটি ১, সেটি ২ কিংবা সেতনাখত।  নতুন সাম্রাজ্যে  (New Kingdom) সেথ ছিল যুদ্ধের দেবতা; নতুন সাম্রাজ্যের  সময়কাল ১৫৫০-১০৬৯ খ্রিস্টপূর্ব। নতুন সাম্রাজ্যের  অবসানের পর প্রাচীন মিশরজুড়ে ‘ অসিরিস উপাসনা’ জনপ্রিয় হয়ে ওঠে। একে কি নিহত দেবতার প্রত্যাবর্তন বলা যায়?  ওই সময়ে  পুরোহিতরা প্রাচীন মিশরের  জনসমাজে প্রচার করল, সেথ অশুভ। তার ওপর Apep সাপ  ভর করেছে।  খ্রিস্টপূর্ব ১০০০ বছরে শিলালিপি  স্তম্ভ কিংবা সমাধি সৌধের দেওয়াল থেকে সেথ এর নাম  মুছে যায়। 
   সেথ।  তবে সেথ যে পুরোপুরি  অশুভ ছিল-তা কিন্তু নয়। সেথ ছিল মরুভূমি ও মরুঝড়ের প্রভূ। যে কারণে   গ্রিকরা সেথকে বলত ‘টাইফুন’।  মরুঝড় থেকে ক্যারাভান রক্ষা করত সেথ। রাত্রীকালীন যাত্রায় Apep  সাপ  কে হত্যা করে দেবতা ‘রা’ এর সূর্যনৌকা রক্ষা করেছিল। সেথ কঠোরভাবে মরুভূমি  নিয়ন্ত্রন করত  ১৯ তম রাজবংশের (১২৯৮ থেকে ১১৮৭ খ্রিস্টপূর্ব) ফারাওরা  সেথকে গভীর  শ্রদ্ধা করত। এবং বিদেশি শক্রর বিরুদ্ধে সেথ কে রক্ষাকারী মনে করত।  
   Temple of Set এর প্রতীক   আশ্চর্য হলেও সত্য- আধুনিক সময়েও মানুষ সেথ কে মনে রেখেছে। মার্কিন যুক্তরাষ্ট্রে প্রতিষ্ঠা করা হয়েছে ‘টেম্পল অভ সেথ’। এটি মূলত অকাল্ট সোসাইটি। প্রতিষ্ঠানটি সেথীয় দর্শন এবং যাদুবিদ্যা চর্চা করে। তবে সেথ- এর যা কর্মকান্ড দেখলাম তা থেকে সেথীয় দর্শন কী ভাবে গড়ে ওঠে তা বোঝা গেল না। যা হোক। তবে যাদুবিদ্যার সঙ্গে যেন সেথকে মানিয়ে যায়। কেননা যাদুবিদ্যা তো অন্ধকারের জিনিস; খানিকটা অশুভও। 
সেথ তো অন্ধকারের অশুভ দেবতা। 
   অন্ধকারের অশুভ দেবতা। 
 ছবি। ইন্টারনেট।
 তথ্যসূত্র।     http://www.stuffemal.com/misc/SethPage.shtml  http://www.egyptiandreams.co.uk/set.php

                    