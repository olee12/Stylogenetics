 পাকিস্তানি কন্ঠশিল্পী আয়মান উদাসকে যে কারণে খুন হতে হল ...

  পাকিস্তানি কন্ঠশিল্পী আয়মান উদাস। দুটি সন্তানের মা।  রক্ষণশীল ভাইদের হাতে খুন হওয়ার মাত্র দশদিন আগে দ্বিতীয় বিয়ে করেছিলেন আয়মান।
 পাকিস্তানের পেশোয়ার শহরটি নাকি সাংঘাতিক রক্ষণশীল। তারপরও শহরটায় সরকারি টিভি স্টেশন আছে। সেই সরকারি টিভি স্টেশনে গানবাজনাও হয়। পেশোয়ারের উঠতি কন্ঠশিল্পী আরমান উদাস সেই টিভি স্টেশনেই গান করতেন  ।পশতু ভাষাটি উত্তরপশ্চিম সীমান্তের মাতৃভাষা। কাজেই, পশতু ভাষায় গান করতেন আয়মান । ক্রমশ জনপ্রিয় হয়ে উঠছিলেন আয়মান। তবে ব্যাপারটা আয়মানের পরিবারের -বিশেষ করে আয়মানের ভাইদের ভালো লাগেনি। আয়মানের ক্রমবর্ধমান জনপ্রিয়তায় নাকি আয়মানের ভাইয়েরা আনন্দিত বোধ করা পরিবর্তে লজ্জ্বিত হয়ে পড়েছিল।
দুটি সন্তানের মা আয়মান  দ্বিতীয় বিয়ে করেছিলেন । স্বামীর সঙ্গে আলাদা ফ্ল্যাটে থাকতেন।  গত সপ্তাহে আয়মানের দু-ভাই তাদের বোনের ফ্ল্যাটে ঢুকে -আয়মানের স্বামী ওসমান খান তখন ফ্ল্যাটে ছিলেন না-আয়মানের বুকে পরপর তিনটি গুলি ছোঁড়ে। তৎক্ষনাৎ আয়মানের  মৃত্যু হয়। 
পেশোয়ারের অনেকেরই ধারণা উত্তরপশ্চিম সীমান্তবর্তী এলাকার ইসলামী চরমপন্থিরাই  আয়মানকে খুন করেছে। কিন্তু, আয়মানের স্বামী ওসমান খানের দাবি-আয়মানকে তার ভাইয়েরাই খুন করেছে। দীর্ঘদিন ধরে  আয়মানকে গান করা ছেড়ে দেওয়ার জন্য তার দু-ভাই চাপ দিয়ে আসছিল।
এদিকে, আয়মান উদাসের অন্যান্য সহশিল্পীদেরও নাকি গানবাজনা করার জন্য  টেলিফোনে মৃত্যুর হুমকি দিয়েই যাচ্ছে ইসলামী চরমপন্থিরা । 
আয়মানের খুনিরা ধরা পড়েনি। 
মৃত্যুর আগে আয়মানে শেষ গানের কথাগুলি ছিল এমন-
 হয়তো আমি মরে যাব
তারপরও আমি আমার প্রেমিকের স্বপ্নে 
বেঁচে থাকব। 
    সংবাদসূত্র:
 Click This Link

                    