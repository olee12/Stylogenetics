রাগের নাম: ইমন

  ছেলেবেলায় টুলটুল মামার কন্ঠে শুনেছিলাম এক অপার্থিব গান -
 এরি আলি পিয়া বিনা ...
 সুরটা মনে এমন ভাবে গেঁথে গেল যে কী বলব। কী সুন্দর সুর। তখন ও জানতাম না সুরটা ইমনের। জানলাম অনেক পরে। এরি আলি পিয়া বিনা-র সুর আমাকে এতই কৌতূহলী করে তুলেছিল যে-রাগ সঙ্গীতের সঙ্গে আমার একটা অটটু সন্ধি রচিত হয়ে গেল- যা আজও টের পাই।
   ভারতীয় মার্গসঙ্গীতে ইমনের স্থান এতই উচুঁতে যে-অল্পবয়েসী সঙ্গীত শিক্ষার্থীরা বিলাবল (যে ঠাটের সব স্বরই শুদ্ধ; পাশ্চাত্যের মেজর স্কেল বা আয়োনিয়া মোড) বাদ দিয়ে শেখা শুরু করে ইমন। কারও কারও মতে ইমন রাগটি পারস্যজাত। অন্যরা অবশ্য দ্বিমত পোষন করে বলেন যে- রাগটি  প্রাচীনকাল থেকেই দক্ষিণ ভারতের প্রচলিত। দক্ষিণে ইমন রাগটি অবশ্য কল্যাণ নামেই পরিচিত। কাজেই খুব একটা পরিবর্তিত না হয়েই রাগটি আদিরুপেই ভারতবর্ষেই রয়ে গেছে। আরেক টি মত রয়েছে। ইমন হল ইয়েমেনের জনপ্রিয় সুর। মুসলিম আমল থেকেই  সুরটি ভারতবর্ষে শ্র“ত হতে থাকে এবং রাগটির স্রষ্টা বুলবুলই হিন্দ হজরত আমীর খোসরু। 
   কড়ি মা বাদে ইমন রাগে সব স্বরই  শুদ্ধ। শান্তির প্রকাশ করে এই কড়ি মা। ইমন সন্ধি প্রকাশ রাগ। মানে রাগটির সময়কাল দিনের শেষ রাত্রির শুরু। রাগটি ধ্যানী। রাগটির আরোহন ও অবরোহন এমন-
 নি্ রে গা ক্ষা পা ধা নি র্সা। 
সা নি ধা পা ক্ষা গা রে র্সা। 
 ক্ষা=তীব্র মা। 
 কন্ঠে : সখি এরি আলি পিয়া বিনা।
  লাকি আখন্দ ইমন রাগকে অক্ষয় করে রেখেছেন নিয়াজ মোহাম্মদ চৌধুরীরর গাওয়া কালজয়ী এই গানটিতে-
   শঙ্কর-গিটারে: বাজিয়েছেন ড. কমলাশঙ্কর 
    সেতারে
   বাঁশীতে
   অর্কেষ্ট্রায়-
   

                    