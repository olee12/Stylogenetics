রিয়াজ-উস-সালাতীন: বাংলার মুসলিম শাসনের ওপর একটি অনবদ্য ইতিহাস গ্রন্থ 



                        মুসলিম ঐতিহাসিক গোলাম হোসেন সলিম জায়েদপুরী ছিলেন সপ্তদশ শতকের মানুষ । তাঁর  জন্ম ভারতের উত্তর প্রদেশের জায়েদপুরে। পরিনত বয়েসে তিনি বাংলার মালদহ জেলায় চলে আসেন। সেখানে  মুনশি (লেখক) হিসেবে কর্মজীবন শুরু করেন। তৎকালে মালদহের কর্মার্শিয়াল রেসিডেন্ট ছিলেন জর্জ উড্নীর-তার অধীন পোস্ট মাস্টারের চাকরি নেন সলিম।
সলিম এর ছিল গবেষনায় আগ্রহী অনুসন্ধিৎসু মন । বিশেষ করে ইতিহাস-পুরাবৃত্তে আগ্রহ প্রবল। উড্নীর জানতে পারলেন গোলাম হোসেন সলিম প্রচুর পড়াশোনা করেন। বিশেষ করে ইতিহাস-বিষয়ে। ইংরেজ মননশীল জাত-উড্নীর তাঁকে বাংলার ইতিহাস লিখতে বলেন।
১৭৮৬ সালে সলিম বাংলার মুসলিম শাসনের ইতিহাস লিখতে শুরু করেন।   রিয়াজ-উস-সালাতীন শব্দটি সংখ্যাসূচক রূপক। এর মানে ১৭৮৮। কারণ, ১৭৮৮ সালে সলিম এর বাংলার ইতিহাস লেখার কাজ শেষ হয়।  
ফারসি ভাষায় লেখা রিয়াজ-উস-সালাতীন বাংলায় মুসলিম শাসনের প্রথম পূর্ণাঙ্গ ইতিহাস গ্রন্থ। ১২০৪-০৫ সালে বখতিয়ার খলজীর নদীয়া বিজয় থেকে ১৭৫৭ সালে পলাশীর যুদ্ধ অবধি ঘটনাবলীর বিবরণ রয়েছে। তবে বাংলার ইতিহাসের কিছু কিছু উল্লেখযোগ্য ঘটনা সলিম  উল্লেখ করেন নি। বিশেষ করে মুগল বাংলার গৌরবময় অধ্যায় শায়েস্তা খান এর শাসনকাল সম্পর্কে তিনি কী কারণে নীরব থেকেছেন। 
যা হোক। গোলাম হোসেন সলিমের বড় কৃতিত্ব এই যে, তিনি মূলত মুসলিম বাংলার ঐতিহাসিক। তাঁর পূর্ববর্তী ঐতিহাসিকগন বাংলার সীমিত সময়ের বা বিশেষ বিশেষ দিকের ইতিহাস বর্ণনা করেন। কিন্তু সলিম তাঁর ইতিহাসে ধারাবাহিকভাবে বাংলায় প্রথম মুসলিম অভিযান থেকে শুরু করে ব্রিটিশ শাসন প্রতিষ্ঠা পর্যন্ত ঘটনাবলী বর্ননা করেছেন।
রিয়াজ-উস-সালাতীন একটি  আকর গ্রন্থ। পরবর্তীযুগের বাংলার ঐতিহাসিকগন তথ্যউপাত্তের জন্য  গ্রন্থটির কাছে বারবার ফিরে গেছেন। বইটি পাঠকালে সলিম এর অভিজ্ঞ পেশাধারী মনোভাবের পরিচয় পাওয়া যায়। রিয়াজ-উস-সালাতীন আটটি ভাগে বিভক্ত । ১. বাংলার সীমানা, ভৌগোলিক ও প্রাকৃতিক বৈশিষ্ট্য এবং জনসংখ্যা; ২.বাংলার জনগনের উদ্ভব ও জীবন-যাত্রার নমুনা;৩. বাংলার কিছু নগরের বিবরণ; ৪.বাংলায় হিন্দু শাসনের সংক্ষিপ্ত রূপরেখা; ৫. দিল্লির সুলতান ও তাঁদের নিয়োজিত গর্ভনরগন; ৬. বাংলার স্বাধীন সুলতানগন; ৭.বাংলায় মুগল শাসন ও ৮. বাংলায় পর্তুগিজ, ওলন্দাজ, ফরাসি ও ইংরেজ জাতি ও বাংলায় ইংরেজ শাসন প্রতিষ্ঠা। 
বাংলার প্রথম আধুনিক ইতিহাস গ্রন্থ লেখেন ক্যাপ্টেন চার্লস স্টুয়ার্ট । তিনি তাঁর হিস্ট্রি অভ বেঙ্গল লেখার সময় রিয়াজ-উস-সালাতীন -এর ওপর নির্ভর করেন এবং অধ্যায়গুলি অনুরূপভাবে বিন্যস্ত করেন। 
১৮১৭ সালে গোলাম হোসেন সলিম মৃত্যুবরণ করেন। 
মালদহ শহরে চক কোরবান আলী নামক এলাকায় তাঁর কবর।  
সৌভাগ্যক্রমে ইন্টারনেটে  রিয়াজ-উস-সালাতীন বইটির ইংরেজি অনুবাদের  পিডিএফ ভার্সানটি পেয়ে গেলাম।
আপনাদের জন্য রিয়াজ-উস-সালাতীন ডাউনলোড লিঙ্ক ...
http://www.mediafire.com/?ggetekingwm  ঐতিহাসিক গোলাম হোসেন সলিম জায়েদপুরীর সম্পর্কে তথ্যের উৎস-বাংলাপেডিয়ার আবদুল করিমের লিখিত একটি নিবন্ধ ...


                    