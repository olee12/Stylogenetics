মধ্যযুগের গীর্জার অপার্থিব সুর: গ্রেগরিয়ান চান্ট

  গ্রেগরিয়ান চান্ট -এর পান্ডুলিপি। সত্যজিৎ রায়ের প্রিয় সংগীত গ্রেগরিয়ান চান্ট। এর বৈশিষ্ট মনোফোনিক বা একরৈখিক; পলিফোনিক না। ষোল শতক অবধি গ্রেগরিয়ান চান্ট এই মনোফোনিক স্টাইলেই লেখা হয়েছে।
 ‘প্লেইন চান্ট’ হল আদি মধ্যযুগের রোমান ক্যাথলিক গির্জের সংগীত। প্লেইন চান্ট এরই অন্য নামই গ্রেগোরিয়ান চান্ট। গ্রেগোরিয়ান চান্ট নাম হওয়ার  অবশ্য কারণ আছে। গ্রেগরি দ্য গ্রেট (৫৯০-৬০৪) ছিলেন একজন প্রভাবশালী পোপ। তিনিই গীর্জার বাৎসরিক পঞ্জিতে বিশেষ বিশেষ পরবে সংগীতকে অর্ন্তগত করে এর সহজীকরণ করার নির্দেশ দিয়েছিলেন।  এর ফলেই ধর্মীয়সংগীতের স্বরলিপি লিখিত হয়-যা হয়ে ওঠে আধুনিক স্বরলিপির আদি উৎস। মঠজীবনের কেন্দ্র ছিল গ্রেগোরিয়ান চান্ট। দিনে নয়বার গাওয়া হত। 
    

                    