ধর্মপদ আজও আলো ছড়াচ্ছে বাংলায়



সাধারণত মনে করা হয় যে- আর্যরা প্রাচীন ভারতে এসেছিল যিশু খিস্টের জম্মের ১৫০০ বছর আগে। তারা, মানে আর্যরা  কথা বলত ইন্দোইউরোপীয় ভাষায়। 
সংস্কৃত ভাষাটা ওই ইন্দোইউরোপীয় ভাষায়ই একটা রুপ, বা পরবর্তী সংস্করণ।
কাজেই, সেই খ্রিস্টপূর্ব যুগের প্রাচীন ভারতের মানুষ যে ভাষায় কথা বলত, রচনা করত সাহিত্য তা ছিল সংস্কৃত। 
ভাষা তো চিরটাকাল একই রকম থাকে না। কাজেই ক্রমে ক্রমে ভারতীয় সমাজে প্রাকৃত ভাষার উদ্ভব হল। সেই প্রাচীন ভারতে, বিশেষ করে উত্তর ভারতের সাধারণ লোকে কথা বলত প্রাকৃত ভাষায়। এই প্রাকৃত ভাষাই আরও পরে  বিবর্তিত হয়ে বাংলা ভাষার দিকে এগিয়ে গিয়েছিল। 
তো পালি ভাষা ছিল প্রাকৃত ভাষাররই আরেক রুপ। এ জন্য অনেকে প্রাকৃত-পালি শব্দ ব্যবহার করেন।  পালি শব্দের অর্থ লাইন বা চরণ। এককালে মগধের ( বর্তমান বিহার)  লোকে কথা বলত প্রাকৃত পালি ভাষায়। ওই মগধই ছিল জৈন-বৌদ্ধ ধর্মের মূলকেন্দ্র। গৌতম বুদ্ধ প্রাকৃত ভাষায় কথায় বলতেন। উপদেশ দিতেন। যিশু যেমন আরামিয় ভাষায়। 
সে যাক। পরবর্তীকালে বুদ্ধের উপদেশগুলিকে কয়েকটি পিটক বা ঝুড়িতে ভাগ করা হয়েছিল। 
 ১) বিনয় পিটক
২) সুত্ত পিটক
৩) অভিধর্ম পিটক
 এ কারণেই বৌদ্ধধর্ম শাস্ত্রকে একত্রে বলা হয় ত্রিপিট। ত্রিপিট মানে তিনটে ঝুড়ি। 
সুত্ত পিটকে খুদ্দ নিকয়। ধর্মপদ ওই খুদ্দ নিকয়ের  অন্তর্গত  অংশ। যদিও এর অর্ধেক উপদেশই  পালি ভাষায় লিখিত অন্যান্য শাস্ত্রে পাওয়া যায়।পরবর্তীতে  বিশিষ্ট বৌদ্ধ পন্ডিত বুদ্ধঘোষ ধর্মপদের টীকাভাষ্য লিখেছিলেন। ইনি খ্রিষ্টীয় চতুর্থ শতকের বেঁচে ছিলেন।
 পালি ভাষায় ৪২৩ টি পদ রয়েছে এতে; যা একদা ৩০৫ টি অবস্থার পরিপ্রেক্ষিতে বুদ্ধের মুখে উচ্চারিত হয়েছিল।   বিষয় অনুযায়ী ধর্মপদ ২৬ অনুচ্ছেদে বিভক্ত।  
নৈতিক উপদেশ হিসেবে ধর্মপদ এক অনন্য গ্রন্থ।রবীন্দ্রনাথের মতে ধর্মপদই বিশ্বের সর্বশ্রেষ্ঠ ধর্মগ্রন্থ। বাংলায় সেন ও মুসলিমরা আসার আগ পর্যন্ত প্রায় ৪০০ বছর বাংলা শাসন করেছিল বৌদ্ধ পাল রাজারা। কাজেই বাংলার মানবতাবাদ ও নৈতিকতার শিকড় হিসেবে ওই  ধর্মপদকেই চিহ্নিত করা যায়। ষোড়শ-সপ্তদশ শতকে উদ্ভূত বাউলমতের ওপর সহজিয়া বৌদ্ধধর্মের গভীর প্রভাব পড়েছিল। কাজেই বাউলসম্রাট লালন যখন বলেন,
 সত্য বল, সুপথে চল; ওরে আমার মন ...
 তখন আমরা বুঝি যে-আজও ধর্মপদ আলো ছড়াচ্ছে বাংলায়।
  ডাউনলোড লিঙ্ক
 Click This Link  অন্যান্য লিঙ্ক।
 http://www.serve.com/cmtan/Dhammapada/ http://www.wsu.edu/~dee/BUDDHISM/DHAMMA.HTM  

                    