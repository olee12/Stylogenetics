কারা যেন ভালোবেসে আলো জ্বেলেছিল/সূর্যের আলো তাই নিভে গিয়েছিল

  ভারতের সাবেক রাষ্ট্রপতি এ পি জে আবদুল কালাম
 ১৯৮০ সাল। ভারতের সাবেক রাষ্ট্রপতি এ পি জে আবদুল কালাম সে সময় ভারতের ডিফেন্স রিসার্চ অ্যান্ড ডেভেলপমেন্ট ল্যাবরেটরির কর্মরত। তাঁরই গাড়িচালক কাথিরেসন; কাথিরেসন তখনও মাধ্যমিক পাস করেনি। হয়তো দারিদ্রই ছিল অন্যতম কারণ। যা হোক।  এ পি জে আবদুল কালাম ভারি ভালোবাসতেন গাড়িচালক কাথিরেসন কে । জীবনজগৎ সম্বন্ধে  নিজস্ব উপলব্দির কথা  কালাম কাথিরেসনকে বলতেন । এক সময়ে কালামের উৎসাহে পড়াশোনা শুরু করে দেয়  কাথিরেসন । তারপর এক এক করে উত্তীর্ণ হয় মাধ্যমিক, উচ্চমাধ্যমিক, স্নাতক ও স্নাতকোত্তর। ইতিহাস ও রাষ্ট্রবিজ্ঞান নিয়ে কাথিরেসন স্নাতকোত্তর পাস করেন । এখন তিনি তামিলনাড়ুর আরিনগর আন্না সরকারি আর্ট কলেজের শিক্ষক। ৬ আগস্ট অধ্যাপনার পদে যোগ দিয়েছেন কাথিরেসন।
খবরটা ‘প্রথম আলো’-য়  পড়তে পড়তে আমার সলিল চৌধুরীর সেই গানটার কথা  মনে পড়ে গেল। 
 কারা যেন ভালোবেসে আলো জ্বেলেছিল
সূর্যের আলো তাই নিভে গিয়েছিল ...
 ভারতের সাবেক রাষ্ট্রপতি এ পি জে আবদুল কালাম-এর আত্মজীবনীর নাম ‘উইংস অফ ফায়ার’। বাংলায় সম্ভবত‘আগুনের ডানা’ । সে বইয়ে এক জায়গায় লেখা রয়েছে, ... আমার যতদূর মনে পড়ে-কালাম দক্ষিণ ভারতের সম্পন্ন পরিবার থেকে উঠে আসেননি। তাঁর পরিবারে দারিদ্র ছিল। কালামেরই এক বোন গয়না বন্ধক দিয়ে (বা বিক্রি করে) কালামের মাধ্যমিক পরীক্ষার ফি যুগিয়েছিলেন ...  
 কারা যেন ভালোবেসে আলো জ্বেলেছিল
সূর্যের আলো তাই নিভে গিয়েছিল ...
 সংবাদসূত্র   

                    