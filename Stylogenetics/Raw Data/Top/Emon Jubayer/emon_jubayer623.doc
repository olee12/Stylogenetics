পার্বতীর পরবর্তী জীবন

 না। পার্বতীর পরবর্তী জীবন সম্বন্ধে শরৎচন্দ্র চট্টপাধ্যায় লিখে যাননি কিছু। এসবই অনুমানের বিষয়।  উপন্যাসে ক্লাইমেক্স তৈরি স্বার্থেই পার্বতীর শ্বশুরবাড়ির সামনে দেবদাস-এর মৃত্যু দেখালেন শরৎচন্দ্র- উনিশ শতকের রক্ষণশীল পরিবার। তারাই-বা কি ভাবল? শরৎচন্দ্র চট্টপাধ্যায় একবারও ভাবলেন না দেবদাসের মৃত্যুর পর পার্বতীর পরবর্তী জীবন কেমন বিষাদক্লিষ্ট হতে উঠতে পারে?
আসলে এসব নিয়ে ভেবে লাভ নেই। কেননা, দেবদাস নিছক একটি গল্পই। কিন্তু, আসলেই কি দেবদাস নিছক একটি গল্প মাত্র? ১৯১৭ সালে ‘দেবদাস’ প্রকাশ হওয়ার পরপরই ‘দেবদাস-এর বিষয়বস্তু সত্য ভেবে’ বাংলাসহ গোটা ভারতবর্ষে কি তোলপাড় ওঠেনি। চলচ্চিত্র তো পরের কথা, তার আগে ক’টি ভারতীয় ভাষায় দেবদাস অনূদিত হয়েছে সে খবর কি আমরা রাখি? দীর্ঘদিনব্যাপী বাংলার মানসিক জগতে দেবদাস মিলে মিশে একাকার হয়ে আছে। দেবদাস বলতে বিরহ কাতর এক যুবককে বোঝায় ... এবং আরও অনেক কিছুই বোঝায় ... যেমন, পার্বতীর অসহায় কান্না ... একটি মাত্র শব্দের এত শক্তি! 
   শরৎচন্দ্র চট্টপাধ্যায় জন্ম ১৫ সেপ্টেম্বর ১৮৭৬ এবং দেবদাস রচনাকাল ১৯০১, প্রকাশকাল ১৯১৭ ... দেবদাস লিখে এই সাদামাটা মানুষটিই কিনা একুশ শতকের বিশ্ব কাঁপিয়ে দিলেন ...
 প্রায়শ ভাবি, শেকসপীয়রের রোমিও জুলিয়েট যেমন ইটালির সত্য ঘটনার ওপর রচিত তেমনি দেবদাসও কি তেমনি বাংলার কোনও সত্যি ঘটনার ওপর রচিত? রচনার সময় শরৎচন্দ্র চট্টপাধ্যায় এর বয়স কম না, প্রায় তিরিশের কাছাকাছি। শরৎচন্দ্র কি কোথাও  শুনেছেন বিয়োগান্তক কাহিনীটি? সম্ভবত। তার কারণ জীবনের প্রতিমুহূর্তে ঘটনা ঘটে চলেছে, শিল্পীরা সেসব ঘটনার রূপায়ন করছেন লেখায় কবিতায় ছবিতে। 
যদি তেমন না হয় তো?  
পার্বতীর পরবর্তী দুঃখী জীবনের কথা মাঝে-মাঝে ভাবি। উনিশ শতকের রক্ষণশীল পরিবার। সব জানাজানি হল। বউয়ের বিবাহ-পূর্ব সম্পর্ক ছিল। ছিঃ  ছিঃ ছিঃ ...এমন কেমন কথা! এ যুগে কারও কে বিশ্বেস নেই। যা হোক। পার্বতীর তৎকালীন মানসিক অবস্থার কথা কল্পনা করা তেমন কঠিন না। 
    বড় কঠিন ছিল সে মুহূর্তগুলি। আমৃত্যু, পার্বতীর ...  মাঝে-মাঝে আমার এও মনে হয় যে কেবলই উপন্যাসে ক্লাইমেক্স সৃষ্টির স্বার্থেই পার্বতীর শ্বশুরবাড়ির সামনে দেবদাস-এর মৃত্যু দেখান নি  শরৎচন্দ্র চট্টপাধ্যায়, শরৎচন্দ্রের অভিপ্রায় ছিল আরও গভীর। দেবদাস এর মূল বিষয়বস্তু দেবদাসের বিরহ ও করুন মৃত্যু নয় ... দেবদাস এর মূল বিষয়বস্তু পার্বতীর পরবর্তী বিষাদক্লিষ্ট 
জীবন। তার মানে দেবদাসের কাহিনী যেখানে শেষ সেখানেই দেবদাসের আসল গল্পের শুরু! যে গল্পের মূল আখ্যান  পার্বতীর পরবর্তী বিষাদিত জীবন। হাজার হলেও  পাবর্তীর সেই পরবর্তী বিষাদিত জীবনের জন্য দায়ি একজন পুরুষ! এইসব ভেবে ভেবে কেমন যেন চমক লাগে মনে। ভাবি যে, এ রকম প্লট-পরিকল্পনা কেবল শরৎচন্দ্র চট্টপাধ্যায়ের মতো একজন অসম্ভব শক্তিশালী কথা-সাহিত্যিকের পক্ষেই সম্ভব। 
    নারীর সুখ-দুঃখকে অনুভব করতে সক্ষম এই মহান সাহিত্যিককে শ্রদ্ধা  

                    