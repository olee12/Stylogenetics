মানেথো: প্রাচীন মিশরের ঐতিহাসিক

 মানেথো ছিলেন প্রাচীন মিশরের ঐতিহাসিক। মানেথোর সময়কাল খ্রিস্টপূর্ব  ৩০০।  আজ আমরা যে Dynasty (রাজবংশ) শব্দটির সঙ্গে পরিচিত ঐতিহাসিক মানেথোই সেটি প্রথম  প্রয়োগ করেছিলেন । প্রাচীন মিশরের ফারাওদের তালিকা করেছিলেন মানেথো।    তাঁর বিখ্যাত গ্রন্থের  নাম: Aegyptiaca বা মিশরের ইতিহাস । এটি  মিশরতাত্ত্বিকদের কাছে আকর গ্রন্থের মর্যাদা লাভ করেছে। যদিও সম্পূর্ণ গ্রন্থটি অবিকৃতভাবে আমাদের হাতে এসে পৌঁছোয়নি। যেটুকু পাওয়া গিয়েছে সেটুকুর  গুরুত্ব অপরিসীম। যা হোক। অনেকে মনে করে  গ্রিক  হিরোপটাসের ‘ইতিহাস’ কে চ্যালেঞ্জ করে মানেথো ‘মিশরের ইতিহাস’ লিখেছেন। আজ থেকে ২৩০০ বছর আগে বেঁচেছিলেন মানেথো। ইতিহাস গবেষনায় তাঁর প্রজ্ঞা এবং নিষ্টা পরবর্তীকালে ঐতিহাসিকদের জন্য প্রেরণা হয়ে রয়েছে ...প্রাচীন মিশরের মানচিত্রে হেলিওপোলিস-এর অবস্থান। এই হেলিওপোলিস  শহরেই বেঁচে ছিলেন মানেথো। তিনি ছিলেন গ্রিক বংশোদ্ভুত। যে কারণে  ইতিহাস গ্রন্থটি  লিখেছেন গ্রিক ভাষায় । মানেথো শব্দটি প্রকৃত  মিশরীয় অর্থ জানা যায়নি। যদিও ঐতিহাসিকদের  অনুমান মানেথো অর্থ: ‘দেবতা থরটথ- এর উপহার’। প্রজ্ঞার দেবতা থরটথ ছিলেন প্রাচীন মিশরের একজন গুরুত্বপূর্ন দেবতা। দেবতা  থরটথ লেখনীর আবিস্কারক এবং পান্ডুলিপির সংরক্ষক।  টলেমি শাসনামলে প্রাচীন মিশরের মানচিত্র। টলেমিরা ছিল গ্রিক রাজকীয় পরিবার। গ্রিক সম্রাট আলেকজান্দারের  মৃত্যুর পর টলেমিরা  ৩০৫ খ্রিস্টপূর্ব থেকে ৩০ খিস্টাব্দ-  সর্বমোট ২৭৫ বছর মিশর শাসন করেছিল। টলেমিরা প্রাচীন মিশরে ৩২ তম রাজবংশ। এই ৩২ তম রাজবংশেই বেঁচে ছিলেন  মানেথো ।টলোমি প্রথম সোটের  (খ্রিস্টপূর্ব ৩০৫-২৮৫)এর  সময়ে মিশরে সেরাপিস নামে এক মিশ্র দেবতার উপাসনা আরম্ভ হয়। দেবতা সেরাপিস-এর বৈশিষ্ট্যে ছিল মিশর এবং গ্রিক দেবতাদের মিশ্র বৈশিষ্ট্য। মিশরীয় দেবতা ওসোরাপিস ছিল অসিরিস এবং আপিস- এর মিশ্রণ । এই মিশরীয় দেবতা ওসোরাপিস- এর সঙ্গে  গ্রিক দেবতা জিউস হাডেস এবং দিওনিওসিস-এর গুণাবলীর মিশ্রণ ঘটেছিল দেবতা সেরাপিস-এর বৈশিষ্ট্যে।   সেরাপিস উপাসনার কেন্দ্র ছিল  আলেকজান্দ্রিয়া।  গবেষকদের  ধারণা  ঐতিহাসিক মানেথো  সেরাপিস উপাসনার প্রবর্তক। তবে এই ধারনাটি সুনিশ্চিত নয়। ঐতিহাসিক মানেথো সম্ভবত এরকম একটি পরিবেশে কাজ করতেন। তিনি মিশরীয়  hieroglyphic ভাষা পড়তে পারতেন। মিশরের হেলিওপোলিস-এর দেবতা রা এর উপাসনালয়ের  পুরোহিত ছিলেন মানেথো । উপাসনালয়ের মহাফেজখানায়  রক্ষিত সরকারি নথি, প্রাচীন পান্ডুলিপি, উপকথা,  যাদুমন্ত্র, বৈজ্ঞানিক নিবন্ধ ছিল মানেথোর  ইতিহাস রচনার উৎস ।  মানেথোর রচনায় তথ্যের সঙ্গে কাল্পনিক বিষয়ের মিশ্রণ লক্ষ করা যায়। প্রাচীন মিশরের ইতিহাসে দুটি রাজবংশে বিভক্ত করার ক্ষেত্রে ধর্মীয় বিশ্বাস প্রাধান্য পেয়েছে। প্রথম এবং ২য় রাজবংশের বিভক্তি কৃত্রিম মনে হয়। কারণ প্রথম রাজবংশে ৯ জন ফারাও এবং ২য় রাজবংশে ৯ জন ফারাও দেখিয়েছেন। এর কারণ কি? কারণ ৯ হল পবিত্র সংখ্যা। কেননা, দেবতার সংখ্যা ৯। প্রাচীন মিশরে প্রচলিত বিশ্বাস ছিল,  এককালে এই ৯ জন দেবতা প্রাচীন মিশর শাসন করতেন।  দেবতা রা- এর উপাসনালয়ের অভ্যন্তর । টলোমি প্রথম সোটের  এবং টলোমি ২য় ফিলাডেলফোস (২৮৫-২৪৬ খ্রিস্টপূর্ব)- এর রাজত্বকালে মিশরের হেলিওপোলিস- এর দেবতা রা এর উপাসনালয়ের  পুরোহিত ছিলেন মানেথো ।টলোমি ২য় ফিলাডেল ফোস  কে  Aegyptiaca   উৎসর্গ করেছিলেন মানেথো । অবশ্য এটি লেখা শুরু হয়েছিল টলোমি প্রথম সোটের  -এর সময়েই । টলোমি ২য় ফিলাডেলফোস।আগেই বলেছি, মানেথোর রচনা অবিকৃত ভাবে পাওয়া যায়নি। ভগ্নাংশ পাওয়া গিয়েছে।  প্রথম শতকের ইহুদি ঐতিহাসিক জোসেফাস ‘ইহুদি জাতির প্রাচীন ইতিহাস’ গ্রন্থে মানেথোর রচনার উল্লেখ রয়েছে। মানেথোর রচনার অন্যান্য অংশ ঐতিহাসি সেক্সটাস জুলিয়াস আফ্রিকানুস (১৬০/২৪০ খ্রিস্টাব্দ), রোমান ঐতিহাসিক বিশপ ইউসুবিয়াস অভ ক্যাসেরা (২৬৩/৩৩৯) এবং বাইজান্টাইন লেখক এবং ধর্মতাত্ত্বিক জর্জ সিনকুলাস (মৃত্যু ৮১০) এর লেখায় পাওয়া গিয়েছে।  গ্রিক ভাষায় লেখা মানেথোর Aegyptiaca -এর পান্ডুলিপি। গ্রন্থটি  ৩ খন্ডে গ্রিক ভাষায় কালানুসারে লেখা।  মানেথো প্রাচীন মিশরের ফারাওভিত্তিক  ইতিহাসকে ৩০টি রাজবংশে ভাগ করেছিলেন। এবং আগেই বলেছি তিনি  ৩২ তম রাজবংশেই বেঁচে ছিলেন। শাসকদের রাজবংশ অনুসারে ভাগ করা ছিল একটি নতুন উদ্ভাবন। মানেথো কেবল ফারাওদের তালিকা করেন নি। শাসনামলের বর্ণনাও করেছেন।মানেথোর লেখা অন্য বইগলি হল: (১) পবিত্র গ্রন্থ, (২) উৎসব প্রসঙ্গে, (৩) ভৌত মতবাদের সার সংক্ষেপ, (৪) প্রাচীন কৃত্য ও ধর্ম প্রসঙ্গে,(৫) আতর তৈরি প্রসঙ্গে, (৬) হেরোডটাসের সমালোচনা এবং  (৭) সথিস এর গ্রন্থ। অনেকের ধারণা হেরোডটাসের সমালোচনা বইটি মিশরের ইতিহাস-এর সংক্ষিপ্ত ভাষ্য। প্রাচীন মিশরের ৩০০০ বছরের কালপঞ্জী রচনা করা একরকম দুঃসাধ্য কাজ। মানেথো সেই দুঃসাধ্য কাজটিই করেছেন।পরবর্তীকালে মানেথোর তথ্যকে  বিভিন্ন লেখক নানাভাবে উপস্থাপন করেছেন। অনেক ক্ষেত্রে তথ্যগুলি পরস্পরবিরোধী। রাজনৈতিক দৃষ্টিভঙ্গিই এর প্রধান কারণ। একেক জন লেখক মিশরের ইতিহাসকে একেক ভাবে বর্ণনা করেছেন। মানেথো অনেক শব্দ সংক্ষেপে লিখেছেন বা ভুল বানানে লিখেছেন যা বিভ্রান্তি তৈরি করেছে। এ জন্য রাজাদের তালিকা করতে পরবর্তীকালে ঐতিহাসিকগন অন্যান্য উৎসের ওপর নির্ভর করেছেন। যেমন পালারমো পাথর, এ্যাবিডোস- এর রাজকীয় তালিকা, সাককারা তালিকা এবং ২য় রামেসেস এর উপাসনালয়ে প্রাপ্ত তালিকা। তবুও এটিও সত্য যে, মানেথোর আগে মিশরের জাতীয় ইতিহাস রচিত হয়নি।ছবি: ইন্টারনেট।তথ্যসূত্র:http://www.crystalinks.com/manetho.htmlClick This LinkClick This Link

