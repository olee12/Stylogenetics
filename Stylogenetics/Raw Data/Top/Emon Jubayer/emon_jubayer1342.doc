আজকের বই: Daniel C. Dennett  রচিত Darwins Dangerous Idea.


 
                        এই মানুষটি উনিশ শতকের শেষার্ধে জগৎ সম্পর্কে মানুষের ধারনা একেবারেই উলোট-পালোট করে দিয়েছিলেন। বিবর্তন বিষয়ে ইনি যা বলেছিলেন -সে বিষয়ে তর্ক আজও শেষ হয়নি। এ গ্রহের  লোকে আজও নিজেকে 'মানুষ' বলে ভাবতে ভালোবাসে; 'হোমো সাপিয়ান্স' নয়! 
 ডারউইন কী এমন বলেছিলেন যে লোকে তাঁর ওপর তখন অমন ক্ষেপে গিয়েছিল? তাঁর নাম  কেন আজও  ভয় মিশ্রিত শ্রদ্ধার সঙ্গে উচ্চারিত হয়? কী এমন আবিস্কার করেছিলেন তিনি? যা ৩টি  আব্রাহামিক ধর্মের নৈতিকতার ভিতটিকে একেবারেই তছনছ করে দিয়েছিল?
ডারউইন তাঁর মতামত রেখেছিলেন জীববিদ্যার বিশেষ এক শাখায়। তাঁর মত যে গৃহিত হয় নি তা কিন্তু নয়; তাঁর মত আজ এভ্যুলুশনারি বায়োলজি এবং এভ্যুলুশনারি সাইকোলজি অবধি এসে ঠেকেছে। আজকাল বলা হচ্ছে যে- কগনিটিভ সাইন্স ওই এভ্যুলুশনারি বায়োলজির ওপর না দাঁড়ালে তাকে ঠিক ব্যাখ্যা করা যাবে না।  কগনিটিভ সাইন্স হল-আমরা যে কোনও কিছু দেখে চিনতে পারি-কেন চিনতে পারি, তারই ব্যাখ্যার বিদ্যা। মার্কিন যুক্তরাষ্ট্রের এম আই টির অধ্যাপক স্টিভেন পিনকার  কগনিটিভ সাইন্স আর এভ্যুলুশনারি বায়োলজি নিয়ে অসাধারণ সব কাজ করে যাচ্ছেন। হাউ দ্য মাইন্ড ওয়াকস-তাঁর লেখা একটি অসাধারণ বই। তিনি, মানে পিনকার, আপাদমস্তক বিবর্তনবাদী ।  ডারউইন তাঁর একমাত্র গুরু।
তবে বিজ্ঞানী মহলে ডারউইনের মতামতকে উপেক্ষা করার লোকের অভাব কখনও ছিল না। প্রখ্যাত জীববিজ্ঞানী  Daniel C. Dennett তাঁদেরই একজন। যারা বিবর্তনবাদ মানেন না- তাদের জন্য   Dennett- এর  Darwins Dangerous Idea বইটি হয়ে উঠতে পারে গভীর এক স্বস্তির উৎস। 
   

                    