গ্রিক উপকথা: লিয়েন্ডার ও কুমারী হিরো



                        এশিয়া ও ইউরোপকে পৃথক করেছে তুরস্কের দার্দানালেস প্রনালী; এই দার্দানালেস প্রানালীই প্রাচীন হেলাসপন্ট। প্রাচীনকালে দার্দানালেস প্রনালীর দক্ষিণ বা এশিয় অংশে ছিল অ্যাবিডস নগরী আর ইউরোপীয় বা উত্তর অংশে ছিল গ্রিসের  সেসটস নগরী। কথিত আছে, লিয়েন্ডার ছিল অ্যাবিডোসের এক তরুণ। সে কুমারী হিরোর প্রেমে পড়েছিল। কুমারী হিরো বাস করত সেসটস-এ; কুমারী হিরো ছিলেন অসামান্যা সুন্দরী  আর দেবী ভেনাসের নারীপুরোহিত।  রোজ রাতে লিয়েন্ডার সাগর পেরিয়ে যেত সেসটস-এ; কুমারী হিরোর কাছে। কুমারী হিরো উঁচু একটা টাওয়ারে প্রদীপ জ্বালিয়ে  রাখত। দুজনের প্রেমে নাকি আফ্রোদিতির নাকি সম্মতিও ছিল। 
   দার্দানালেস প্রনালী; এর উত্তর অংশে ছিল গ্রিসের  সেসটস নগরী। এবং এর  দক্ষিণ বা এশিয় অংশে ছিল অ্যাবিডস নগরী ...   তো গ্রীষ্মকালে লিয়েন্ডারের সমুদ্রপাড়ি দিতে অসুবিধে হত না। সমুদ্র তখন থাকে উষ্ণ। শীতকাল এলে সমুদ্র গেল জমে। তারপরও লিয়েন্ডার তার প্রেমিকাকে না দেখে থাকে কী করে?এক রাতে সে সেসটস রওনা হল। ঝড়ের উঠল। নিভিয়ে দিল কুমারী হিরোর  প্রদীপ। দূরন্ত বাতাস ভাসিয়ে নিয়ে গেল লিয়েন্ডারকে। সে পথ হারিয়ে ফেলল। তারপর লিয়েন্ডার তলিয়ে গেল । শোক সহ্য করতে না পেরে কুমারী হিরো টাওয়ার থেকে ঝাঁপিয়ে পড়ে মৃত্যুকেই বেছে নিল।
   প্রতীক্ষারত কুমারী হিরো; একালের শিল্পীর তুলিতে ...হিরোর মুখে উদ্বেগের ছাপ স্পস্ট 
...এবং শিল্প এখানেই সার্থক ...
 ইউরোপের উপকথা এত সমৃদ্ধ বলেই ওদের সাহিত্যও অনেক সমৃদ্ধ। নাট্যকার উইলিয়াম শেকসপীয়ার তাঁর ছেলেবেলাতেই  লিয়েন্ডার -হিরো করুন উপাখ্যান শুনেছেন; যে কারণে পরিনত বয়েসে  তিনি রোমিও জুলিয়েট লিখতে উজ্জ্বীবিত হয়েছেন।  লিয়েন্ডার -হিরোর করুণ উপাখ্যান অনেক ইউরোপীয় সাহিত্যিককে অনুপ্রাণিত করেছে। ১৮১০ সালে ইংরেজ কবি বায়রন সেই অ্যাবিডোস নগরীর তরুণ লিয়ান্ডার স্মরণে পাড়ি দিয়েছেন দার্দানালেস প্রানালী। 


                    