নতুন বিবাহ আইনের বিরুদ্ধে আফগান নারীরা বিক্ষোভ করেছে

  প্রায় তিনশ আফগান নারী বুধবার নতুন বিবাহ আইনের বিরুদ্ধে কাবুলে বিক্ষোভ  করেছে । নতুন বিবাহ আইনটি নিঃসন্দেহে তাদের স্বাধীনতা খর্ব করবে। বিক্ষোভরত মিছিলটি  পার্লামেন্ট  অভিমূখে যাওয়ার পথে উত্তেজিত পুরুষেরা মিছিলে আক্রমন চালায়। তারা প্রতিবাদী নারীদের পতিতা বলে গালিগালাজ করে। 
তবে, আইনটি কেবলমাত্র শিয়া নারীদের ক্ষেত্রে প্রযোজ্য। শিয়ারা আফগানিস্তানে  সংখ্যালঘু। আইনটি পার্লামেন্টে পাশ হয়েছে এবং প্রেসিডেন্ট হামিদ কারজাই অনুমোদনপত্রে সই করেছেন। এতে শিয়া মোল্লারা আগের তুলনায় নারীদের ওপর অধিকতরো সুবিধে পেল। এই আইন অনুযায়ী শিয়া আফগান নারীদের যে কোনও কাজে তাদের স্বামীর অনুমতি লাগবে; স্কুলে যেতে কি বাইরে যেতে। তা ছাড়া স্বামীর সামনে সুন্দর করে সেজে থাকতে হবে। এবং তারা স্বামীদের প্রত্যাখান করতে পারবে না।"Whenever a man wants sex, we cannot refuse," ফাতিমা হোসেইন, ২৬ বছর বয়েসী একজন নারী বিক্ষোভকারী টাইমস পত্রিকাকে বলেন,  "It means a woman is a kind of property, to be used by the man in any way that he wants."
 মূল সংবাদের লিঙ্ক 
 

                    