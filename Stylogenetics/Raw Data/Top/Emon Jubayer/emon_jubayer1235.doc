আজ বিদগ্ধ সাহিত্যিক শওকত ওসমানের জন্মদিন।


 
                        শওকত ওসমান। প্রকৃত নাম শেখ আজিজুর রহমান। শতকত ওসমান তাঁর সাহিত্যিক নাম বা ছদ্মনাম। শওকত ওসমান আজীবন ছিলেন বাঙালি সংস্কৃতির সমর্থক আর স্বৈরতন্ত্র ও ধর্মীয় মৌলবাদের বিরুদ্ধে সোচ্চারকন্ঠ। উপন্যাস ও গল্পের জন্যই শওকত ওসমানের মুখ্য পরিচয়; তবে প্রবন্ধ নাটক রম্যরচনা স্মৃতিকথা ও শিশুতোষ গ্রন্থও লিখেছেন ওসমান।
 শওকত ওসমানের জন্ম ১৯১৭ সালে ২ জানুয়ারি। পশ্চিমবঙ্গের হুগলি জেলার সবলসিংগপুর গ্রামে।  পড়াশোনা কোলকাতার আলীয়া মাদ্রাসায়। সেখান থেকেই প্রবেশিকা পাস করেন ১৯৩৩ সালে। সেন্ট জেভির্য়াস কলেজ থেকে ১৯৩৬ সালে আই এ পাস করেন।   আই এ পাস করার পর তিনি কিছুদিন কোলকাতা করপোরেশন এবং বাংলা সরকারের তথ্য বিভাগে চাকরি করেন। 
 এই সময়ে কিছুকাল তিনি কৃষক পত্রিকায় সাংবাদিকতাও করেন। 
১৯৩৯ সালে কোলকাতা বিশ্ববিদ্যালয় থেকে বাংলায় এম এ পাস করেন ওসমান। তারপর ১৯৪১ সালে তিনি গর্ভনমেন্ট কমার্শিয়াল কলেজে লেকচারার হন। ১৯৪৭ সালে তিনি চট্টগ্রাম কলেজ অভ কমার্স এ যোগ দেন। ১৯৫৯ সালে থেকে ঢাকা কলেজে অধ্যাপনা শুরু করেন । শওকত ওসমান স্বেচ্চা অবসরে যান ১৯৭২ সালে।
 ২
 তখন বলেছি। উপন্যাস ও গল্পের জন্যই শওকত ওসমানের মুখ্য পরিচয় তবে প্রবন্ধ নাটক রম্যরচনা স্মৃতিকথা ও শিশুতোষ গ্রন্থও লিখেছেন। তাঁর উল্লেখযোগ্য  উপন্যাস: ‘জননী’ ও ‘ক্রীতদাসের হাসি’। সে প্রসঙ্গে সৈয়দ আজিুল হক লিখেছেন-
Janani portrays the destruction of a family because of friction between rural and urban life. Kritadaser Hasi reveals dark episodes of political life and shows how autocrats torture people. In Nekde Aranya, based on the war of liberation, he depicts the oppressions of the Pakistan army on the people of Bangladesh.
 ৩
 কেবল মৌলিক রচনাই নয়-বাংলা ভাষাকে সমৃদ্ধ করতে জীবনভর অনুবাদ করেছেন ওসমান। তাঁর উল্লেখযোগ্য কয়েকটি অনুবাদকর্ম হল-বাগদাদের কবি, টাইমমেশিন, লিও টলস্টয়ের পাঁটটি গল্প, স্পেনের ছোটগল্প, মলিয়েরের পাঁচটি নাটক এবং পৃথিবীর রঙ্গমঞ্চে মানুষ। এটি মানুষের সাংস্কৃতিক বিবর্তনের ইতিহাস। 
কাজই আমরা তাঁর আগ্রহ বিদগ্ধতার পরিসীমা আঁচ করতে পারি। 
সঙ্গীতের প্রতি তীব্র ঝোঁক ছিল ওসমানের । চমৎকার এস্রাজ বাজাতেন।
১৯৯৮ সালের ১৪ মে ঢাকায় তাঁর মৃত্যু হয়। 
 ৪
 আজ শওকত ওসমানের জন্মদিন।
শুভ জন্মদিন কবি।
আমরা যেন তাঁর বইগুলি সংগ্রহ করি। পড়ি।
এই প্রার্থনা নতুন যুগের সূচনায়।
 ছবি: বাংলাপিডিয়ার সৌজন্যে।
তথ্যসূত্র:
http://banglapedia.search.com.bd/HT/O_0046.htm  

                    