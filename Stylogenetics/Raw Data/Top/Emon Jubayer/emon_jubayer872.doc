বব ডিলান এর একটি গান: সময়ে জন্ম (বর্ন ইন টাইম)  ...

  বব ডিলান। মার্কিন  গায়ক-গীতিকার, মিউজিশিয়ান, চিত্রকর ও কবি।  গত পঞ্চাশ বছর ধরে জীবনমূখি গানের ধারায় হয়ে আছেন অন্যতম পথিকৃৎ। তাঁর কথা ও সুর এবং ব্যাতিক্রমী জীবনযাপন দেশকালের গন্ডী পেরিয়ে গিয়েছে অনেক আগেই এবং অনিবার্যভাবেই  হয়ে উঠেছেন  বাঙালির প্রিয় একজন  গায়ক-গীতিকার ...  আমেরিকার মিনেসোটায় ডুলুথ নামে একটি জায়গা আছে ।   সেখানকারই সেন্ট ম্যারি হাসপাতালে ২৪ মে, ১৯৪১ সালে বব ডিলান-এর  জন্ম।  বব ডিলান নামটি ছদ্ম । কেন ছদ্ম নাম-সে কথা পরে বলব। এখন বলে রাখি যে বব ডিলানের পরিবার প্রদত্ত নাম ছিল রবার্ট অ্যালেন জিমারম্যান। 
    মিনেসোটা
 ডিলান বড় হয়েছেন  মিনোসোটার লেক সুপিরিয়রের পশ্চিমে  হিবহিং -এর মেসাবি আয়রন রেঞ্জে।   ডিলান এর পরিবারের শিকড়টি প্রোথিত  রাশিয়ার ইউক্রেনের ওডেসায়। (রুশ কবি আনা আখমাটোভা ওখানকারই) বিংশ শতকের প্রারম্ভে ডিলানের দাদা ইহুদি গনহত্যা এড়াতে  ইমিগ্র্যান্ট হিসেবে মার্কিন যুক্তরাষ্ট্রে স্ত্রীকে নিয়ে চলে আসেন। ডিলানের মায়ের পরিবারটিও লিথুয়ানিয়া থেকে  বিংশ শতকের প্রারম্ভে  মার্কিন যুক্তরাষ্ট্রে ইমিগ্র্যান্ট হিসেবে  আসে। ডিলানের আত্মজীবনীর নাম: ক্রোনিকেলস। তারই ১ম খন্ডে ডিলান লিখেছেন: "আমার পূর্বপুরুষের শহর ছিল তুরস্কের ইস্তানবুল।"  ইহুদি পরিবারে জন্ম বলে ডিলানের আরও একটা নাম ছিল- সাবতাই জিসেল বেন আব্রাহাম।
মিনেসোটার  ডুলুথ-এর ছোট্ট ইহুদি সম্প্রদায়ের সদস্য হিসেবে ডিলানের মা-বাবার দিন কাটছিল। হঠাৎই ডিলানের বাবার পোলিও হয়।  পরিবারটি মিনোসোটার লেক সুপিরিয়রের পশ্চিমে  হিবহিং চলে যায়। ওখানেই ডিলান-এর নানা বাড়ি। ডিলানের সেসময় ছয় বছর বয়েস। 
     হিবহিং -এর এই বাড়িতেই ডিলানের  শৈশব কেটেছে। গানের হাতেখড়ি ওখানেই। এলভিস প্রিসলি, জেরি লি লুইস, লিটিল রিচার্ড-এদের গান পিয়ানোয় তুলে গাইত বালক ডিলান। আর রেডিও শুনত। তখন রেডিও তে বাজত ব্লুজ, কান্ট্রি সং। পরে, প্রথম দিককার রক অ্যান্ড রোল। স্কুলের পড়ার সময়ই ব্যান্ড ফর্ম করে কিশোর ডিলান। গোল্ডেন কর্ডস নামে ব্যান্ডটা অনেক বছর টিকে ছিল। ডিলান জনপ্রিয় গান কভার করত।  
 ১৯৫৯। ডিলান মিনেসোটার মিনিয়াপোলিস চলে আসেন। ভর্তি হন মিনেসোটা বিশ্ববিদ্যালয়ে। এসময়েই ফোক মিউজিকে আগ্রহ তৈরি । তাঁর কাছে ফোক গান হতাশা, বিষন্নতা, বিজয়, অলৌকিক শক্তিতে বিশ্বাস, গভীর অনুভূতির প্রকাশ । (বাংলার লোকগানের বৈশিষ্ট্যও তো তাই) 
   কনসার্টে ফোক গান গাইতে শুরু করেন ডিলান। তখনই নতুন এক ভাবনার ডিলানের মনে উদয় হল।  সংগীতশিল্পী হিসেবে রবার্ট অ্যালেন জিমারম্যান নামটা কেমন কাঠখোট্টা না?  ইহুদিগন্ধী  জিসেল বেন আব্রাহাম তো আরও বেমানান। হ্যাঁ, আমাকে নতুন নাম নিতে হবে।  সে সময় ডিলান কবি  ডিলান টমাস-এর কবিতা পড়ছেন।  
 And you, my father, there on the sad height,
Curse, bless, me now with your fierce tears, I pray.
Do not go gentle into that good night.
Rage, rage against the dying of the light.
    ডিলান টমাস
 কবি  ডিলান টমাস-এর পুরো নাম  কবি ডিলান মারলাইস টমাস (১৯১৪-১৯৫৩)। 
কবি ডিলান মারলাইস টমাস  নামের সঙ্গে মিল রেখে পরিবার প্রদত্ত  রবার্ট অ্যালেন জিমারম্যান নামটা বদলে নিজের নাম রাখলেন বব ডিলান। 
এই ফাঁকে কবি ডিলান মারলাইস টমাস সম্বন্ধে কটি কথা বলে নিই।  কবি ডিলান মারলাইস টমাস  ইংল্যান্ডের ওয়েলস কবি। জাতে ওয়েলস হলেও লিখতেন ইংরেজি ভাষায়। ১৬ বছর বয়েসে স্কুল ছেড়ে সাংবাদিকতার কাজে যুক্ত হন। ১৯৩৯ বেরোয় ‘ ম্যাপ অভ লাভ’ নামে কাব্যগ্রন্থ। গভীর আবেগ আর সমৃদ্ধ রুপক এর জন্য অল্প সময়ের মধ্যেই অত্যন্ত বিখ্যাত হয়ে ওঠেন কবি ডিলান মারলাইস টমাস । চমৎকার আবৃত্তি করতেন ডিলান  টমাস । জনপ্রিয়তার এটাও একটি কারণ। তারপর এক সময় ইংল্যান্ড থেকে মার্কিন যুক্তরাষ্ট্রে আসেন। অবশ্য আর্থিক ঋণ আর নেশামদ কবিকে শেষ করে দেয়। কবি নিউইয়র্কের  একটি হাসপাতালে মারা যান ১৯৫৩ সালে। 
যাই হোক। এই ফাঁকে আমরা  ডিলান  টমাস -এর একটি বিখ্যাত কবিতা পাঠ করতে পারি। কবিতাটির নাম: Do not go gentle into that good night,
 Do not go gentle into that good night,
Old age should burn and rave at close of day;
Rage, rage against the dying of the light.
 Though wise men at their end know dark is right,
Because their words had forked no lightning they
Do not go gentle into that good night.
 Good men, the last wave by, crying how bright
Their frail deeds might have danced in a green bay,
Rage, rage against the dying of the light.
 Wild men who caught and sang the sun in flight,
And learn, too late, they grieved it on its way,
Do not go gentle into that good night.
 Grave men, near death, who see with blinding sight
Blind eyes could blaze like meteors and be gay,
Rage, rage against the dying of the light.
 And you, my father, there on the sad height,
Curse, bless, me now with your fierce tears, I pray.
Do not go gentle into that good night.
Rage, rage against the dying of the light.
 কবিতাটি বাংলায় রুপান্তর করলে কতকটা এরকম দাঁড়ায়।
  ঐ শান্ত রাত্রিতে নির্ভার যেও না,
পুরনো দিনগুলিগুলি সব পুড়িয়ে ফেলে দিন শেষে হয়ে উঠতে হবে উচ্ছ্বসিত;
ক্রোধ, ক্রোধ মুহূর্ষ আলোর বিরুদ্ধে।
 যদিও জ্ঞানী মানুষেরা দিনের শেষেজানতে পারে অন্ধকারই সত্য,
কেননা, তাদের বাণী আলোকছটাকে বিদ্ধ করতে পারেনি
ঐ শান্ত রাত্রিতে নির্ভার যেও না,
 ভালো মানুষ, শেষ মিছিলে, কী উজ্জ্বল কাঁদে
ওদের অসার কাজ  হয়তো একটি সবুজ উপসাগরে নাচছে,
ক্রোধ, ক্রোধ মুহূর্ষ আলোর বিরুদ্ধে।
 বুনো মানুষেরা-যারা উড়তে  উড়তে সূর্যকে ধরে গাইত,
আর বিলম্বে শিখত, এখন সে পথে করে আক্ষেপ,
ঐ শান্ত রাত্রিতে নির্ভার যেও না,
 গম্ভীর মানুষ, মৃত্যুর কাছাকাছি, যার চোখের জ্যোতিটি ম্লান
অন্ধ চোখও ধূমকেতুর মতন খুশিতে জ্বলজ্বল করতে পারে,
ক্রোধ, ক্রোধ মুহূর্ষ আলোর বিরুদ্ধে।
 আর তুমি, আমার বাবা, ঐ বিমর্ষ উচ্চতায়,
আমি প্রার্থনা করি আমাকে অভিশাপ,আর্শীবাদ কর তোমার কঠোর কান্নায়।
ঐ শান্ত রাত্রিতে নির্ভার যেও না,
ক্রোধ, ক্রোধ মুহূর্ষ আলোর বিরুদ্ধে।
 তখন আমি বলছিলাম।  মিনেসোটা বিশ্ববিদ্যালয়ে ভর্তি হলেন ডিলান। ফোক মিউজিকে আগ্রহ তৈরি । গান গাইছেন বিভিন্ন কনসার্টে। গানই তাকে পেয়ে বসল।  পড়াশোনা বাদ দিয়ে নিউইয়র্ক এলেন।
   নিউ ইয়র্কের গ্রিনউইচ ভিলেজ
 নিউইয়র্ক এসে ডিলান বিখ্যাত গ্রিনউইচ ভিলেজে ঘুরতে লাগলেন।  কফিহাউজে আড্ডা দিতে লাগলেন। এরই ফাঁকে গান লিখতেন। সুর করতেন।গাইতেন ... 
 তারপর?
তারপর ইতিহাস।
 ঐ সময়ের একটি গান- Born in time.
 In the lonely night
In the blinking stardust of a pale blue light
You're comin' thru to me in black and white
When we were made of dreams.
 You're blowing down the shaky street,
You're hearing my heart beat
In the record breaking heat
Where we were born in time.
Not one more night, not one more kiss,
Not this time baby, no more of this.
Takes too much skill, takes too much will.
It's revealing.
 You came, you saw, just like the law
You married young, just like your ma,
You tried and tried, you made me slide
You left me reelin' with this feelin'.
  On the rising curve
Where the ways of nature will test every nerve,
You won't get anything you don't deserve
Where we were born in time.
 You pressed me once, you pressed me twice,
You hang the flame, you'll pay the price.
Oh babe, that fire
Is still smokin'.
You were snow, you were rain
You were striped, you were plain,
Oh babe, truer words
Have not been spoken or broken.
In the hills of mystery,
In the foggy web of destiny,
You can have what's left of me,
Where we were born in time.
       Born in time গানটির বাংলা করলে দাঁড়ায়  এরকম ... 
 সময়ে জন্ম 
 নিঃসঙ্গ রাতে
পলক ফেলা সৌরধূলির ফ্যাকাশে নীল আলোয়
তুমি আমার ভিতরে এসেছিলে সাদা কালোয়
যখন আমরা তৈরি ছিলাম স্বপ্নে । 
 তুমি উড়ে গিয়েছিলে অস্থির রাস্তায়,
শুনেছিলে আমার হৃদকম্পন
অসহ্য গরমের ভিতর
যেখানে আমাদের জন্ম হচ্ছিল সময়ে। 
 আরেকটি রাত্রি না, আরেকটি চুম্বন না,
এই সময়ে না প্রিয়, এসব আর না।
প্রচুর দক্ষতা লাগে, প্রচুর ইচ্ছেশক্তি লাগে।
এটি প্রকাশিত হচ্ছে।
তুমি এসেছিলে, তুমি দেখেছিলে-যেনবা বিধান
তুমি তোমার মায়ের মতন অল্প বয়েসে বিয়ে করেছিলে,
তুমি অনেক চেষ্টা করেছ, আমায় ঠেলে ফেলেছ
তুমি আমায় এই অনুভূতিতে ঠেলে দিয়েছ।
 এই উত্থানের বাঁকে
যেখানে প্রকৃতির নিয়ম স্নায়ূকে করবে পরীক্ষা,
যা তুমি চাওনা তা তুমি পাবেও না
যেখানে আমাদের জন্ম হচ্ছিল সময়ে। 
 তুমি একবার আমায় চাপ দিয়েছিলে, তুমি দু-বার আমায় চাপ দিয়েছিলে, 
তুমি ঝুলিয়ে রেখেছিলে জ্যোতি,তুমি টের পাবে হাড়ে হাড়ে।
ও প্রিয়, সেই আগুন
এখনও উড়ছে ধোঁওয়া।
তুমি ছিলে তুষার,তুমি ছিলে বৃষ্টি
তুমি ছিলে ডোরাকাটা, তুমি ছিলে সমান।
ও প্রিয়, সত্য বাক্য
বলা হয়নি বা ভাঙ্গা হয়নি। 
 রহস্যময় পাহাড়ে,
নিয়তির কুয়াশাময় জালে,
আমার যা আছে তা তুমি পেতে পার না,
যেখানে আমাদের জন্ম হচ্ছিল সময়ে। 
 

                    