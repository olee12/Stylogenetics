শুভ জন্মদিন। হুমায়ুন আহমেদ।


 
                        এই মানুষটিই শব্দের পর শব্দ সাজিয়ে গল্প বলেন এক অসাধারন ভঙ্গিতে; যে ভঙ্গিতে মুগ্ধ দু-বাংলার অজস্র পাঠক-পাঠিকা। তারপরও তাঁর গল্প যেন ঠিক বাঙালি জীবন নিয়ে  নয়-মানুষের জীবন নিয়ে।
 হুমায়ুন, একটা সময় ছিল-যখন আপনি এক আশ্চর্য জাদুবলে আমার অনেক অনেক সকাল; অনেক অনেক দুপুর; অনেক অনেক সন্ধ্যা; অনেক অনেক রাত;- এক ধরনের ভালো লাগায়, এক ধরনের বিষন্নতায় ভরে তুলেছিলেন। 
কী করে সেই জাদু আয়ত্ব করেছিলেন- সে আপনিই ভালো জানেন। 
আজকাল আপনার লেখা বই আর তেমন  পড়া হয় না আমার। বরং ভাবতে ভালো লাগে দার্শনিক হেগেল কী বলেছিলেন না বলেছিলেন সেই সব নিয়ে। 
মাস কয়েক আগে পাশের ঘরের একটা টেবিলের ওপর আপনার লেখা 'লীলাবতী'টা দেখেও হাতে টেনে নিইনি। আজ থেকে দশ কি পনেরো বছ আগে আপনাকে নিয়ে এরকম নিরাসক্ততা একেবারেই সম্ভব  ছিল না। আজকাল বরং ভাবতে ভালো লাগে দার্শনিক নিৎসে কী বলেছিলেন না বলেছিলেন সেই সব নিয়ে।
তবু, শুভ জন্মদিন।
                            
                    