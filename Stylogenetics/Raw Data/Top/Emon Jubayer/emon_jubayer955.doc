ওলমেক  সভ্যতা

  প্রায় ৯ ফুট উঁচু এই মুখ-মূর্তি গড়েছিল  ওলমেকরা। ওলমেকরা ছিল প্রাচীন মেক্সিকোর  অধিবাসী। আজ থেকে প্রায় ৩ হাজার বছর আগে ওলমেকরা গড়েছিল ঐ মূর্তি।  তারাই প্রথম প্রাচীন মেক্সিকোয় ধর্ম, লেখনি, পঞ্জিকা, গণিতশাস্ত্রে শূন্যের ব্যবহার- এমন কী কম্পাসেরও  সূত্রপাত করেছিল।  
   প্রাচীন মেক্সিকোয় ওলমেক সভ্যতার কেন্দ্র
 মেসোআমেরিকা অর্থ মধ্য আমেরিকা। ওলমেক সভ্যতা মেসোআমেরিকার  প্রাচীনতম সভ্যতা এবং মায়া সভ্যতার পূর্বসূরী। ওলমেকরাই মেসোআমেরিকার প্রাচীন আদিবাসী। ওলমেক সভ্যতার কেন্দ্র ছিল মেক্সিকোর ইউকান উপদ্বীপ।  মেক্সিকো উপসাগরের উপকুলে টুক্সটিলা পাহাড়ের পাদদেশের জলাভূমিময় জঙ্গলে, সে জঙ্গলের পাশে গ্রামে এবং নগরে বাস করত ওলমেকরা। 
   মেসোআমেরিকা
 আজকের দিনের মেক্সিকোর ভেরাকুজ ও তাবাসকো প্রদেশই প্রথম নগর ও গ্রাম গড়েছিল ওলমেকরা। সময়কাল ১৫০০ থেকে ৬০০ খ্রিস্টপূর্ব। ধীরে ধীরে ওলমেকরা ইউকাটন উপদ্বীপ থেকে মেকিক্সোর অন্যত্র ছড়িয়েছিল। 
   মানচিত্রে সানলোরেনজো ও লা ভেনটা
 সানলোরেনজো ছিল ওলমেক সভ্যতার আদি কেন্দ্র। জায়গাটি মেক্সিকোর ভেরাকুজ প্রদেশ। প্রত্নতত্ববিদদের ভাষায় সানলোরেনজো টেকনোটিটলান। ৯০০ খ্রিস্টপূর্বের দিকে সানলোরেনজো টেকনোটিটলান সভ্যতা ধ্বংস হয়ে যায়। অন্যতম কারণ, পরিবেশ বিপর্যয়। বিশেষ করে আগ্নেয়গিরি ভূমিকা ছিল ধ্বংসাত্মক।
   লা ভেন্টা। ওলমেক মূখমূর্তি
 এরপর ওলমেকরা সভ্যতা গড়ে তোলে লা ভেনটা নামক স্থানে। জায়গাটি মেক্সিকোর তাবাসকোতে। পরবর্তী শতকগুলিতে লা ভেনটা থেকেই মেসোআমেরিকায় সভ্যতা বিস্তারিত হয়েছে। লা ভেনটায় ওলমেকদের অন্যতম কীর্তি গ্রেট পিরামিড। ১১০ ফুট উঁচু। 
   লা ভেনটার গ্রেট পিরামিড
 ওলমেকদের জীবনে ধর্ম ছিল কেন্দ্রে। শাসকরাই ছিল পুরোহিত। আসলে তারা ছিল শামান। তারা নাকি রুপান্তরিত হতে পারত! ওলমেকদের মূল দেবতা ছিল জাগুয়ার দেবতা। অবশ্য অন্যান্য আরও দেবত ছিল। ওলমেক ধর্মে নরবলি ও রক্তঝরানোর কৃত্য ছিল। রক্তঝরানোর কৃত্য মানে দেবতাকে খুশি করতে নিজের শরীর থেকে (যেমন, লিঙ্গ কি জিহবা) রক্ত ঝরানো। 
   ধর্ম ছিল ওলমেকদের জীবনের কেন্দ্রে
   ৯০০ খ্রিস্টপূর্বে আগেই লিখন পদ্ধতি আবিস্কার করেছিল ওলমেকরা।
  ওলমেকরাই মেসোআমেরিকায় প্রথম স্থাপত্যে নির্মানে ও ভাস্কর্য গড়তে পাথর ব্যবহার করে । এ জন্য তারা দূরবর্তী পাহাড়ের পাষাণস্থলী (কোয়ারি) থেকে পাথর টেনে আনত।  তৈরি করত পুরুষমুখ। যা প্রায় ৯ ফুট। যা আজও মেক্সিকোর ভিলাহেরমোসা নগরে দেখা যায় । ওলমেক শিল্পও অতুলনীয়।
   ওলমেক আর্ট
 বেশির ভাগ ওলমেক বাস করত গ্রামে। প্রধানত ভুট্টা চাষ করত। চাষ করত অরণ্য ও ঝোপঝাড় পুড়িয়ে; সূর্যমূখির চাষও করত ওলমেকরা। ওলমেক পরিবেশে গাছের মধ্যে ছিল কাকাও ও আভোকাডো। 
   আভোকাডো গাছ। 
  আভোকাডো ফল
 বন্যার সময় বাদে ওলমেকরা নদীর ধারেও চাষ করত। ভুট্টা ছাড়াও বুনত বীন, লাউ ও মিষ্টি আলু। সবজি ছাড়া মাংসের জন্য খেত মাছ কাছিম সাপ ভোঁদড় কাঁকড়া হরিণ খরগোশ ও পাখি। খাদ্যশষ্য সংগ্রহ করে রাখার কৌশল জানত-যা পরবর্তীকালে রপ্ত করেছিল অ্যাজটেকরা। 
   ওলমেক আর্ট
   ওলমেক সভ্যতা।সাইটম্যাপ।
   ওলমেক পঞ্জিকা। মনে থাকার কথা ওলমেকরাই  প্রথম প্রাচীন মেক্সিকোয় ধর্ম, লেখনি, পঞ্জিকা, গণিতশাস্ত্রে শূন্যের ব্যবহার- এমন কী কম্পাসেরও  সূত্রপাত করেছিল।  
                            
                    