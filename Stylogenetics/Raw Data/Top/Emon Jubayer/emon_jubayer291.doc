একদিন কনফুসিয়াস



                         নীলাভ আকাশের নীচে একখানি  নদী নিথর ছবির মতো পড়ে রয়েছে। নদীটির নাম মেই।  মেই নদীর পাড়ে  অজস্র হলুদ প্রজাপতিরা  সোনালি রোদের আলোর ভিতরে উড়ছিল ।  মৃদুমন্দ বাতাসে ওদের পাখনা কাঁপছিল । সোনালি রোদের  মনোরম অপরাহ্নে  মেই  নদীর পাড়ে এসে দাঁড়ালেন  কনফুসিয়াস। তাঁকে কেমন চিন্তামগ্ন দেখায়।  খ্রিস্টপূর্ব ৫০০; বসন্তকাল। নদীর ওই পারে নীল রঙের পাহাড়ের সারি। পাহাড়ের ছায়ায় এই অপরাহ্নের উজ্জ্বল আলোয়  মেই নদীটির জল কেমন কালো দেখায়। দূরে  পবিত্র লি পাহাড়টিকেও ধূসর ও আবছা দেখা যায়। নদীপাড়টিও  কেমন  নির্জন হয়ে আছে।  দূর আকাশে চিলের চিৎকার। কনফুসিয়াস কান পেতে শুনলেন।  সে চিৎকার তাঁর কাছে সংগীত বলে বোধ হয়। কনফুসিয়াস একবার  বলেছিলেন:  Music produces a kind of pleasure which human nature cannot do without.কনফুসিয়াস-এর  পরনে রেশমের রঙীন  আলখাল্লা।  মাথায় ঝালর দেওয়া টুপি।বয়স পঞ্চাশ ছুঁই ছুঁই। হলুদাভ দেহটির উচ্চতা মাঝারি।  শশ্রুমন্ডিত  চেহারাটি ভারি সৌম্য।   কনফুসিয়াস মাঝে মাঝে অপরাহ্নে  এই মেই নদীর নির্জন তীরে এসে দাঁড়ান। তাতে তাঁর ক্লান্তি কিছু হলেও দূর হয়। তাঁর উপর    লু রাজ্যের বিচার মন্ত্রণালয়ের দায়িত্ব অর্পিত। প্রত্যহ তাঁকে গুরুভার কর্মের চাপ সইতে হয় । এতে ক্লান্তি জমে ওঠে। তা ছাড়া  লু রাজ্যের মানুষের অসততা, দুর্নীতি এবং উপলব্দির সীমাবদ্ধতা তাঁকে অত্যন্ত  পীড়া দেয়। সেই সঙ্গে  লু রাজ্যের  ধনী-গরীবের মধ্যে বিদ্যমান অর্থনৈতিক বৈষম্যটিও  তাঁকে মর্মাহত করে। কনফুসিয়াস বিশ্বাস করেন : In a country well governed poverty is something to be ashamed of. In a country badly governed wealth is something to be ashamed of.লু রাজ্যে ধন বৈষম্য দিন দিন বেড়েই চলেছে। অথচ রাজ্যের শিক্ষিত  চিন্তাবিদেরা ধনী-গরীবের অর্থনৈতিক বৈষম্যটি নিয়ে উদ্বিগ্ন নয়। লু রাজ্যের শিক্ষিত সচেতন চিন্তাবিদেরা  অধ্যাত্মবাদ চর্চায় ডুবে আছে। সে অধ্যাত্মবাদের  নাম তাওবাদ। কনফুসিয়াস দীর্ঘশ্বাস ফেললেন। তাওবাদের প্রবক্তা লাওৎ-সে নামে একজন ভাবুক।   লাওৎ-সে কে চেনেন কনফুসিয়াস।  একবার উ রাজ্যে লাওৎ-সের  সঙ্গে  সাক্ষাৎ হয়েছিল।   তাও ( স্বর্গীয় পথ) সম্বন্ধে  লাওৎ-সে তাঁর নিগূঢ়  ধারণা প্রকাশ করেছেন ক্ষুদ্র এক গ্রন্থে। সে গ্রন্থের ভাষ্য কেমন এক  রহস্যময় অতীন্দ্রিয়  ভাবনায় আবৃত। যেমন: The Tao that can be expressed is not the eternal Tao; The name that can be defined is not the unchanging name.কিংবাHe who knows does not speak. He who speaks does not know.কিংবাThe way you can goisn't the real way.The name you can sayisn't the real name.Heaven and earthbegin in the unnamed:name's the motherof the ten thousand things.কিংবাDarkness within darkness.The gate to all mystery.আসলে লাওৎ- সে একজন মরমী কবি। কনফুসিয়াস সে মরমী কবিতার  প্রশংসা করেছিলেন।  মরমী কবি লাওৎ- সে মরমী কবিতা লিখে অন্যায় করেননি। কিন্তু রাজ্যের শিক্ষিত সুধীজন  লাওৎ- সে মরমী কাব্যের ভাষ্য  ইচ্ছে মতো অপব্যাখ্যা করে তাওবাদ দাঁড় করিয়েছে এবং তাওবাদ কে কেন্দ্র করে এমন উচ্ছ্বাস মেতেছে যে ... যেন একমাত্র মরমীবাদ ছাড়া জীবনে আর কিছু নেই।  রাজ্যের হতদরিদ্র ক্ষুধার্ত মানুষের পাশে শিক্ষিত সমাজের এই আধ্যাত্মিক উন্মাদনাই  কনফুসিয়াস  মেনে নিতে পারছেন না।  কেননা তিনি মনে করেন মানবজীবনের অন্যতম লক্ষ হল   দারিদ্রমুক্ত এবং ভারসাম্যমূলক একটি  সমাজ গড়ে তোলা। এবং এই দায়িত্ব  সবচে আগে বর্তায় সমাজের সচেতন মানুষের ওপরই ।   কিন্তু তারা কি করছে? তারা সব দুনিয়াছাড়া এক মরমী নেশায় বুঁদ হয়ে রয়েছে। ধিক  এদের! এরা সব পলায়নবাদী। শরীরে ক্রোধ টের পান কনফুসিয়াস।  অবশ্য তা  কৌশলে দমন করেন। কেননা, কনফুসিয়াস বিশ্বাস করেন:When anger rises, think of the consequences.... ৫০০ খ্রিস্টপূর্বের  এক বসন্তকালের    সোনালি রোদের   অপরাহ্নে   মেই নদীর নির্জন পাড়ে  হাঁটছিলেন  চিন্তামগ্ন কনফুসিয়াস । সোনালি রোদের ভিতর  উড়ছিল অজস্র হলুদ প্রজাপতি;  সেই সব আনন্দিত প্রজাপতিরা বাতাসে হলদে ঢেউ তুলে মাঝবয়েসি  ওই ভাবুক মানুষটিকে  ঘিরে ঘিরেনাচছিল। মেই নদীর বাতাস ওই চিন্তামগ্ন ভাবুকটিকে  জড়িয়ে ধরে। মেই নদীর  ওই পারের  নীল পাহাড়ের  ছায়া নদীর জলে গাঢ়তর হয়ে উঠছিল । নদীর ধারে  ছড়ানো ছিটানো বড় বড় পাথর।    বেশ বড় একটি পাথরের ওপর একজন লোক বসে। মাঝবয়েসি লোক। পরনে রেশমের কালো আলখাল্লা। তাতে গোলাপি সুতায় লতাপাতা আঁকা। কনফুসিয়াস কৌতূহল বোধ করেন। পায়ে পায়ে লোকটির কাছে গিয়ে দাঁড়ালেন।  লোকটির ডিম্বাকৃতির  হলদে মুখে শেষবেলার নরম রোদ এসে পড়েছে। থুতনির কাছে দাড়ি। লোকটি চোখ বুজে আছে।  ধ্যানে বসেছে বলে মনে হল।   কনফুসিয়াস খুক খুক করে কাশলেন। যেন লোকটার ধ্যান ভাঙানোই  তাঁর কর্তব্য এখন।  লোকটা চোখ খুলল। এবং খানিকা অবাক হয়েই যেন  কনফুসিয়াস-এর দিকে চেয়ে রইল।  কনফুসিয়াস খানিকটা রূঢ় কন্ঠেই  জিগ্যেস করলেন, কে আপনি?আমার ... আমার নাম লি জেন। লোকটা যেন প্রায় ফিসফিস করে বলল।  আপনি এখানে  কি করছেন ?ধ্যান করছি।আপনি কি তাওবাদী?হ্যাঁ। লি জেন  মাথা নেড়ে বলল।কনফুসিয়াস দীর্ঘশ্বাস ফেললেন   ।  এই ব্যক্তিটিও পলায়নবাদী। এও লাওৎ- সের মরমী কাব্যের  অপব্যাখ্যা করেছে।  এখন তাওবাদের  নেশায় মজে আছে। অথচ একে দেখলে শিক্ষিতই মনে হয়। রাজ্যে এ ধরণের লোকের সংখ্যাই বেশি। এরা সামাজিক সমস্যা নিয়ে গরীব মানুষের দুঃখকষ্ট নিয়ে একেবারেই উদ্বিগ্ন  নয়। এই লোকটি কি এক কল্যাণকর  অর্থনৈতিক পরিকল্পনা প্রনয়ন করতে পারত না? যাতে সমাজে দরিদ্র মানুষের সংখ্যা কমে যেত?  নাঃ, এরা তা করবে কেন? এরা বরং ধ্যানের নামে  পরলোক আর প্রেতচর্চায় বেশী উৎসাহী। এই রাজ্যের  ভবিষ্যৎ কি?   শরীরে ক্রোধ টের পান কনফুসিয়াস।  অবশ্য তা  সঙ্গে সঙ্গে  দমন করলেন। কনফুসিয়াস জিগ্যেস করলেন, ধ্যান করে আপনি কি জানতে চান?স্বর্গমর্তের রহস্য। লি জেন  বলল।কনফুসিয়াস খানিকটা পরিহাসের সুরে বললেন, জীবনকে না জেনে মৃত্যুকে জানা কি সম্ভব?কনফুসিয়াস পরবর্তীকালে বলেছিলেন :If we don't know life, how can we know death?লি জেন    নিরুত্তর রইল। তার   হলদে মুখে রঙের ছোপ পড়ল । এরকম ধারালো  প্রশ্নের আকস্মিক আঘাতে তাকে কেমন বিমূঢ় দেখায়।  সে ভাবতে থাকে তাওগুরু লাওৎ-সে তো এই বিষয়ে  কিছু বলেছেন কিনা । সন্ধ্যা হয়ে আসছিল। দূর  আকাশের রং প্রতি মুহূর্তে বদলে যাচ্ছিল। সেই  মুমূর্ষ আকাশে বহু উড়ন্ত পাখির  কলস্বর শোনা যায়। কনফুসিয়াস বললেন, আপনাদের দেখলে  আমার করুনা হয়। তারপর  ঘুরে দাঁড়ালেন ...

