রেনে দেপেসট্রি: হাইতির এক প্রতিবাদী কবি

  কবি রেনে দেপেসট্রি। কবির জন্ম হাইতি দ্বীপে। হাইতি দ্বীপটি অবস্থিত ক্যারিবিয় সমুদ্রে।
 ক্যারিবিয় সমুদ্রের মানচিত্র।
 হাইতির মানচিত্র।
১৯২৬ সালে রেনে দেপেসট্রির জন্ম হাইতির জাকমেল শহরে। ছেলেবেলা থেকেই কবিতা লিখতেন। ১৯ বছর বয়েসে প্রথম কবিতার বই বেরয়। নাম: স্ফুলিঙ্গ।  জাকমেল এর দৃশ্যাবলী অত্যন্ত মনোরম
   অবশ্য জাকমেল এর অন্ধকার দিকও রয়েছে-
  কাজেই মার্কসের চিন্তাধারায় আচ্ছন্ন হয়ে পড়েন রেনে দেপেসট্রি।
  শ্রমজীবি মানুষের মহান নেতা কার্ল মার্ক্স
যুগ্নভাবে মার্কসবাদী পত্রিকা “দি বিহাইভ” প্রকাশ করেন রেনে দেপেসট্রি। পত্রিকাটি অবশ্য হাইতি সরকার বন্ধ করে দিয়েছিল। ১৯৪৬ সালে প্যারিস ও আফ্রিকায় নির্বাসনে যান দেপেসট্রি। ১৯৫৮ সালে হাইতি ফেরেন। কিন্তু শিঘ্রই বিপদ আসন্ন জেনে কিউবায় চলে যান। এখন কিউবাতেই বাস করছেন। এখনও কবিতা লিখছেন। রেনে দেপেসট্রির কবিতায় ফরাসী 
পরাবাস্তববাদ ও শ্রেণিবৈষম্যহীন রাজনৈতিক মতাদর্শের বিরল মিশেল লক্ষ করা যায়। নিচের কবিতাটি সেই সাক্ষ্যই দেবে।
 কালো আকরিক  যখন সূর্য, সহসা শুষে নেয় ইন্ডিয়ানের শরীরের ঘাম
যখন স্বর্ণতৃষ্ণা ইন্ডিয়ানের শেষ রক্তবিন্দু ঝরায় বিক্রয়কেন্দ্রে
কাজেই, স্বর্ণখনির নিচে আর একজনও ইন্ডিয়ান নেই
তারপর তারা তাকায় পেশিবহুল আফ্রিকার নদীর দিকে 
তারপর হতাশা থেকে মুক্ত হতে
আরম্ভ করে অক্লান্ত দৌড়
কালো রক্তমাংসের সম্পদ
উন্মাদ- জট পাকানো
ঝিলিমিলি ক্রান্তিয় কালো প্রদেশে
এবং বিশ্বময় দৃশ্যের প্রতিধ্বনিময় শব্দে
পুঞ্জিভূত কালো আকরিকের
রসায়নবিদেরা না বললে ভেস্তে যেত সবই 
কিছু মূল্যবান ধাতু নির্মানের কৌশল
কালো ধাতুর সঙ্গে, সবই ভেস্তে যেত মহিলারা
যদি না এক পাল পাচকের স্বপ্ন না দেখত 
সেনেগালের পানীয়ের -চায়ের আসরে
ওয়েস্ট ইন্ডিজের বিশালদেহী নিগ্রোবালক
সবই যেত ভেস্তে যদি না কতিপয় ধর্মযাজক
তাঁর সহযোগীদের না শেখাত
কৃষ্ণবর্ণের রক্তের ধ্বনির সঙ্গে বাজছে ঘন্টা
অথবা, আবার, নির্মল সান্টা ক্লজ যদি না ভাবতেন
তাঁর বার্ষিক আগমনের কথা
ক্ষুদ্র সৈন্যরা কালো সীসেয়
অথবা ক’জন সাহসী ক্যাপ্টেন
প্রস্তরীভূত বৃক্ষে তাদের তরবারি ধার না দিলে
এবং পৃথিবীজুড়ে ড্রিল দিয়ে না ঝাঁকালে 
আমার জাতির শিকড়শুদ্ধ
কৃষ্ণকায় পুরুষের পেশল স্তরে
ঝাঁকাতে ঝাঁকাতে অনেক শতাব্দী গেছে চলে
এই জাতির চমক
হে ধাতব স্তর, আমার জাতির শিরা
মানবশিশিরের অক্লান্ত আকরিক
কত জলদস্যু প্রয়োগ করেছে শক্তি
তোমার তরুণ মাংসের কৃষ্ণ গভীরে
কত দুস্কৃতি পথে করেছে ছিনতাই
তোমার শরীরের আলোর সবুজ ভেষজে
মৃত শল্ক তোমার সময় কেড়েছে
চোখের জলের জলাশয়
মানুষের তান্ডব, মানুষের উত্থান-পতন
কর্ষিত জমির মতন
মানুষের ক্ষয়ের সম্পদ
বিশ্বের বিখ্যাত মেলা-প্রাঙ্গন
তা দাও, তোমার রক্তমাংসের গভীর রাতে, যা হবে নির্গত
কেউই আর কামান কি স্বর্ণের টুকরো ছুঁড়তে সাহস পাবে না
তোমার ক্রোধের কালো ধাতু ছড়িয়ে পড়ছে।
    রেনে দেপেসট্রি: হাইতির এক প্রতিবাদী কবি
  

                    