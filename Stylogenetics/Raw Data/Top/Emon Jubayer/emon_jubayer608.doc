পাঠ করুন : আবুল ফজল আল্লামী রচিত আকবরনামা

  মুঘল  সম্রাট আকবর। সময়কাল ১৫৫৬ -১৬০৫ খ্রিস্টাব্দ। আবুল ফজল আল্লামী ছিলেন সম্রাট আকবর এর সভাসদ ও  বন্ধু। যেন তেন বন্ধু নয়- অসম্ভব মেধাবী ও প্রতিভাবান বন্ধু। কেননা তাঁর ইতিহাস রচনায় প্রবল আগ্রহ ছিল। জীবনের মূল্যবান সময় অন্য অনেকের মতো অপচয় করেননি। ‘আকবরনামা’ নামে ৩ খন্ডের বিশাল ইতিহাসগ্রন্থ রচনা করেছেন।
‘আকবরনামা’র প্রথম খন্ডের বিষয়বস্তু তৈমুর বংশের ইতিহাস, বাবর ও হুমায়ুনের রাজত্বকাল এবং দিল্লির শূর বংশের সুলতানদের ওপর বর্ননা; দ্বিতীয় খন্ডের বিষয়বস্তু আকবরের রাজত্বকালের ৪৬তম বছর অবধি; কেননা, ওই বছরই (১৬০২)  মারা যান আবুল ফজল।   তৃতীয় খন্ডের বিষয়বস্তু আকবরের সাম্রাজ্যের প্রচলিত বিধি-বিধান ও অন্যান্য বিষয়। এই শেষ খন্ডের নামই আইন-ই-আকবরী। আকবরনামার কারণেই ভারতবর্ষের ইতিহাস লেখনীর ক্ষেত্রে ঐতিহাসিক  আবুল ফজল আল্লামী আজও এক বিশিস্ট নাম। তাঁর সময়কাল ১৫৫১-১৬০২ খ্রিস্টাব্দ। 
 বাংলায় মুঘল অভিযানের  তথ্যাদি আকবরনামায় পাওয়া যায়।  তবে আবুল ফজল কখনও বাংলায় আসেননি। তবে তাঁর তথ্য সংগ্রহের নিজস্ব পদ্ধতি ছিল।  যা হোক। ষোড়শ ও সপ্তদশ শতকের বাংলার ইতিহাস রচনার জন্য আজও আকবরনামার ওপরই নির্ভর করতে হয়। 
    আকবরনামার প্রচ্ছদ 
 ব্লগার এ.টি.এম.মোস্তফা কামাল আমার কাছে অনেকদিন ধরেই আকবরনামার লিঙ্ক চাইছেন। খুঁজে পাই না পাই না। সম্প্রতি ব্লগার হারুন আল নাসিফ ও ব্লগার মেঘদূত আকবরনামার লিঙ্ক নিয়ে এগিয়ে এলেন। এ দুজনের কাছে প্রকাশ করছি কৃতজ্ঞতা। আরও ভাবলাম লিঙ্ক যখন পেলাম তখন শেয়ার করি সবার সঙ্গে ...
  আকবরনামা-র লিঙ্ক
   এটি নির্বাচিত অংশ 
   এটি ৩খন্ডের পূর্নঙ্গ গ্রন্থ 
       

                    