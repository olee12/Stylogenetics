তসলিমা নাসরিনের কাছে খোলা চিঠি



                        প্রিয় তসলিমা,
 শুভেচ্ছা নিন। 
প্রবাসে ভালো নেই জানি। প্রিয় স্বদেশে ফিরতে চান। বইমেলা ভালো লাগে। ভালো লাগে শহর ঢাকা।
এসব আমরা জানি। তবে এও সত্য, আপনি একজন ডাক্তার।  তা হলে রুদ্র কবিকে মরতে হল কেন?
কোথাও কি কোনও অবহেলা হয়েছিল? আমার ভুলও হতে পারে। ভুল হলে ক্ষমা করবেন। রুদ্র আপনাকে টর্চার করত? তবুও এই প্রশ্নটা প্রায়শ মনের মধ্যে থিকথিক করে যে: কেন রুদ্র কবিকে মরতে হল?
আপনি প্রিয় স্বদেশে ফেরার জন্য ব্যাকূল। আপনার বইমেলা ভালো লাগে। ভালো লাগে শহর ঢাকা।
এসব আমরা জানি।  আমরা এও জানি, আপনি একজন ডাক্তার। তা হলে রুদ্র কবিকে মরতে হল কেন?
ওভাবে?  তখন প্রেশারের অষুধ কি শস্তা ছিল না? তা হলে কিশোরীবেলায় কবিকে ছুঁয়ে কী লাভ হল আপনার যদি চিরকাল বুকের ভিতরে কবিকে আগলে রাখতে না-ই বা পারলেন? এত শীঘ্র ফুরিয়ে যায় কেন মোহ? নেরুদা চিলির তরুণ-তরুণীদের ভালোবাসা শিখিয়েছিলেন। আপনাদের কাছে আমরা তেমনই দৃষ্টান্ত আশা করেছিলাম। অথচ ...আমাদের চিরকাল বুকের ভিতরে প্রেমকে আগলে রাখার কৌশল শেখা হল না হায়! 
এখন দেশে ফিরতে চান!
কেন?
রুদ্র তো বাংলাদেশ। 
রুদ্রতো শেষ আশ্বিনের রোদে ভরা মিঠেখালি ...।
এখন রুদ্রে ফিরতে চান কেন আপনি!
 

                    