শামিসেন: একটি জাপানি বাদ্যযন্ত্র

   তিন তারের এই জাপানি বাদ্যযন্ত্রের নাম শামিসেন। বিশ্বের প্রায় প্রতিটি দেশই তারের বাদ্যযন্ত্র আবিস্কার করেছে, সেই অনিবার্য ধারায় জাপানে সৃষ্টি হয়েছে  শামিসেন। তবে জাপান বলেই হয়তো  শামিসেন এর মানে ‘তিনটি স্বাদগন্ধ যুক্ত তার।” এই ‘স্বাদগন্ধ’ শব্দটির প্রয়োগই জাপানের মনোরম সভ্যতার অনিবার্য বৈশিষ্ট্য বলেই মনে হয়। মনোরম জাপানের বাদ্যযন্ত্র সংগীতও যে নান্দনিক হবে তাতে আর বিস্ময়ে কী ...  
        একটি শামিসেন-এর আয়তন গিটারেরই সমান । বাজাতে হয় ‘বাচি’ দিয়ে। আগেই বলেছি, শামিসেন এর তার তিনটি। বাংলাদেশি ঢংয়ে  শামিসেন কে “তিনতারা” বলা যায়!
    প্রাকৃতিক রেশম কাপড় দিয়ে শামিসেন এর তার (ষ্ট্রিং) তৈরি হয় । জাপানি ভাষায়  শামিসেন এর তারকে ‘ইটো’ বলে। শামিসেন এর ঘাড় (নেক) কে বলে ‘সাও’। নেক তৈরি হয় রোজউড, ঔক গাছ কিংবা কোকি গাছের কাঠ দিয়ে। কোকি গাছের হিমালয় অঞ্চল থেকে জাপানে আমাদানি করা হয়।  
     শামিসেন এর চারকোণা ‘শরীরটি’ কে বলে ডউ; এটি তৈরি হয় কাঠের চারটি টুকরো দিয়ে। বাংলায় একে ধ্বনিকুম্ভ বলা যায়। ইংরেজিতে সাউন্ডবক্স। যা হোক। ধ্বনিকুম্ভ  তৈরি করার বেড়াল কিংবা কুকুরের চামড়া দিয়ে ঢেকে দেওয়া হয়; কেননা,  বেড়াল-কুকুরের চামড়া অতি সংবেদশীল ভাবে স্বরের কম্পন ছড়ায় । তবে কুকুর-বেড়ালের  চামড়া অতিমাত্রায় ভঙ্গুর বলে আজকাল ব্যবহার করা হচ্ছে প্লাসটিক।  
   জাপানের মানচিত্র। মাঝে-মাঝে আমার মনে হয়   ২য় বিশ্বযুদ্ধ বাদে জাপানের অতীত-বর্তমান ও ভবিষ্যৎ সবই  সুন্দর ...জাপানের জুডো-কারাটেও সুন্দর; একটি জাপানি শিশুর পুতুল- পুতুল ভরাট গোলাকার  মুখও সুন্দর 
   রাউকইউ দ্বীপের  মানচিত্র । এককালে এখানেই উদ্ভব হয়েছিল  ‘শামিসেন’ এর। এই দ্বীপরাজ্যটি এখন জাপানের একটি জেলা। ষোড়শ শতাব্দীতে এখানেই সানশিন নামে একটি বাদ্যযন্ত্র প্রচলন ছিল। সানশিন আবার সানঝিয়ান নামের একটি চিনা বাদ্যযন্ত্র  থেকে উদ্ভূত হয়েছিল।  আমাদের আলোচ্য শামিসেন বাদ্যযন্ত্রটি ওই  সানশিন বাদ্যযন্ত্র থেকে রূপান্তরিত হয়েছে।  
     আজও আধুনিক জাপানের সাধারন মানুষ শামিসেন এর বাজনা শুনতে টিকেট কেটেই  অডিটোরিয়ামে যায় । এখানেই ওদের শ্রেষ্ঠত্ব। 
 একজন তন্ময় শামিসেন বাদকের শামিসেন বাদন 
   শামিসেন বাদন 
    শামিসেন এ ‘স্টার ওয়রস’ ছবির থিম সং
   শামিসেন বাদন
        উৎসর্গ: আবারও নতুন রাজা।

                    