ক্যারেবিয় ভুডু ম্যাজিক

তুকতাক কিংবা কুফরি-কালাম কমবেশি সব দেশেই আছে। তাহলে ক্যারেবিয় দ্বীপপুঞ্জ হাইতির ভুডু ম্যাজিক নিয়ে এত হইচই কেন? সম্ভবত এর বিস্ময়কর প্রেক্ষাপট। আফ্রিকার গোত্রীয় সংস্কার, ক্যারেবিয় আদিবাসী কৃত্য ও খ্রিস্টধর্মের শ্রেয়বোধ মিলিয়ে ভুডু যাদুমন্ত্রের উদ্ভব-যা সভ্য সমাজে দীর্ঘদিন ধরেই এক তুমুল  আলোচিত বিষয়। যে কারণে ভুডু শব্দটা বাংলাদেশেও একেবারেই অপরিচিত নয়। Voodoo- এই রহস্যময় শব্দের সঙ্গে অনেক গা ছমছমে ভৌতিক ধারণা জড়িয়ে আছে। যেমন নরবলি, রক্তপান ইত্যাদি। আসলে ভুডু সেরকম কিছু নয়; এটি আসলে নানান আদিম সংস্কার ও কৃত্যের আড়ালে থাকা একটি একেশ্বরবাদী ধর্ম ...  ভুডু। এই শব্দটির অর্থ স্রস্টা ঈশ্বর কিংবা বিরাট আত্মা। ভুডুর উৎপত্তি আফ্রিকায়, বিকাশ ক্যারিবিয় দ্বীপপুঞ্জ হাইতিতে। ভুডু আফ্রিকার মতোই অনেক পুরনো-যা কালক্রমে আফ্রিকার বাইরে ছড়িয়ে পড়েছে।  দাসব্যবসার ট্রেডরুট। ১৫১০ সালের দিকে ইউরোপীয়রা দাসব্যবসা শুরু করে। তারা আফ্রিকার পশ্চিম উপকূল থেকে দাসদের বন্দি করে জাহাজে তুলে 'নতুন বিশ্বে' পাচার করত।  বেনিন-এর মানচিত্র । দাসদের ধরা হত আফ্রিকার নানা স্থান থেকে ...তবে ডাহোমেই -অর্থাৎ বর্তমান বেনিন থেকেই অধিক সংখ্যক দাসদের বন্দি করে জাহাজে তোলা হত। বেনিন এ  বসবাস করত ফন ভাষাগোষ্ঠীর জনগন ...এরা স্থানীয় ধর্মবিশ্বাস পালন করত। 'ভুডু' শব্দটিও ফন ভাষার। যার মানে, আগেই বলেছি বিরাট আত্মা।  ফন।  এদের আদিম ধর্মীয় বিশ্বাসই সপ্তদশ শতকের ওয়েস্ট ইন্ডিজের -বিশেষ করে হাইতির সমাজে ডালপালা মেলেছিল।  ক্যারিবিয় তে আফ্রিকার দাসদের কৃষিকাজে জুতে দেওয়া হত । এটি এক নম্বর অবিচার। দ্বিতীয় অবিচার ছিল- কৃষি দাসশ্রমিকদের ওপরে জোর করে ‘অপেক্ষাকৃত উন্নত’  খ্রিস্টান ধর্ম চাপানো । কেননা, দাসদের প্রভূরা দাসদের কেবলি বুনো আফ্রিকীয় ভাবত। এসব কারণেই দাসদের জীবন ছিল অত্যন্ত কঠিন। তারা পিতৃপুরুষের আফ্রিকীয় পুরনো বিশ্বাস আঁকড়ে বাঁচত । পরিবার পরিজন থেকে বিচ্ছিন্ন হয়ে  তারা ফন গোত্রীয় ঈশ্বরে ও পুরনো কৃত্যে আশ্রয় নিত । এই ছিল শান্তির পথ।  তবে তারা অনেকেই  খ্রিস্টধর্মেও  দীক্ষিত হয়েছিল। এর ওপর ছিল  হাইতির আদিবাসীদের ধর্মবিশ্বাস ও কৃত্যের (রিচুয়াল) প্রভাব। হাইতির মানচিত্র। হাইতিতে ইউরোপীয় আগমের পূর্বে বাস করত আরাওয়াক আদিবাসীরা। এরা ছিল দক্ষিণ আমেরিকার স্থানীয় অধিবাসী। ১৪৯২ সালে ক্রিসেটাফার কলম্বাস ‘নতুন বিশ্বে’ অবতরন করলে এদের কথা জানা যায়। স্প্যানিশ দের বিজয়ের ফলে এরা নিশ্চিহ্ন হয়ে যায়! ষোড়শ শপ্তদশ শতক থেকে দাসদের আনা হয়; ১৬৯৭ সালে স্পেনফ্রান্সের কাছে হাইতি অর্পন করে। দাসদের ভুডু চর্চা নিষেধ ছিল। ১৭৯১ সালে এরা বিদ্রোহ করে এবং ১৮০৪ সালে নেপোলিয়নের সৈন্যদের পরাজিত করে। ১৮০৪ সালে পৃথিবীর প্রথম কৃষ্ণ প্রজাতন্ত্র হিসেবে স্বাধীন হাইতি আত্মপ্রকাশ করে ।  একজন আরাওয়াক আদিবাসী। ইউরোপীয়রা এদের নিশ্চিহ্ন করলেও আরাওয়াকদের পুরনো ধর্মবিশ্বাস আজও ভুডুর ভিতরে টিকে রয়েছে। সেই ধর্মবিশ্বাস আজ শিল্পে পরিনত হয়ে ইউরোপের ঘরে ঘরে শোভা পাচ্ছে। সুতরাং ভুডু হল আফ্রিকার বেনিন প্রজাতন্ত্রেন ফন গোত্রের ধর্মবিশ্বাস +হাইতির আরাওয়াক  আদিবাসী ধর্মবিশ্বাস + খ্রিস্টীয় ক্যাথলিক ধর্মের কিছু মৌলিক ধারণার যোগফল।  যে কারণে ... Voodoo is a religion that was brought to the Western coasts by slaves from Africa-এমন কথা আজ আর বলা যাবে না । ভুডুর উদ্ভবকাল অষ্টাদশ শতকের মাঝামাঝি। ১৮০৪ সালে কিউবার চাষীদের মাধ্যমে ভুডুর ধ্যানধারণা মার্কিন যুক্তরাষ্ট্রের লুজিয়ানায় পৌঁছায় । ভুডু নাচ।ভুডু বলতে আজ অবশ্য হাইতির ধর্ম কেই বোঝায়। এর কৃত্য (রিচুয়াল) জটিল ও দীর্ঘক্ষণ ধরে চলে। উপাসনার ভাষা অপরিচিত বা গুপ্ত। (আসলে উপাসনার ভাষা ফন ও আরাওয়াক ভাষার মিশ্রণ।) ভুডু কৃত্যে নাচ একটি অনিবার্য অঙ্গ । নাচের সময়  পূর্বপুরুষের আত্মা কাছাকাছি থাকে...নৃত্যরত ভক্তকে ছুঁলে পরিনতি ভয়ঙ্কর হতে পারে। পুরোহিত ও নারী পুরোহিতের জন্য রয়েছে  বিশেষ বিশেষ খাদ্য। তাবিজ-কবজও ভুডুর অনিবার্য অঙ্গ। ভুডু দেবতার মূর্তি, পশুর শুকনো মাথা, কিংবা শরীরের অন্যান্য অঙ্গ  বিক্রি হয় ঔষধি হিসেবে- যা অশুভ শক্তি দূর করতে পারে। কিংবা  মানুষকে বিপদে ফেলতে পারে।  ভুডু ডল (পুতুল) অফিসে বস এর সুদৃষ্টি পাচ্ছেন না? এ জন্য আপনার চাই একটি ভুডু পুতুল। প্রেমিক কিংবা প্রেমিকার মন পাচ্ছেন না? এ জন্য আপনার চাই একটি ভুডু পুতুল। ভুডুর পুরোহিতের আয়ত্মে রয়েছে সেই শক্তি-যে শক্তি আপনার মনের বাসনা পূর্ণ করতে পারে। ভুডুর ঈশ্বর-এর নাম বনডাই। একেশ্বর।  লোয়া হল আত্মা। লোয়া হল ঈশ্বরের অনুগত। নানা ধরনের লোয়া হতে পারে। যেমন:  ভালো, মন্দ, জন্ম, স্বাস্থ ইত্যাদি। লোয়া মানুষের সঙ্গে যোগাযোগ করে । তবে এই যোগাযোগ করিয়ে দেওয়ার দায়িত্ব ভুডু ওঝার। ওঝার ওপর ভর করে লোয়া। এর ফলাফল কখনও ভালো কখনও   মন্দ হয়। যমজ রহস্যময় শক্তির ধারণা রয়েছে ভুডুতে। যেমন: ভালো মন্দ; সুখি অসুখি। ভুডু বিশ্বাসীর ধারণা মৃত আত্মা আশেপাশেই থাকে। একজন ভুডু পুরোহিতের প্রধান উদ্দেশ্য হল-রোগ বালাই থেকে মুক্ত করে। ঔষধি কিংবা আইওয়ার সাহায্যে।  পুরোহিত হুউনগান (পুরুষ); মামবো (নারী) ...এদের কাজই হল মানুষের অসুখ সারানো। এই পক্রিয়ায় অদৃশ্য আত্মার সাহায্য নেয় বলে ভুডু সম্বন্ধে ভুল ধারণা ছড়িয়ে। যে কারণে একজন গবেষক লিখেছেন: Misconceptions about voodoo have given Haiti a reputation for sorcery and zombies. Popular images of voodoo have ignored the religion's basis as a domestic cult of family spirits. Adherents of voodoo do not perceive themselves as members of a separate religion; they consider themselves Roman Catholics. In fact, the word for voodoo does not even exist in rural Haiti. The Creole word vodoun refers to a kind of dance and in some areas to a category of spirits. Roman Catholics who are active voodooists say that they "serve the spirits," but they do not consider that practice as something outside of Roman Catholicism. Haitians also distinguish between the service of family spirits and the practice of magic and sorcery.এই ধর্মীয় ঘোরই হাইতিবাসীর বেঁচে থাকার অন্যতম প্রেরণাগত বছর জানুয়ারিতে হাইতিতে ভয়াবহ ভূমিকম্প হয়ে গেছে। ভুডু বিশ্বাস দুর্গতদের বেঁচে থাকতে সাহায্য করছে। বহু বছর ধরে একের পর এক দুর্যোগের মুখোমুখি হচ্ছে হাইতি। অনেকে এজন্য  ভুডুকে দায়ী করেন। তবে ভুডু বিশ্বাসীরা বলেন, এশিয়াতে যখন সুনামি হল তখন ? ভূমিকম্প বা সুনামি প্রাকৃতিক কারণেই হয় এজন্য ঈশ্বর বা ভুডু দায়ি নয়।   ভুডু কৃত্যে পশুবলি অনিবার্য। বর্তমানে হাইতিসহ অন্যত্র ৮ কোটি মানুষ ভুডু চর্চা করে। এর বাইরে অনেকের কাছে ভুডু হল শিল্প। তথ্যসূত্র:Click This LinkএবংClick This Link

