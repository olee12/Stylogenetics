তুমি আজও সমুজ্জ্বল হে


 
                         যে কারণগুলির জন্য  বঙ্গবন্ধু কে হত্যা করা হয়েছিল সে কারণগুলি সম্বন্ধে আজ বঙ্গবন্ধুবিরোধীরা কি সাফাই গাইবেন? চার বছরের দুঃশাসনে বঙ্গবন্ধু দেশকে ধ্বংসের দ্বারে নিয়ে গেছেন? তো কারা আজ দেশকে উন্নতির চরম সোপানে নিয়ে গেল? বঙ্গবন্ধুবিরোধী উগ্র ডানপন্থিরা তো বহু বছর এদেশ শাসন করল- তাদের বিরুদ্ধে দুনীর্তিরও যথেষ্ট প্রমাণ রয়েছে; কই-তাদের তো সপরিবারে হত্যা করা হল না! বাংলাদেশ সত্যিই সতিই উন্নতির চরম সোপানে পৌঁছে গেলে বঙ্গবন্ধু হত্যাকান্ডে যেন কিছু  শান্ত্বনা পাওয়া যেত। কিন্তু, তা হয়নি। 
 জানালার নিচে গলি। সে গলিতে পাড়ার ছেলেদের মিছিল। মিছিল থেকে উচ্চারিত হয়: “নৌকা”, “নৌকা”। “ধানের শীষ”, “ধানের শীষ” বলে চিৎকার করা মিছিলও রয়েছে-তবে,সে গ্র“পের ভয়েস উইক। স¤প্রতি কোকো-সিমেন্স কেলেঙ্কারির পর আরও উইক। এখন দেখা যাক কী হয়। রাজনীতির কথা কিছুই বলা যায় না। কাল কলিং বেল শুনে দরজা খুললাম। দুটি মেয়ে দাঁড়িয়ে। মুহূর্তেই ধানের শীষের পক্ষে লিফলেট হাতে ধরিয়ে দিল। বলল, প্রার্থী পছন্দ হলে ভোট দেবেন। 
আমার মুখ ফস্কে বেরিয়ে গেল- আবার? 
মেয়ে দুটি লজ্জ্বা পেয়ে সরে গেল।
আসলে বি এন পির সা¤প্রতিক ইতিহাস অপরিসীম লজ্জার ইতিহাসই বটে। পচাত্তরে বঙ্গবন্ধু হত্যার পর এই দলটির (আমার এক রাজনীতি সচেতন বন্ধুর মতে সুবিধাবাদীদের ক্লাব)  যাত্রা শুরু জঙ্গি-সামরিক পাকিস্থান  ও ওয়াহাবী সৌদি আরবের প্রতি নতজানু হয়ে। যেন বাংলাদেশি জাতীয়তাবাদ প্রতিষ্ঠায় জন্য এ দুটি উপাদান অনিবার্য । এবং যে মহান আদর্শটি প্রতিষ্ঠা করতে হলে সাম্যবাদী কর্নেল তাহেরকে অতি অবশ্যই ফাঁসিতে ঝোলাতেই হবে, তারপর প্রতিষ্ঠিত করতে হবে বহুদলীয় গনতন্ত্র। (কিউবার পথে হাঁটা চলবে না) অতএব-একাত্তরের যুদ্ধাপরাধীরা মগবাজারে তাদের রাজনৈতিক অফিস খুলুক। লুকোনো গলিঘুঁজি থেকে পিলপিল করে বেরিয়ে আসুক সব দেড়েল ঘাতক-দালালরা। 
এভাবে বাউলের দেশে উগ্র ডানপন্থিরা হাম্বলী-ওয়াহাবীদের বড় পৃষ্ঠপোষক হয়ে উঠল। 
বাউলের দেশ? 
হ্যাঁ, ইতিহাস তো তাই বলে।
ইতিহাস? ইতিহাস দিয়ে কী হবে! মাননীয় তারেক রহমান তো বলেছেনই-ইতিহাস দিয়ে কী হবে। যেহেতু অশিক্ষিত খাম্বাওলায়ালা তারেককে বুঝিয়েছিল ইতিহাস দিয়ে কী হবে। আরে বাদ দেও ইতিহাস- দেখ না গাজীপুরে কী সুন্দর  জাতীয়তাবাদী বালাখালা “খোয়াব” নির্মিত হইতেছে। 
আমরা সে সব নষ্ট করুন ইতিহাসের কথা জানি।
তখন বলছিলাম, বি এন পির সা¤প্রতিক ইতিহাস অপরিসীম লজ্জার ইতিহাস। আমাদের শিক্ষিত জাতীয়তাবাদীদের আরেক লজ্জ্বার কথা বলি।  রাজনীতির একটি সমীকরণ এই রকম-উগ্রজাতীয়তাবাদ+উগ্র মৌলবাদ=ফ্যাসীবাদ। একটি উদাহরণ- র‌্যাব গঠন। এই প্রতিষ্ঠানটি দিয়ে কী সুফল হল সেটি বড় কথা নয়, আসল কথা হল প্রতিষ্ঠানটি গনতান্ত্রিক নয়।  র‌্যাব দ্বারা বিচার বর্হিভূত অজস্র হত্যাকান্ডগুলি এদেশের বিচারিক মূল্যবোধকে হাজার বছর পিছিয়ে দিয়েছে। ইতিহাস চর্চা না করা দলটি জানে না মানুষের অগ্রগতির ইতিহাসে সবচেয়ে পবিত্র হল জাস্টিস বা ন্যায় বিচার পাওয়ার অধিকার। সেটিই মহা শিক্ষিত মওদুদ আহমেদরা ধুলিসাৎ করে দিলেন! বাংলাদেশি রাজনীতিতে একেই বলা যায় অগনতান্ত্রিক সৌদি আছর।
যা হোক। জানালার নিচে গলি। সে গলিতে পাড়ার ছেলেদের মিছিল। মিছিল থেকে উচ্চারিত হয়: নৌকা, নৌকা। শুনতে শুনতে মনে হয়  বঙ্গবন্ধু আজও সমুজ্জ্বল। মিছিলের অনেকেই কিশোর। আমার ভাবতে ভালো লাগে সে কিশোর বঙ্গবন্ধুকে নিয়ে কী ভাবে। সেদিন একুশে টিভিতে দেখলাম এক কিশোরী বঙ্গবন্ধু সম্বন্ধে ওর আবেগের কথা বলছে।  তা হলে জামায়াত-উগ্র ডানপন্থিদের বঙ্গবন্ধুবিরোধী এত যে অপপ্রচার তার কী হল। আসলে বাংলাদেশের জনগন নৌকায় ভোট দিলে যতটা না দেবে শেখ হাসিনার জন্য বঙ্গবন্ধুর জন্য তার চেয়েও বেশি। এইই আমার প্রত্যয়। প্রত্যয়ের সঙ্গে আবেগের সম্পর্ক অত্যন্ত ঘনিষ্ট। আবেগের সঙ্গে ঘনিষ্ট সম্পর্ক ছন্দের-
 আজও তুমি  সমুজ্জল
হে পদ্মাপাড়ের বীর,
তোমার মায়ায় তোমার ছায়ায়
দেশটা সুখের নীড়। 
 (আমি দীর্ঘদিন হল নিজেকে একজন লেখক হিসেবে প্রতিষ্ঠিত করতে আপ্রান চেষ্টা করছি। এবং আমি মনেপ্রাণে বিশ্বাস করি যে কোনও লেখকেরই উচিৎ নয় কোনও রাজনৈতিক দলকে সমর্থন করা। এতে সত্যাসত্য বিপন্ন হতে পারে। তবে বাংলাদেশের শতকরা ৮০ ভাগ লেখকই বঙ্গবন্ধুর প্রতি এক গভীর আবেগ বোধ করেন। এটাই সত্য। এখানেই বঙ্গবন্ধু বিস্ময়কর।)
 গলির মিছিলের ধ্বনি শুনতে শুনতে ভাবছিলাম-যদি আওয়ামী লীগই ক্ষমতায় আসে (ধরা যাক) তবে তাদের জন্য আগামী ৫ বছর হবে অত্যন্ত ক্রশিয়াল। কেন? কেননা, মানুষ তো কেবল ভাত-কাপড়ে বাঁচে না, মানুষের অনেকানেক মানসিক দাবীদাওয়াও থাকে। আওয়ামী লীগ তাদের নির্বাচনী ইশতেহারে যুদ্ধপরাধীদের বিচারের ওয়াদা করেছে। সেটা যেন ন্যায় বিচারের স্বার্থে বাস্তবায়ন করা হয়। সৌদি জুজুর ভয় পাবেন না বঙ্গবন্ধু কন্যা। মার্কিন আগ্রাসনে পাকিস্থান টুকরো টুকরো হতে চলেছে। সিন্ধিরা বিচ্ছিন্ন হতে চাইছে। আপনি প্রতিশোধ সরুপ সিন্ধিদের অস্ত্র ও অর্থ সাহায্য করার কথা ভাবতে পারেন। সৌদি ওয়াহাবীরা আর কতদিন। আমাদের প্রগতিশীল আরব ভাইবোনেরা অনেক কিছু বুঝতে শিখেছে। তারা সময়মতো পরিবর্তন আনবেই। বিশ্বাস করি- তা হলেই মধ্যযুগীয় অন্ধকার থেকে বেরিয়ে আসবে দেশটি। ইসলামী বিশ্বকে মুক্ত করবে হাম্বলী-ওয়াহাবী কলুষ থেকে। আর আমি অনেক আগেই জানতাম-মিথ্যার আশ্রয় নেওয়ার জন্য জাতীয়তাবাদী ক্লাবটি শত শত টুকরো হয়ে যাবে। সে লক্ষণ আজ সুস্পষ্ট। আর নষ্ট মগজের জামায়াতীদের বিশাক্ত মতবাদ নতুন প্রজন্ম প্রত্যাখান করবে। কোমলমতি শিশুদের যা শেখাবেন তারা তাই শিখবে।  দরকার কেবল  মাদ্রাসার পাঠ্যসূচিতে ওয়াহাবী-মওদুদীর  বদলে নমনীয় ইসলামী সুফিবাদের পাঠ বাড়ানো। 
পরিশেষে বলি: বলা হয় বাংলাদেশের উগ্র ডানপন্থিরা ইতিহাস বিকৃত করেছে। কথাটা ভেবে দেখার মতন। স্কুলের ছাত্রছাত্রীরা এখন চারিদিকে  বঙ্গবন্ধুর নাম শুনছে। তারা হয়তো ভাবছে, বঙ্গবন্ধু মৃত্যুযোগ্য দূর্বল নেতা হলে   এতকাল পর তাঁর নাম এত ব্যাপকভাবে উচ্চারিত হত না। বঙ্গবন্ধুর মধ্যে সত্য অবশ্যই আছে। তারপর? তারপর তারা কি উগ্র ডানপন্থি অশিক্ষিত খাম্বাওয়ালাদের নষ্ট প্রভাব এড়িয়ে ফিরে যাবে প্রকৃত ইতিহাসের কাছে? অতীতে? যে অতীতেও বঙ্গবন্ধু সমুজ্জ্বল।


                    