শর্মির গাওয়া সেই গান


 
                        ১৯৯৪। ঢাকা বিশ্ববিদ্যালয়ে পড়ি। লন্ডন থেকে পাশা ভাই এলেন। 
 তাঁর সঙ্গে তানভীর মোর্শেদের মাধ্যমে যোগাযোগ হল। কালো মতন শক্তপোক্ত চেহারা, কানে রিং, হাতে লোহার বালা। দুর্দান্ত গিটারিষ্ট। রোলিং স্টোনস এর ফ্যান। পাশা ভাই বললেন, বেশ কিছুদিন ঢাকায় থাকবেন।   তারপর লন্ডন ফিরে যাবেন। তার আগে সম্ভব হলে ক্যাসেট (সে সময় সিডি ও মোবাইল ফোন ছিল না) বের করবেন। সম্ভব হলে একটা কনসার্টও করবেন। 
আমার ওপর বেশ কিছু দায়িত্ব পড়ল। তার অন্যতম-একটা মেয়ে যোগার করা। মানে, একজন 'লেডি ভোকাল' যোগার করা। আমি ডলিকে ধরলাম। ডলি বলল, 'আমি শর্মিকে বলব। ও আমার চেয়ে ভালো গায়।' ডলি আমার সঙ্গে পড়লেও শর্মি সম্ভবত ল পড়ত। ঠিক মনে পড়ছে না। তো, শর্মির সঙ্গে পাশা ভাইয়ের যথাসময়েই পরিচয় হল । গান হল। আমার মনে আছে-শর্মির গানটা ক্যাসেট রিলিজের দিন বেশ ক’বারই গাইতে হয়েছিল দর্শকশ্রোতার সামনে। অনুষ্ঠানটা হয়েছিল পাবলিক লাইব্রেরি মিলনায়তনে। ১৯৯৪ সালের সেপ্টেম্বর মাসে।   
তো, বহুদিন পরে শর্মির গাওয়া গানটা খুঁজে পেয়ে আপনাদের সঙ্গে শেয়ার করলাম। ১৯৯৪ সালের রেকডিং -বুঝতেই পারেন। তবে গানটা একেবারের ফেলে দেওয়ার মতো নয়। ভাবলে অবাক লাগে গানটা সেভাবে রিলিজ কোনওদিনই হয়নি ...
  Click This Link 

                    