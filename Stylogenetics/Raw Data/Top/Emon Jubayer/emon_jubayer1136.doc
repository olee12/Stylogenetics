এনদ্রেস সেগোভিয়া: গিটারের প্রেরিতপুরুষ

  এনদ্রেস সেগোভিয়া। 
 স্পেনের এই  গিটারবাদক গিটারে ইউরোপীয়  ক্ল্যাসিকাল শিল্পীদের সুর বাজিয়ে দেখিয়ে দিয়েছিলেন- গিটারেও আর্ট-মিউজিক সম্ভব। তার আগে গিটারে কেবলি স্প্যানিশ লোকগীতি গাওয়া হত। মনে রাখতে হবে ফ্লামেনকো নামে স্পেনের যে ঐতিহ্যবাহী নাচ আর গানের সমন্বয়ে সঙ্গীতের ষ্টাইলটি রয়েছে -তার  সঙ্গে এনদ্রেস  সেগোভিয়ার  সম্পর্ক একেবারেই নেই। গিটারে কেবলি ফ্লামেনকো-ব্যাপারটা আদপে পছন্দ হত না অনেকের- তাদের মধ্যে সেগোভিয়া একজন। সবাই বলল-গিটারে কর্ড বাজাবে? পাগল নাকি? সেগোভিয়া পাগল ছিলেন না-ছিলেন প্রতিভাবান। আমরা যে আজকাল  গিটারে কর্ড ধরি-এই পথটি যাঁরা যাঁরা দেখিয়েছিলেন- এনদ্রেস সেগোভিয়া তাঁদের অন্যতম।
 সেগোভিয়া পুরো নাম এনদ্রেস টোররেস সেগোভিয়া। জন্ম ২১ ফেব্রুয়ারি; ১৮৯৩। স্পেনে। ছয় বছর বয়েসে গিটারে হাতেখড়ি। কৈশরে গ্রানাডা শহরে চলে আসে সেগোভিয়ার পরিবার।
 স্পেনের মানচিত্র। দক্ষিণে গ্রানাডা।
 গ্রানাডায় আলহামব্রায় মুসলিম আমলের একটি প্রাসাদ ছিল। ঐ প্রাসাদে বসে থাকত কিশোর সেগোভিয়া । একা একা। আর,  গিটার বাজাত।
  আলহামব্রায় মুসলিম আমলের প্রাসাদ। সেগোভিয়া পরে বলেছিলেন - ঐ আলহামব্রায় প্রাসাদে একা একা বসে থাকার সময়  আধ্যাত্মিক অনুপ্রেরণা লাভ করেছিলেন।
 সেগোভিয়ার  সময়ে গিটার ছিল লোকযন্ত্র-গিটারের তেমন সম্মান ছিল না। সেগোভিয়ার পরিবার কাজেই গিটারকে সিরিয়াসলি নিতে বারণ করত। তা হয় কি করে। এই নিয়ে কত বিরোধ। হইচই। ঝগড়া। মন খারাপ হলে আলহামব্রা প্রাসাদে বসে থাকত কিশোর সেগোভয়া। তখন তার কাছে আসত একটি পাখি।
   কারও কাছে শেখেননি সেগোভিয়া। এটাই বিস্ময়কর। আলহামব্রায় প্রাসাদে বসে থাকতে থাকতে  আধ্যাত্মিক অনুপ্রেরণা পেয়েছেন।  
ষোল বছর বয়েসে প্রথম দর্শকের সামনে বাজানো। 
এর পর আর পিছু ফিরে তাকাতে হয়নি। 
স্পেনবাসী তাদের গিটারের জাদুকরটিকে দেখল।
   ১৯২৮ সালে প্রথম মার্কিন সফর করলেন সেগোভিয়া ।
অর্থনৈতিক মন্দা সত্ত্বেও কনসার্ট লোকে লোকারণ্য।
২য় বিশ্বযুদ্ধের পর একটা ঘটনা ঘটালেন সেগোভিয়া । সে সময় গিটারের তার তৈরি হত ভেড়া কিংবা ছাগলের অগ্ন্যাশয় থেকে। সেগোভিয়া পদ্ধতিটা বদলে দিলেন। তিনি নাইলন স্ট্রিং ব্যবহার করা আরম্ভ করলেন। গিটারের মেজাজ মর্জি বদলে গেল। বাজানোর রীতি তো বদলে দিয়েছিলেন আগেই। 
অনেকেই শিখতে আসত সেগোভিয়ার কাছে। প্রতিভাবান শিষ্যদের প্রতি সদয় ছিলেন সেগোভিয়া । বেশ রসিক ছিলেন। শিষ্যদের বলতেন-ভুল বাজিও না। তোমার সামনে ঈশ্বর বসে আছে।  ঈশ্বরের সামনে ভুল বাজানো কি ঠিক?
এমনই মানুষ ছিলেন গিটারের পয়গম্বরটি।
জুন; ১৯৮৭। স্পেনের রাজধানী মাদ্রিদ। ৯৪ বছর বয়েসে হৃৎরোগে আক্রান্ত হয়ে  সেগোভিয়ার মৃত্যুবরণ করেন । 
তাঁর মাজার স্পেনের আনদালুসিয়ায় ।
 মাজারের ভিতরে কবর
জায়গাটা এখন ক্লাসিকাল গিটারবাদকদের তীর্থ।
একদিন আমারও যাব। 
  গিটারের প্রেরিতপুরুষ
 সেগোভিয়ার বাজনা যেন প্রার্থনা ...
    সেগোভিয়ার আরও লিঙ্ক
 

                    