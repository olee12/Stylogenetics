দোষ শুধু আমাদের MPদেরই না, ভারতেরও.....!!



                        আমরা আমাদের MPদের অনেক হুমকি-ধামকি ও বচন শুনে অভ্যস্থ। রাজনৈতিক প্রতিদ্বন্ধীদের রাজনৈতিক ভাবে মোকাবেলার কথা বেমালুম ভুলে যেয়ে আমরা আজ আশ্রয় নিচ্ছি অন্ধকার জগতের মাসলম্যানদের। কেউ গোপনে আবার কেউ কেউ প্রকাশ্যেই। সাধারন কেউ হলে হয়তো এত প্রশ্ন উঠতো না কিন্তু সে যদি জনগনের ভোটে নির্বাচিত কোন জন-প্রতিনিধি হয়, তাহলে বিষয়টা একটা প্রতিক্রিয়ার সৃষ্টি করবেই। এমনটিই ভারতে হচ্ছে গত ২দিন ধরে, নায়ক কাম MP তাপস পালের একটি মন্তব্যকে কেন্দ্র করে। যেখানে গত কয়েকমাসের কয়েকটি হাই প্রোফাইল ধর্ষনকান্ডে ভারতের আপামর জন-সাধারন বিক্ষোভে ফেটে পড়ছে, সেখানে তাপসের এই উক্তিটি আগুনে ঘি ঢালার মত। তৃনমূলের এক জনসভায় তাপস CPIMকে উদ্দেশ্য করে বলেন, “ওরা যদি আমাদের কর্মীদের অত্যাচার এবং খুন বন্ধ না করে তাহলে আমিও ছেড়ে দেব না। আমি আমার কর্মীদের ছেড়ে দেব তাদের ঘরের বউ-ঝিদের ধর্ষন করার জন্য”।পরে তাপস চাপে পরে তা অস্বীকার করে। তার বক্তব্য আমি rape বলি নি বলেছি raid. কিন্তু তার মন্তব্যের মোবাইলে ভিডিও করা ক্লিপ বিভিন্ন সংবাদ মাধ্যমে প্রকাশ পেতে থাকলে তার স্ত্রীও হতাশা ব্যক্ত করেন এই বলে যে,আমি ভীত। সে যাই বলে থাকুক না কেন,একজন সংসদ সদস্য হিসাবে আরো সংযত হওয়া উচিত ছিল। National commission for women এর প্রধানের বক্তব্য,তাপসের পদত্যাগ করা উচিৎ। এধরনের বক্তব্য আসলেই দূর্ভাগ্যজনক। মুখ্যমন্ত্রী মমতা ব্যানার্জীর উচিৎ তার বিরুদ্ধে ব্যাবস্থা গ্রহন করা।বরখাস্ত করা। কিন্তু এর উদাহরন কি এই উপমহাদেশে আছে? তাই মমতা শুধু এই বক্তব্যকে “Big blunder”বলেই ক্ষান্ত দিয়ে বললেন, তোমরা কি চাও? ওকে আমার খুন করা উচিত?? অর্থাৎ সাতখুন মাফ সাথে উপরি হিসাবে ধর্ষনকান্ডের ও।। আজও এনিয়ে বিক্ষোভ হয়েছে তাপসের নিজের নির্বাচনী এলাকাতেও। কুষপুত্তলিকা জ্বালানো হয়েছে। পুলিশ তাপসের বিরুদ্ধে ব্যাবস্থা না নিয়ে খুজছে আসল ভিডিওটির উৎসের। অর্থাৎ কেন সত্য প্রকাশ করা হলো? কে বা কারা করলো? তাদের রাজনৈতিক পরিচয় যদি বের করা। যদি তারা বিরোধী পক্ষের কেউ হয়ে থাকে তাহলে সব বানোয়াট বলে প্রচার করা যাবে। বলা যাবে সব মিডিয়া একসাথে সরকারের বিরুদ্ধে আছে। হায় রে বৃহত্তম গনতান্তিক দেশের সত্যিকার গনতন্ত্রের বহিঃপ্রকাশ।বিঃদ্রঃ তাপস পাল যেহেতু একজন নায়ক,সেহেতু স্বভাবতঃই তার প্রচুর ভক্তের আছে। যা তাদের কাছে ভাল লাগার কথা না। কারন ছবিতে দেখা যায় নায়করা ধর্ষনের খুনের বিরুদ্ধে পরাক্রমশালী। এসব ব্যাপারে ভিলেন যতই বড় আর যেই হোক না কেন রক্ষা পায় না নায়কের প্রতিশোধের হাত থেকে। আর আজ দূর্ভাগ্যক্রমে সেই নায়কের প্রকাশ ধর্ষন এবং খুনের প্রশ্রয়দাতা বলে!!!!সংবাদটি আমি সংগ্রহ করেছি এখানকার পত্রিকা এবং নেট থেকে। আপনারা নেটে ভারতীয় পত্রিকা থেকেও বিস্তারিত দেখে নিতে পারেন।
                    
