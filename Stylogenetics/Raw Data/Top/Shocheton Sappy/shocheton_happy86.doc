দু'দিন সাপ্তাহিক ছুটি..........সময় কাটানোর একমাত্র মাধ্যমে কি দেখছি?



                        প্রবাসে থাকার কারনে সাধারন বা সাপ্তাহিক ছুটির দিনগুলিতে সত্যিই বিপদে পড়ে যাই। সময় যেন কাটতে চায় না। মনটা ফিরে যায় দেশের আত্মীয়-স্বজনদের নিয়ে ঘেরা হাজারো স্মৃতির মাঝে। মেয়ের খুনসুটি,বউএর বিভিন্ন চাহিদা আর ভাই-ববোনদের বাসায় যেয়ে আড্ডা। (বন্ধু-বান্ধবদের এড়িয়ে চলি বিশেষ কারনে। যার জন্য এই সুদুরেও আমার কোন বন্ধু নেই। যাও আছে তারা ভিনদেশী।) বৃহস্পতিবার অফিস থেকে ফেরার পর শুরু হয় নিঃসঙ্গতার যন্ত্রনা। রুমমেটরা সবাই ব্যাস্ত কাজে। পুরো বাড়ীটাতে থাকি শুধু আমি একা। চা বানিয়ে জানালায় বসে বাহিরের গাড়ী আর মানুষজনের যাতায়াত দেখি। মনের মাঝে কখনো উকি দেয় কৈশর আর যৌবনের উদ্দামতা। যা ভাবতে আজ শিউরে উঠি। কি ছিলাম আর কি পরিনতি আজ। ভয়টা আমার আমিকে নিয়ে নয়,বউ-মেয়েকে নিয়ে। যাক ধান ভানতে শীবের গীত গেয়ে লাভ নেই।এই পরিস্থিতিতে  সবচেয়ে ভাল মাধ্যম আগে ছিলো ফেসবুক,ইমেইল আর এখন সবকছু ছাপিয়ে সেখানে স্থান করে নিয়েছে সামু অর্থাৎ ব্লগ। লেখার চেয়ে পড়াতেই যেখানে মজা বেশী। (যদিও মনের তাগিদে মাঝে মাঝে লিখিও)। দেখামিলে বিভিন্ন মতাবলম্বীদের লেখা। আর সেটা নিয়ে স্বপক্ষ-বিপক্ষের প্রবল যুক্তি-তর্কের ঝড়। মাঝখান থেকে নিজেরও জ্ঞানের পরিধী বাড়ে। বিভিন্ন বিষয় নিয়ে থাকে লেখা। গল্প-কবিতা থেকে শুরু করে রাজনীতি, বিশ্বের অনেক অজানা ঘটনা,আলোড়ন সৃষ্টিকারী বর্তমান থেকে ব্যাক্তিগত বিষয় পর্যন্ত। কি নেই তা বোধহয় বলা সম্ভব নয়। প্রতিটি লেখার সাথে থাকে আলোচনা-সমালোচনা থেকে অভিনন্দন-প্রশংসা। ভালই লাগে এগুলো পড়তে। কারো কারো লেখা আসলেও বেশ উচুস্তরের।রাজনৈতিক বিতর্কতো স্বাভাবিক ঘটনা। আমিও মাঝে মাঝে যোগ দিই নিজের অজান্তেই,মনের চাহিদায়। কিন্তু এই সুন্দর পরিবেশটা মাঝে মাঝে কলুষিত হয়ে উঠে অন্ধ দলপ্রীতি আর অহেতুক তর্ক-বিতর্কের কারনে।মাঝে মাঝে যা  গালাগালিতেও পরিনত হয়। কিন্তু কেউ কখনো ভেবে দেখে না যে"কারো প্রতি তর্জনী দেখালে বাকি তিনটি আঙ্গুল কিন্তু নিজের দিকেই নির্দেশ করে"। তারপরও সবদেখা শেষ করে নিজের লেখার সমালোচনার উত্তর দিয়ে শেষপর্যন্ত ক্লান্ত হয়ে দেখি দুচোখ ঘুমে ভেঙ্গে আসছে। মাঝখান থেকে সময়টা বেমালুম ভালই কেটে গেল।আর তাই এই ব্লগের প্রতিষ্ঠাতাদের স্যালুট না দিলে অন্যায় হবে। যদিও দূর্মুখেরা বলে এটা একটা লাভজনক প্রতিষ্ঠান। হোক তা কিন্তু এতে যে আমার মত কত নিঃসঙ্গ মানুষকে সঙ্গ দিচ্ছে তার কথা তো বলতেই হবে। ধন্যবাদ সবাইকে।
                    
