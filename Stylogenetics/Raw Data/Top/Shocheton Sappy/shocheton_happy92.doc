লজ্জা শুধু আমাদেরই না,আতাতুর্কের তুরস্কের ইতিহাসও একই।



                        পত্রিকান্তরে প্রকাশ গতকাল এক বিল পাশের ঘটনা নিয়ে সরকারী এবং বিরোধীদলের মাঝে বিতর্কের সৃষ্টি হয়। একপর্যায়ে তা হাতাহাতিতে রুপান্তরিত হয়। ফলাফল আলি ইহশান ককতুর্ক নামের প্রধান বিরোধীদলের একজন নাক ভেঙ্গে এবং বেজাম ওজসেলিক নামের সরকারীদলের একজন হাতের আঙ্গুল ভেঙ্গে হাসপাতালে ভর্তি।বলাই বাহুল্য দু'জনই পার্লামেন্ট মেম্বার। আর ঘটনাটি ঘটেছে খোদ সংসদেই। আমরাতো শুধু মাইক, চেয়ারভাঙ্গা,গালাগালি আর বইখাতা ছুড়ে মারার মাঝেই সীমাবদ্ধ ছিলাম। কিন্তু যারা ইউরোপিয়ান ইউনিয়ন তথা "জাতে চৌধুরী"( আসল চৌধুরীরা ক্ষমা করবেন) হবার তথা প্রস্তুতিতে আছে তাদের এমন ব্যাবহার!! কি আজব ব্যাপার। আমরাতো তাদের ভাষায় অশিক্ষিত,বর্বর জাতি। কিন্তু সেই কবে কামাল আতাতুর্ক যে দেশকে অতি-আধুনিক রূপ দিয়ে গেছেন, সেই দেশে এটা কি? প্রসঙ্গক্রমে প্রতিবশী তথা বিশ্বের বৃহৎতম গনতান্ত্রিক দেশে তেলেঙ্গানা বিল নিয়ে কি হলো? হাতাহাতি থেকে শুরু করে গোলমরিচের গুড়া,এমন কি ছুড়ি-চাকুরও প্রদর্শনী হয়ে গেলো। যাক তুরস্কের কথায়ই ফিরে যাই। বিরোধীদলের অভিযোগ সরকারী দূর্নীতিকে আড়াল করার জন্যই জুডিশিয়ারী ব্যাবস্হা পরিবর্তনের জন্য এই বিল আনা হয়েছে। যা সঠিক তদন্তকে বাধাগ্রস্হ বা প্রলম্বিত করবে।  এ ব্যাপারে আন্তর্জাতিক কম্যুনিটির সতর্কবার্তাকেও একরকম উপেক্ষা করে সরকার ২১০২৮ ভোটে বিলটি পাশ করিয়ে নিয়েছে। তারপরও বিরোধীদল হাল না ছেড়ে কন্সটিটিউশনাল কোর্টে চ্যালেঞ্জ করবে বলে জানিয়েছে। আমাদের দেশে সাথে পার্থক্য এখানেই। যা আমাদের গনতন্ত্রে একেবারেই অনুপস্থিত। এখানে আছে বিরোধী দলের লাগাতার অনুপস্থিতি। শুধু গঠনতন্ত্র অনুযায়ী সংসদের ভাতাসহ বিভিন্ন সুযোগ-সুবিধা আর সদস্যপদ রাখার জন্য মাঝে একদিনের জন্য "হাজির স্যার" বলে আবার যে কে সেই।হায়রে আমাদের গনতন্ত্র!! এর জন্য কতই না প্রত্যাশা আর বলীদান!!
                    
