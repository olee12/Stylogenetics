কার উপর বর্তাবে নারায়নগজ্ঞের সেভেন মার্ডার?????



                        এক এক করে নারায়নগজ্ঞের অপহৃত ৭জনের লাশই উদ্ধার হলো। যা কোন সভ্যদেশে ভাবাই যায় না। ভাবছি কি এমন প্রতিবন্ধতার সৃষ্টি করেছিল এই ৭জন,যার জন্য প্রয়োজন হলো সবাইকে শেষ করে দেওয়ার?? একবারও কি ভাবার প্রয়োজন ছিল না।আমি বিশ্বাস করি না যে,সবাই পথের কাঁটা হয়ে ছিল। শুধূ সাথে থাকার কারনেই এই করুন পরিনতি বহন করতে হলো সবাইকে। নির্দোষ হওয়া সত্বেও। খুনীদের কাছে এটা পরিত্যাজ্য। ওদের কাছে মুখ্য হলো সাক্ষী না রাখা। তাই প্রান দিতে হলো খেটে খাওয়া চালককেও। মুখ্য টার্গেট হয়তো ২ বা ৩জন বাকিরা বলির শিকার।হয়তো এরাই ছিল পরিবারের একমাত্র উপার্জনক্ষম ব্যাক্তি। খুনীদের কাছ থেকে আমি সহানুভূতি আশা করছি না।আশা করছি সরকারের কাছ থেকে। কোথায় আমাদের নিরাপত্বা?? শুধুমাত্র বিরোধিতার জন্যই অপহরনের পর খুনের শিকার হতে হয়,তাহলে কি লাভ আমাদের বাজেটের বিরাট অংশ "তথাকথিত" নিরাপত্বা বাহিনীর পিছনে ব্যায় করার??আজ হয়তো এই কথা,সেই কথা,অমুকের দোষ,তমুকের দোষ বলে সবাই এড়িয়ে যেতে চাইবে নিজ নিজ দায়িত্ব। এমনকি সরকারও।। কিন্তু সাধারন ৭জন নাগরিকের অপহৃত হবার পরে খুন হওয়াটার দায়িত্ব কিন্তু সরকার সহ নিরাপত্বা বাহিনীর প্রতিটি বিভাগই এড়িয়ে যেতে পারে না।সভ্যদেশে এটা চিন্তারও অতীত। অর্থাৎ আমরা অসভ্য তাই এমন ঘটনা ঘটতে পারে!! নিজের কপাল চাপড়ানো ছাড়া পথ দেখছি না।।

