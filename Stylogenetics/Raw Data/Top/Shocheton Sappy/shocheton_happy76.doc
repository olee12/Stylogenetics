দুই নেত্রীর কাছে আবেদন………..একমাত্র আপনারাই পারবেন।।



                        বেশ কয়েকবছর ধরেই লক্ষ্যনীয় যে, আমাদের রাজনৈতিক প্রতিযোগীতা আর সহনশীলতার মাঝে নেই। একবারে নোংরামীর পর্যায়ে চলে গেছে। যেখানে উচিৎ ছিল রাজনৈতিক মোকাবেলার, সেখানে শুরু হয়েছে কাঁদা ছোড়াছুড়ির। যার সাথে কোনভাবেই রাজনীতির সম্পৃক্ততা নেই। আর এটা এমন পর্যায়ে যে, বিদেশী বিশেষ করে ভারতীয় বাঙ্গালীদের কাছে মাথা নত হয়ে আসে। কারন ওদেরও বিচরন ফেসবুক আর ব্লগে। দেশে থাকলে একটাই সুবিধা ঘরের ঘটনা ঘরেই থাকতো। কিন্তু আজ এই মুক্তবিশ্বের যুগে তো আর সেই সম্ভাবনাও নেই। প্রবাসে তো আরো অসম্ভব হয়ে পরে। কারন আমাদের দৈনন্দিন সব কাজ-কর্মই এমন কি থাকা-খাওয়াটাও বিশ্বের আর দশটি দেশের লোকের সাথে মিলে-মিশে করতে হয়। আমার ফ্লাটেই আজ তিন দেশের লোক শেয়ার করে আছি,বেশ কয়েক বছর ধরেই। সুতরাং বলা যায় দেশতো দুরের কথা নাড়ির খবর পর্যন্ত শ্রুতিগোচর হয়। তাই দেশের,মানুষদের গর্বে মাথা উন্নত করার পরিবর্তে নীচু করে রাখতে হয়,তখন কারই বা ভাল লাগার কথা? না-আমরা আমাদের যা আছে তাই নিয়েই খুশী ও সুখী থাকতে চাই। কিন্তু নিজেদের বানানো এই নোংরা কাঁদায় আপনার সাথে যে আমাদের তথা দেশের ভাবমূর্তিও যে ক্ষুন্ন হচ্ছে , তা কি একবার ভেবে দেখছেন??বেশ কয়েকবছর আগ থেকেই যার শুরু। হঠাৎ করেই ফেসবুক,ব্লগ সয়লাব  হয়ে গেল বেগম জিয়ার বদনামে। এমন কি ফালুর( যে তার ছেলের চেয়েও ছোট) সাথে বিয়ে পড়িয়ে দেওয়া হলো। বদলে কি এলো? বেড়োলো শেখ মুজিবের মাতার কথা। সেটার পর আজ একদল কোকোর জন্মরহস্য উদ্ঘাটনে রত হলে অন্যদল গবেষনায় নামলো শেখ কামালের জন্মতারিখ নিয়ে। সব কিছুই তথ্য-প্রমানসহ!!! এমন কি প্রিন্টারের কল্যানে মিডিয়ার এইসব খবর দু চারটা প্রিন্ট হাতে হাতে ঘুরতে লাগলো। (আমার কাছে ভাল লাগছে না বলে সংক্ষেপে বললাম)।এখন প্রশ্ন হচ্ছে কারা করছে এসব? দুটি দলেরই হাই-কমান্ড কি এসব ব্যাপারে অবগত নন? না কি তারা নিজেরাই এসব কর্মকান্ডের সাথে জড়িত? এতে কি কোন রাজনৈতিক উদ্দেশ্য হাসিলের ব্যাপার আছে?? কারো কাছে পাবো না মনে করে নিজেই নিজের মাঝে জবাব খুজে ফিরি। করছে এক শ্রেনীর মুষ্টিমেয় সুবিধা ও ফায়দালোভী আর অন্ধভক্তরা। যারা এসব করেই নেতাদের নেক-নজরে পড়তে চায়। অনেকে অর্থের বিনিময়ে মানে “প্রচারনা সেল” থেকেও করতে পারে। আমার বিশ্বাস হাই কমান্ড সব জেনেও চুপ করে দুই নেত্রীর তথা দুই পরিবারের সন্মানের স্থানে দূর্দশা দেখে মজা লুটছে। আবার কোন রাজনৈতিক স্বার্থও এর পিছনে থাকতে পারে।। কিন্তু এতোসব ঘটে যাবার পরও দুই নেত্রীর মুখ থেকে আজ পর্যন্ত কোন প্রতিবাদের ভাষা খুজে পেলাম না। অর্থাৎ চক্রাকারে ডিল-পাটকেল-ঢিল…….চলতেই থাকবে। আর আমরা মিশে যাবো “পাপোষ” হয়ে। আপনারা চুপ করে আছেন কেন? কেন আমাদের অকারন ছোট আর লজ্জায় ফেলছেন? আবছা হলেও আঁচতো পাচ্ছেন? না কি ব্যস্ততার কারনে তাও পান না?? উল্লেখ্য মাত্র দু’দিন আগেই আমাদের প্রতিবেশী দেশের হবু প্রধানমন্ত্রীর বিয়ে সংক্রান্ত কটাক্ষ করা নিয়ে তার প্রধান বিরোধীনেতা পুরোই অস্বীকার করেছেন এটা তার ব্যক্তিগত ব্যাপার বলে। এখান থেকেও কি শিক্ষার কিছু নেই? আসলে কেউ দুধ বেচে মদ খায় আর কেউ মদ বেচে দুধ। আমরা প্রথমদলে।।তাই দুই নেত্রীর কাছেই আমার আবেদন আপনারা প্রতিটি কর্মী এবং জনসভায় দুই মিটের জন্য হলে নির্দেশ দিন তোমরা/আপনারা এই ঘৃন্য কাঁদা ছোড়াছুড়ি বন্ধ না করলে দায়ীদেরকে দল থেকে বহিস্কার করা হবে। তাহলে দেখবেন সব বন্ধ হয়ে যাবে। কারন শ্রদ্ধা ও সমর্থনে আপনারা এখনো শীর্ষে অবস্থান করছেন।(সমর্থনের মাপকাঠিতে)।শেষে কিন্তু একটা প্রশ্নঃঃ বিড়ালের গলায় ঘন্টা বাধবে কে??????

