না,এবার আর তোমার সাথে দেখা হলো না।।




                        প্রতিবারই তোমার শেষ পত্রের ইচ্ছে পূরন করতে যেতাম।। যাওয়া হলো না এবারই।। কেন জানি না।। অভিমান না সময়ের অভাব??  হলো না লালগোলাপের পাপড়িও ছড়ানো।। যা ছিলো আমার ভালবাসা আর হৃদয়ের রক্তক্ষরনের প্রতিকও।। কারন তুমিই বলেছিলে আমার…..দু’মুঠো মাটি দিয়ে দেখে এলে, তাই হবে আমার সব পাওয়া।। গত ১১টি বছর তোমার সেই ইচ্ছে পুরন করেছি।। শিয়রে বুনেছি তোমারই প্রিয় কামিনীকাঞ্চন।। জান একমাত্র এবারই আমার একবারেই ইচ্ছে হয় নি, যাওয়ার।। আসা-যাওয়ার পথে তুমি হয়তো অপেক্ষায় ছিলে, শুধু ইচ্ছে ছিলো না আমার নিজেরই।। কেন জানি না।। তবে বাসায় অনেক কথা হয়েছে তোমাকে আর তোমার স্মৃতিকে নিয়ে।। ভেবেছি।। কিন্তু…………।।স্বপ্নেও আসতে তোমার অনেক কৃপনতা।। যদিও বা আসো কালে-ভদ্রে।। সেদিন মার্কেটের এলিভেটরে দেখা।। তুমি হাসছো সেই আগের মতই।। কথাও বলছিলে কি যেন।। শেষ মাথায় উঠে আর তোমাকে পেলাম না।। মিলিয়ে গেলে অজানায়।।লোকে বলে বিয়ের পর পূর্বতন প্রেমিকার কথা ভাবা বা মনে রাখা ভুল বা অন্যায়।। আমি জানি এবং মানিও।। কিন্তু স্মৃতিতো ব্লাকবোর্ড নয় যে লেখার পর আবার মুছে ফেলতে পারবো।। এখানে একবার যা লেখা হয় তার বেশীরভাগই থেকে যায় অমলিন।। জোর করে হয়তো পাথর চাপা দেওয়া যায় কিন্তু তার মাঝেও অংকুরোধ্গম হয় যে।।  বাস্তবতাকে তো অস্বীকার করা যায় না।।ভাবছি সেই শেষ দেখার কথা।। সারাটা দিন বেড়ানো।। তোমার পরিজনদের আন্তরিক আপ্যায়ন।। নিজের কৈফিয়ত।। তোমার মেনে নেওয়া।। জানতে আমি মিথ্যে বলি না বলে।। উদ্দেশ্যহীন ঘোরাফেরা।। দিনশেষে রিক্সায় চলার পথে তোমার সুখ আর আনন্দানুভূতি।। কত কি যে বলেছিলে!! শেষে তোমার বাসার কাছে এসেও হাতধরে চলা হালা আলো আধারে।। কত কথার ফুলঝুড়ি।। বরাবরের মতই তুমি বলেছো আর আমি শুনেছি।। কত কি!! শেষক্ষনে হাতে হাত রেখে বলেছিলাম, এবার যাই ভাল থেকো অন্ততঃ আমার জন্য হলেও।। তুমি হাসিমুখে মেনে নিয়েছিলে।। বলেছিলে আমার কথা ভাবতে হবে না,নিজে ভাল থেকো।। আমি থাকবো তোমারই।।কিন্তু পারলে না সেকথা রাখতে।। আরো অনেক কথার মতই।। কিন্তু এতো ত্যাগ কি দিলো তোমাকে?? যাদের জন্য শতবার কথা দিয়েও আসো নি ছেড়ে, শেষ সময়ে কোথায় ছিলো তারা?? একমাত্র ছোটবোনটি ছাড়া।। আজ একথা সেও মানবে না।। কারন যার যাওয়ার,সেতো চলেই গেছে, চলতে হবে যারা আছে তাদের নিয়ে।। মনে পড়ে গুলাম আলির চমকতে চাঁদ কো টুটা হওয়া তারা বানা ডালা।।বাগানের সেরা ফুলটাকে চয়ন করেছিলাম অনেক যত্নে আর ভালবাসায়।।কিন্তু বিধাতা আর ভাগ্য হেসেছে অলক্ষে।। সৌরভ বিলিয়ে একদিন সে ঝরে পড়লো সবার অজান্তে।।শেষ পর্যন্ত দূর্বা আর লতায় ঘেরাই হবে আমাদের শেষ আশ্রয়।। আজ তোমার কাল হয়তো আমারও।।দেখেছি জীবনযুদ্ধে হেরে যাওয়া একজনকে।। দেখেছি কি প্রচন্ড বিদ্রুপ আর অবহেলায় সমাজকে টপেটাঘাত করে,নিরবে নিজের পথে চলে যাওয়াকে।। কিন্তু পেরেছে কি জিততে?? আসলে হরে যেয়েও দেখিয়ে দিয়ে গেলো কিভাবে জিততে হয়।।আগে কিছু করতে পারি নি,শুধু।। তবু মনে হয় কিছুই কি করার ছিলো না??তবুও আমি সন্মান দিয়েছি ওকে।। শতবার কথা দেওয়া সত্বেও ওর অবাধ্য হই নি।। অথচ ইচ্ছে করলে সেসময়ে কারো সাধ্য ছিলো না আমাকে রূখতে।।আজ ভাবছি এই রঙ্গমঞ্চে কয়দিন আর আমরা অভিনয় করে যেতে পারবো?? সন্তান?? সেও পর হয়ে যাবে।। কারন তার নিজের সংসার আগে।। যেমনটা আমাদের বেলায়ও হচ্ছে।। এটাকে মেনে নেওয়াই বাস্তবতা।।এমনসব কথা লিখে আমি কিন্তু এই ব্লগেই অনেক গালি, ট্যাগ খেয়েছি।। আজ আবার পরাজয় স্বীকার করে ফিরে গেলাম সেই স্মৃতির মাঝেই।।পাঠকরা ক্ষমা করবেন এই আশায়।। তবে আমার হিসাবে এটাই বাস্তবতা আর এই লেখার মাঝেই ওকে স্মরন করা।। আর দেখা না করার কৈফিয়ত।।

                    