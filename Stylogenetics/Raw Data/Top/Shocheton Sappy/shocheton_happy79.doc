আমাদের রাজনীতি ও আমরা,তারপর.................



                        গত দু'দিন ধরেই শাহবাগ উত্তপ্ত প্রতিবাদ এবং হামলা-গ্রেফতারের প্রতিবাদে।। প্রথমদিন ছিল ছাত্র ও যুবলীগের হামলায়। গতকাল পুলিশী হামলা ও গ্রেফতারে। আহতের সংখ্যাও বেশ কয়েকজনই। টিভিতে হাতে,মাথায় ব্যান্ডেজ বাধা তরুন-যুবকদের দেখে আমার কেন যেন দুঃখের বদলে করূনাই হচ্ছিলো।ভাবছিলাম এইতো মাত্র বছরখানেক আগেই এরাই তিন স্তরের নিরাপত্বায় সাপ্লাইকৃত মিনারেল ওয়াটার আর ভুনাখিচুরী-বিরিয়ানী খেয়ে দিনের পর দিন (জনজীবন বিপর্যস্ত করে) অবস্থান তথা আন্দোলন করে গেছে। কেউ কেউ অবশ্য টিভিতে নিজেকে দেখতে কেমন লাগে তার জন্যও সেই সমাবেশে গিয়েছিলো । তবুও সেই সমাবেশ ছিল সত্বস্ফুর্ত। কিন্তু আজ হঠাৎ করে পর্দার আড়ালে কি এমন ঘটলো যে,সেই তারাই মার খাচ্ছে,জেলে যাচ্ছে??এরই নাম রাজনীতি-তাই না??প্রসঙ্গক্রমে মনে পড়ে গেলো ৭০ দশকে এক প্রবীন রাজনীতিবিদের কথা। আলাপ হচ্ছিলো তোপখানা রোডের বেঙ্গলের অফিসে বসে। আমি তখন টগবগে এক যুবক। পরিবর্তনের নেশায় ভরপুর। শ্রদ্বেয় সেই নেতা কথাপ্রসঙ্গে বললেন, এইযে তোমরা আজ জীবন দেওয়া-নেওয়ার খেলায় মেতেছো,ভাবছো দেশ উদ্বার করে ফেলবে আজই কিন্তু তোমরা একটা কথা জানোনা তা হলো "prostitution is better then politics". আমরা যে কয়জন ছিলাম একেবারে হতবাক।পরে সমস্বরে প্রতিবাদ করে উঠতেই তিনি আমাদের বোঝালেন,অতীত আর বর্তমানের রাজনীতি নিয়ে। একদম গোড়া থেকে। কিভাবে আমাদের মত যুবক তথা ছাত্ররা মিথ্যেবুলি আর প্রতিশ্রুতির মাঝে বড় হতে থাকে। শেষ পর্যন্ত যারা টিকে থাকে তখন তারাও এর বৃত্ত থেকে বের হতে পারে না।। সেদিন উনার কথা শুনলেও বুঝি নি,মানি নি।  যখন বুঝলাম তখন বুড়িগঙ্গায় অনেক পানি গড়িয়ে আজ মানুষতো দুরের কথা মাছের ও অনুপযোগী হয়ে উঠেছে। সব হারিয়ে আজ তাই দীর্ঘশ্বাস হতাশা ছাড়া সামনে আর কিছু দেখছি না। কি যে এক মরননেশায় আমাদের বুদ করে রাখা হয়েছে। যার থেকে মুক্তি নেই। আলোর ও দেখা নেই।।

