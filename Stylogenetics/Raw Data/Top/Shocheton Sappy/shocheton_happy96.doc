একি কথা আজ মন্থরার মুখে........।



                        মঙ্গলবারের Washington Post এর খবরে প্রকাশ আফগানিস্তানের প্রেসিডেন্ট হামিদ কারজাই সন্দেহ প্রকাশ করেছেন যে,তার সরকারকে দুর্বল এবং হেয় করার জন্যই বিদ্রোহী তথা তালেবান হামলা বেড়েছে। এবং এর পিছনে আমেরিকার হাত থাকতে পারে। কিন্তু কোন প্রমান দিতে পারেন নি। এমনকি এমাসের লেবাননী রেষ্টুরেন্টে আত্মঘাতি হামলার ব্যাপারেও তার সন্দেহ প্রকাশ করেছেন। যদিও তালেবানরা এই রক্তাক্ত হামলার দায় স্বীকার করে আরো হামলার হুমকি দিয়েছে।ভাবছি এই ১০১২ বছরের মাঝে পর্দার অন্তরালে নুতন কি খেলা চলেছে যাতে করে যারা কারজাইকে হাতে ধরে ক্ষমতা তুলে দিয়েছে,সেই তাদের বিরুদ্ধেই এমন অঙ্গুলি হেলন? যেখানে বিলিয়ন বিলিয়ন ডলার সাহায্য(এমনকি সিআইএর কাছ থেকে প্রেসিডেন্টের  ব্যাগ ভর্তি ডলার গ্রহনেরও অভিযোগ আছে) এবং লক্ষ লক্ষ সেনাসহযোগীতার পরও এমন কথা! তাহলে কি ভেবে নিতে পারি না যে কারজাইএর সাথে বর্তমানে আমেরিকা তথা ন্যাটোর চুড়ান্ত টানাপোড়ন চলছে? আর যদি এটাই সত্যি হয়ে থাকে তাহলে খুব শীঘ্রই আমরা আফগানিস্তনের প্রেসিডেন্ট হিসাবে নুতন মুখ দেখতে পাবো। সম্ভবতঃ আগামী নির্বাচনেই এর প্রতিফলন দেখা যাবে। (একটু আগ বাড়িয়ে দেখতে গেলে সাবেক পররাষ্ট্রমন্ত্রী আবদুল্লাহ আবদুল্লাহও আসতে পারে।)তবে যেই আসুক না কেন পরিস্থিতির তেমন উন্নতি আশা করা যাচ্ছে না। তবে প্রশ্নটা থেকেই গেল যেখানে তালেবান শাসনের অবসানে আমেরিকা এতো কিছু করার পরও সেই আমেরিকার বিরুদ্ধেই তালেবানকে সহযোগীতার অভিযোগ? বিকল্প কিছু কি ঘটবে সেখানে? পাঠকরাই এর উত্তর দিতে পারবেন যার যার মত করে,হয়তো কেচো খুড়তে সাপও বেড়িয়ে আসতে পারে।
                    
