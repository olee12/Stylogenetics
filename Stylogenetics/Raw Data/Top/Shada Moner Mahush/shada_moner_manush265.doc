টাঙ্গুয়ার হাওড়ে অতিথি পাখিদের সনে - ৩ ( শেষ পর্ব )

 অতিথী পাখিদের ভালোভাবে কখনোই পর্যবেক্ষণ করা হয়ে উঠেনি আমার । পাখি দেখবো দেখবো করতে করতে শীত চলে যায়, আর পাখিরা ফিরে যায় সাইবেরিয়া, আমারও আর ভিসা জোগার করে সাইবেরিয়া যাওয়া হয়ে উঠে না । গত বছর জাহাঙ্গীর নগরে গিয়েছিলাম পাখি দেখার জন্য কিন্তু ওখানে ছাত্রদের গোলাগুলির কারণে পাখিরা চলে গিয়েছিল । এই বছর জাহাঙ্গীর নগরে পাখিরা এসেছে কিনা জানিনা, আর তাই ছ্যাকা খাওয়ার ভয়ে ওখানে যাইনি সরাসরি চলে গিয়েছিলাম সুনামগঞ্জের টাঙ্গুয়ার হাওড়ে, সেই ভ্রমনের কিছু বর্ণনা ছবি সহ পর্যায়ক্রমে দেওয়ার ইচ্ছে রাখি ।  আগের পর্ব দেখুন Click This Link বড়ছড়া স্থলবন্দর পার হয়ে এমন সব রাস্তা পারি দিতে হবে  এক সময় পৌছে গেলাম শ্রীপুর বাজারে, এই ঘাট থেকেই একঘন্টার মতো ট্রলারে যেতে হয় টাঙ্গুয়ার হাওড় । নদী থেকে তোলা টাটকা মাছ ।  দুই পাইলট, বাম পাশেরটা আমাদের মোটর সাইকেলের পাইলট আর ডান পাশের জন ট্রলারের । নদীর পাড়ে গরুর পাল । মাছ ধরছে স্থানীয় কিছু জেলে । যেদিকে তাকানো যায় এমন চোখ ধাঁধাঁনো সৌন্দর্য্য !  এক সময় অতিথী পাখিদের ওড়ে যাওয়া আমাদের চোখে পড়লো, তার মানে আমরা ওদের খুবই কাছে চলে এসেছি । রৌদ্রোজ্জল আবহাওয়ায় এমন স্বচ্ছ পানির নীচে অসংখ্য মাছ চোখে পড়ছিল, মনে হচ্ছিল যেন ঘরে রাখা এ্যকুরিয়ামে মাছ দেখছি, অবশ্য মাছ থাকবেই না কেন ? এই মাছের লোভেই তো সাইবেরিয়া থেকে অতিথী পাখিরা এখানে এসে আশ্রয় নেয় ।    এক সময় আমরা পাখিদের অবস্থানের মূল পয়েন্টে চলে আসি, এতো বেশী পাখি আমি আগে কেবল ছবিতেই দেখেছি । পানিতে পাখিরা এমনভাবে বসে থাকে যে, ওখানে পানি আছে কিনা বুঝা যায় না । তবে আমার আফসোস, ভালো জুম ক্যামেরার অভাবে ওদের ভালো কোন ছবি আমি উঠাইতে পারিনি । আমাদের ট্রলার ওদের দিকে এগিয়ে গেলে ওরাও পর্যায়ক্রমে দূরে সরে যায় ।    ভবিষ্যতে আবার গেলে অবশ্যই ভালো ক্যামেরার ছবি আপনারা দেখতে পাবেন  [img|] 
                    
