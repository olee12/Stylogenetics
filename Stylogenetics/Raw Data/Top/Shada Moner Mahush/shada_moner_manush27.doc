বনে বাঁদাড়ে.....৩১

প্রকৃতির সৌন্দর্যের সাথে আমার প্রেম । বনে বাঁদাড়ে ঘুরে বেড়াই, পাখি দেখি, ফুল দেখি, আর মাঝে মাঝে ছবি তোলার চেষ্টা করি। ইচ্ছে করে পাহাড়ে হেলান দিয়ে নীল আকাশ দেখি, ইচ্ছে করে ঘাস ফুলদের সাথে চুপি চুপি কথা বলি, ইচ্ছে করে সাগর, নদী খাল-বিলে সাতার কাটি রাজহংসের মতো । ইচ্ছে করে বাংলার প্রতিটি ইঞ্চি মাটির সুবাস নেই ।ইচ্ছেগুলো কতটা সফল হবে জানিনা, তবে সংসারের যাতাকল থেকে সুযোগ পেলেই আমি হারিয়ে যাই আমার ইচ্ছে ভুবনে । সেই সাথে আমার দেখা সৌন্দর্যকে ধরে রাখার জন্য তুলে রাখি অঢেল ছবি, আর সেই ছবিগুলো নিয়েই আমার বনে বাঁদাড়ে সিরিজটা শুরু করলাম, আশা করি আপনাদের ভালো লাগবে।(২) এই নদী আর নৌকাগুলোর ছবিটা নিঝুম দ্বীপ থেকে তোলা।(৩) সাদা ঝুমকো ফুলে কালো প্রজাপতির ছবিটা তুলেছি রাবান গ্রাম থেকে, নরসিংদীর পলাশ থানায় এই গ্রাম অবস্থিত।(৪) মাছ ধরার এই ছবিটা তুলেছি নারায়ণগঞ্জের গোপালদী থেকে।(৫) কুয়াশা ভেজা এই লাল ফুলগুলো পাহাড়ি ফুল, পাহাড় ছাড়া অন্য কোথাও আমি এসব দেখিনি, এই ছবিটা তুলেছি বগালেক থেকে কেউকারাডং যাওয়ার পথে।(৬) চৌচির, এই ছবিটা তুলেছি নরসিংদী সদর থানার বালুচর গ্রাম থেকে।(৭) ছোট্ট এই পাখিটার নাম তিলা মুনিয়া, ছবিটা তুলেছি আমার বাড়ির সামনে থেকে।(৮) মেঘের নদী, এই ছবিটাও বগালেক থেকে কেউকারাডাং যাওয়ার পথে তোলা।(৯) এই ফুলগুলোর ছবিটা সাতক্ষীরা মন্টু মিয়ার বাগান বাড়ি থেকে তোলা।(১০) এক জোড়া ভাত শালিক, জাহাঙ্গীর নগরের চৌরঙ্গির মোড় থেকে তোলা ছবি।(১১) অর্ধ উলঙ্গ জাহাঙ্গীর পাগলা ও পেছনে তার ভক্তবৃন্দ, ছবিটা সোনার গাঁয়ের লাঙ্গলবন্দ থেকে তোলা।(১২) পিচ্ছিল পাথুরে পানিপথের ছবিটা রাজকান্দি বন থেকে তোলা, হামহাম ঝর্ণায় যাওয়ার পথে।(১৩) সাইন্স সিটি কোলকাতা, ভারত থেকে তোলা ছবি।(১৪) খেয়া পারাপার, এই ছবিটা আড়াই হাজার থানার খাক্কান্দা গ্রাম থেকে তোলা।(১৫) কু ঝিকঝিক,  লাউয়াছড়া বনের ভেতর দিয়া সিলেটের পথে ছুটে চলা ট্রেন।(১৬) পাইখং পাড়া, রোয়াংছড়ি বান্দরবানের ছবি।(১৭) শৈশব, শিশুদের পানিতে লাফিয়ে পড়ার ছবিটা নরসিংদী সদর থানার বালুসাইর গ্রাম থেকে তোলা।(১৮) ব্যঙের ছাতা, ঝালর বিশিষ্ট ব্যঙের ছাতার ছবিটা নরসিংদীর বটেশ্বর গ্রাম থেকে তোলা।(১৯) পাহাড়ি, রোনিন পাড়া বাং্দরবান থেকে তোলা ছবি।(২০) ছাতা, মসজিদে নববীর সামনে রোদ বৃষ্টি থেকে মুসল্লীদের বাঁচানোর জন্য বানানো ছাতা, এগুলো বন্ধ করে রাখার সময় মসজিদের মিনারের মতো দেখা যায় অনেকটা।
                            
                    