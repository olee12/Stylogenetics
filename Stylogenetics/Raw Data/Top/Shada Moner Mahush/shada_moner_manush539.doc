প্রসঙ্গঃ জাহাঙ্গীর নগর ( পাখিদের প্রতিবাদ ) ।


 
                        জাহাঙ্গীর নগরে কখনো যাওয়া হয়নি আমার । আজ সকালে মনটা একটু খারাপ ছিল বিধায় ভাবলাম জাহাঙ্গীর নগর থেকে একটু ঘুরে আসি । ঐ যে বলে রথ দেখা আর কলা বেঁচা দু'টৈই একসাথে হয়ে যাবে । তেমন টাইপ একটা চিন্তা ছিল আমার মনে ।অর্থাৎ মনটা ও ভালো হবে, আবার অতিথী পাখিদের সাথে দেখা ও হবে । টিকেট কেটে বাসে চড়েই দেখি সিট নাই, এদিকে আরো মানুষ বাসে চড়ছে । বুঝতে কষ্ট হলোনে যে, নির্বাচন ফেরৎ লোকজনের কারণেই এই অবস্থা । সবাই গন্তব্যে ফিরে যাচ্ছে । তাড়াতাড়ি ড্রাইভারের পাশে বনারে একটু ফাঁকা জায়গা পেয়ে অন্য সবার আগেই দখল নিয়ে নিলাম । বনারের উষ্ণতা ভালোই লাগছিলো আজকের কুয়াশার দিনে ।কিন্তু জাহাঙ্গীর নগরে পৌছে এই ভালো লাগাটা আর রইল না । লেকে কোন পাখি দেখলাম না । জিজ্ঞেস করে জানতে পারলাম কিছুদিন আগে ছাত্ররা গোলাগোলি করেছে বিধায় পাখিরা চলে গেছে । লাল শাপলা বেষ্ঠিত এই লেকগুলো অতিথি পাখিদের কলরবে মুখরিত থাকার কথা । অথচ এগুলো আজ পাখি শুন্য । মনটা ভিষণ খারাপ হয়ে গেল । কবে যে আমাদের শিক্ষাঙ্গণের এই হানাহানি দূর হবে ! অতিথি পাখিদের এভাবে চলে যাওয়াটা কি সন্ত্রাসের বিরুদ্ধে প্রতিবাদ নয় ? পাখিদের মতো সকল মানুষ যদি এমন প্রতিবাদী হতো আমাদের দেশটা কতোই না সুন্দর হতো । # বিঃ দ্রঃ- জাহাঙ্গীর নগরের আজকের অভিজ্ঞতা নিয়ে কয়েকটি পোষ্ট দেওয়ার ইচ্ছে রইল । 

