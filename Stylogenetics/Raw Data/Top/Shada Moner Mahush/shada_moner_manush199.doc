সুন্দরবন ভ্রমণ [কচিখালী এলাকা]।  ফটোব্লগ- ১

 সমুদ্র উপকূলবর্তী নোনা পরিবেশের সবচেয়ে বড় ম্যানগ্রোভ বনভূমি হিসেবে অখন্ড বন যা বিশ্বে সর্ববৃহৎ । অববাহিকার সমুদ্রমূখী সীমানা এই বনভূমি গঙ্গা ও ব্রহ্মপুত্রের মোহনায় অবস্থিত এবং বাংলাদেশ ও ভারতের পশ্চিমবঙ্গ জুড়ে বিস্তৃত । ১০,০০০ বর্গ কিলোমিটার জুড়ে গড়ে ওঠা সুন্দরবনের ৬,০১৭ বর্গ কিলোমিটার  রয়েছে বাংলাদেশে। সুন্দরবন ১৯৯৭ সালে ইউনেস্কো বিশ্ব ঐতিহ্যবাহী স্থান হিসেবে স্বীকৃতি পায়। এর বাংলাদেশ ও ভারতীয় অংশ একই নিরবচ্ছিন্ন ভূমিরূপের অংশ হলেও ইউনেস্কোর বিশ্ব ঐতিহ্যের সূচিতে ভিন্ন ভিন্ন নামে সূচিবদ্ধ হয়েছে যথাক্রমে সুন্দরবন ও সুন্দরবন জাতীয় পার্ক নামে। সুন্দরবনকে জালের মত জড়িয়ে রয়েছে সামুদ্রিক স্রোতধারা, কাদা চর এবং ম্যানগ্রোভ বনভূমির লবণাক্ততাসহ ছোট ছোট দ্বীপ। মোট বনভূমির ৩১.১ শতাংশ, অর্থাৎ ১,৮৭৪ বর্গকিলোমিটার জুড়ে রয়েছে নদীনালা, খাঁড়ি, বিল মিলিয়ে জলের এলাকা। বনভূমিটি, স্বনামে বিখ্যাত রয়েল বেঙ্গল টাইগার ছাড়াও নানান ধরণের পাখি, চিত্রা হরিণ, কুমির ও সাপসহ অসংখ্য প্রজাতির প্রাণীর আবাসস্থল হিসেবে পরিচিত। জরিপ মোতাবেক ৫০০ বাঘ ও ৩০,০০০ চিত্রা হরিণ রয়েছে এখন সুন্দরবন এলাকায়। ১৯৯২ সালের ২১শে মে সুন্দরবন রামসার স্থান হিসেবে স্বীকৃতি পায়।অনেকদিন যাবৎ সুন্দরবন যাওয়ার ইচ্ছে, তাই ভ্রমণ বাংলাদেশের    টুটু ভাই আর মনা ভাইকে আমি খুবই বিরক্ত করাতাম সুন্দরবন ট্যুর করার জন্য । অবশেষে আসে সেই মহেন্দ্রক্ষণ । গত জানুয়ারীতে অবশেষে যাওয়া হয় সুন্দরবনে, আমরা সুন্দরবনের কচিখালী, জামতলা সমুদ্র সৈকত, হারবাড়িয়া, কটকা অভয়ারণ্য ও করমজল এলাকা পরিদর্শন করি । আমার ক্যামেরায় দেখা সুন্দরবন । সুন্দরবনে দেখার একমাত্র পথ হলো জলপথ, আমাদের সুন্দরবন দেখার জলপথের বাহন ছিল কেয়া-১ রেল লাইনের প্রতি আমার আলাদা একটা দরদ আছে, তাই খুলনার রেল ষ্টেশনটার একটা ছবি তুলেই নিলাম আমার ভ্রণসঙ্গীরা লঞ্চে চড়ছে.........  ভৈরব নদীর জেলে, গোল পাতার ছাউনি দেয়া নৌকা । বিকাল বেলা আমাদের লঞ্চ যখন রূপসা সেতুর নীচ দিয়ে যাচ্ছিল...... ৪ দিনের জন্য লঞ্চই আমাদের বাড়িঘর, চলছে সান্ধ্যকালীন আড্ডা আর চায়ের আসর । রাতের মংলা বন্দর । সারারাত অন্ধকারে কিভাবে লঞ্চ চালালো এটা আমার অবাক লেগেছে, খুব ভোরে আমরা পৌছে যাইকচিখালী এলাকায় । শীতের কুয়াশা ভেদ করে সুন্দরবনে উঁকি দিচ্ছে ভোরের সূর্য । সুন্দরবনের ভেতর ঢুকতে হলে এই বাহন অবশ্যই থাকতে হবে, এটা সর্বক্ষণিকভাবে আমাদের লঞ্চের পেছনে বাঁধা ছিল, প্রয়োজনে ব্যবহার করেছি । প্রথম দেখে হরিণ, আসলে হরিণ না বলে বলা উচিৎ হরিণের পিঠ । লঞ্চ থেকে ট্রলারে নামছি, কারণ সরু খালগুলো দিয়া বিশাল লঞ্চ নিয়ে যাওয়া যাবে না । খালের ভেতর দিয়া আমাদের এগিয়ে চলা....... দূরে দেখা যাচ্ছে আমাদের লঞ্চ । এই জেটি দেয়ে উঠতে হবে, ভাটায় পানি অনেক নীচে নেমে যাওয়ায় কাঁদা পিচ্ছিল ও নড়বড়ে ধাপগুলো দিয়ে উপরে উঠাটা কিন্তু বেশ বিপদজনক ছিল । আমাদের দুইজন গার্ডকে সাথে নিয়ে আমরা এগিয়ে চললাম কচিখালীর অভ্যন্তরে ।  শীতে জবুথবু একটা মাছরাঙা । সর্বসাধারণ ও বন্যপ্রাণীদের পানীয় জলের জন্য খননকৃত পুকুর ।  শীতকালে পাকা তাল  ধুতরা ফুল । গার্ডের নেতৃত্বে এগিয়ে চলা....... বিশাল ছন বন, এখন অবশ্য ছন ক্ষেত ফাঁকা, সেখানেই আমরা খুজছি বাঘ মামাকে, বাগ না পাইলে ও বন্য শুকর কিছু দেখতে পেয়েছিলাম ।  চলছে ফটোশেসন । তিনি পুকুরের জলে নেমে কি করছেন ?? ও হ্যাঁ, আমাদের টিমের ছবি তুলছিলেন । এবার এখান থেকে আমাদের ফেরার পালা, এবার অন্য পাশের জেটি । এই পাশের জেটি টা অতি চমৎকার ।  এবার লঞ্চে ফিরে যাওয়ার পালা....... অতপরঃ লঞ্চে পৌছে লুচি হালুয়া আর মুরগীর মাংসের ডাল, আহ্ আজো আমার মুখে তার স্বাদ লেগে রয়েছে ।চলবে...............

