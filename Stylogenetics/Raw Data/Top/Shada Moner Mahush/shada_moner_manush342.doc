কল্পনাকে হার মানায় এক সত্য কাহিনী


 
                        কল্পকাহিনীর নাটকীয়তাকেও বুঝি হার মানাতে পারে ২৪ বছর পর খবির এবং শহরবানু দম্পতি পরস্পরকে ফিরে পাওয়ার সত্য ঘটনা। জানা গেছে, খবির-শহরবানু দম্পতির বাড়ি নাটোর জেলার গুরুদাসপুর থানার রওশনপুর গ্রামে। শহরবানু জানান, ১৯৭০ সালে তার বিয়ে হয় খবির উদ্দিন সরকারের সঙ্গে। বিয়ের পর দুয়ের সংসারে আসে দুই মেয়ে ও এক ছেলে। ১৯৮৫ সালের দিকে হঠাৎ করে উধাও হয়ে যান স্বামী খবির উদ্দিন। পরে ধারণা করা হয় স্বামী আর বেঁচে নেই। সন্তানরাও জানে তাদের বাবা আর বেঁচে নেই।এদিকে শহরবানু ও তার পেটের তিন সন্তান এ রকম ধারণা করলেও প্রকৃতপক্ষে খবির উদ্দিন সরকার মারা যাননি। পরকীয়ায় ডুবে এক নারীকে বিয়ে করে নতুন সংসার পেতেছিলেন তিনি মাগুরায় দ্বিতীয় স্ত্রীর এলাকায়। সে ঘরেও আসে দুই সন্তান। পরে দ্বিতীয় স্ত্রী ঝর্ণা বেগম একটি বেসরকারি সংস্থায় চাকরি করার সুবাদে তাদের কর্মস্থল হয় পটুয়াখালীতে। গত ১৫ জুন পটুয়াখালী জেনারেল হাসপাতালে হামলা ও স্টাফদের মারধরের ঘটনায় গ্রেফতার হয় খবির উদ্দিন এবং কিছুদিন জেলও খাটে সে। মাঝে পুলিশি তদন্তে বেরিয়ে আসে তার পূর্বপরিচয়। এতে পরিবারের সদস্যরা জানতে পারে খবির এখনও জীবিত এবং পরকীয়ার টানেই স্ত্রী-সন্তান ফেলে উধাও হয়েছিলেন।ওই সূত্র ধরে রোববার বিকেলে খবিরের আগের ঘরের মেয়েজামাই এমএ আরিফ ছুটে আসেন পটুয়াখালীতে। ছোট জামাতার কাছে সব ঘটনা শুনে সদর থানার ভারপ্রাপ্ত কর্মকর্তা সৈয়দ রবিউল ইসলাম অপরাধীকে কৌশলে থানায় ডাকিয়ে আনান। ওসির ফাঁদে পড়ে খবির উদ্দিন সোমবার বিকেলে সদর থানায় আসেন। সন্ধ্যার দিকে পটুয়াখালী পুলিশ সুপারের কার‌্যালয়ে মুখোমুখি হয় স্বামী-স্ত্রী, পিতা-পুত্র ও শ্বশুর-জামাতা। সে এক নাটকীয় ও মর্মস্পর্শী দৃশ্য। ২৪ বছর পর স্ত্রী, ছেলে ও জামাতাকে পেয়ে কান্নায় ভেঙে পড়েন খবির উদ্দিন সরকার। ছেলে ও মেয়েজামাইকে জড়িয়ে ধরেন বুকে। পরে পুলিশ সুপার শৈবাল কান্তি চৌধুরী অঙ্গীকারনামা রেখে স্ত্রী ও সন্তানকে তুলে দেন খবির উদ্দিনের হাতে। বর্তমানে তিনি প্রথম স্ত্রী এবং সন্তানদের নিয়ে আছেন পটুয়াখালী শহরের সবুজবাগ রোডের ভাড়াবাসায়। স্ত্রী ও সন্তান ছেড়ে কেন ২৪টি বছর উধাও হয়েছিলেন জানতে চাইলে খবির উদ্দিন সরকার দ্বিতীয় বিয়ের কথা স্বীকার করে জানান, আমাকে মাফ করেন, কেন আমি এতদিন উধাও ছিলাম সেই উত্তর দিতে পারব না। Click This Link# এই পাষন্ডের কি বিচার হওয়া উচিৎ ব্লগাররা রায় দিন ।
                    
