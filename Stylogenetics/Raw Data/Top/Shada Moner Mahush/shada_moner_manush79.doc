ঢাকা টু সিলেট..( কাসিম নগর, স্টেশন নং-২৮)

ঢাকা টু চিটাগাং রেল লাইন ধরে হাটা শেষ করেছি। পরবর্তি পরিকল্পনা ছিল ঢাকা টু সিলেট রেল লাইন ধরে হাটার । আখাউড়া স্টেশনের আগে তিতাস নদীর কড্ডা ব্রিজ পর্যন্ত ঢাকা টু চিটাগাং আর ঢাকা টু সিলেটের একই রুট হওয়ায় আমি সিলেটের পথে হাটা ধরেছি আসলে তিতাস নদীর কড্ডা ব্রিজ থেকে। আর কড্ডা ব্রিজের আগে যতগুলো স্টেশন আছে সেগুলোও আমি গননায় আনবো। সুতরাং আমার ঢাকা টু সিলেট প্রথম পোষ্টই হবে ঢাকা টু সিলেট ২৪তম স্টেশন। তারপর ২৫..২৬......এভাবেই ক্রমান্বয়ে সিলেট পর্যন্ত যতগুলো স্টেশন গনণা হয়ে যাবে।আমার হাটার ধরণ তো আপনাদের জানাই আছে। আমি এক ষ্টেশন থেকে পরবর্তী স্টেশনের মধ্যবর্তী স্থানগুলোর ছবি দিব এবং প্রতি ষ্টেশনের জন্য একটা করে পোষ্ট । এতে করে স্টেশনের নাম এবং সংখ্যাটা ও হিসেব হয়ে যাবে ।আমাদের হাটার ধরণঃ- সারাদিন রিলাক্স মুডে রেল লাইন ধরে হাটব, সন্ধ্যায় গাড়িতে করে বাড়িতে ফিরে আসব । এই সপ্তায় যেখানে আমার হাটা শেষ হবে আগামী সপ্তায় সেখান থেকে হাটা শুরু করবো এবং আবারো সন্ধ্যায় বাড়িতে ফিরে আসব । এভাবেই পর্যায়ক্রমে আমি সিলেট এর দিকে অগ্রসর হব এবং যতদিন না আমি সিলেট পৌছতে পারি। প্রতি সপ্তাহে হাটা আমার দ্বারা সম্ভব হচ্ছে না, তাই সিলেট পর্যন্ত কবে গিয়ে পৌছব এখনো জানি না, বলতে পারেন অজানা গন্তব্যস্টেশনের অবস্থানঃ এটা হবিগঞ্জ জেলার মাধবপুর থানার অন্তর্গত একটি স্টেশন।(২/৩) হরষপুর স্টেশনের আশেপাশে অনেক কুমোর বাড়ি দেখেছি, আর কুমোর বাড়ির তৈরী মাটির জিনিস পত্র দেশের বিভিন্ন স্থানে নেওয়ার জন্য স্টেশনে জড়ো করা হয়েছে।(৪) সামনে অনেক পথ, তাইতো শুধুই হেটে চলা..........(৫) ফিঙে, বসে বসে কি ভাবছে কে জানে ?(৬) ব্রীজ নং ৩২(৭) বুলবুলি, বসে আছে রিলাক্স মুডে(৮) বনজুঁই, ফুটে আছে রাস্তার পাশটা আলোকিত করে।(৯) স্যালু মেশিনে ধানের ক্ষেতে পানি দিচ্ছে।(১০/১১) শিমুল ফুলের সুবাস নিবে বলে একটা কাঠ শালিক আর একটা চিতা শালিক। (১২) একজন কৃষাণী।(১৩) এই পথ ধরে আমাদের শুধুই এগিয়ে চলা।  (১৪) কুমারী লতার ফুল। (১৫) সাইকেলে বসে স্কুলে যাচ্ছে শিশু।(১৬) গাঁয়ের পথে একজন কৃষক।(১৭) এক টুকরো বাঁশ আর বাঁশের কঞ্চি দিোয়ে বানানো গাড়ি ও তার ড্রাইভার।(১৮) শিমুল।(১৯/২০) এক সময় চলে আসি কাসিম নগরে। আগের পর্বঃ ঢাকা টু সিলেট...( হরষপুর, স্টেশন নং-২৭)  পরবর্তি পর্ব হবেঃ ঢাকা টু সিলেট..( মনতলা, স্টেশন নং-২৯) 
                    
