বাবা আমি তোমায় ভালোবাসি



                        ছোট্ট জারুল গাছটায় এ বছর অনেক বেশী ফুল ফুটেছে । পাশের পাতা বাহাড়ের ঝোপ গুলো এই সময়ে আগের চেয়ে বেশী পরিচ্ছন্ন আর তরতাজা । মাঝখানের উঁচু ঢিবিটা ক্রমান্বয়ে সমতল হয়ে যাচ্ছে ।   মৃদু মন্দ বাতাসে  নারকেলের পাতার শনশন শব্দের মধ্যে যেন ব্যথা ভড়া হৃদয়ের হাহাকারের আওয়াজ স্পষ্ট ।আজ ১১ জুন, আমার বাবার ৫ম মৃত্যু বার্ষিকী । বাবার প্রতিষ্ঠিত মাদ্রাসা আর মসজিদের পাশে পারিবারিক কবরস্থানের দেয়ালটা ধরে অনেকক্ষণ দাড়িয়ে থাকলাম । এক সময় আর পারলাম না । মাথাটা ঘুরছে, যেতে হবে । যাওয়ার আগে একটা কথাই শুধু বলতে ইচ্ছে চাই, বাবা আমি তোমায় ভালোবাসি । বাবাকে নিয়ে চার বছর আগে দেওয়া পোষ্টঃ অভিমানী বাবা আমার 

