সবুজের কোলে



                        সবুজের গভীর কোলে আমাদের গ্রাম,কখনো শোনেনি কেহ কভু তার নাম ।পাখি হেথা গায় গান আপন মনে,ডাহুকের সুর আসে ভোর বিহানে ।বাসা বাধে বাবুই পাখি উচু তাল গাছে,পোকা ধরে ফিঙ্গেরা ফুর্তিতে নাচে ।মাটি আর কুড়ে ঘরে মানুষের বাস,এখানেই সুখে-দুখে কাটে বার মাস ।মেঠো পথে হেটে যায় গায়ের মানুষ,এখানের বাতাসে নেই ধোয়ার কলুষ ।বুক ভরে শ্বাস নিতে হিমেল বাতাস,আরো চাই আরো বলে নেই হাহুতাস ।কংকর ইট নেই মাটির বুকে,খায়না হোচট পথে চলিতে লোকে ।সারাটি জীবন চাষী, চষে তার হাল,যা পায় তাই নিয়ে সুখে যায় কাল ।মাটির মানুষ তারা সহজ সরল,তাদের মনটি নহে শহুরে গরল ।

