বারাক ওবামার সংক্ষিপ্ত পরিচিতি


 
                        ডেমোক্রেটিক দলীয় মার্কিন প্রেসিডেন্ট পদপ্রার্থী বারাক ওবামা ১৯৬১ সালের ৪ আগষ্ট মার্কিন দ্বীপ হাওয়াইটের রাজধানী হনলুলুতে জন্ম গ্রহণ করেন । তিনি আফ্রিকান বংশোদ্ভুদ এক কৃষাঙ্গ । তার পিতা ছিলেন মুসলমান । ওবামার শৈশবের একটা অংশ কেটেছে মুসলিম দেশ ইন্দোনেশিয়ায় ।  কেনিয়ান বাবা হোসেন ওবামা  সিনিয়র ও মাতা এন ডানহামের গর্ভে বারাক ওবামার জন্ম । পরে হার্ভার্ডে উচ্চ শিক্ষার জন্য যাওয়া বাবার সাথে ছাড়াছাড়ি হয়ে যায় মা ডানহামের । এরপর ওবামার মা বিয়ে করেন এক ইন্দোনেশীয়কে ।বারাক ওবামা কলম্বিয়া বিশ্ববিদ্যালয় ও হার্ভার্ড স্কুল থেকে স্নাতক পাশ করেন । রাজনীতিতে আসার আগে বিশ্ববিদ্যালয়ে শিক্ষকতা, সামাজিক সংগঠন ও মানবাধিকার কর্মী হিসাবে বেশ সুনাম অর্জন করেন । ১৯৯৭ থেকে ২০০৪ সাল পর্যন্ত ইলিয়নের সিনেটর ছিলেন তিনি । ২০০৪ সালে আবার ওবামা ঐ রাজ্যের সিনেটর নির্বাচিত হন ৭০ শতাংশের বেশী ভোট পেয়ে ।১৯৮৮ সালে মিশেল রবিনসনের সাথে পরিচয় হয় ওবামার । হার্ভার্ডে কয়েক বছর তারা একসঙ্গে কাজ করেন । ১৯৯২ সালে ওবামা মিশেলকে বিয়ে করেন । বর্তমানে তাদের দুই কন্যা রয়েছে । নির্বাচিত হলে তিনিই হবেন আমেরিকার ইতিহাসে প্রথম কৃষ্ণাঙ্গ প্রেসিডেন্ট ।

