আষাঢ়ে বৃষ্টিতে আজ খুব করে ভিজলাম



                        কয়েকদিন যাবৎ বৃষ্টি ঝড়ছে তো ঝড়ছেই, গ্রামের পথ ঘাট পিচ্ছিল এবং কাদাময় । হেটে চলাচল করা খুবই কষ্টকর । বৃষ্টি আমাকে যত কষ্টই দেয় না কেন বৃষ্টিকে আমি খুবই ভালোবাসি ।দুপুর বেলা বাড়িতে আসতেই দেখি ছোট ছেলেটা তার মায়ের কাছে অনুমতি চাচ্ছে বৃষ্টিতে ভেজার জন্য । কিন্তু জ্বর আসবে ঠান্ডা লাগবে ইত্যাদি বলে তাকে নিবৃত্ত করার চেষ্ঠা চলছে । আমি আসতেই আমার কাছে অনুমতি চাওয়ার আগেই বললাম, চল বাবা আজ বৃষ্টিতে ভিজব । তারপর দুজন ছাদে গিয়ে ভিজলাম, আমি চিৎ হয়ে শুয়ে ছিলাম অনেকক্ষণ, ছেলেটা কি যে ভীষণ খুশী হল, দৌড়াচ্ছে আবার একসময় আমার বুকের উপর এসে আছড়ে পড়ছে ।আর  ওর মাঝে আমার শৈশবকে দেখলাম......................
                    
