সমকালীন কৌতুক ( সংগ্রিহিত )



                        শীত এসেছে, সঙ্গে নির্বাচনও। প্রকৃতির এই মনমাতানো আয়োজনের সঙ্গে কিছুটা উষ্ণতার ছোঁয়া এনেছে আসন্ন নির্বাচন। শীত ও নির্বাচন একসঙ্গে থাকবে আর তাদের মধ্যে মিল থাকবে না, এটা কীভাবে সম্ভব! নিজেই খুঁজে দেখুন সেই সম্ভাবনা।লিখেছেনঃ রাকিব কিশোর ও মহিউদ্দিন মো· কাউসারঅতিথি পাখি = নেতা!অতিথি পাখির সাথে কারও তুলনা খুঁজে পাচ্ছেন না? বলেন কি? হয়তোবা গতকালই ঠান্ডায় কাঁপতে কাঁপতে আপনার দরজায় ঠকঠক করে জানান দিয়েছে তার আগমন বার্তা। দরজা খুলে চেহারাটা কি চেনা চেনা লাগছে? আরে চেনেননি? আট বছর আগেই তো কোনো এক শীতে হয়তো তাকে শেষবার দেখা গিয়েছিল নির্বাচনী মাঠে। আবার এসেছে সেই পাখি, অতিথি পাখি।কুয়াশা = নেতার চরিত্র!শীতের সকালে খোলা জানালায় তাকিয়ে কী সুন্দর কুয়াশা দেখা যাচ্ছে! কেমন যেন ঝাপসা ঝাপসা, কিছুই স্পট বোঝা যায় না। একটু খেয়াল করুন তো যে প্রার্থীকে আপনি ভোট দিতে যাচ্ছেন, তার ইতিহাস কি এ রকমই ঝাপসা ঝাপসা, ধোঁয়াটে? যদি তা-ই হয়, তাহলে তো মিলেই গেল কুয়াশা আর নেতার চরিত্র।শীতের পিঠা = ভোটার!ভাববেন না যে শীতের পিঠাটি অন্য কেউ। এটি স্বয়ং আপনিই, যার দিকে লোলুপ দৃষ্টিতে তাকিয়ে আছেন নেতারা। আপনার তো এখন অনেক দাম। একটু সমঝে চলুন। খেয়ে ফেললেই কিন্তু শীতের পিঠার আমেজ শেষ। লোভ দেখান, লোভ! লোভ···আর ভাবুন কে আসলেই আপনার আর আপনার এলাকার কথা ভাবে। কে ভুলে যাবে দুদিন পরই সব।পাতা ঝরা = মনোনয়নবঞ্চিত নেতাঝরা পাতার মচমচ শব্দে রোমাঞ্চিত হচ্ছেন? ভাবছেন, ঝরা পাতার মতো কেউ আছে কি না? আশপাশে ঘাড় ঘুরিয়ে তাকান না। বিমর্ষ মুখে কি কেউ আপনার দিকে তাকিয়ে আছেন? যদি থাকেন, তাহলে উনি সদ্যই মনোনয়ন তালিকা থেকে ঝরে পড়েছেন। মনোনয়নবঞ্চিত এসব নেতাকে সান্ত্বনা দিন। এঁরা তো আপনারই ভাইবেরাদার!শিশির = ভোটের আনন্দসাতসকালে চাদর গায়ে খালি পায়ে শিশিরভেজা ঘাসে হাঁটতে খুব মজা, তাই না? আপনার একটু স্পর্শে ঘাস থেকে ছলকে পড়ছে মুক্তাদানার মতো শিশিরটুকু। আপনি যে ভোট দিতে যাচ্ছেন, সেটা কি এটার মতোই না? সব আনন্দ, সব মজা ভোটের দিনই, খুব উৎসব উৎসব ভাব সবার চোখে-মুখে। আর সময়ের সঙ্গে সঙ্গে শিশির যেমন উড়ে যায়, ঠিক তেমনি ভোটের ফলাফলের সঙ্গে সঙ্গে আনন্দও উড়ে যায়, তাই না?খেজুরের রস = ভোটারের বাড়িখেজুরের রসের লোভে পিঁপড়ের সারি দেখেছেন না? কত লম্বা! কী অসীম তাদের ধৈর্য, একের পর এক তারা খেজুরের রসের হাঁড়িতে আসছে আর মিষ্টি স্বাদের আমেজটুকু নিয়ে চলে যাচ্ছে। কী ব্যাপার, দরজায় বেলের শব্দ পাচ্ছেন? এ রকম করে আজকের দিনে কতজন এসেই না বেল বাজাবে? অবাক হবেন না, নির্বাচনী এই মৌসুমে আপনার বাড়িটাই তো তাদের কাছে খেজুরের রস। 

