বনে বাঁদাড়ে.....৩৩

প্রকৃতির সৌন্দর্যের সাথে আমার প্রেম । বনে বাঁদাড়ে ঘুরে বেড়াই, পাখি দেখি, ফুল দেখি, আর মাঝে মাঝে ছবি তোলার চেষ্টা করি। ইচ্ছে করে পাহাড়ে হেলান দিয়ে নীল আকাশ দেখি, ইচ্ছে করে ঘাস ফুলদের সাথে চুপি চুপি কথা বলি, ইচ্ছে করে সাগর, নদী খাল-বিলে সাতার কাটি রাজহংসের মতো । ইচ্ছে করে বাংলার প্রতিটি ইঞ্চি মাটির সুবাস নেই।ইচ্ছেগুলো কতটা সফল হবে জানিনা, তবে সংসারের যাতাকল থেকে সুযোগ পেলেই আমি হারিয়ে যাই আমার ইচ্ছে ভুবনে । সেই সাথে আমার দেখা সৌন্দর্যকে ধরে রাখার জন্য তুলে রাখি অঢেল ছবি, আর সেই ছবিগুলো নিয়েই আমার বনে বাঁদাড়ে সিরিজটা শুরু করলাম, আশা করি আপনাদের ভালো লাগবে। (২) অঢেল নারকেল আছে বলে বলে এই জায়গার নাম নারকেল জিঞ্জিরা, নারকেল গাছের সাথে পাল্লা দিয়ে সামনে দাড়িয়ে থাকা গাছগুলো নাম কেয়া। সমানে সমান কেয়া থেকে ও কেনো যে কেয়া জিঞ্জিরা নাম হলোনা বুঝলাম না   (৩) দল কলস বা দন্ড কলসের ফুলের ছবিটা তুলেছি নরসিংদীর বটেশ্বর গ্রাম থেকে, ছোট বেলা এই ফুলের মধু খেতাম প্রচুর,এখনো সামনে পেলে এই ফুলগুলো থেকে মধু খেতে ছাড়িনা। (৪) শিলখালি বিচ থেকে মাছ ধরছে জেলেরা।(৫) সবুজ ধান ক্ষেতের মাঝখানে আঁকাবাঁকা মেটো আইল হাড়িয়ে গেছে দুরের গ্রামের দিকে, ছবিটা নরসিংদী সদরের বর্দ গ্রাম থেকে তোলা।(৬) সাগরে যখন ভাটা থাকে ইনানীর সাগর তীরবর্তী মানুষগুলো এভাবেই তাদের গন্তব্যে ছুটে চলে।(৭) খেয়া পার হয়ে ডাঙ্গার দিকে ফিরে আসার ছবিটা তুলেছি নরসিংদীর রায়পুরা থেকে।(৮) নৌকা থেকে ইট নামিয়ে আনার ছবিটাও রায়পুরা থেকেই তোলা।(৯) এটা তো পুরান ঢাকার আহসান মঞ্জিল তা সবাই চিনেন। (১০) গাছে বসে মাছ খাচ্ছে বক, ছবিটা শিবপুরের নোয়াদিয়া গ্রাম থেকে তোলা।(১১) উপরের পাহাড় থেকে বরফগলা পানি নেমে আসছে, ছবিটা কাশ্মীরের চন্দনওয়ারী থেকে তোলা।(১২) ২০১১ সালের ১৫ জানুয়ারি কর্মক্ষেত্রে দায়িত্ব পালন করতে গিয়ে নরসিংদী জেলার বেলাব উপজেলার ২ জন ওসি ও ৮ কনস্টেবলসহ ১০ জন পুলিশ সদস্য সড়ক দুর্ঘটনায় মর্মান্তিকভাবে নিহত হন। তাদের স্মরণে নরসিংদী জেলা পুলিশ তথা পুলিশ সুপার ড. খঃ মহিদ উদ্দিন ঢাকা-সিলেট মহাসড়কের শিবপুর উপজেলাধীন ঘাসিরদিয়া নামকস্থানে নির্মাণ করেছে এক দৃষ্টিনন্দন স্মৃতিস্তম্ভ। (১৩) দূরে মাছ ধরছে তার সঙ্গী, পাতিলে কিছু মাছ নিয়ে তৃপ্ত মনে দাঁড়িয়ে আছে বালিকা, রটেশ্বর নরসিংদী থেকে তোলা ছবি। (১৪) নাম না জানা ছোট্ট পাখি, এটা সলিমগঞ্জ নবী নগরের এমপি টিলা এলাকা থেকে তোলা। (১৫) মেঘ পাহাড়ের এই ছবিটা কেওকারাডাং এর উপর দাঁড়িয়ে তুলেছি।(১৬) সুন্দরবনের হাড়বাড়িয়া থেকে তোলা ছবি এটা।(১৭) মটকিলা গাছের ফল, গ্রাম এলাকায় এই গাছের ডাল দিয়ে দাঁত মাজে, পাকা ফল খেতে মিষ্ট হয়।(১৮) টুনির বাসায় তিনটে ডিম, এটা আমার বাড়ির জামরুল গাছ থেকে তোলা।(১৯) ঈসাখাঁ দূর্গ দেখতে গিয়েছিলাম এগার সিন্দুতে, কিন্তু ওখানে ছোট একটা টিলার উপর এই চিহ্ন ছাড়া আর কিছুই পাওয়া গেলোনা।(২০) পাহাড় বুকে আগলে ধরে রাখা এই গ্রামটির নাম ঝাদিপাই পাড়া, এটা বান্দরবানের রুমা উপজেলায় অবস্থিত।
                            
                    