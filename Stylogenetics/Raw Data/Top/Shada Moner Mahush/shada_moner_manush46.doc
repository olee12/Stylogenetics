ক্যামেরা  (টুকরো কথা...৩)

 নাইক্ষংমুখ। যাহারা বান্দরবানের পাহাড়-পর্বত ট্র্যাক করে অভ্যস্থ তারা খুব ভালো করেই জানেন, এটাকে স্বর্গ বললেও কম বলা হবে। আমাদের রুট ছিলো সাজাই ভ্যালি থেকে সাত ভাই খুম, নাইক্ষংমুখ হয়ে আমিয়াখুম। খুব ভোরে সাজাই ভ্যালী থেকে রওয়ানা হয়ে পাহাড়ি দূর্গমতাকে অতিক্রম করে সাতভাই খুম পার হয়ে নাইক্ষংমুখ এসে পৌছি।  
 আমিয়াখুমের স্বর্গীয় জলপ্রপাত দেখতে হলে নাইক্ষংমুখ থেকে পতিত জলপ্রপাতের ভয়ঙ্কর শীতল জলে ভেলা ভাসানো ছাড়া উপায় নাই। কারণ দুই পাশেই আকাশ ছোয়া খাড়া পাথুরে পাহাড়, তার উপর মেঘের আনাগোনায় সেগুলো ভিজে ভয়ঙ্কর রকম পিচ্ছিল হয়ে আছে। 
 আমাদের গাউড ভেলা নিয়ে হাজির হলে আমরা দুজন করে পার হয়ে যাচ্ছিলাম,  আমি যখন ভেলায় থাকবো সেই দৃশ্য ধারণ করার জন্য আমার সখের কয়ামেরাটা আমাদের মধ্যে সব চেয়ে শক্তপোক্ত সাহাদাত ভাইকে দায়িত্ব দিয়েছিলাম।
 তো আমাদের ভেলা যখন সেই খড়স্রোতা পানি দিয়ে এগিয়ে যাচ্ছিল, হঠাৎ একটা ঝপাৎ শব্দ, পিছনে তাকিয়ে সাহাদাৎ ভাই বা আমার স্বাধের ক্যামেরা কোনটাই আর দেখতে পেলাম না।
 নোটঃ ১ম ছবিটা নাইক্ষংমুখের, ২য় ছবিটা সাত ভাই খুমের, ৩য় ছবিটা নাইক্ষংমুখ থেকে ভেলায় চড়ে যাওয়ার সরু ক্যানেল, এটার নাম জানিনা, ৪র্থ ছবিটা আমিয়াখুমের।

                    