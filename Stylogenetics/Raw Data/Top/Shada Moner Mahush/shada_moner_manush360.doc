ছবি পোষ্ট- ১৯ ( হাতি আমারে সালাম দিসে ) 


 
                        তেলিয়াপাড়ার চা বাগান অতিক্রম করে কিছুদূর যেতেই সামনে পড়ল বিশাল এক ঐরাবত । ঐরাবতের পিঠে আবার বসে আছে এক মানব সন্তান, মানব সন্তান হলেও ঐরাবতের বিশালতায় তাহাকে টিকটিকির মতোই লাগছিল । আসলেই কি টিকটিকি ? টিকটিকি নয়তো কি ? আমি হাতি দেখে ড্রাইভারকে যখন গাড়ি শ্লো করতে বললাম তখনি উৎপেতে থাকা টিকটিকির মতো ঐ মানব সন্তান হাতি নিয়ে গাড়ির সামনে রাস্তা ব্লক করে দাড়াইল । আমি ক্যামেরা নিয়ে নামতেই বলল সালাম দে । হাতিও সঙ্গে সঙ্গেই শুড় উঁচু করে হাতিদের ভাষায় বিকট শব্দ করে সালাম দিল । কিছুটা ভয়ও লাগল ।সালাম জবাব পাওয়ার চাইতে সালামী নিতেই বেশী আগ্রহী দেখা গেল হাতি মশায়কে । তাড়াতাড়ি পকেট থেকে ১০টাকার একটা নোট বের করে দিলাম । হাতির শুড়ে টাকাটা দিতে মোটামোটি যথেষ্ট ভয় পেলে টাকাটা দিলাম ওর শুড়ে গুজে । দেখলাম বিশাল একটা সালামের জন্য মাত্র ১০টি টাকা নিয়ে আমাদের পথ ছেড়ে দাঁড়াল । হায়রে বোকা হাতি 

