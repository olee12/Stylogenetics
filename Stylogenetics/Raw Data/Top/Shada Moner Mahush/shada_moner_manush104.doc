ঢাকা টু চিটাগাং, ( ফৌজদারহাট, স্টেশন নং- ৫৬)

রেল লাইন ধরে পায়ে হেটে ঢাকার কমলাপুর স্টেশন থেকে চিটাগাং পর্যন্ত যাওয়ার পরিকল্পনার কথা অনেকেই জানেন । ইতিমধ্যেই আমরা চিটাগাং পৌছে গিয়েছি । ঢাকা থেকে চিচাগাং যেতে অনেকগুলো ছোট স্টেশন আছে যেগুলোর নাম এবং সংখ্যা অনেকেই জানেন না, আমি ও জানি না । আমি এক ষ্টেশন থেকে পরবর্তী স্টেশনের মধ্যবর্তী স্থানগুলোর ছবি দিব এবং প্রতি ষ্টেশনের জন্য একটা করে পোষ্ট । এতে করে স্টেশনের নাম এবং সংখ্যাটা ও হিসেব হয়ে যাবে ।আমাদের হাটার ধরণঃ- সারাদিন রিলাক্স মুডে রেল লাইন ধরে হাটব, সন্ধ্যায় গাড়িতে করে বাড়িতে ফিরে আসব । এই সপ্তায় যেখানে আমার হাটা শেষ হবে আগামী সপ্তায় সেখান থেকে হাটা শুরু করবো এবং আবারো সন্ধ্যায় বাড়িতে ফিরে আসব । এভাবেই পর্যায়ক্রমে আমি চিটাগাংএর দিকে অগ্রসর হব এবং যতদিন না আমি চিটাগাং পৌছতে পারি ।আমরা অলরেডি চিটাগাং পৌছে গেছি, এখন শুধু পোষ্ট দেওয়া বাকী ।স্টেশনের অবস্থানঃ ভাটিয়ারী চট্টগ্রাম জেলার শীতাকুন্ড উপজেলায় অবস্থিত একটা রেল স্টেশন। (২/৩) ফৌজদারহাট স্টেশনকে পিছনে ফেলে আমরা ছুটে চললাম আমাদের গন্তব্যের উদ্দেশ্যে।  (৪) একটা রেল ক্রেন, অন্য লাইন দিয়ে হেটে যাচ্ছে স্থানীয় কোন স্কুল/কলেজের দুই ছাত্রী।(৫) ঢাকা টু চট্টগ্রাম হাটার পথে রেল লাইনের পাশে এমন ঝাউ বন এই প্রথম দেখলাম।(৬) কথা নয় কাজ, সেই সাথে নারকেল বাগানে চমৎকার একটা মসজিদ, বুঝতেই পারছে সেনা বাহিনীর এলাকা।(৭) পথ এখনো অনেক দূর, যেন শেষ হতেই চায় না।(৮) খুবই ক্লান্ত, আমার সঙ্গী তো রেল লাইনেই শুয়ে পড়েছে।(৯) ট্রেন আসছে, তাই রাস্তা থেকে সরে দাড়াতেই হবে।(১০) ঘুমিয়ে থাকা লাল শাপলা, রাতের বেলায় জাগবে ওরা।(১১) ছোট্ট এই টিলাটা দেখতে ঠিক যেন একটা বাড়ি।(১২) আমার সঙ্গী এবার লাইন ম্যানের ভুমিকায়, সবুজ পতাকা উড়িয়ে ট্রেনকে লাইন ক্লিয়ারের সংকেত দিচ্ছে।(১৩) লাইন ক্লিয়ার পেয়ে সগর্জনে আমাদের অতিক্রম করে চলে গেলো যান্ত্রিক অজগরটি। (১৪) তারপর শুধুই হেটে চলা...............(১৫/১৬) এক সময় চলে এলাম পরবর্তি স্টেশন কৈবল্যধামে। আগের পর্বঃ ঢাকা টু চিটাগাং, ( ভাটিয়ারী, স্টেশন নং- ৫৫) পরবর্তি পর্ব হবেঃ ঢাকা টু চিটাগাং, ( কৈবল্যধাম, স্টেশন নং- ৫৭) 
                    
