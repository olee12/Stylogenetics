ফতোয়াবাজদের দোররায় ক্ষত-বিক্ষত রহিমা হাসপাতালে


 
                        ফতোয়াবাজদের দোররার আঘাতে ক্ষতবিক্ষত দাউদকান্দি উপজেলার নোয়াগাঁও গ্রামের হতদরিদ্র আবদুল মতিনের কন্যা রহিমা আক্তারকে (২৪) স্থানীয় গৌরীপুর হাসপাতালে ভর্তি করা হয়েছে ।৬/৭ বছর পূর্বে একই গ্রামের চুন্নু মিয়ার পূত্র করিম বিয়ে করার প্রলোভন দেখিয়ে রহিমার সাথে দৈহিক মেলামেশা করলে রহিমা গর্ভবতী হয়ে পড়ে, এবং  কুমারী রহিমা আক্তার এক পূত্র সন্তান প্রসব করে । কিন্তু করিম রহিমার সাথে অবৈধ্ সম্পর্কের কথা অস্বীকার করে আসছে ।অবশেষে গত শুক্রবার নোয়াগাঁও মোল্লাবাড়ি মাদ্রাসা প্রাঙ্গণে ২/৩শত লোকের উপস্থিতিতে এক ফতোয়া বৈঠক অনুষ্ঠিত হয় । বৈথকে সভাপতি স্থানীয় বানিয়াপাড়ার পীর মাওলানা আবুল কাসেম ও নৈইয়ারের মাওলানা রুহুল আমিনসহ কয়েকজন আলেমের নির্দেশে করিম পবিত্র কোরআন শরীফ মাথায় নিয়া তাদের অবৈধ সম্পর্কের কথা অস্বীকার করায় করিমকে আলেমগণ নিরাপরাধ ঘোষণা করে এবং রহিমাকে ৩৯ দোররা মারার নির্দেশ দেয় । 

