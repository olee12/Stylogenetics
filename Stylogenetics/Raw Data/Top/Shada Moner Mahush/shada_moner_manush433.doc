দেশে ঢুকছে ১০ হাজার টন বিষাক্ত মাছ ও মুরগীর খাবার


 
                        বিশ্ব স্বাস্থ্য সংস্থা ও বাংলাদেশ পশুসম্পদ মন্ত্রনালয়ের আপত্তির পরেও ইউরোপীয় ইউনিয়নভুক্ত কয়েকটি দেশ থেকে আমদানি করা আনুমানিক ১০ হাজার টন মাছ ও মুরগীর খাবার ছাড় করার অনুমতি দিয়েছে চট্টগ্রাম কাষ্টম হাউস । এসব পণ্য দেশের বাজারে ছাড়া হলে মরণব্যাধি  'ম্যাডকাউ' রোগ ছড়িয়ে পড়ার আশংকা থাকায় গত কয়েক মাস এসব পণ্য ছাড় করানো হয়নি ।সম্প্রতি আমদানিকারক, সিএন্ডএফ এজেন্ট ও কাস্টমস কর্তৃপক্ষের যোগসাজোগে এসব মাছ ও মুরগীর খাবার দ্রুত ছাড় করিয়ে নেওয়া হয় বলে অভিযোগ উঠেছে । ২০০৭ সালের ১৬ মে ইন্টারনেটে প্রকাশিত 'ম্যাডকাউ ডিজিজ এ থ্রেট হেয়ার, এক্সপার্ট সে' শীর্ষক এক প্রতিবেদন থেকে জানা যায় যে, ম্যাডকাউ রোগের কোন চিকিৎসা নাই । # মানব দেহের জন্য ভয়ানক ক্ষতিকর এসব আমদানী কারকদের সাধ্য অনুযায়ী প্রতিহত করা প্রয়োজন ।
                    
