বনে বাঁদাড়ে.....৩২

 প্রকৃতির সৌন্দর্যের সাথে আমার প্রেম । বনে বাঁদাড়ে ঘুরে বেড়াই, পাখি দেখি, ফুল দেখি, আর মাঝে মাঝে ছবি তোলার চেষ্টা করি। ইচ্ছে করে পাহাড়ে হেলান দিয়ে নীল আকাশ দেখি, ইচ্ছে করে ঘাস ফুলদের সাথে চুপি চুপি কথা বলি, ইচ্ছে করে সাগর, নদী খাল-বিলে সাতার কাটি রাজহংসের মতো । ইচ্ছে করে বাংলার প্রতিটি ইঞ্চি মাটির সুবাস নেই। ইচ্ছেগুলো কতটা সফল হবে জানিনা, তবে সংসারের যাতাকল থেকে সুযোগ পেলেই আমি হারিয়ে যাই আমার ইচ্ছে ভুবনে । সেই সাথে আমার দেখা সৌন্দর্যকে ধরে রাখার জন্য তুলে রাখি অঢেল ছবি, আর সেই ছবিগুলো নিয়েই আমার বনে বাঁদাড়ে সিরিজটা শুরু করলাম, আশা করি আপনাদের ভালো লাগবে।  (২) ভড়া বর্ষায় বিছানাকান্দি থেকে তোলা ছবি, ঝুলন্ত সেতুটা ভারতে।  (৩) নিঝুম দ্বীপ থেকে তোলা হয়েছে এই ছবিটা।  (৪) আপন মনে বালু নিয়া শিশুটি খেলা করছে কক্সবাজার বীচে।  (৫) বেদে নৌকার ছবিটা তুলেছি নরসিংদীর রায়পুরা থানার মেঘনা নদী থেকে।  (৬) সুর্যাস্তের ছবিটা চট্গ্রামের পতেঙ্গা সৈকত থেকে তোলা।  (৭) নরসিংদীর করিম পুর এলাকা থেকে তোলা ছবিতে দেখা যাচ্ছে অনেকগুলো চাই নিয়ে দু'জন মাঝি নৌকা নিয়ে এগিয়ে যাচ্ছে।  (৮) হলুদ তোতা পাখিটা তার সঙ্গীকে আঙুল উচিয়ে কি যেনো বলছে, ছবিটা তুলেছি গাজীপুর সাফারী পার্ক থেকে।  (৯) নৃত্যরত গণেশের ছবিটা বগুড়ার যাদুঘর থেকে তোলা।  (১০) মহাস্থান যাদুঘর চত্বর থেকেই বোতল ব্রাশ ফুলের ছবিটাও তুলেছি।  (১১) টুনটুনির ছবিটা উঠানো হয়েছে বটেশ্বর থেকে, সন্ধ্যার অন্ধকারে ছবিটা ভালো আসেনি।  (১২/১৩) ছবি দুটি কাশ্মীর থেকে তোলা, চলন্ত গাড়িতে থেকে তুলেছি। একটা মসজিদ অন্যটা তাদের জমির ধান কাটার পরের ছবি।   (১৪) কি গাছ জানিনা, বিশনন্দি আড়াইহাজার থেকে তোলা ছবি।  (১৫) গরুর পালের বিল পার হচ্ছে, হাকালুকি হাউড় থেকে তোলা ছবি।  (১৬) মাছ ধরছে জেলেরা, মেঘনা বাজার নরসিংদী থেকে তোলা ছবি  (১৭) কুমিল্লার কোটবাড়ি থেকে তোলা শালবন বিহারের এই ছবিটা।(১৮) হবিগঞ্জ জেলার মাধবপুরের মনতলা এলাকা থেকে তোলা ছবি।  (১৯) জ্বালানী মাথায় নিয়ে যাচ্ছে গ্রাম্য বালিকারা, ছবিটা বাইক্কা বিলের।(২০) বালাপুর জমিদার বাড়ি, নরসিংদী সদরের বালাপুর গ্রাম থেকে তোলা ছবি।
                            
                    