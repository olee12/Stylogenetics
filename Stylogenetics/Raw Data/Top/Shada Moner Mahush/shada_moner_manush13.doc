মক্কা ও মদিনার দুই পবিত্র মসজিদের স্থাপত্য প্রদর্শনী (ফটোব্লগ)


পবিত্র ওমরা শেষ করে মক্কায় অঢেল সময় হাতে ছিলো, এই সময়টা মক্কার বিভিন্ন দর্শনীয় যে স্থানগুলো দেখার চেষ্টা করেছিলাম তার মাঝে অন্যতম হলো EXHIBITION OF THE TWO HOLLY MOSQUES ARCHITECURE. বা মক্কা ও মদিনার দুই পবিত্র মসজিদের স্থাপত্য প্রদর্শনী। এখানে মক্কা মসজিদে ক্কাবা ও মদীনার মসজিদে নববীর আর্কিটাকচারাল প্লান ছাড়াও ইসলামের অনেক ইতিহাস ঐতিহ্য স্থান পেয়েছে। তো আজকে মাক্কা মদিনার স্থপত্য প্রদর্শনী নিয়েই আমার পোষ্ট।(২) এটা ক্কাবা ঘরের আর্কিটাকচারাল প্ল্যান। (৩) মদিনা শরীফ তথা মসজিদে নববীর আর্কিটাকচারাল প্ল্যান।(৪) ১২৯৯ হিজরী সনে জমজম কূপের ব্যবস্থাপনার ছিল এমন।(৫) জমজমের পানি বহনের পশুর চামড়া নির্মিত পাত্র। এক সময় মানুষ এই ধরণের পাত্রে জমজমের পানি সংগ্রহ করতো।  (৬) জমজমের পানি পান করার পিতলের বাটি।(৭) ১২৭৭ হিজরিতে এই ঘড়িটা মসজিদে নববীতে ব্যবহার করা হতো, এটা সম্ভবত অটোমান সুলতান আবদুল মজিদ ওখানে দিয়েছিলো। (৮) এই মনোরম দরজাটি কোন এক সময় মসজিদে নববীতে ব্যবহার করা হতো।(৯) হিজরী চতুর্দশ শতাব্দীতে মজসিদে নববীর প্রধান মিনারের উপর এটা ছিলো।(১০) হিজরী চতুর্দশ শতকের গোড়ার দিকের একটা কাঠের ছিপি।  (১১) মামলুক সুলতান আবু সাঈদের অবদান সমুহ রেকর্ড করে রাখা ৮৫২ সালের একটা শিলালিপি।(১২) কাঠের একটি খুটির অংশ বিশেষ। যা পবিত্র কাবাঘরে ব্যবহৃত হয়েছে 65 হিজরীতে।(১৩)  ৯৮৩ সালে অটোমান সুলতান মুরাদ এর আমলের একটা শিলালিপি।(১৪) ক্কাবা ঘরের একটি কোনে স্থাপন করা হয়েছে একটি কালো পাথর। যার নাম হাজারে আসওয়াদ। ঐ হাজারে আসওয়াদের যেখানে চুমু খাওয়া হয় সেখানটায় মুড়ানো থাকে এমন  পিতলের কাভার দিয়ে। সেই ধরণের একটি কাভার। যা ব্যবহার করা হয়েছিল অটোমান সুলতান মুরাদ খানের আমলে। (১৫) কাবা ঘরে এই তালাচাবি ব্যবহার করা হয়েছিলো ১৩৯৯ হিজরিতে বাদশা খালেদ বিন আবদুল আজিজের সময়ে।(১৬) কাবাঘরের দরজা। যা কাবাঘরে ব্যবহৃত হয়েছে ১৩৬৩ হিজরী সালে।(১৭) এই সিড়ি বা মিম্বরটা কোথায় ব্যবহার হয়েছিলো এখন আমার মনে পড়ছে না।(১৮) পুরোটা ঘুড়ে দেখে ক্লান্ত হয়ে যখন বের হলাম তখন আমাদেরকে ঠান্ডা করার জন্য ঝমঝমের পানি এখানে ছিলো প্রস্তুত।(১৯) এমন চমৎকার কাঠ গোলাপ দেখে কে বলবে এটা মরুভুমীর দেশ সৌদি আরব?(২০) বেশ সাজানো গোছানো বাগন রয়েছে এই প্রদর্শনী বিল্ডিং এর বাহিরে, কিন্তু মূল গেইটের বাহিরে তাকালেই দেখা যায় ন্যাড়া পাহাড়, সেই ন্যাড়া পাহাড়ের পাশ দিয়ে গাড়ি নিয়ে ছুটে চললাম পরবর্তি গন্তব্যে।
                            
                    