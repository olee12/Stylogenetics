জিনের বিরুদ্ধে মামলা!



                        সৌদি আরবে জিনের বিরুদ্ধে আদালতে মামলা করেছে একটি পরিবার। একটি সৌদি পত্রিকায় পাওয়া খবরে জানা যায়, মদিনা শহরের কাছে বসবাস করে এমন একটি পরিবার চুরি ও হয়রানির অভিযোগে জিনের বিরুদ্ধে এ মামলা করে। স্থানীয় আদালত বিষয়টি তদন্ত করছেন। খবর বিবিসি রেডিও ও বিবিসি অনলাইনের। 
আল ওয়াতান পত্রিকা বলছে, পরিবারটি তাদের বাসায় ১৫ বছর ধরে বসবাস করে আসছে। সম্প্রতি ওই বাসায় জিনের উপদ্রব শুরু হয়। পরিবারটি বলছে, তাদের মোবাইল ফোন চুরি হচ্ছে এবং তাদের বাসা ছেড়ে দেওয়ার হুমকি দেওয়া হয়েছে। 
নাম প্রকাশ না করে পরিবারের প্রধান আল ওয়াতানকে বলেন, 'আমরা অদ্ভুত শব্দ শুনতে পাই। প্রথম দিকে আমরা এটিকে গুরুত্বের সঙ্গে নিইনি। পরে ছেলেমেয়েদের প্রতি পাথর নিক্ষেপের ঘটনাও ঘটে।' তিনি বলেন, 'প্রথমে একজন মহিলা, পরে একজন পুরুষ আমাকে বলল, আমরা যেন বাড়ি ছেড়ে দিই।' 
উল্লেখ্য, ইসলামী বিশ্বাসমতে, জিন আধ্যাত্মিক একটি শক্তি, যা মানুষকে হয়রানি করতে পারে, আবার পারে কোনো মানুষকে তার বশ করতে।
স্থানীয় আদালত মামলাটির তদন্ত কাজ কঠিন হওয়া সত্ত্বেও অভিযোগের সত্যতা খুঁজে দেখার চেষ্টা করছেন বলে জানা গেছে। Click This Link

                    