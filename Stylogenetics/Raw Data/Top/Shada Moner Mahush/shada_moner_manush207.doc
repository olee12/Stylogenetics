আজব ফল - ফটোব্লগ

 আখাউরা রেল ষ্টেশন ছেড়ে রেল লাইন ধরে চট্টগ্রামের দিকে আনুমানিক দুই কিলোমিটার গেলে যে গ্রাম পড়বে তার না নাম দেবগ্রাম । এই দেবগ্রামেই দেখলাম এই আজব ফল । প্রথমে এটা কি জিনিস তা নিয়ে আমরা ভাবছিলাম । আমাদের ভাবনার অবসান ঘটাতে পাশের বাড়ি থেকে দু'জন মহিলা বের হয়ে এসে জানাল এটা একটা ফল । নাম তোতা ফল । আমরা এই ফল খেয়ে মরে যাব কিনা জিজ্ঞাসা করিতেই গাছ থেকে ফল ছিড়ে নিজেরা খেতে থাকে, সেই সাথে আমরা ও খেলাম । ফলটা প্রথমে সবুজ থাকলেও পর্যায়ক্রমে তা গোলাপী কমলা ও কাল বিভিন্ন রং ধারণ করে, সর্বশেষ পেকে কালো জামের রং হয়ে যায় । কাঁচা অবস্থায় টক হলেও  পুরো পাকা ফলটা খেতে হুবহু  স্ট্রবেরী ফলের স্বাদ । কাঁচা ফল ডালের সাথে দিয়েও নাকি রান্না করা হয় । বাংলাদেশের আর কোথাও এই ফল আছে কিনা আমার জানা নাই । তোতা ফলের পাতা দেখতে অনেকটা তুতগাছের পাতার মতো । ফলগুলো দেখতে অনেকটা বিছের মতো.......  কাঁচা পাকা ফল 

