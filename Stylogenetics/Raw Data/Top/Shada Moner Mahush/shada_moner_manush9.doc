বনে বাঁদাড়ে.....৩৭


প্রকৃতির সৌন্দর্যের সাথে আমার প্রেম । বনে বাঁদাড়ে ঘুরে বেড়াই, পাখি দেখি, ফুল দেখি, আর মাঝে মাঝে ছবি তোলার চেষ্টা করি। ইচ্ছে করে পাহাড়ে হেলান দিয়ে নীল আকাশ দেখি, ইচ্ছে করে ঘাস ফুলদের সাথে চুপি চুপি কথা বলি, ইচ্ছে করে সাগর, নদী খাল-বিলে সাতার কাটি রাজহংসের মতো । ইচ্ছে করে বাংলার প্রতিটি ইঞ্চি মাটির সুবাস নেই।ইচ্ছেগুলো কতটা সফল হবে জানিনা, তবে সংসারের যাতাকল থেকে সুযোগ পেলেই আমি হারিয়ে যাই আমার ইচ্ছে ভুবনে । সেই সাথে আমার দেখা সৌন্দর্যকে ধরে রাখার জন্য তুলে রাখি অঢেল ছবি, আর সেই ছবিগুলো নিয়েই আমার বনে বাঁদাড়ে সিরিজটা শুরু করলাম, আশা করি আপনাদের ভালো লাগবে।(২) ঘরে ফেরা, কৃষকের এই ছবিটা তুলেছি নরসিংদীর বালুচর গ্রাম থেকে।(৩) কয়লা বহনকারী গাড়ির শিশু চালক, এটা সুনামগঞ্জের টেকের ঘাট থেকে তোলা ছবি।(৪) লেবু ফুল, নরসিংদীর বেলাব থানার বটেশ্বর গ্রাম থেকে তোলা ছবি।(৫) বাজারের নাম বুড়াবুড়ি, নামটা দেখে চমৎকৃত হলাম। তেঁতুলিয়া পঞ্চগড় থেকে তোলা ছবি।(৬) হাসন রাজা ব্যবহৃত খড়ম, সুনামগঞ্জের হাসন রাজা মিউজিয়াম থেকে তোলা ছবি।  (৭) তিন নেতার মাজার (হোসেন শহীদ সোহরাওয়ার্দী, খাজা নাজিমুদ্দিন ও শেরে-বাংলা এ.কে. ফজলুল হক), পেছনে দেখা যাচ্ছে মোগল শাসনামলে শাহজাদা আযমের সময়কালে ১৬৭৯ খ্রিস্টাব্দে  নির্মিত মসজিত।  ঢাকা বিশ্ববিদ্যালয় এলাকাযর দোয়েল চত্বরের উত্তর পাশ থেকে তোলা ছবি। (৮) বানরকে খাওয়ানো, এই ছবিটা তুলেছি নরসিংদীর মনোহরদী থানার রামপুর এলাকা থেকে।(৯) বিজয়ী হাসি, কাকড়াটা মনে হয় তার হাতে চলে এসেছে, তাই এমন বিজয়ী মার্কা হাসি, শীলখালী বীচ থেকে তোলা ছবি।(১০) পুলিশরা বই বিক্রি করে এই বছরের বই মেলায়ই (২০১৬)  আমি প্রথম দেখলাম। কিন্তু কেনার সাহস করতে পারি নাই।(১১) পাখিটার নাম ফটিকজল, নরসিংদীর বটেশ্বর গ্রাম থেকে তোলা ছবি।(১২) বাসর ফুল, তেতুলিয়া পঞ্চগড় থেকে তোলা ছবি।(১৩) নাগর দোলা, বিরাব, রূপগঞ্জ, নারায়ণগঞ্জ থেকে তোলা ছবি।(১৪) সাগরে নামার জন্য প্রস্তুত একটা জেলে নাও, শীলখালী আর ইনানী বীজের মাঝামাঝি কোন জায়গা থেকে তোলা ছবি।(১৫) ফুলের নাম দাঁতরাঙা, সিলেট থেকে তোলা ছবি।(১৬) শাহপরীর দ্বীপ, শাহ পরী টেকনাফের সর্ব দক্ষিণে ভূ-ভাগের খুবই নিকটবর্তী একটি দ্বীপ।শাহ পরীর দ্বীপের বাম পাশে নাফ নদী। নদীর ঐ পারে বার্মা বা মায়ানমার সীমান্ত। (১৭) কমলা, মৌলভীবাজার জেলার জুড়ী থেকে তোলা ছবি।(১৮) কেয়ারি ক্রুজ, টেকনাফ থেকে সেন্টমার্টিন যাওয়ার জাহাজ।(১৯) গাছের নাম কাকড়া, সেই গাছের ফল যেহেতু তাই এটা কাকড়া ফল। সুন্দর বনের হাড়বাড়িয়া থেকে তোলা ছবি।(২০) ফুলের নাম শালুক, লাকসামের নাওটি এলাকা থেকে তোলা ছবি।
                            
                    