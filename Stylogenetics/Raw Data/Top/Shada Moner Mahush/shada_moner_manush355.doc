রমজানকে সামনে রেখে পাবলিকের পকেট কাটা সিন্ডিকেট সক্রিয়


 
                        বিশ ব্যবসায়ী সিন্ডিকেট করে ইচ্ছামতো ভোজ্যতেল, চিনিসহ রমজানের নিত্যপ্রয়োজনীয় সব ধরনের পণ্যের দাম বাড়িয়ে দিয়েছেন। রমজানকে সামনে রেখে অতি মুনাফার জন্য সিন্ডিকেটটি সক্রিয় হয়ে উঠেছে। আওয়ামী লীগের নির্বাচনী ইশতেহারে সিন্ডিকেট ভেঙে দ্রব্যমূল্য সহনীয় পর‌্যায়ে আনার প্রতিশ্রুতি ঘোষণা করা হলেও এখন পর‌্যন্ত সে উদ্যোগ ব্যর্থ হয়েছে।সূত্র জানায়, ঢাকা ও চট্টগ্রাম এলাকার বড় বড় ২০টি কোম্পানিই মূলত ভোজ্যতেলসহ অন্যান্য নিত্যপ্রয়োজনীয় পণ্য আমদানি ও বাজারজাত করছে। এরাই সিন্ডিকেট করে একচেটিয়াভাবে বাজার নিয়ন্ত্রণ করছে। রোজা যত ঘনিয়ে আসছে, পণ্যের দাম তত বাড়ছে। এখনই অস্থির হয়ে উঠেছে বাজার। রমজানকে সামনে রেখে ভোজ্যতেল প্রস্তুতকারক ১৩ কোম্পানি এবং চিনি প্রস্তুতকারক ছয় কোম্পানিসহ মোট ২০ কোম্পানি মূলত ঢাকা, চট্টগ্রামসহ সারাদেশের বাজার নিয়ন্ত্রণ করছে। এসব কোম্পানিই আটা, মসুর ডাল, ছোলা, বুটের ডালসহ অন্যান্য নিত্যপণ্য আমদানি ও বাজারজাত করছে। কোম্পানির মালিকরা যোগসাজশ করে একই ধরনের পণ্যের দাম বাড়িয়ে দিচ্ছেন। এসব করে প্রতিদিন তারা স্বল্প আয়ের হতদরিদ্র মানুষের পকেট থেকে হাতিয়ে নিচ্ছেন মোটা অঙ্কের টাকা।বাণিজ্যমন্ত্রী ফারুক খান বারবার সিন্ডিকেট ভেঙে দ্রব্যমূল্য সহনীয় রাখার ঘোষণা দিলেও প্রকৃতপক্ষে বাজার নিয়ন্ত্রণে নেই। ব্যবসায়ীরা আলোচনা না করে পণ্যের দাম বাড়ানো হবে না বলে বাণিজ্যমন্ত্রীকে প্রতিশ্রুতি দেওয়ার পরও নিজেদের ইচ্ছামতো দাম বাড়িয়ে দিচ্ছেন। Click This Link

