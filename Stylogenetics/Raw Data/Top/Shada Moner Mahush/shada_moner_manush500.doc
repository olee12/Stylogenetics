নানীর ভূত !!!!



                        আমার নানীর বয়স ৯০ এর উপরে । তিনি আমাদের বাড়ীতে এসেছিলেন মাস ছয়েক আগে । তো তিনি হঠাৎ অসুস্থ্য হয়ে পড়লেন । বাড়ীতে ডাক্তার ডাকা হলো, কিন্তু তিনি কিছুতেই সুস্থ হচ্ছেন না । শারীরিক দুর্বলতা ছাড়াও প্রচুর পরিমানে বমি হতে থাকল । পরদিন তিনি আমাকে ডেকে বললেন আমাকে বাড়ীতে দিয়ে আয় । আরেক সমস্যা হলো তিনি গাড়িতে চড়তে পারেন না । রিক্সায় যাতায়াত করেন । আমি বললাম ১২ কিঃমিঃ পথ আপনি রিক্সায় চড়ে এখন যেতে পারবেন না । আগে সূস্থ্য হোন তারপর যাবেন । তিনি আমার মামাকে খবর দিয়ে মামার সাথে চলে গেলেন ।কয়েকদিন আগে আমি গেলাম  নানীকে আনতে । তিনি বললেন আমি তোদের বাড়ীতে যাবো না । তোদের বাড়ীতে ভূত আছে । আমি নানীর কথা শুনে হাসি । তিনি বললেন হাসছিস কেনো ? আমি বললাম নানী এসব গল্প এই যুগে অচল। তিনি বললেন না এটা কোন গল্প নয়, ঐ দিন তোদের বাড়ীতে গিয়ে আমার অসুস্থ্য হওয়ার কারণটা ছিল "ভূত আমার মাথায় তার পা ফেলেছিল" । আর তারপরই আমার মাথা ভারী হয়ে গিয়েছিল আর আমি মাথা তুলে তাকাতে পারছিলাম না শুধুই বমি হচ্ছিল ।এই ভূতের গল্পটা আমার নানীর কাছে বাস্তব, আপনাদের কাছে কেমন মনে হচ্ছে...............

