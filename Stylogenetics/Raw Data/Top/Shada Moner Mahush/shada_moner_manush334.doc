আজ বাংলাদেশ জিতুক, আশা পুরণ হোক তামিমের.......



                         জিম্বাবুয়েকে বাংলাদেশ ধবল ধোলাই করবে এমন একটা স্বপ্ন দেখেছিলাম, কিন্তু তৃতীয় ম্যাচে হোচট খাওয়ার পর সংকিত ছিলাম জিম্বাবুয়ে আবার না সিরিজ জিতে যায় ! চতুর্থ ম্যাচের প্রথম ইনিংস দেখে সেই আশাংকাটা আরো বেড়ে গিয়েছিল । অবশ্য খেলা শেষ হওয়ার আগেই আশংকার কালো মেঘ দুরিভূত হয়ে গিয়েছে, বাংলাদেশ অলরেডি সিরিজ জিতে নিয়েছে ।এবার আসি তামিমের কথায়, তার সাবলীল ব্যাটিং বাংলাদেশ সমর্থকদের মনকে ইতিমধ্যেই জয় করে নিয়েছে । তামিমের একটা আফসোসের কথা সেদিন পত্রিকায় পড়লাম, সে নাকি প্রতিদিনই ভাবে আজ আমি ম্যান অব দ্যা ম্যাচ হবো, কিন্তু খেলা শেষে সে দেখে এই কৃতি অন্য একজনের । গত ম্যাচে জিম্বাবুয়ান খেলোয়ার কভেন্ট্রির সাথে যুগ্নভাবে ম্যান অব দ্যা ম্যাচ হয়েছে কিন্তু তামিম নাকি তার ম্যান অব দ্যা ম্যাচের পুরস্কার কভেন্ট্রিকে দিয়ে দিয়েছেন ।তাই আজকে পুরো বাংলাদেশের মতো আমারো কামনা আজ বাংলাদেশ জিতুক আর ম্যান অব দ্যা ম্যাচ হোক তামিম ইকবাল ।
                    
