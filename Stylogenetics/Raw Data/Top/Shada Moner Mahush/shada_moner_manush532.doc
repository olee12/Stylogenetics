প্রেমের ষোল কলা



                        ১। বলে যায় লোকেতে-
প্রেম নাকি
দেয় ফাঁকি
মানুষের চোখেতে ।
 ২। লোকেদের মতামত -
প্রেমে যে পড়ে যায়
একেবারে মরে যায়
চিরতরে ভাঙ্গে তার কিসমত ।
 ৩। জনতার কথাতে -
ছলনারে প্রেম বলে
অভিনয় ছলে ছলে
প্রেম নাকি শেষ হয় কথাতে ।
 ৪। সাধারণ করে বাত -
করে প্রেম দুরাচার
কপালটা পুড়ে তার
জীবনটা করে দেয় বরবাদ ।
 ৫। মানুষের বলাতে -
চোখ যার পিট পিটে
দুরন্ত ডান পিঠে
প্রেমটাই ঝুলে তার গলাতে ।
 ৬। সোর গোল উঠে যায় -
ব্যাথা পেয়ে ছলনায়
মাথা-বুক চাপড়ায়
সুখ পেতে ফাঁসিতে ঝুলে যায় ।
 ৭। শোনা যায় কানে কানে -
চুপি চুপি প্রেম করে
একদিন ধরা পড়ে
মরে যেতে চায় তার সম্মানে ।
 ৮। বন্দরে উঠে রোল -
প্রেম করে জোচ্চোর
গাঁজা খোর নেশা খোর
চাপাবাজ বাজ গুল ।
 ৯। ব্যঙ্গ করে কেউ বলে -
আহা মোর বাছারে
ছাড়ি প্রেম খাচারে
গেল আজ রসাতলে ।
 ১০। বলে যায় গার্জেন -
মোর ছেলে সন্তান
বুঝে মান সম্মান
করবেনা মন কভু লেনদেন ।
 ১১। প্রেমিকেরা বলে খিচে -
ভালোবাসা প্রেম ছাড়া
জীবনের বাঁচা মরা
একেবারেই সব কিছু মিছে ।
 ১২। ফের বলে যায় ওরা -
জীবনেতে সুখ পায়
প্রাণ খুলে হাসে গায়
শুধুই প্রেমিকেরা ।
 ১৩। আমাদের কথাতে -
একটারে ঠিক বলে
অপরটা ঠিক হলে
কেহ নাহি পারে আজি জিতিতে ।
 ১৪। প্রেম-টেম করে টাই -
দুঃখেতে সুখ পেতে
জীবনের পথে পথে
প্রেম জ্বালা শুধু এক সুখ নাই ।
 ১৫। দেখিয়াছি প্রেম করে
মন্দ নাকি খুব ভালো
যাহারাই যাহা বলো
মন্দটা খুব বেশী গড়ে ।
 ১৬। তাই জ্ঞানী গুনী কয় -
ভালো আছে সেই জন
প্রেম করে যেই জন
জীবনের পথে নাহি আনে পরাজয় ।
                            
                    