চন্দনওয়ারি


ভু-স্বর্গ কাশ্মীর ভ্রমণটা আনন্দের হলেও সব সময় আমাদের মনে কাশ্মীর নিয়া একটা ভয় কাজ করে। আর এবার আমরা যখন কাশ্মীর ভ্রমণ শুরু করলাম তখন ভারতে গরুর মাংস খাওয়া নিয়ে কাশ্মীরে একজন ট্রাক ড্রাইভারকে পুড়িয়ে হত্যা করা হয়েছে এবং যেদিন জম্মুতে নামলাম সেদিন ওখানে চলছে অবরোধ। এ যেনো ভয়ের ষোলকলা পূর্ণ হলো। তবে সেটাই হয়েছিলো আমাদের জন্য শাপে বর, আমাদের ড্রাইভার সাহিল জম্মু শ্রীনগর হাইওয়ের বদলে এমন এক রাস্তা ধরে আমাদেরকে পেহেলগাম নিয়ে গিয়েছিলো তাকে বিনা দ্বিধায় বলা চলে স্বর্গের পথ। পেহেলগাম বা পেহেলগাঁও হোটেল আবসারে থেকেছিলাম দুই রাত, আর সেখানে থেকে দেখা হয়েছলো আরু ভ্যালী, বেতাব ভ্যালী, চন্দনওয়ারি, আপেল বাগান ইত্যাদি। আজকে আসুন আমার ক্যামেরায় ঘুরে আসি চন্দনওয়ারি থেকে। পেহেলগাঁও থেকে চন্দনওয়ারির দূরত্ব প্রায় ১৬ কিলোমিটার, উচ্চতা প্রায় ৯৫০০ ফুট। হিন্দু তীর্থক্ষেত্র অমরনাথ গুহায় পদযাত্রার শুরুর বিন্দুও এই চন্দনওয়ারি।(২) পেহেলগাম এ হোটেল আবসারে সকালের নাস্তা সেরে ভোরের মিষ্টি রোদ গায়ে মেখে সবাই বেড়িয়ে পড়লাম চন্দনওয়ারীর উদ্দেশ্যে।(৩) হোটেলের লনে চমৎকার কাশ্মীরি গোলাপটা দেখলে যে কেউ তার প্রেমে পড়ে যাবে।(৪) স্থানীয় বাসিন্দারা ঘোড়াতে করে কিছু নিয়ে হেটে যাচ্ছে।  (৫) লিডার নদী অতিক্রম করে আমরা এগিয়ে চললাম চন্দনওয়ারির দিকে।(৬/৭) চমৎকার এমন পাহাড়ের ভেতর দিয়ে আঁকাবাঁকা রাস্তা ধরে আমাদের গাড়ি এগিয়ে চললো, এটা নিঃসন্দেহে স্বর্গের পথ।(৮) এমন ভেড়ার পালের মুখোমুখি হতে হয়েছে আমাদের অনেক বার।(৯) নীচের উপত্যকাটার নাম বেতাব ভ্যালী, বলিউডের বিখ্যাত ’বেতাব’ সিনেমাটি এখানে চিত্রায়িত হয়েছিল। তারপর থেকেই এর নাম বেতাব ভ্যালী। (১০) এক সময় আমরা চলে এলাম চন্দনওয়ারীতে।(১১) একজন গাইড নিয়ে আমরা চন্দনওয়ারীর আরো ভেতরের দিকের সৌন্দর্য্য উপভোগে এগিয়ে চললাম। (১২/১৩) পাথরের ফাঁক গলে উপরের পাহাড় থেকে নেমে আসছে দুধ সাদা বরফ ঠান্ডা জল।(১৪) আর এই জলের যোগান যে ঐ বরফ ঢাকা চূড়া গুলো থেকে আসছে সেটা তো আর বলার অপেক্ষা রাখে না।(১৫/১৬) বড় বড় পাথরের ফাঁকে ফাঁকে ফুটে আছে এমন কিছু নাম না জানা ফুল ও ফল।(১৭) এমন চমৎকার জায়গার স্মৃতি ধরে রাখতে কার না মন চায়?(১৮) ফেরার আগে স্যুভেনিরের দোকান থেকে কিছু কেনাকাটা।(১৯) দুইজনকে পাওয়া গেলো চন্দনওয়ারীর ঐতিহ্যবাহী পোষাকে।(২০) এবার ফেরার পালা, কারণ কাশ্মীরের সবই এখনো দেখা বাকী।
                            
                    