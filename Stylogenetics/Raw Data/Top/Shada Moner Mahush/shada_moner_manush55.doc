দুবলার চরে রাশ উৎসব,,,,,,মৃত্যু আতংকে হরিণকুল

সুন্দরবনের দুবলার চরে আগামী ৭ নভেম্বর কয়েক’শ বছরের ঐতিহ্যবাহী রাশ উৎসব শুরু। রাশ পূর্নিমা উপলক্ষ্যে কয়েকদিন ব্যাপী এ উৎসবে যোগ দেওয়ার জন্য হাজার হাজার পূর্নার্থী ও পর্যটক এ সময়ে সুন্দর বনের দুবলার চরে জমায়েত হয়।  কয়েক বছর যাবৎ যাবো যাবো করে যাওয়া হচ্ছিল না। আমি সাধারণত দেশের বিভিন্ন অঞ্চলে ভ্রমণ করে থাকি আমাদের ভ্রমণ ক্লাব  ভ্রমণ বাংলাদেশের সাথে। এবার আমার দূর্ভাগ্য ভ্রমণ বাংলাদেশের রাশ মেলায় কোন ট্যুর প্ল্যান নাই। সুতরাং আমাকে নজর হলো অন্য ট্যুরিষ্ট প্যাকেজগুলোর দিকে। ট্যুরিষ্টদের আকর্ষণ করার জন্য ট্যুরিজম কোম্পানীগুলো নানা রকম আকর্ষনীয় প্যাকেজ ঘোষণা করে থাকে। পরিচিত এক বন্ধুর মাধ্যমে একটা ট্যুরিজম কোম্পানীতে যোগাযোগ করে যেন আমার মাথায় বজ্রপাত ঘটলো। ওরা আমাকে সরাসরি অফার করলো হরিণের মাংস খাওয়ানো হবে। যদিও আমি আগেই আমাদের ভ্রমণ বাংলাদেশের সদস্য আবুবকর ভাইয়ের ট্যুরিম কোম্পানী ইকো ট্রাভেলার্সের মাধ্যমে কথা পাকাপোক্ত করে ফেলেছি।  সুতরাং সরকার বা সুন্দরবন সংশ্লিষ্ট কর্তৃপক্ষের নিকট আমার আকুল আবেদন, আমাদের হরিণকুলকে এই তস্করদের হাত থেকে রক্ষা করুন।  

