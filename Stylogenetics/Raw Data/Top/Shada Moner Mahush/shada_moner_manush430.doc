সিগারেট খাওয়ার প্রথম অভিজ্ঞতা


 
                        কলেজে সবে মাত্র ভর্তি হয়েছি । এখন ভাব-সাবই আলাদা । বন্ধুদের সাথে আড্ডা দেওয়া, ইচ্ছে হলে ক্লাস করব আর ইচ্ছে না হলে করব না এমন স্বাধীনতা । মনে হচ্ছে এইতো সব চেয়ে সুখের দুনিয়া । ভাবটা আর একটু বাড়ানোর জন্য আমার বন্ধুদের মধ্যে কেউ কেউ সিগারেট খাওয়া ধরেছে, আর যারা স্কুল জীবনেই লুকিয়ে লুকিয়ে সিগারেট খেতো তারা এখন বীরের বেশে প্রকাশ্যেই ধুমপান করে । আমিও একদিন ভাবলাম সিগারেট খেলেতো বেশ একটা ভাব আসে, তো শুরু করে দেই । কয়েকজন বন্ধুর সাথে কলেজ গেইটের দোকান থেকে সিগারেট নিলাম । সবার সাথে সিগারেট জ্বালিয়ে কলেজে প্রবেশ করলাম । প্রথম টানেই বুকটা জ্বালা করে উঠল, ধাতস্থ হবার জন্য অনেকক্ষণ পর আবার সিগারেটে টান দিলাম । তারপর এমন কাশি শুরু হল যে, আমি কাশতে কাশতে মাঠে বসে পড়লাম । কোথায় ভাব মারতে চেয়েছিলাম অথচ এখন আমার ইজ্জত যাওয়ার দশা । আমার মনে হল কলেজের সব মেয়েরা আমার দিকে তাকিয়ে আছে । আমিতো লজ্জায় মরি ।সেইটাই আমার সিগারেট খাওয়ার প্রথম এবং শেষ অভিজ্ঞতা......
                    
