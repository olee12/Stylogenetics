সুন্দরবন ভ্রমণ (জামতলা সমুদ্র সৈকত ) ফটোব্লগ - ২

 সমুদ্র উপকূলবর্তী নোনা পরিবেশের সবচেয়ে বড় ম্যানগ্রোভ বনভূমি হিসেবে অখন্ড বন যা বিশ্বে সর্ববৃহৎ । অববাহিকার সমুদ্রমূখী সীমানা এই বনভূমি গঙ্গা ও ব্রহ্মপুত্রের মোহনায় অবস্থিত এবং বাংলাদেশ ও ভারতের পশ্চিমবঙ্গ জুড়ে বিস্তৃত । ১০,০০০ বর্গ কিলোমিটার জুড়ে গড়ে ওঠা সুন্দরবনের ৬,০১৭ বর্গ কিলোমিটার রয়েছে বাংলাদেশে। সুন্দরবন ১৯৯৭ সালে ইউনেস্কো বিশ্ব ঐতিহ্যবাহী স্থান হিসেবে স্বীকৃতি পায়। এর বাংলাদেশ ও ভারতীয় অংশ একই নিরবচ্ছিন্ন ভূমিরূপের অংশ হলেও ইউনেস্কোর বিশ্ব ঐতিহ্যের সূচিতে ভিন্ন ভিন্ন নামে সূচিবদ্ধ হয়েছে যথাক্রমে সুন্দরবন ও সুন্দরবন জাতীয় পার্ক নামে। সুন্দরবনকে জালের মত জড়িয়ে রয়েছে সামুদ্রিক স্রোতধারা, কাদা চর এবং ম্যানগ্রোভ বনভূমির লবণাক্ততাসহ ছোট ছোট দ্বীপ। মোট বনভূমির ৩১.১ শতাংশ, অর্থাৎ ১,৮৭৪ বর্গকিলোমিটার জুড়ে রয়েছে নদীনালা, খাঁড়ি, বিল মিলিয়ে জলের এলাকা। বনভূমিটি, স্বনামে বিখ্যাত রয়েল বেঙ্গল টাইগার ছাড়াও নানান ধরণের পাখি, চিত্রা হরিণ, কুমির ও সাপসহ অসংখ্য প্রজাতির প্রাণীর আবাসস্থল হিসেবে পরিচিত। জরিপ মোতাবেক ৫০০ বাঘ ও ৩০,০০০ চিত্রা হরিণ রয়েছে এখন সুন্দরবন এলাকায়। ১৯৯২ সালের ২১শে মে সুন্দরবন রামসার স্থান হিসেবে স্বীকৃতি পায়।
 অনেকদিন যাবৎ সুন্দরবন যাওয়ার ইচ্ছে, তাই ভ্রমণ বাংলাদেশের টুটু ভাই আর মনা ভাইকে আমি খুবই বিরক্ত করাতাম সুন্দরবন ট্যুর করার জন্য । অবশেষে আসে সেই মহেন্দ্রক্ষণ । গত জানুয়ারীতে অবশেষে যাওয়া হয় সুন্দরবনে, আমরা সুন্দরবনের কচিখালী, জামতলা সমুদ্র সৈকত, হারবাড়িয়া, কটকা অভয়ারণ্য ও করমজল এলাকা পরিদর্শন করি । আমার ক্যামেরায় দেখা সুন্দরবন ।
 হরিণ........
    নাস্তার পর জামতলা সমুদ্র সৈকতের উদ্দেশ্যে আমাদের যাত্রা, সামনেই কটকা ওয়াচ টাওয়ার .....
    চারতলা বিশিষ্ট কটকা ওয়াচ টাওয়ার ।
  টাওয়ারে যাওয়ার সরু পথের মাঝে মাঝে হেতালের ঝোপ আর টাইগার ফার্ন। বাঘের লুকিয়ে থাকার আদর্শ জায়গা এগুলো।
  কটকা ওয়াচ টাওয়ারকে পিছু ফেলে সোজা উত্তরে প্রায় তিন কিলোমিটার হেঁটে গেলে জামতলা সমুদ্র সৈকত ।
  ছাতার মতো দেখতে এমন অনেক কুল গাছ রয়েছে, এটা হরিণদের সৃষ্ট ছাতা, ওরা যেটুকু নাগাল পায় খেয়ে পরিস্কার, তাই নীচের দিকে এগুলো আর আসতে পারে না ।
  জামতলা সৈকতের দিকে এগিয়ে চলা..........
  টাওয়ারের পশ্চিম পাশে ঘন জঙ্গল। পুবে আর দক্ষিণে দীর্ঘ ছন বনবিকেলে এ ছন বনে দলে দলে হরিণ নামে ঘাস খেতে। ওয়াচ টাওয়ারে চুপি চুপি কিছুক্ষণ বসে থাকলে সে দৃশ্য দেখা যায় ।
   ছন বনের পাশেই মাঝে মিঠা পানির পুকুর, হরিণেরা এখানে আসে পানি পান করতে ।
  পাখি ।
  পথে চলতে চলতে প্রচুর পরিমানে বিভিন্ন আকারের জামগাছ সৈকতটির নামের সার্থকতা খুঁজে পাওয়া যায়।
  আইলার আগে এখানটা কেমন ছিল জানিনা, বর্তমান চিত্র এমনই, তবে জামতলা সৈকতটি নির্জন এবং পরিচ্ছন্ন । দেখে তৃপ্তি পাওয়ার মতোই ।
     জোয়ারের ঢেউয়ে ধুয়ে যাওয়া গাছের শেকড় ।
  কাঁকড়া
   জামতলা সী-বীচ ছেড়ে আসার আগে একটা স্মৃতি......
 চলবে.................
 [link|http://www.somewhereinblog.net/blog/sadamonarmanus/29583724| সুন্দরবন ভ্রমণ [কচিখালী এলাকা]। ফটোব্লগ- ১]  
                            
                    