ভূতের বাড়ি!

 ভূতের বাড়ির কথা শুনলেই মনে হয় বাড়িটা অনেক অনেক বছরের পুরোনো। দেয়ালের পলেস্তারা খসে পড়েছে। কোথাও কোথাও ইট-সুরকি আলগা হয়ে গেছে। ছাদ নেই। হাড্ডিসার বাড়িটা কোনোমতে শুধু অস্তিত্ব নিয়ে দাঁড়িয়ে আছে।  বাড়িটার পাশ দিয়ে হেঁটে যাওয়ার শব্দ পেয়ে ও বাড়ির ভূত এসে খপ করে ওর গলা টিপে ধরে, ভাঙাচোরা বাড়িটার ভেতরে নিয়ে যায়। ওকে তখন কেউ খুঁজে পাবে না.......
 ---------- আমার ঢাকার এক বন্ধু একদিন ফোন করে বলল, এই তোদের এখানে পাঁচদোনায় নাকি একটা ভূতের বাড়ি আছে ! বন্ধু আমার ভূতের বাড়ি দেখার আগ্রহ দেখানোতে সন্ধান করতে লাগলাম কোথায় এই ভূতের বাড়ি । অবশেষে জানতে পারলাম গিরীশ চন্দ্র সেনের বাড়িকেই ভূতের বাড়ি বলা হয়, যিনি সর্ব প্রথম কোরআনের বাংলা অনুবাদ করেছেন ।
 -চলুন এবার দেখা যাক  নরসিংদী শহর থেকে ৬ কিঃমিঃ দক্ষিণে পাঁচদোনা বাজারের ভিতরে অতি ভাঙ্গা-চোরা গিরীশ চন্দ্র সেনের বাড়ি তথা ভূতের বাড়ির বর্তমানে কি অবস্থা............
   পাঁচদোনা বাজারের ভিতর, একদিক দিয়ে একটি পাওয়ারলুম ফ্যক্টরী অন্যপাশে দোকান ঘর আর অপর পাশে আছে একটি বাড়ি, এক পাশ দিয়া ছোট্ট একটু প্যাসেজ আছে ওখানে যাওয়ার মতো, তাও আবার ময়লা আবর্জনা এমনভাবে ফেলা হয়েছে সেখানে যাওয়াটা দূরুহ । সেখান দিয়ে ঢুকেই প্রথম এই ছবিটা উঠাই ।
  ভিতরে উকি মারার পরই দেখতে পাই এই বিশাল ভীমরুলের চাক, যা দেখে ভীতরে আর অগ্রসর হওয়ার চিন্তাটা মাথা থেকে ঝেড়ে ফেলে দিলাম । আমাদের এলাকায় একটা প্রবাদ আছে, "ভীমরুল নাকি সাত হাত পানির তলায় গিয়াও মানুষকে কামড়ায়"
  বাড়ির ভেতরে প্রচুর ময়লা আবর্জনা ফেলে রাখা হয়েছে
  দ্বোতালা সমান উচ্চতার আনুমানিক ২০ হাত বাই ২০ হাত দুই রুম বিশিষ্ট ছাদবিহীন বাড়িটায় বট গাছের রাজত্বটা ভালোভাবেই চোখে পড়ে, আর যে কোন সময় ইহা ধসে পড়ার সমুহ সম্ভাবনা তো রয়েছেই ।
   অপর পাশ দিয়ে মানুষের বাড়ির উপর দিয়ে যাওয়ার পর দেখলাম ভেতরে বড় বড় সব কচু গাছ, আর ছবি তোলার সময় যে বিশাল মশাগুলোর কামড় খেয়েছি, বুঝতে পারলাম এইখানের মশারা অপর পাশের ভিমরুলের চেয়ে কম শক্তিশালী নয়, এক পাশে মশা অপর পাশে ভীমরুলের ভয়ে কোন মানুষ যেহেতু ওখানে যায় না ইহাকে ভূতের বাড়ি ছাড়া আর কিইবা বলা যায় ।
    পরিশেষঃ গিরীশ চন্দ্র সেনের বাড়িটাকে রক্ষণাবেক্ষণ অতি জরুরী, অন্যথায় খুব অল্পসময়ে এই মহাপুরুষের স্মৃতি বিজরিত বাড়িটি অচিরেই কালের গর্ভে হারিয়ে যাবে, আমাদের সরকার এই দিকে একটু দৃষ্টিপাত করবেন কি ?????????????
    গিরীশ চন্দ্র সেনে সম্পর্কে বিস্তারিত জানতে পারবেন এখানে ক্লিক করলে

                    