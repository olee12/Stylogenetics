গুডবাই ঢাকা ( রি-পোষ্ট )


 
                        ( বিঃ দ্রঃ কিছুক্ষণ আগেই আমি এই পোষ্ট একবার করেছি, কিন্তু কিভাবে যেন ইহা কয়েক মিনিটের মধ্যেই নিখোজ হয়ে যায় । তাই আবারো পোষ্টাইলাম । )
 রাস্তার ফুটপাত হকারের দখলে
ফুটপাত ছেড়ে তাই পথে নামে সকলে ।
 লোকে করে গিজ গিজ
এলোমেলো সাড়িতে
চাপা দিয়ে চলে যায়
দ্রুতগামী গাড়ীতে ।
 গাড়ী ভরা রাস্তায়
জট যদি লেগে যায়
ট্রাফিক আর শ্বংখলা
চট করে ভেগে যায় ।
 জন জট, জল জট
যান জটে ভাইরে
একবার পড়ে গেলে
নিস্তার নাইরে ।
 সীসা মাখা বায়ু আর
কালো কালো ধোঁয়াতে
লিভারের রোগ নিয়ে
চোখ হবে খোয়াতে ।
 এই জ্বালা যন্ত্রণা
চিরতরে এড়াতে
চলে যাব ঢাকা ছেড়ে
পাড়া গাঁয়ে বেড়াতে ।
 গুডবাই, চলে যাই
হেই ঢাকা সিটিরে 
মনে হলে নীল খামে
লিখে দিস চিঠিরে ।
                            
                    