যুদ্ধাপরাধের অভিযোগে সন্তু লারমার বিচার চাইলেন হান্নান শাহ


 
                        বিলুপ্ত শান্তিবাহিনীর প্রধান সন্তু লারমাকে যুদ্ধাপরাধী দাবি করে একাত্তরের যুদ্ধাপরাধীদের সঙ্গে তার ও শান্তিবাহিনীর অন্য সদস্যদের বিচার চেয়েছেন বিএনপি নেতা হান্নান শাহ। গতকাল হান্নান শাহ জাতীয় প্রেসকাবে 'পার্বত্য অঞ্চল ঘিরে আঞ্চলিক ও আন্তর্জাতিক ষড়যন্ত্র : কোন পথে চলছে বাংলাদেশ' শীর্ষক এক আলোচনা সভায় বক্তৃতাকালে তিনি এ কথা বলেন। তিনি বলেন, 'বাংলাদেশের বিরুদ্ধে যদি কেউ যুদ্ধ করে থাকে তাহলে তারা হলো সন্তু লারমার বাহিনী। তাই যুদ্ধাপরাধের অভিযোগে বিচার করতে হলে সবারই বিচার করতে হবে। একটার করলাম আর আরেকটার করলাম না_ এটি হতে পারে না।'নিজস্ব জাতিসত্তার অধিকার আদায়ের দাবিতে আন্দোলনের একপর্যায়ে অস্ত্র হাতে তুলে নিয়েছিল জনসংহতি সমিতির সামরিক শাখা শান্তিবাহিনী। পরে শান্তিচুক্তির ভেতর দিয়ে তারা সশস্ত্র সংগ্রাম বাদ দিয়ে নিয়মতান্ত্রিক রাজনীতিতে ফিরে স্বাভাবিক জীবনযাপন শুরু করে। বর্তমানে পার্বত্য চট্টগ্রাম আঞ্চলিক পরিষদের চেয়ারম্যান জ্যোতিরিন্দ্র বোধিপ্রিয় (সন্তু) লারমা ছিলেন ওই সংগঠনের প্রধান। 
                    
