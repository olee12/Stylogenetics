সংসদীয় কমিটিতে গিয়ে প্রমাণ করব সব অভিযোগ মিথ্যা----- মতিন


 
                          'তত্ত্বাবধায়ক সরকার আমলে কোনো মেকানিজমের সঙ্গে আমি জড়িত ছিলাম না। এখন আমার বিরুদ্ধে যেসব অভিযোগ আনা হচ্ছে তা কেবল ক্ষোভের বহিঃপ্রকাশ। তত্ত্বাবধায়ক সরকার আমলে দুর্নীতিবাজ হিসেবে রাজনীতিবিদ ও ব্যবসায়ীদের তালিকা কারা করেছে, তা কারও অজানা নয়। সেই মেকানিজমের সঙ্গে আমি কখনও জড়িত ছিলাম না।' তত্ত্বাবধায়ক সরকারের সাবেক উপদেষ্টা মেজর জেনারেল (অব.) এমএ মতিন গতকাল মঙ্গলবার সমকালকে এসব কথা বলেন। গত কয়েক মাস উপদেষ্টা এমএ মতিনের বিরুদ্ধে একের পর এক অভিযোগ উঠলেও তিনি নিশ্চুপ ছিলেন। সর্বশেষ গতকাল সমকালের কাছে মুখ খোলেন তিনি। এমএ মতিন বলেন, 'যেহেতু আমি কোনো অনিয়ম কিংবা দুর্নীতি করিনি, তাই আমার সৎ সাহস রয়েছে। এ জন্য আমি সংসদীয় কমিটির মুখোমুখি হবো। সেখানেই প্রমাণ করব, আমার বিরুদ্ধে আনা সব অভিযোগ মিথ্যা।' 

