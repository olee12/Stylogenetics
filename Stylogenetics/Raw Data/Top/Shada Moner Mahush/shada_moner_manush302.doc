বান্দরবান ভ্রমন -৩ ( শেষ পর্ব )



                        বান্দরবান ভ্রমন - ১ বান্দরবান ভ্রমন - ২ বিকেলের পড়ন্ত রোদে ছুটলাম নীলাচল পর্যটনের পাহাড়ে, অনেকেই বলল ফোর হুইল গাড়ি ছাড়া ওখানে ওঠা যাবে না । আমরা একটা রিস্ক নিলাম, নোয়া গাড়ি নিয়েই উঠতে লাগলাম । যদি না উঠতে পারি ফিরে আসতে তো আর বাধা নেই । কত মিটার উপরে উঠলাম তার কোন হিসাব নিকাশ আমার কাছে নাই , তবে পাহাড়টার শেষ ঢালুটা উঠার সময় বুকটা আমার কেপে উঠেছে, রাস্তাটা যথেষ্ট অপ্রশস্ত এবং খাড়া । উপরে উঠার পর দুনিয়া যে কত সুন্দর তা প্রত্যক্ষ করলাম ভালো ভাবেই । নীচে কয়েকটি ছবি । পাহাড়ের চুড়ায় বন্ধুদের কয়েকজন, পিছনে দেখা যাচ্ছে মেঘ এবং দূরে নীচে বান্দরবান শহর । পাহাড়ের অন্য পাশে একটি গ্রাম । দূরে দেখা যাচ্ছেচিম্বুক পাহাড়ের চুড়া, যেখানে যাওয়ার স্বাধ অপূর্ণ রেখেই আমাকে বান্দরবান থেকে ফিরে আসতে হয়েছে । সূর্য গেল পাটে ? নাকি আমাদের পায়ের নিচে !  সন্ধ্যার পর বান্দরবান শহর পেরিয়ে আরো কয়েক কিলোমিটার এগিয়ে গেলাম স্বর্ণ মন্দির দেখতে, বিদ্যুৎহীন অবস্থায় ঘুটঘুটে অন্ধকারে পাহাড়ি ঢালু পথ কিছুদুরঔঠার পর পাওয়া পর পাওয়া গেল কংক্রিট নির্নিত  সিড়ি শ তিনেক ধাপ বেয়ে উঠে গেলাম মন্দিরে, কিন্তু ততক্ষণে মন্দির বন্ধ । অতপর বিশেষ ব্যবস্থা মন্দিরে যেতে সক্ষম হলেও দিনের বেলার সৌন্দর্য কি আর রাতের বেলা হয় ?[img|]
                    
