বনে বাঁদাড়ে...... ২

 প্রকৃতির সৌন্দর্যের সাথে আমার প্রেম, নিজেকে আমি মনে করি প্রকৃতি প্রেমিক । বনে বাঁদাড়ে ঘুরে বেড়াই, পাখি দেখি, ফুল দেখি, আর মাঝে মাঝে ছবি তোলার চেষ্টা করি। ইচ্ছে করে পাহাড়ে হেলান দিয়ে নীল আকাশ দেখি, ইচ্ছে করে ঘাস ফুলদের সাথে চুপি চুপি কথা বলি, ইচ্ছে করে সাগর, নদী খাল-বিলে সাতার কাটি রাজহংসের মতো । ইচ্ছে করে বাংলার প্রতিটি ইঞ্চি মাটির সুবাস নেই ।ইচ্ছেগুলো কতটা সফল হবে জানিনা, তবে সংসারের যাতাকল থেকে সুযোগ পেলেই আমি হারিয়ে যাই আমার ইচ্ছে ভুবনে । সেই সাথে আমার দেখা সৌন্দর্যকে ধরে রাখার জন্য তুলে রাখি অঢেল ছবি, আর সেই ছবিগুলো নিয়েই আমার বনে বাঁদাড়ে সিরিজটা শুরু করলাম, আশা করি আপনাদের ভালো লাগবে । শায়েস্তা খাঁর মেয়ে পরী বিবির সমাধিস্থলঃ লালবাগ কেল্লা, ঢাকা । রোদ পোহানোঃ হবিগঞ্জের তেলিয়াপাড়া চা বাগান থেকে তোলা ছবি । গরুর গাড়ির ভাস্কর্যঃ বাংলার প্রাচীন রাজধানী সোনারগাঁও জাদুঘর, নারায়নগঞ্জ । নাম না জানা ফুলঃ দার্জিলিং । খেয়াঃ ইশ্বরগঞ্জ, ময়মনসিংহ । গোধূলীঃ মাওয়া ফেরিঘাট থেকে তোলা ছবি । টাকার হাড়িঃ এই বিশাল হাড়িটা আখাউড়া কল্লা শাহ্ এর মাজারে স্থাপিত, ভক্তরা এখানে টাকা পয়সা দিয়ে নিজেদের ধন্য করে থাকে  বন্ধুঃ মহিষের সাথে সারষদের কিসের বন্ধুত্ব আমার জানা নাই, তবে আমি বিভিন্ন এলাকায় ওদের বন্ধুত্ব বরাবরই দেখে থাকি । এই ছবিটা হবিগঞ্জের কোন একটা এলাকা থেকে তোলা । পিচ্ছি বানরঃ উঁই ঢিবিতে বসে থাকা বানরের বাচ্চার ছবিটা সুন্দর বনের করমজল এলাকা থেকে তোলা । হরিণঃ নিঝুম দ্বিপের কেওড়া বন থেকে তোলা ছবি । ক্ষুদে ভক্তঃ লোকনাথ ব্রহ্মচারীর আশ্রম, বারদী থেকে তোলা ছবি । ডিমঃ সম্ভবত শামুকের ডিম, শীলখালী বীচ, টেকনাফ থেকে তোলা ছবি ।রঙিন ফড়িং, বি-বাড়িয়ার বাহাদুর পুর গ্রাম থেকে তোলা ছবি ।   ইলিশঃ লঞ্চে ইলিশ উঠানোর এই ছবিটা ভোলার তজুমদ্দিন ঘাট থেকে তোলা ।  কাঠ সামগ্রীঃ গোলাকান্দাইল মেলা, নারায়নগঞ্জের রূপগঞ্জ থেকে তোলা ছবি । ড্রীম হলিডে পার্কঃ চৈতাব, নরসিংদী থেকে তোলা ছবি । পোকাঃ বালিয়াটি জমিদার বাড়ি, সাটুরিয়া মানিকগঞ্জ থেকে তোলা ছবি । পারাপারঃ  হাকালুকি হাওড় থেকে তোলা ছবি ।  নাম না জানা ফলঃ লাউয়াছড়া বন, কমলগঞ্জ, মৌলভী বাজার থেকে তোলা ছবি । পাহাড়ি ফুলঃ সিপ্পি পাহাড় থেকে তোলা ছবি । মিনারঃ গোলাকান্দাইল, রূপগঞ্জ, নারায়নগঞ্জ থেকে তোলা ছবি ।  মাকড়শাঃ বটেশ্বর, বেলাবো, নরসিংদী থেকে তোলা ছবি । বন্য ফলঃ ছোটবেলা এই ফল নিয়ে খেলতাম, তখন একে বলতাম ভাঙ্গি, কিন্তু সঠিক নাম জানি না । দয়াল বাবা গনি শাহঃ ব্রাহ্মণবাড়িয়ার নবীনগর উপজেলার বড়িকান্দি গ্রাম থেকে তোলা ছবি ।আগের পর্ব দেখতেঃ বনে বাঁদাড়ে........

