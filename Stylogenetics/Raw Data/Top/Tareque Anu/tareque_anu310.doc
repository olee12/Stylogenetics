ছবি ব্লগ- স্বপ্নবাড়ী 




থিতু হয়ে বসার চিন্তা আমার যাযাবর মনের ত্রিসীমানায়  আসতে পারে নি এখনো, কবির মত আমিও মনে করি-
দেয়াল তুললেই ঘর
ভেঙে ফেললেই পৃথিবী।
কিন্তু বিপুলা এই বিশ্বের কোণে কোণে প্রায়শই এমন চিত্রবিচিত্র মনুষ্য নির্মিত আবাসস্থান চোখে পড়ে, মনে হয় - এমন বাড়ীতে থাকলে পারলে মন্দ হত না! নানা অঞ্চলে তোলা এমন কিছু মনে শান্তি আনা বাসগৃহের ছবি ভাগাভাগি করে নিলাম আপনাদের সাথে নববর্ষ উদযাপনের প্রাক্কালে। আলোকচিত্রের বিচারে হয়ত অনেকগুলো ছবিই মান উৎরাতে সক্ষম হবে না, কিন্তু স্মৃতির বিচারে তাদের স্থান মনের মণিকোঠায়। ছবিগুলোর সাথে অল্প কথায় বর্ণনাও রইল।
 সবাইকে নববর্ষের শুভেচ্ছা।
দক্ষিণ আফ্রিকার জোহান্সবার্গের কাছে এক ন্যাশনাল পার্কে মূলত পর্যটকদের জন্য তৈরি এই কুঁড়ে দেখে মাথায় যে শব্দগুলো এসেছিল – আফ্রিকা, কাফ্রি, টারজান, অ্যালান কোয়াটারমেইন!

অস্ট্রিয়ার তিরলে-

আর্জেন্টিনার বুয়েন্স আয়ার্সের ল্য বোকার বর্ণিল মহল্লায়

ইতালির তুসকানি  অঞ্চলের জলপাই খামার, মনে হয় পটে আঁকা!

পার্বত্য চট্টগ্রামে—

ফিনল্যান্ডের বৃহত্তম হ্রদ সায়মার পাড়ে ( হ্রদটির নিজস্ব সীলমাছ আছে, এতই বড়, সারা বিশ্বে এমন ধরনের সীল আছে মাত্র ৩টি প্রজাতির) এক বন্ধুর বাড়ী –

সোনারগাঁয়ের কাছে অবস্থিত একটি অপূর্ব ভবন, নান্দনিকতার সুষমতায় ভরা প্রাক্তন জমিদারবাড়ীটি মনে হয় আর নেই---

শহর খুব একটা ভাল লাগে না, কিন্তু বেলজিয়ামের রাজধানী ব্রাসেলসের শহর কেন্দ্রে এই বাড়ীটি দেখে মনে হল- শহরে এমন বাড়ী থাকলে বসবাস করা খুব একটা মন্দ না!

রহস্যময় তিব্বতের একটি বাড়ী-

পৃথিবীর উত্তরতম জনপদ, স্পিটসবের্গেন দ্বীপে, এমন স্থান সারা বিশ্বে আর দুটি নেই। ---

নেপালের অন্নপূর্ণা সার্কিটে ট্রেকিংয়ের সময় এই অপূর্ব কুঁড়েটি চোখে পড়েছিল, মনে হয় তাতোপানি আর কালাপানির মাঝে। থেকে যেতে ইচ্ছে করছিল খুব, এর পরের বার অন্নপূর্ণায় গেলে থেকে যেতেও পারি।

ভেনিসের যে কোন বাড়ী, যে কোন! কেবল পাশ দিয়ে খাল বয়ে যেতে হবে!

বিশ্বের সবচেয়ে বিখ্যাত গ্রাম- ভিঞ্চি।

বলিভিয়া আর পেরুর সীমান্তে অবস্থিত টিটিকাকা হ্রদের ভাসমান দ্বীপে, মনে হয়েছিল থেকে গেলে কেমন হয়?

একটি বাড়ী  চোখে পড়ে কি ! আন্দেজের কোলে পেরুতে-

ফিনল্যান্ডের এসপো শহরের এক প্রান্তে প্রকৃতির মাঝে অবস্থিত এই ভবনটি দেখলেই মনে হয় জেন অস্টেনের উপন্যাসের পাতা থেকে উঠে এসেছে।

দক্ষিণ সুইডেনে, বাল্টিক সাগরের তীরে—

সুইজারল্যান্ডের গিম্মেলওয়াল্ড উপত্যকায়—

এটি আমার প্রিয় ভারকাউস শহরে, যদি ঠিক বাসস্থান নয়, সাওনা ঘর বলা যায় !

অস্ট্রিয়ার পার্বত্য অঞ্চল তিরলে  দেখা হয়েছিল এই অপূর্ব কুঁড়েটি-

বিশ্বের সবচেয়ে নয়নাভিরাম  জায়গা বলে খ্যাত নরওয়ের ফিয়র্ড অঞ্চলে—

বার্সেলোনায়  কিংবদন্তীর স্থপতি গাউডির সৃষ্টি ল্য কাসাদা--  

গাউডির আরেক অনবদ্য সৃষ্টি, রূপকথার রাজপ্রাসাদ।

গ্যাবো মার্কেজের বই গল্প থেকে সরাসরি উঠে এসেছিল কিউবার গ্রামাঞ্চলের এই বাড়ীটি, চলন্ত ঘোড়ার পিঠ থেকে তোলা ছবি-

বগুড়ার নবাববাড়ী

হেলসিংকির কাছেই বাল্টিক সাগরের ক্ষুদে দ্বীপে অবস্থিত গ্রীষ্মাবাস-

নেপাল হিমালয়ে-

মাচু পিচু থেকে ইনকাদের প্রাচীন রাজধানী কুজকো ফেরার পথে চলন্ত মাইক্রোবাসের ভাঙ্গা জানালা দিয়ে চোখে পড়েছিল এই জাদুজগৎ-

আফ্রিকার সুন্দরতম নগরী কেপ টাউনের এক প্রান্তে, দুটি মহাসাগরের
বেলাভুমি ছোঁয়া—


 স্টকহোমের গামলা স্টান বা শহরের পুরনো অংশ, প্রতিটি বাড়ী অপূর্ব রঙে রাঙানো—

এস্তোনিয়ার এক পরিত্যক্ত জনপদে—

বান্দরবানের এক সুমসাম বম পল্লীতে দেখেছিলাম শান্তির আঁকর এই বাসগৃহটি, গোটা বম পাড়ার সবাই তখন গিয়েছিল বাজারে, নিস্তব্ধতা বিরাজ করছিল পাহাড় জুড়ে

স্পিটসবের্গেন দ্বীপের একটি স্থাপনা, এককালে কয়লা খনির শ্রমিকদের বাসস্থান হিসেবে ব্যবহৃত

ভাইকিংদের কোন গ্রাম হয়ত এমনই ছিল-


চেক প্রজাতন্ত্রের রাজধানী প্রাগের এই বাড়ীটি দেখে মনে হয়েছিল দ্য ডান্সিং ক্যাসলের কথা !

সুইডিশ ল্যাপল্যান্ডে অবারিত প্রকৃতির মাঝে অবস্থিত একটি ক্যাম্পিং—

সব কথার শেষ কথা

পেঁচার খোঁজে একটি নাম না জানা গ্রামে সারা রাত জাগার পর-

তিব্বতে প্রবেশের পথে মেঘের সাথে সাথে কিছু ঘরদোরও লাগানো ছিল আকাশের গায়ে!

ইউনেস্কো কতৃক বিশ্বের সবচেয়ে সুন্দর নিসর্গের আবাস মনে পরিচিত কিউবার ভিনিয়ালেস উপত্যকায় লাল মাটির পথের ধারে, বাগান বিলাস ঘেরা, দূরের চুনাপাথরের সবুজ  পাহাড়ের  দিকে তাকানো এই বাড়ী দেখে  মনে হয়েছিল- এর বাসিন্দারা কতই না সুখী।

নরওয়ের ফিয়র্ডের পাশের বাড়ীটি দেখে  মনে হয়েছিল ফাইন্ডিং  নেভারল্যান্ড—

একটি ফিনিশ সামার কটেজ

এবং পেরু, আন্দেজের সুমহান নির্জনতায় পশুপালকদের আবাস-


