জীবন



জীবন কি থামে কখনও
অস্তাচলের পথে?
প্রাণোৎসবে উচ্ছল,
বহুমাত্রায় বর্ণিল জীবন কি থামতে পারে কখনও!
যেমন থামেনি ৫২, ৭১, ৯০ এ। 
মানুষ যখন অমানুষে পরিণত হয়,
মরণকামড় দেয় হিংস্র শ্বাপদের মত
জীবন এগিয়ে চলে তখনো।
পায়ে না পারলে হাতে,
হাত অচল হলে গড়িয়ে গড়িয়ে
সুমহান কিছুকে ছোবার আশায়,
অজানাকে জানার আশায়,
কখনো স্রেফ হতাশাগ্রস্ত ভাবেই- এগিয়ে চলে। 
জীবনের সার্থকতা কোথায়?
করাল মৃত্যুর আলিঙ্গনের ঠিক পূর্ব মুহূর্তটিতে
পৃথিবীর সবচেয়ে অসুখী, দুর্ভাগা, প্রবঞ্চিত মানুষটিও
 ঠোঁটের কোণে রহস্যময় হাসি নিয়ে বলে-
ইশশ, জীবনটা ভালই ছিল। 
( রচনাকাল ২০০৪, উৎসর্গ রবার্ট ফ্রস্ট, যার কবিতা প্রতিটা দিন বেঁচে থাকবার প্রেরণা দেয়, মনে করিয়ে ছাড়ে-  We love the things, we love for what they are )

