ছবি ব্লগ- আমার জীবনের আনন্দ = জীবনানন্দ, ৪



ভোর থেকেই প্রচণ্ড দৌড়ের উপরে আছি, ঘটনার তরঙ্গ এসে একের পর এক আসছে পড়ছে জীবনের সৈকতে।  মনে হচ্ছিল আজ আর নেটের ধারে কাছে ঘেঁষা হবে না, কিন্তু ঘোষিত হল আজ সচলায়তনের সবচেয়ে কুখ্যাত কবিতাখোর রিফাত সানজিদা ওরফে তিথীডোরের জন্মদিন! এই দিনে তাকে কবিতাময় একটা উপহার না দিলে কেমন হয়! বাসায় ফেরা হয়নি এখনো, কিন্তু মধ্যরাত পেরোয়নি হেলসিংকিতে, তাই পথে থেকেই ১০ ছবির এই পোষ্ট। 
শুভ জন্মদিন তিথি, মানে তীথী, ধুত্তুরি তীথি, ইয়ে মানে তিথী! ভালো থাকুন, সুখে থাকুন, সবসময়।  
৩য় পর্ব
২য় পর্ব
১ম পর্ব
তোমার সৌন্দর্য নারী , অতীতের দানের মতন।
মধ্যসাগরের কালো তরঙ্গের থেকে
ধর্মাশোকের স্পষ্ট আহ্বানের মতো
আমাদের নিয়ে যায় ডেকে
শান্তির সঙ্ঘের দিকে — ধর্মে — নির্বাণে,
তোমার মুখের স্নিগ্ধ প্রতিভার পানে।

কোথাও দেখিনি, আহা, এমন বিজন ঘাস – প্রান্তরের পারে
নরম বিমর্ষ চোখে চেয়ে আছে-নীল বুকে আছে তাহাদের
গঙ্গাফড়িঙের নীড়, কাঁচপোকা, প্রজাপতি, শ্যামাপোকা ঢের,
হিজলের ক্লান- পাতা,- বটের অজস্র ফল ঝরে বারে বারে
তাহাদের শ্যাম বুকে,

কত দিন ঘাসে আর মাঠে
আমার উৎসাহে প্রাণ কাটে
খড় খুঁটি- অশ্বত্থের শুকনো পাতা চুপে উল্টাই
দুএকটা পোকা যদি পাই
আমারে চেনো না নাকি; আমি যে চড়াই! 

দেখিব না আর আমি পরিচিত এই বাঁশবন,
শুকনো বাঁশের পাতা-ছাওয়া মাটি হয়ে যাবে গভীর আঁধার
আমার চোখের কাছে; 

বাতাসের ওপারে বাতাস-
আকাশের ওপারে আকাশ। 

আমি যদি হতাম বনহংস;
বনহংসী হতে যদি তুমি;
কোন এক দিগন্তের জলসিঁড়ি নদীর ধারে
ধানক্ষেতের কাছে
ছিপছিপে শবের ভিতর
এক নিরালা নীড়ে,

বিকেলবেলার আলো ক্রমে নিভেছে আকাশ থেকে।
মেঘের শরীর বিভেদ ক’রে বর্শাফলার মতো
সূর্যকিরণ উঠে গেছে নেমে গেছে দিকে-দিগন্তরে;
সকলি চুপ কী এক নিবিড় প্রণয়বশত। 

আমি কোন এক পাখির জীবনের জন্য অপেক্ষা করছি
তুমি কোন এক পাখির জীবনের জন্য অপেক্ষা করছো
হয়তো হাজার হাজার বছর পরে
মাঘের নীল আকাশে
সমুদ্রের দিকে যখন উড়ে যাবো
আমাদের মনে হবে
হাজার হাজার বছর আগে আমরা এমন উড়ে যেতে চেয়েছিলাম।

এখন এ পৃথিবীতে ভালো আলো নেই-
ভাষার বেগের বিহবলতার শেষ করে অন্ধকার 
মাঝে মাঝে জীবনের পথে আসে 
আজকে সততা সত্য সুধা নেই- কিন্তু পৃথিবীর পথে রূঢ়
রক্তাক্ত অন্যায় আলো বেনামদারের মতো জেগে
নিজেকে প্রাণের সূর্য বলে যদি এখনো প্রচার করে তবে
সে আলোর প্রতিবাদে আজকের পৃথিবীতে অন্য আলো নেই
অন্ধকারে র’য়ে গেছে। 

বুনো হাঁস পাখা মেলে- শাঁই-শাঁই শব্দ শুনি তার;
এক- দুই- তিন- চার- অজস্র- অপার- 
রাত্রির কিনার দিয়ে তাহাদের ক্ষিপ্র ডানা ঝাড়া
এঞ্জিনের মতো শব্দ; ছুটিতেছে- ছুটিতেছে তারা। 


