ছবিতে আমার মায়ের মুখ 




মায়ের বিয়ের চার বছরের মধ্যেই তিনি তিন তিনটা বাচ্চার মা হয়ে গেলেন, তাদের মাঝে আমার অবস্থান মাঝখানে। সেই সাথে ছিল বিশ্ব-বিদ্যালয় প্রশাসনের ফুল-টাইম চাকরি। কিভাবে সবকিছু সুচারু ভাবে সম্পন্ন করেছিলেন তা উনিই জানেন, আর এই প্রসঙ্গে মনে পরে ব্রুস অলমাইটি চলচ্চিত্রে যখন মা-য়ের ভূমিকা নিয়ে ঈশ্বররূপী মর্গান ফ্রিম্যান মানব সন্তান জিম ক্যারিকে বলেন- That is Miracle!  মায়ের এই অলৌকিক কাজগুলোর ফলেই আমাদের জীবন বদলে গেল, আমরা নিজেদের জীবন প্রবেশ করলাম।  আপনাদের কেউ কেউ আমাকে অধিক স্নেহে ভরিয়ে দিয়ে বার্তা পাঠান মাঝে মাঝে যেন আপনাদের সন্তানের তারেক অণুর মত হয়, কেউ কেউ ঠাট্টা করে বলেন আমার মায়ের কাছে জেনে নিবেন যে উনি শিশু অণুকে কী খাওয়াতেন, সব কথার মোদ্দা কথা মা না থাকলে, উনার নজর না থাকলে আমি কেন, আমরা কেউ-ই কোনদিন আমাদের বর্তমান অবস্থানের পৌঁছাতে পারতাম না।  
মায়ের শিক্ষা না থাকলে, চাকরি না থাকলে কোথায় থাকতাম আমি, আপনি? 
আজ শুনি বাংলাদেশে টাকা এবং ক্ষমতার লোভে অন্ধ রাজনীতিবিদদের অবলম্বন করে সুকৌশলে বেড়ে ওঠা মৌলবাদীরা দাবী করেছে নারী শিক্ষা বন্ধের, ধর্মের নামে তারা দাবী করছে নারীদের ঘর বন্দী হয়ে থেকে অথর্ব কামুক মোল্লাদের সেবা করতে হবে, লালসার শিকার হতে হবে ( আমি খুবই বেশী মাত্রায় শিউর যে কোন মোল্লা কোনদিন তারা বৌ কে জিজ্ঞাসা করার সাহস রাখে না যে তার স্ত্রীও দৈহিক মিলনে সন্তুষ্ট হয়েছে নাকি, কারণ তাদের কাছে নারী শুধুই ভোগের বস্তু, তার যে একটা আলাদা রক্ত মাংসের শরীর আছে , তাড়না আছে তা জানার ইচ্ছা তাদের নাই)।  মতিঝিলে সমাবেশে তারা নারী সাংবাদিকের শরীরে হাত পর্যন্ত তুলেছে পুরুষের জায়গায় নারী কেন এসেছে এই অভিযোগ তুলে ! মোদ্দা কথায় তাদের দাবী- নারীকে সমাজে তার সঠিক স্থান বুঝিয়ে দিতে হবে। নারীর সংগে দেখা হবে রুটি বেলার কাঠে, কাপড় কাচার ঘাটে, রাইতের বেলা খাটে। এর বাইরে আর কুথাও নারী দেখলেই মাইর।  ভাষা হারিয়ে যায় এই কাজে, ভাষা লুপ্ত হয়ে যায় যখন দেখি তথাকথিত ডিগ্রীধারী শিক্ষিতরা তাদের সমর্থন দেন মৌন ভাবে, অনেকেই রাজনৈতিক ফায়দা লোটার জন্য সোচ্চার কণ্ঠে, বিশ্ববেহায়া সঙ সেজে রঙঢং করে বরাবরের মতই। 
গত কয়েক সপ্তাহে বাংলাদেশে ভ্রমণের নানা পর্যায়ের বিচ্ছিন্ন ভাবে তোলা কঠোর পরিশ্রমী নারীদের, দেশকে সর্বতো ভাবে এগিয়ে নিয়ে যাওয়ায় সক্রিয় মানুষগুলোর কিছু ছবি আপনাদের সাথে ভাগাভাগি করে নিলাম। মৌলবাদীদের ঘুণ ধরা জং পড়া বিশ্বাসে আঘাত হেনে বুঝিয়ে দিন আপামর বাংলাদেশে সাধারণ মানুষে ইতিহাস সব ধর্মের নারীপুরুষের সম্মিলিত প্রয়াসে রচিত এবং এই ধারাই অব্যাহত থাকবে। প্রমাণ দেখিয়ে দিন যে বাংলার সমস্ত কাজ নারী-পুরুষ এক সাথে করে।  ওরা আসলে ভয় পাচ্ছে নারী জাগরণকে, নারী শিক্ষাকে, সর্বোপরি শিক্ষা বিস্তারকে, এর ফলেই যে তাদের অস্তিত্ব বিলুপ্ত হয়ে যাবে। 
এই ছবিগুলো দেখে এক ফেসবুকের বন্ধু তার মন্তব্যে লিখেছিলেন- আমার মায়ের যখন বিয়ে হয় আমার ছোট চাচা তখন ক্লাস সেভেন পড়তেন, হায়ার সেকেন্ডারি শেষ করে উনি জার্নালিজমে ঢাকা ইউনিভার্সিটিতে পড়ার সুযোগ পান, কিন্তু আমাদের নিম্নমধ্যবিত্ত পরিবারের সব খরচ মিটিয়ে ছোট ভাইকে ঢাকায় পড়ানর খরচ দিতে পারবেন কিনা এ নিয়ে দ্বিধা দ্বন্দে ছিলেন আমার বাবা, তার পড়ার খরচ দিতে এগিয়ে আসেন আমার মা, নিঃস্বার্থ ভাবে নিজের প্রাইমারী ইস্কুলের শিক্ষকতা করে পাওয়া বেতনের সবটা দিয়ে দিতেন, নিজের হাত খরচ বা স্কুলে যাওয়ার আগে আমাদের দু ভাইয়ের ২/১ টাকার বায়না মেটাতেন প্রতিবেশীদের কামিজ/ব্লাউজ সেলাই করে, যেটা ছিল তাঁর জন্য বাড়তি শ্রম । পরবর্তিতে একই ভাবে আমার ও আমার ভাই এর উচ্চ শিক্ষার জন্যও নিজের বেতনের সবটা দিয়ে দিতেন ...আমার বাবার সাথে কাঁধে কাঁধ মিলিয়ে পরিবারে ভুমিকা রাখতেন। ...আজও তিনি একজন কর্মজীবী নারী এবং অক্লান্ত ভাবে আমাদের পরিবারের অর্থনৈতিক উৎসে বা পারিবারিক আয়ে ... তিনি তাঁর সক্রিয় ভুমিকা রেখে চলেছেন ... আমার মা একজন নামাজী, সত্যবাদী এবং সৎ মানুষ, কোনদিন কারো সাতে পাঁচে থাকেন না ... আমার বন্ধু, বান্ধব, পাড়া, প্রতিবেশীদের মাঝে, এমনি ভাবে সারা দেশে ছড়িয়ে ছিটিয়ে আছে এমন অসংখ মা/বোন/মেয়ে যারা প্রতিনিয়ত, ঘরকন্যার পাশাপাশি পারিবারিক আয়ে ও সমৃদ্ধিতে ভুমিকা রেখে চলেছেন । এখন কোন (জামাতে)ইসলামের হেফাজত কারী এসে যদি বলে তোমার মা যা করেছে তা ঠিক করেনি, সব না জায়েজ ... কাজ করেছেন ... ভবিষ্যতে আর কোন মা/বোন যেন এই কাজ করতে না পারেন সেই ব্যাবস্থার দাবি নিয়ে আমরা এসেছি, তাহলে শুনে রাখ আমি লাথি মারি তোমাদের দাবির মুখে, সাথে প্রশ্ন রাখি ... প্রত্যক্ষ ভাবে আমার পরিবারের ৩ জন পুরুষের এবং পরোক্ষ ভাবে এই দেশের ৩ জন মানুষের উচ্চ শিক্ষার পেছনে আমার মায়ের যে ভুমিকা ... তার একাংশও কি তোমরা রাখতে পেরেছ এই পোড়ার দেশের কোন কল্যানে ?????????????
২

৩

৪

৫

৬

৭

৮

৯

১০

১১

১২

১৩

১৪

১৫

১৬

১৭

১৮

১৯

২০

২১

২২

২৩

২৪

২৫

বাংলার সমস্ত ছাগু, ছাগুপ্রেমিক, ছাগুবান্ধবরা- এই ছবি আমার মায়ের, তিনি কঠোর পরিশ্রমের মাধ্যমে আমার মতই কোন সন্তানের মুখে ভাত তুলে দেওয়ার জন্য নিরীহ ছাগলের দল পেলে পুষে তাদের নিয়ে পায়ে হেঁটে মরা নদী পার হচ্ছেন।

ছবিটা চিইনা রাখ, দেইখ্যা রাখ। তার হাতে যে জিনিসটি দেখছিস সেটার নাম ডাণ্ডা, একবার যদি আমার মা ক্ষেপে, এবং ডাণ্ডা হাতে রুখে দাড়ায় , সাথে সাথে তার মা- বোন-খালা- ফুফু- মামী- নানী- দাদী- চাচী এবং আমরা অধম পুত্ররা আসি- তুই, তোর চোদ্দ গুষ্টি, রাজাকার-এ- হেফাজত, বুদ্ধিবেশ্যাসহ সব পুরুষের পুটু দিয়ে পয়দা হওয়া বেজন্মা ইতরেরা সোজা বাংলাদেশ থেকে বিতাড়িত হয়ে বঙ্গোপসাগরে পড়বি। তোরা কোন মায়ের পুত হবার যোগ্য না।

