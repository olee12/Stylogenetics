ছাগলকে ভালবাসুন, ছাগুদের বর্জন করুন 




উপরের ছবিতে কি দেখছেন? কি আবার!  একটা ছাগল, নিরীহ সাধারণ একটি প্রাণী। কিউবার এক উপত্যকা শহরে খানিক আগেই বজ্র ও বৃষ্টিসহ ঝড় বয়ে গেছে, মেঘের আড়াল থেকে বেড়িয়েছে সূর্য, যার রশ্মি পড়ে চকচক করছে তৃণভোজী প্রাণীটির মসৃণ রোম। তবে বেশী কাছে যাওয়া গেল না, ঘাড় নাড়িয়ে শিং উচিয়ে চারপেয়ে প্রাণীটি সতর্কবার্তা দিয়ে বলল আপদ বিদায় হও, এখন আমার জাবর কাটার পালা। 
আমাদের বাড়ীতেও একসময় একাধিক ছাগল ছিল, বাবা চাইতেন উনার সন্তানের যেন উনার মতনই গরুর খাঁটি দুধ খেয়ে বড় হয়, তাই গ্রাম থেকে শহরের বাড়ীতে আনা হয়েছিল কিছু গরু, বাড়ীর এক কোনায় গোয়ালঘরে তাদের সাথে ঠাই মিলেছিল ছাগলেরও। বেশ মিশমিশে কালো বর্ণের ছাগল। তারা দুধও দিত।  পাড়ার কারো মুখেই শুনেছিলাম গান্ধীজী নাকি ছাগলের দুধ খেয়েই ব্রিটিশদের তাড়িয়ে দেবার শক্তি অর্জন করেছিলেন , এবং বাংলাদেশে ফেণীতে  অবস্থানের সময় তার সেই সবেধন নীলমণি ছাগলটি কে বা কাহারা চুরি করে নিয়ে যায়, সেই তস্করতার স্মরণের স্থানটির নামকরণ করা হয়- ছাগলন্যাইয়া! ( ডাহা মিথ্যা কথা), কাজেই আমাদেরও সেই দুধ পান করা দরকার! তখন জানতাম পৃথিবীতে ছাগল দুই ধরনের- রাম ছাগল আর নরমাল ছাগল। রাম ছাগলের থুতনিতে বেশ খানিকতে মোলায়েম দাড়ি, সেটি আবার নড়েচড়ে মৃদুমন্দ বাতাসে, বড়ই নয়ন মনোহর দৃশ্য। 
জীবনের প্রথমবার যখন ঢাকায় গেলাম, অবধারিত ভাবে যাওয়া হল ঢাকা চিড়িয়াখানায় ( হায়, তখন কি আর জানতাম, এই ভুবনই সবচেয়ে বড় চিড়িয়াখানা!) সেখানে দেখলাম রীতিমত তাগড়া বিশালাকৃতির কিছু ছাগল, বাহারি নাম তাদের- যমুনা পাড়ি ছাগল, মেঘনা পাড়ি ছাগল ইত্যাদি ইত্যাদি। এখন উইকিতে দেখি সারা বিশ্ব জুড়ে অন্তত ৩০০ প্রজাতির ছাগল আছে, এবং অন্তত ১০,০০০ বছর ধরে মাংস, দুধ, চামড়া, শিং, হাড় ইত্যাদি ইত্যাদি যুগিয়ে এই বিশেষ প্রজাতির প্রাণীটি ইচ্ছায় বা অনিচ্ছাক্রমে মানবজাতির সেবা করেই যাচ্ছে। কাজেই তারা যে একান্ত উপকারী তাহাই নহে, অত্যন্ত বিশ্বস্ত বন্ধু। বিশ্বাস হল না, তাহলে উইকি  দেখুন আপাতত। 
এই যে ছবি দেখুন ২০০০ বছরে আগের পম্পেই নগরীতে বাড়ীর সামনে ছাগলের চিহ্ন, অবশ্য এরমানে সেখানে খাঁটি ছাগলের দুধ পাওয়া যেত নাকি ছাগলের চিহ্ন অতি উচ্চ মর্যাদাসম্পন্ন ছিল তা জানতে পারিনি- 

যদিও ছোট বেলা থেকেই শুনে আসছি চারপাশে মানুষ গালিগালাজ করতে হলেই প্রাণী বিশেষের সন্তানাদি বলে উল্লেখ করে, যেমন কুত্তার বাচ্চা মানেই খারাপ কিছু, অথচ কুকুর মানুষের সবচেয়ে কাছের বন্ধু, কুকুর না থাকলে মানবসভ্যতা কখনোই বর্তমান অবস্থানে  এত জলদি আসতে পারত না, অথচ সেই কুকুরকেই গালি দিয়ে আমরা তাদের অপমান করি প্রতিনিয়ত, যেমন করি গাধার বাচ্চা বলে গাধার মত পরিশ্রমী, অনুগত, বলশালী প্রাণীটিকে গালি দিয়ে। অথচ আবার প্রশংসা করেও বলা হয় প্রাণীর নামে নিয়ে- বাঘের বাচ্চা! তুই সিংহ একটা! আজব ব্যাপার- বাস্তবিক অর্থে বাঘ-সিংহ মানব সমাজের কোন উপকারে এসেছে কি? বিশেষ করে কুকুর- গাধা- গরু- ছাগলের সাথে তুলনা করলে? 
কদিন আগে ফেসবুকে দেখি জনৈক অতি উৎসাহী দন্ত প্রদর্শন করে উল্লেখ করেছেন যে পাকিস্তান নামক রাষ্ট্রটির জাতীয় প্রাণীটির নাম  মার্খোর- একটি বিশেষ জাতের বুনো ছাগল, পাকিস্তানীদের মূর্খতার এর চেয়ে বেশী প্রমাণ আর কিছুই হতে পারে না, আর কোন জাতির জাতীয় প্রাণীর সাথে সেই জাতির চরিত্রের এত নিবিড় মিল নেই। 

( ছবিটি উইকি থেকে নেওয়া, প্রাণীটি সম্পর্কে আরো জানতে চাইলে এইখানে ক্লিক করুন। )
এখানে আমার একটা কথা আছে-  পাকিস্তান দূরে থাক, সেই রাষ্ট্রের সকল মানব মানে জলপাই বাহিনী, তালেবুল এলেম, দুর্নীতিবাজ রাজনীতিবিদ,  স্বৈরাচারী তালেবান, মুক্তিকামী নারী শিক্ষার্থী সকলেই দূরে থাক, কিন্তু আবারো মানুষের সাথে মিশিয়ে তাদের কৃত কুকামের জন্য কেন নিরীহ ছাগলকে গালি দেওয়া, তাকে নিয়ে হাসাহাসি করা!  
মার্খোর একটা অসাধারণ বুনো প্রাণী- সে ভারত, পাকিস্তান, আফগানিস্তান, উজবেকিস্তান, তাজিকিস্তানের বন্ধুর পরিবেশে বাস করে এবং এখন পর্যন্ত টিকে থাকতে সক্ষম হয়েছে। মার্খোর পৃথিবী থেকে বিলুপ্ত হয়ে গেলে পাকিস্তানের বা আফগানিস্তানের না, সারা বিশ্বের ক্ষতি হয়ে যাবে।  দয়া করে নিকৃষ্ট মানুষদের নিকৃষ্টতম কার্যকলাপের সাথে অন্যান্য নিষ্পাপ প্রাণীদের গুলিয়ে ফেলবেন না। 
বিশেষ করে ছাগল এবং ছাগুদের মিলিয়ে ফেলছি আমরা অনেকেই, ছাগুদের কাঁঠালপাতাখোর বলেও সম্বোধন করা হচ্ছে অধুনা বিশ্বে, শুধু তাই নয় ছাগুদের সনাক্ত করা নিয়ে আছে অমর বচন- ল্যাঞ্জা ইজ এ ডিফিকাল্ট থিং টু হাইড!কিন্তু ছাগলের লেজ আর ছাগুদের ল্যাঞ্জা আলাদা জিনিস!  এমনকি ল্যাঞ্জা পেলেই তাদের সায়েস্তা করার উপায়ের যথার্থ নামও  দেয়া হয়ে গেছে- গদাম! 
আবার পম্পেই কামকলার পোস্টে অনেকেই বজ্জাত কামুক প্যান কতৃক নিরীহ ছাগলের ধর্ষণ দেখে আবার ছাগু এবং ছাগল মিলিয়ে ফেলে ব্যপক বিমলানন্দ পেয়েছেন বলে মনে হয়েছে, নিচের ছবিটি আরেকবার দেখুন-  ছাগলটির কাতর আর্তনাদ কি আপনার কানে পোঁছাচ্ছে না? ছাগলের জায়গায় ছাগু হলেই কিন্তু ম্যাৎকার হত, আর্তনাদ নয়!

ছাগুদের সংজ্ঞা নিয়ে বেশ কিছু লেখা আছে নেটে, তাদের মধ্য সচলায়তনে প্রকাশিত মকর সংক্রান্তি নামের চমৎকার রচনাটি  থেকে অল্প পরিসরে তুলে ধরছি ছাগু কাদের বলে- "ছাগু" - (উচ্চারণ: ছাআগউ) - বিশেষ্য - গালি - এক ধরনের বিকৃতমস্তিষ্ক ও দুর্বৃত্ত মানুষ যারা জামাত-শিবিরকে সাপোর্ট করে, দেলু রাজাকারকে জেরার সময় কেঁদে বুক ভাষায়, গোলাম আজমকে অধ্যাপক বলে সম্বোধন করে, অন্যধর্মের লোকজনকে ঘৃণা করে বা ছোট করে দেখে, যুদ্ধাপরাধীদের বিচারের কথা আসলে খালি অন্য লাইনে ভুল ভাল যুক্তি দিয়ে জনগণের সময় নষ্ট করে। 
কিন্তু ছাগুরা থাকে কোথায়? এই নিয়ে আমাদের প্রিয় ছড়াকার চিরতরুণ লুৎফর রহমান রিটন ভাই দারুণ এক ছন্দবদ্ধ ছড়া লিখে জানিয়েছেন-
 ছাগুদের বাড়ি কোথা? কই থাকে ছাগুরা?
ছাগু থাকে রাজশাহী ছাগু থাকে মাগুরা। 
ছাগু থাকে চিটাগাং ছাগু থাকে সিলেটে
কিছু ছাগু লন্ডনী মানে কিনা বিলেটে...
কল্যাণ রাষ্ট্রের বেনিফিট হাঁকাতে 
ছাগু বাঁচে ইহুদী ও নাসারার টাকাতে। 
ইহুদী ও নাসারার ঘি মাখনে পুষ্ট
ছাগুগুলো রাতদিন মহাসন্তুষ্ট!
ছাগু থাকে আদালতে মানে কিনা কোর্টে
ছাগুদের উৎপাত বন্দরে পোর্টে!
ছাগুদের ম্যাৎকার যত্র ও তত্র
ছাগুদের আনাগোনা দেখি সর্বত্র। 
হালাল ফুডের ভিড়ে পর্কে ও লেবুতে 
ছাগু থাকে ফেসবুকে মানে কিনা ফেবুতে!
এইখানেই শেষ নয়, রিটন ভাই ছাগুদের প্রকৃতি এবং আঁচারব্যবহার নিয়ে নিরীক্ষাধর্মী বিশ্লেষণ করে জানিয়েছেন তাদের প্রকৃত চরিত্র- 
ফেসবুকে দেখা যায় ছাগুদের ল্যাঞ্জা
ইস্লামী তরিকায় করে এস্তেঞ্জা। 
ছাগুদের ছাগলামি বলে শেষ হবে না।
কট হলে চুপচাপ! ছাগু কথা কবে না।
পুত্র ও কন্যাকে মাইগ্রেট করিয়ে 
ছাগু থাকে পশ্চিমে নানা দেশে ছড়িয়ে। 
শুধু পশ্চিমে নয় ছাগু থাকে ইস্টে 
গোপনে লুকিয়ে থাকে ছাগু ফ্রেন্ড লিস্টে!
স্যুট-বুট-হাইহীল-বোরকা ও হিজাবে
ধর্মের কথা বলে ছাগু মন ভিজাবে।
ছাগুর আছর দেখি পুরুষে ও নারীতে 
শাড়ির আঁচলে ছাগু, ছাগু টুপি-দাঁড়িতে!
কথা শুনে ছাগুদের চিনে নিতে পারবি
ছাগুদের বাংলায় ঢুকে পড়ে আরবী! 
বিনোদন দিতে পটু ওরা সবে মিল্লা
কি খবর? উত্তরে আলহামদুলিল্লা! 
ফেসবুকে ছাগুদের বুঝিতে ও জানিতে 
চোখ রাখ্‌ ফেসবুক স্ট্যাটাসে ও বাণীতে।
খোদার দোহাই দিয়ে ঘাতকের পক্ষে
কয়টা আয়াত লিখে পাবে ওরা রক্ষে?
ধর্ষক-খুনীদের স্বপক্ষে দাঁড়ালে 
মানবতা কেঁদে মরে ধর্মের আড়ালে।
শেষ কথা - ছাগল নামের এক অসাধারণ উপকারী প্রাণীর সাথে মানব সম্প্রদায়ের ইতর অংশটির বিশেষ প্রতিনিধি ছাগুদের কোনরকম তুলনা অনুগ্রহ করে করবেন না, তাতে ছাগলদের অপমান করা হয়। নিজের, দেশের ও বিশ্বের স্বার্থে ছাগলকে ভালবাসুন, ছাগুদের বর্জন করুন।

