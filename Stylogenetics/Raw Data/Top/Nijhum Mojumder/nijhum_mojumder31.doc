হয় জামাতের সংবিধান মিথ্যা, তা না হয় ৯৬ এর যুগপৎ আন্দোলন মিথ্যা



                        একটা কথা বাংলাদেশের রাজনীতিতে মোটামুটি সবাই জানে কিংবা সবাই বিভিন্ন ভাবে আলোচনা করেন, সেটি হোলো- আওয়ামীলীগ কিভাবে যুদ্ধাপরাধীদের বিচার করবে? এই বিচার করবার এখতিয়ার কিংবা মোরাল অবস্থান কি তাদের রয়েছে কি না। কেননা জামাত ও বি এন পি  সমর্থকদের মতে ১৯৯৬ সালে আওয়ামীলীগ জামাতীদের সাথে একত্রে আন্দোলন করেছে তত্ত্বাবাধায়ক সরকারের দাবীতে। যেহেতু তারা একসময় জামাতের সাথে আন্দোলোন করেছে, সেহেতু তারা কি পারে এখন যুদ্ধাপরাধীদের বিচার করতে?
 কিন্তু কথা হলো আজ এই প্রশ্নের উওর খুঁজতে গিয়ে এক মজার তথ্য পেলাম। আজকে জামাতের সংবিধান, গঠনতন্ত্র, ইনফ্যাক্ট জামাতকে নিয়ে পড়ছিলাম। ঠিক সে সময় জামাতের গঠনতন্ত্রের ২য় অধ্যায়ের ৭ম ধারাতে আমার চোখ আটকে গেলো-  কি লেখা রয়েছে সেখানে? কেন আমার চোখ আটকে গেলো? আসুন একটু দেখে নেই-  জামাতের গঠনতন্ত্রের ২য় অধ্যায়ের সপ্তম ধারায় যেখানে রুকন হবার নিয়ম, রীতি নীতি ইত্যাদি বর্ণনা করা হয়েছে। 
  ৭) এমন কোনো পার্টি বা প্রতিষ্ঠানের সহিত সম্পর্ক না রাখেন যাহার মূলনীতি, উদ্দেশ্য ও লক্ষ্য ইসলামের আক্বীদা এবং বাংলাদেশ জামায়াতে ইসলামীর উদ্দেশ্য ,লক্ষ্য ও কর্মনীতির পরিপন্থী।  আবার ১ম অধ্যাইয়ের ৪র্থ ধারার স্থায়ী কর্মনীতি অংশের ২য় পয়েন্টে  বলা হয়েছে যে-  ২) উদ্দেশ্য ও লক্ষ্য হাসিলের জন্য বাংলাদেশ জামাতী ইসলামী এমন কোনো উপায় ও পন্থা অবলম্বন করিবে না যাহা সততা ও বিশ্বাসপরায়নতার পরিপন্থী।  এখন প্রশ্ন দাঁড়ায় এই যে, রুকন রিক্রুট করবার যদি এই রীতি হয়, যেখানে জামাতের আকীদা কিংবা বিশ্বাসের পরিপন্থী এমন কোনো দলের সাথেই সম্পর্ক রাখা যাবেনা, সেখানে ১৯৯৬ সালে জামাত আওয়ামীলীগের সাথে তাহলে কিভাবে যুগপৎ আন্দোলন করেছে বলে কিংবা জোটবদ্ধ আন্দলোন করেছে বলে প্রকাশ করে?
  যদি তাই হয় তবে জামাতের সংবিধান অনুযায়ী ২য় অধ্যায়ের ৭ম ধারা মোতাবেক জামাত তা করতে পারে না। এবং জামাতের সংবিধানের ১ম অধ্যায়ের ৪র্থ ধারার ২ নাম্বার পয়েন্ট অনুযায়ী তারা সততা ও বিশ্বাসপরায়নতার পরীপন্থির কাজ করেছে।
   এখানে ঘটনা দুইটা। হয় জামাতের সংবিধানে যা আছে তা মিথ্যা ও কথার কথা। আর সেক্ষেত্রে সংবিধান যেখানে মিথ্যা সেখানে তাদের  সবকিছুই মিথ্যা। আর যদি সংবিধান যদি সত্য হয়, তাহলে ১৯৯৬ সালে তারা আওয়ামীলীগের সাথে যুগপৎ আন্দোলোন করে নি। কারন লীগের বিশ্বাস ও আকীদা নিশ্চয়ই জামাতের সাথে মিলে না বা এক নয়।
 আছে নাকি কোনো জামাতী সমর্থক, আমার এই কথার উত্তর দিতে  পারেন??
                            
                    