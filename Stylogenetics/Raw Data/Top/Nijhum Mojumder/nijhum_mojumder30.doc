টক শো'র সম্পূর্ণ ভিডিও



                        গত ১৯শে ডিসেম্বর এ টি এন বাংলা ইউকে তে একটি টক শোতে অংশ নেই আমি এবং আমার প্রতিপক্ষ ছিলেন জামাতের লন্ডন সমন্বয়ক জনাব নজরুল ইসলাম। অনেকেই সেই টকশো'র সম্পূর্ণ ভিডিওটি দেখতে চেয়েছেন। যারা যারা অনুষ্ঠানটি দেখতে চেয়েছেন, তাদের জন্য ইউ টিউব থেকে প্রাপ্ত  উক্ত প্রোগ্রামের ভিডিওটি আপনাদের জন্য দিচ্ছি।প্রথম, অংশঃদ্বিতীয় অংশঃতৃতীয় অংশঃএক ঘন্টা ১৫ মিনিটের অনুষ্ঠানটিতে বিজ্ঞাপন বিরতি-ই হয়েছে প্রায় ২০ থেকে ২৫ মিনিট। খুব একটা কথা বলতে পেরেছি, তা নয়। তবে এদিন যা বলতে পারিনি, সেসব তো আপনাদের সাথে ব্লগে, মন্তব্যে সব সময়ই শেয়ার করি, করেছি। তবে এই প্রোগ্রামটি উল্লেখযোগ্য কয়েকটি কারনে, সেগুলো হচ্ছে, এই অনুষ্ঠানে জামাতের প্রতিনিধি তথা নিজামীর জামাই স্বীকার করে নিয়েছেন যে,  তার দল মহান মুক্তিযুদ্ধে তাদের স্বাধীনতাবিরোধী কার্যক্রমের জন্য অনুতাপ করেন না, এবং এও বলেছেন যে, তারাই নাকি যুদ্ধাপরাধীদের বিচার করবেন। আসলেই কিছু বলার নেই। ভুল আইনের ব্যখ্যা, ঠিকমতো আইন না বুঝতে পারা এবং না বুঝবার পরেও সেগুলো নিয়ে মুচড়া-মুচড়ি করে ক্রমাগত সময় নষ্ট করা এবং পুরোনো কাসুন্দি "এই আইন আন্তর্জাতিক নয়" এর ভাঙ্গা রেকর্ড বাজানো...সব মিলিয়ে জামাতের অবস্থা যাচ্ছে তাই...বাকীটা আপনারাই দেখুন...
                    
