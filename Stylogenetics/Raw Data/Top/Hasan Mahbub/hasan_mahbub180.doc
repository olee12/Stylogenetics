দুই বখাটে বা বোকাটে

 জিমি'০৯ জিমির হাতে একটা পিস্তল
জিমির বয়স এখন চৌদ্দ,
জিমি সিগ্রেটে দেয় সুখটান
এটা রপ্ত করেছে সদ্য।
জিমি'র স্কুল ব্যাগে হার্ডকোর,
জিমি টিফিন টাইম এ ফ্রেঞ্চলিভ
জিমি সেলফোনে কথা রাত..ভোর,
জিমি প্রেমিকার মুখে দেয় জিভ।
জিমি সারারাত জেগে দিনে ঘুম
জিমি এখন বেড়োবে আড্ডায়,
জিমি কোকেনে,রাত নিঝ্‌ঝুম
ছোটে গুলশান থেকে বাড্ডায়।
জিমি খুব জোশে,লিট্‌ল গ্যাংস্টার!
জিমি ইদানিং বেচে ইয়াবা।
ওকে সামলাবে,সময় কার?                                                                
অতি ব্যস্ত ওর মা-বাবা! 
 টাকা পাঠান  ঢাকা শহরে পড়তে পাঠিয়েছেন,চারিদিকে খরচের চক্কর
এটাতো নয় নরসিংদী,
আম্মা, টাকা পাঠান জলদি।
এখানে চোখ ধাঁধাঁনো বর্ণিল আলো
চৈনিক খাবার মুখে রোচে ভালো।
ডাইনিংয়ের খাবার নয় ধন্বন্তরী,
আম্মা,টাকা পাঠান তাড়াতাড়ি।
এখানে বিকেল বেলায় মন উচাটন
নিউমার্কেটে গিয়ে কাটাই কিছুক্ষণ,
হয়তো কাউকে দিতে হবে ফ্রেন্ডশীপ কার্ড
টাকা পাঠান within October third.
দেশে আসছিনা ছুটিতে ,পড়ার যা চাপ!
(তাছাড়া ওখানকার সবটাতেই গ্রাম্যতার ছাপ)
ভাল আছি এখানেই,ভাল লাগে ঢাকা
যথাশিঘ্রী পাঠিয়ে দ্যান এই মাসের টাকা।


                    