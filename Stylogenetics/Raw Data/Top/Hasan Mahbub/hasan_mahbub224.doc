সুপ্রভাত ঢাকা

 সুপ্রভাত ঢাকা শহর,
পড়েছ স্নিগ্ধ আলোর মায়াবী পোষাক,
আঁধারের পাপ সব আপাতত তোলা থাক।
আমাকেও বেরুতে হবে কর্কশ রোদ্দুরে,
পঙ্কিল ঘাম মেখে তুমিও চলে যাবে দূরে,
একটু পরে।
"তাই প্রান ভরে দেখে নেই তোমার এ রূপ,
ক্লান্ত জীবনের কন্ঠটা যতক্ষণ রবে চুপ।"
ভোরের আজান,আর পাখীর গান
চারিদিক শুনশান।
এখনও কাঁথামুড়ি দিয়ে আছে লোভ তাই,
শূদ্ধতা ভালবাসা অফুরান।
"একটু পরেই সব মিশে যাবে কোলাহলে,
তোমার এ রূপ টাই দেখে নেই দু চোখ ভরে।"
অগ্নিঝরা এই সূর্য আর,ঝলমলে নিয়নের রঙীন আঁধার..
ধীরে খুব ধীরে হামাগুড়ি দিয়ে
পাপগুলি ঘিরে ধরে চারিধার।
"হারিয়ে যাবে তুমি খুব চেনা  আঁধারের পথ ধরে
তোমার এই রূপ তাই দেখে নেই দু চোখ ভরে।"


                    