বসুন্ধরা

 বসুন্ধরা,
তুমি বীরভোগ্যা
বসুন্ধরা,
তুমি সুন্দরী
তোমার আলতো বাঁধা অপরিপাটি খোঁপা
শ্যামলা শ্যামলা ঘাড়।
ভাঁজে ভাঁজে
অস্থির সুখ।
তোমার স্রোতের মত মেরুদন্ড,
মাংস মাংস পীঠ,
তার নীচে ,তার ওপরে , তার এপাশে, তার ওপাশে
টলটলে ভরা দীঘির
আন্দোলন।
হৃৎপিন্ড সব ভূলে রক্ত বাঁধায় ওয়ান ওয়ে রাস্তায়।
আমাকে তুমি যন্ত্রণা দিও বসুন্ধরা
আমি ঘুমুবো।
আমাকে তুমি অসুখ দিও বসুন্ধরা,
আমি ঘুমুবো।
তোমার আমবন
 জামবন
ক্ষেত খামার
চাষী চামার
তোমার মনুমেন্ট
সেন্টিমেন্ট
পেপারমিন্ট
হটডগ
মিনিফ্রক
 ডীপফ্রিজ
তার ভেতর,আরো ভেতর,আরো ভেতর
ঠান্ডা..ঠান্ডা..ঠান্ডা..ঠান্ডা
ল্যাক্টোজ!
হাহাহাহাহাহাহা!
চারিদিকে ছড়িয়ে ছিটিয়ে সুখ!
চারিদিকে বন্ধুবন্ধু মুখ!
আমাকে তুমি শত্রু দিও বসুন্ধরা,
আমি ঘুমুবো।
আমাকে তুমি যন্ত্রনা দিও বসুন্ধরা
আমি ঘুমুবো।
চারিদিকে বারণ বারণ চোখ
চারিদিকে হাসিহাসি মুখ
চারিদিকে শান্তি শান্তি ভাব
আহ!
আমাকে তুমি যুদ্ধ দিও বসুন্ধরা
আমি ঘুমুবো।
আমাকে তুমি যন্ত্রণা দিও বসুন্ধরা
আমি ঘুমুবো......
 ##শিলাজিৎ এর  অসাধারণ একটা গান।
                            
                    