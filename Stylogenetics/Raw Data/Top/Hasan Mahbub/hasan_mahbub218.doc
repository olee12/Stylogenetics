পরীতত্ব(লিরিক)

 সন্ধ্যেবেলায়,উতাল হাওয়ায়
ছাদটা যেন বাতাসপুরী।
সেই বাতাসে,ভালবেসে
এলোচুলে,একটা পরী।
সেই পরীটার বৃষ্টি হলে
 মন উচাটন
আকাশ দ্যাখে অবাক চোখে,
তার সিক্ত বসন।
আকাশ-বৃষ্টি,ঝড়ো হাওয়া
 ভীষণ প্রেমিক,
পরীর সাথে ভালবাসা 
চালাচ্ছে ঠিক!
এই পরীটার মনটা কিন্তু 
মানবিক খুব।
যখন তখন কষ্টকূপে 
দিচ্ছে সে ডুব।
কে দিয়েছে তাকে
এমন কষ্টবিলাস?
পরীতত্ব জানার এটা
বৃথা অভিলাষ।
বৃথা তো যায় অনেক কিছুই,
হিসেবী নই
তাইতো এই সস্তা লিরিক
 তোমায় শোনাবই!
পরী,তুমি ডানাচ্যূত হও,
হও মানবী,
ভালবাসার স্পর্শে তোমায়,
দাও ছুঁয়ে দি.."


                    