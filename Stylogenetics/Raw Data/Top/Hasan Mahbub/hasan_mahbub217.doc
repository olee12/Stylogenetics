অসময়

 সুখস্মৃতি হারানো দুই অকাল বৃদ্ধ
আর্টফিল্ম দেখে হন শিল্পে ঋদ্ধ।
শাবানা আজমী আর অপর্ণা সেন
উনাদের দেখে যেন ব্যাঙ্গে হাসেন!
হতাশায় ভরা এই ছোট্ট ঘরে
স্লিপিং পিলেরা আসে আড়ম্বরে।
দেরাজে রাখা বিদেশী সিগারেট,
বিষণ্ণতার ধোঁয়া দিয়ে যায় ভেট।
বৃদ্ধেরা একদা তরুণ ছিল,
স্লিপিং পিলেরা ছিল ঘুমে অচেতন।
কারা কুন্চিত চর্ম তাদের দিল?
জীবন্ত দেহে আজ মৃতেদের মন।
 #এটা লেখা বিষণ্ণ এক রাতে।আমি আর আমার কাজিন,অপর্ণা সেনের একটা কঠিন ছবি চালিয়ে দিয়ে ধূমপান করছিলাম আর ঘুমের অষুধ খাচ্ছিলাম,আর নস্টালজিয়ায় ভুগছিলাম।ছবির কিছুই মাথায় ঢোকেনি সেদিন।নিজেদের বড়ই বৃদ্ধ আর অথর্ব মনে হচ্ছিল সেদিন।কখনও সময় আসে এরকম....


                    