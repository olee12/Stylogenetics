শর্তাবলী



                        আপনি কথা বলতে পারবেননা
আপনার কথা নীতিবিরুদ্ধ
আমরা যে বড়ই নীতির কাঙাল।
আমাদের পশ্চাদ্দেশ থেকে বের করে দেখিয়ে দিতে পারি
ভদ্র সভ্য রীতিনীতির তরিকা।
আপনি প্রতিবাদ করতে পারবেননা
আমরা মুছে দেবো আপনার যাবতীয় শব্দ
কেটে দেবো জিভ
এর চেয়ে আসুন সন্ধি করি।
আপনাকে আমরা একজন ভদ্র পোষাকের শুয়োর বানিয়ে দি। 
মানবশুয়োর
টেকোমানবশুয়োর
অথবা প্রৌঢ় ,প্রোস্টেট গ্রন্থির জ্বালায় আক্রান্ত লোলূপ মানবশুয়োর
অথবা আপনাকে বাঘেরছালও পরিয়ে দিতে পারি
এইবার...
আপনার মুখনিঃসৃত লোল আমরা চেটে খাবো অনায়াসে
আপনার পুরীষ দিয়ে বানাবো উৎকৃষ্ট সার।
সেই সার আমাদের ঘরে লেপে দেবো।
রাত্তিরে দেবো সহবাস সুখে আমোদিত শীৎকার।
 

                    