প্রত্যাবর্তন

 আবার যেদিন ফিরে আসবো..
তোমাদের প্রসাধনোত্তর উচ্চ বিভবের বিদ্যুৎকামী  
উচ্ছল শহরে,
কথা দিচ্ছি
আমি চোখে বেঢপ আকারের উটকো বস্তু পরে
দৃশ্যমান 
পাপস্নান
না দেখার স্পর্ধা করবনা।
ফুসফুসে টেনে নেবো ধূলিকণার ঘ্রাণ
বিমলানন্দে কেড়ে নেবো প্রজাপতির প্রাণ।
কথা দিচ্ছি, যেদিন ফিরে আসবো,
জোনাকের শবোৎসবে  সামিল হব
কংক্রীটের কীট হয়ে কামড়ে রব
জোগাবো
অট্টালিকার 
স্পর্শবিকার।
 আমার ইতস্তত নগরস্তুতিকে
অপটু ভেবে অবজ্ঞা করনা।
আমি বহুকাল আগে নর্দমার কর্দমস্নানে পবিত্র হয়েছি
আমি বহুকাল আগে সন্তাপের সংস্থাপনা গুঁড়িয়ে দিয়েছি।  
এখন আমি সকল চেতনাস্তাবকের
অপরূপ জ্ঞানার্দ্র পায়ুপথে বিচরণ করতে পারি।
এখন আমি উপশহরের সংস্লিষ্ট ক্লিষ্ট ঊনমানবদের দেখে
শিল্প স্বমেহন সারি।
 আমার ফেরার সময় হয়েছে এবার
আমি আসছি
আমি আসছি..
কেতাদুরস্ত,চোস্ত
পিউবিক হেয়ারে আবৃত হয়ে
আমি আসছি
আমি আসছি..
উত্তপ্ত কামুক নগরীর
মেনোপজ সময়ে..
                            
                    