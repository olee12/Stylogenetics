ব্যবধান-ATR (একটা অপরিচিত ব্যান্ডের অসাধারণ একটা গান ,ইউটিউব লিংক সহ)



                        বল বিধাতা আমি একদম বুঝিনা
সবাই একসাথে হাসতে কি পারেনা?
কেন কারো চোখে আজ কান্না?
হাসি তুমি কি দেখতে চাওনা?
এ তোমার কি সৃষ্টি বলনা..
কেউ অন্ন পদদলিত করে
আর কেউ দেখ দু হাত পেতে ধরে
তাই দেখে মোর চোখের জল ঝরে
শ্রেণীবৈষম্যের কথা মনে পড়ে,
এ তোমার কি দৃষ্টি দেখনা?
"তুমি শক্তিময়,তুমি মহান,শোন,
আমার এ প্রার্থনা                       (কোরাস)
যদি তুমি চাও,তবে ঘুচে দাও
আমাদের এই ব্যবধান
নিষ্ঠুর এই ব্যবধান..."
কেউ কাপড়ের প্রতিযোগিতা করে
আর কেউ এক কাপড়ে বছর ধরে
শুধু দেহটা ঢেকে রাখার তরে
এত ব্যবধান আমাদের সংসারে
এ তোমার কি সৃষ্টি বলনা..
শীতাতপ আজ শহরে নগরে ঘরে,
তবে কেন ওরা এভাবে শীতে মরে?
এই প্রশ্নের জবাব কি আছে তোমার?
এই স্পর্ধা ক্ষমা কর আমার
এ তোমার কি দৃষ্টি দেখনা?
                                       (কোরাস রিপিট)
কত শিশু যায় স্কুল ব্যাগ কাঁধে করে
আর কত শিশু ক্ষুধা মেটানোর তরে
শ্রম দিয়ে যায় সারাটা দিন ধরে
শিশুরাও কি ওই বিভাজনে পরে?
আমাদের এই ছোট্ট খেলাঘরে
আর কতদিন চলতে এভাবে পারে?
নেই বুঝি ওদের কোন অধিকার?
এই ছিলো মোর আর্তচিৎকার
এ তোমার কি দৃষ্টি দেখোনা....
 Click This Link

                    