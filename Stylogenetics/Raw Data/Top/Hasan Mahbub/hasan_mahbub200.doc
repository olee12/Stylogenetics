সুখস্বপ্ন তোমার থাকুক..(লিরিক)

 ইদানীং তোমার ভাল না লাগা রোগ,
মনের ভেতর বৃথাই কর কিসের যোগ বিয়োগ?
ইদানীং তোমার অবিন্যস্ত চুল,
আয়না-চিরুণীকে বিদায়, ওসব চক্ষুশূল!
ইদানীং তুমি সদাবিষণ্ণ থাকো,
মিষ্টি হাসি বিলীন,শুধু কষ্ট পুষে রাখো।
ইদানীং তুমি একলা কি সব ভাবো?
আর ভেবনা, দু হাত বাড়াও, তোমায় নিয়ে যাব......
ঘুরবো এই শহরের পথে,
দামী কোন রেস্তোরাতে,
পেট পুরে খুব খাবো।
যাবে আমার সাথে?
মন খারাপের মুখোশ খুলে,
একঘেয়ে জীবনটা ভুলে,
চাও কি হারাতে?
ইদানীং তুমি হয়ে গ্যাছো চুপচাপ
আমার কথায় ক্ষুব্ধ  হয়ে, দিচ্ছ নাকি শাপ!
এবার তবে বিষাদগ্রস্ত  আমি।
সুখস্বপ্ন তোমার থাকুক,
শুভ হোক আগামী.....


                    