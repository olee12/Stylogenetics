ভালোবাসার এপাং ওপাং ঝপাং

    তোর জন্য ডেকেছি হরতাল, করেছি মানব বন্ধন,
দরকার হলে ধর্মঘট দেব, করব অনশন, 
তবু ভালোবাসা দিবি কিনা বল? 
নইলে এবার ঘরে - ঘরে যুদ্ধ হবে ,
জ্বালাও পোড়াও ভাংচুর হবে, 
বুলেটের আঘাতে ক্ষত বিক্ষত হবে, 
হৃদয় তোর; তবু ভালোবাসা দিবি কিনা বল ? 
 যখন তোর সাথে আমার প্রথম দেখা হল, 
চারিদিক মিছিলে, শ্লোগানে মুখরিত ছিল,
এবার না হয় তোর জীবনটাকেই অচল করে দিব; 
তোর হৃদয়টাকে রিমান্ডে নিয়ে করব প্রেমের খোঁজ দ্যা সার্চ ,  
শুরু হোক এবার তবে তোর আর আমার ভালোবাসার লংমার্চ ;
ভালোবাসার এপাং ওপাং ঝপাং। 
তবু জিজ্ঞাস করি ভালোবাসা দিবি কিনা বল?  
 ভালোবাসার নামে মিছে ছলনা মানিনা মানবনা,
তোর ওই রেশমি চুড়ি পরা হাতে; গণতন্ত্রের নামে মিছে 
প্রহসন মূলক  আমার হৃদয়ের গ্রেপ্তার ভুলিনাই ভুলবনা, 
ফাঁসি ফাঁসি ফাঁসি চাই, 
তবু তোর হৃদয়ের ফাঁসি চাই;  
ভালোবাসার এপাং ওপাং ঝপাং। 
তবু শেষবার বলি ভালোবাসা দিবি কিনা বল?   
   ০৪/০৪/২০১৩  


                    