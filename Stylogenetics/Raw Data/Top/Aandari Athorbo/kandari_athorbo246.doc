মানুষ মারার কারিগর আমি

    আমার কাছে জীবনের মানে হল,
অল্প কিছু টাকার কাছে বিক্রি হওয়া  
ভালোবাসা পেতে চেয়ে, চড় খাওয়া 
আমার কাছে জীবনের মানে হল,
অফিসের বসকে তেল দেওয়া 
ইলিশ মাছ খেতে চেয়ে, ঘুষ খাওয়া 
মানুষ মারার কারিগর আমি,
আমাকে তোমরা প্রণাম কর। 
 আমার আদর পেতে হলে, 
টাকা লাগবে-অনেক টাকা
আমাকে তুমি কুকুর বল, 
কামড়ে দেব তোমার পায়ে;
এমন কামড় দেব-
ভালোবাসা কারে বলে; বুঝবে তবে তুমি।
 নষ্ট আমি, ভণ্ড আমি, 
আমাকে তোমরা রাজাকার বল;
দেশ বেচব, মানুষ বেচব 
মানুষ মারার কারিগর আমি,
আমাকে তোমরা প্রণাম কর। 
 আমার কাছে জীবনের মানে হল,
শীশার টানে মাতাল হওয়া 
একটি সেতু গড়ব বোলে, প্রমোদ গোনা 
আমার কাছে জীবনের মানে হল, 
ইয়াবা খেয়ে মিছে সুখ পাওয়া 
দেশ গড়ার হরতাল বোলে, অস্ত্র কেনা 
মানুষ মারার কারিগর আমি,
আমাকে তোমরা প্রণাম কর।
 আমার সন্তান হতে হলে,
মরতে হবে- লড়তে হবে
আমাকে তুমি মানুষ বল,
মানুষ হবার যোগ্য আমি নই;
এমন মানুষ হব-
জীবনের মানে কারে বলে, বুঝবে তবে তুমি।
 নেতা আমি, জনতা আমি,
আমাকে তোমরা দেশ প্রেমিক বল;
দেশ গোড়ব, যুদ্ধ করব
মানুষ মারার কারিগর আমি,
আমাকে তোমরা প্রণাম কর। 
 জীবনের মানে বোঝা কোন সহজ কবিতা নয়;
তবু আমার কাছে জীবনের মানে হল,
মানুষ মারার কারিগর আমি। 


                    