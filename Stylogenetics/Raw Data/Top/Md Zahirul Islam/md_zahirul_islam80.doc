ব্রিটেনে ইসলাম গ্রহণের হার এক দশকে দ্বিগুণ



                        ভাল একটি খবর। আমরা যারা জন্মসূত্রে মুসলমান তাদের এদের কাছ থেকে অনেক কিছু শেখার আছে। ব্লগের ইসলাম বিদ্বেষীদেরও অনেক কিছু বোঝার আছে যে সত্য ও সুন্দরের জয় কে যত অপচেষ্টাই করা হোক না কেন রোখা যাবে না।এবার খবরটি দেখুন প্রথম আলোর বরাতে।ব্রিটেনে ইসলামধর্ম গ্রহণের হার দ্রুত বাড়ছে। গত এক দশকে দেশটিতে ধর্মান্তরিত মুসলিমের সংখ্যা প্রায় দ্বিগুণ হয়েছে। ফেইথ ম্যাটারস নামের একটি প্রতিষ্ঠানের সাম্প্রতিক এক গবেষণা থেকে এ কথা জানা গেছে।ব্রিটেনে ধর্মান্তরিত হওয়ার হার বের করা বেশ কঠিন। কেননা, আদমশুমারিতে ধর্মান্তরিত নাগরিকদের পরিচয় আলাদাভাবে উল্লেখ থাকে না। আগের হিসাব অনুযায়ী ধর্মান্তরিত মুসলিমের সংখ্যা ১৪ থেকে ২৫ হাজার। তবে ফেইথ ম্যাটারসের হিসাব অনুযায়ী, এই সংখ্যা এক লাখ ছাড়িয়ে গেছে এবং প্রতিবছর প্রায় পাঁচ হাজার মানুষ ইসলামধর্ম গ্রহণ করছেন।গবেষণা তথ্যমতে, ইসলামধর্ম গ্রহণকারীদের মধ্যে প্রায় দুই-তৃতীয়াংশ নারী, ৭০ শতাংশের বেশি শ্বেতাঙ্গ এবং তাঁদের গড় বয়স ২৭ বছর।স্কটল্যান্ডে ২০০১ সালের আদমশুমারির তথ্যের ভিত্তিতে এই গবেষণা চালানো হয়েছে। এ ক্ষেত্রে গবেষকেরা লোকজনকে জিজ্ঞাসা করে জেনেছেন যে কোন ধর্মে তাঁদের জন্ম। উত্তরের সঙ্গে আদমশুমারির তথ্য মিলিয়ে ইসলামধর্ম গ্রহণের বিষয়টি নির্ধারণ করা হয়েছে। পরে স্কটল্যান্ডের ওই তথ্যকে পুরো ব্রিটেনের ওপর আরোপ করা হয়েছে। এর ভিত্তিতে পাওয়া যায়, ২০০১ সালে ব্রিটেনে মোট ৬০ হাজার ৬৯৯ জন ধর্মান্তরিত মুসলিম ছিলেন।এরপর গবেষকেরা বিভিন্ন মসজিদে জরিপ করে বের করার চেষ্টা করেন যে গত এক বছরে কতজন নতুন করে ইসলামধর্ম গ্রহণ করেছেন। সে হিসাবে রাজধানী লন্ডনে গত এক বছরে ইসলামধর্ম গ্রহণ করেছেন প্রায় এক হাজার ৪০০ জন। এর ভিত্তিতে গড় হিসাব করে সারা দেশে এক বছরে ইসলামধর্ম গ্রহণের হার দাঁড়ায় পাঁচ হাজার ২০০ জন।সে তুলনায় জার্মানি ও ফ্রান্সে প্রতিবছর ইসলামধর্ম গ্রহণকারীর সংখ্যা প্রায় চার হাজার।ফেইথ ম্যাটারসের পরিচালক ফাইয়াজ মুঘল জানিয়েছেন, ইসলামধর্ম গ্রহণকারীর সঠিক হিসাব নির্ণয় করা বড়ই দুরূহ ব্যাপার। তিনি বলেন, ‘আদমশুমারির তথ্য, স্থানীয় কর্তৃপক্ষ ও মসজিদগুলোতে জরিপের মাধ্যমে চেষ্টা করা হয়েছে যতটা সম্ভব সঠিক সংখ্যা জানার।গত বছর ব্রিটেনের সাবেক প্রধানমন্ত্রী টনি ব্লেয়ারের স্ত্রীর বোন লরেন বুথ ইসলামধর্ম গ্রহণের ঘোষণা দেন। তখন বিষয়টি নিয়ে বেশ আলোচনা হয়। টাইমস অব ইন্ডিয়া, ডেইলি মেইল।
                    
