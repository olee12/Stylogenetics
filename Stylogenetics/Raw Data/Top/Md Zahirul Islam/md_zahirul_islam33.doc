প্রতারণার যত কৌশল... আজকের অভিজ্ঞতা...

  গত রাতে তারাবী পড়ে এসে ল্যাপটপ অন করে cellbazaar.com এ ঢুকলাম। আসলে কয়েক দিন ধরেই ঘুরছি, একটা মোবাইল কিনতে চাচ্ছি। 
 স্যামসাং গ্যালাক্সী S III টা পছন্দের তালিকায় আছে। তাই ঘুরে ফিরে কয়েক দিন ওটার দাম দেখছিলাম। বিভিন্ন জন যেসব পোস্ট করছেন, সেখানে ঐ ফোনটার দাম ৪৫ থেকে ৫৫ হাজার এর মধ্যে ছিল। 
 হঠাৎ দেখি এক ভদ্রলোক দু’টো পোস্ট দিয়েছে, স্যামসাং গ্যালাক্সী S III, দাম মাত্র ৩২,০০০ টাকা ! লেখা ব্র্যান্ড নিউ, ইউকে থেকে আসা। আর বিক্রির জায়গা “রাজবাড়ী” জেলা। নীচে মোবাইল নম্বর দেয়া, ০১৭৬৫৬৭২২৩২।
 কল দিলাম। 
বললাম, “"ভাই, গ্যালাক্সী এস থ্রি তো সবাই দিচ্ছে ৫০,০০০ টাকা দাম, আপনার এই সেটগুলোর দাম এত কম কেন, কোন সমস্যা আছে নাকি ?”"
উত্তরে বলে, “"ভাই, ইউকেতে স্যামসাং এ আমার বড় ভাই কাজ করে, তাই আমি অনেক কম এ দিতে পারি।“ "
“"কিন্তু ভাই, আমিতো ঢাকায়, আর আপনিতো রাজবাড়ীতে, কিভাবে দেখতে পারি বা কিভাবে পেতে পারি।“"
“"ঢাকায় আপনি একটা উপায়ে পেতে পারেন, আমার বেশ কিছু সেট উত্তরা’র এস এ পরিবহনে দেয়া আছে। আপনি সেখানে গিয়ে টাকা দিয়ে সেট নিতে পারেন।“"
“"তাই নাকি, আমিওতো উত্তরাতেই থাকি। আচ্ছা, কালকে তাহলে আমি ওখানে গিয়ে আপনাকে কল দিব। আমি সেটটা দেখে কিনতে চাচ্ছি।“"
“"ভাই, আপনি ওখানে গিয়ে কিন্তু সেট দেখতে পারবেন না। এসএ পরিবহণের ওরা আপনাকে দেখতে দিবে না। আপনি টাকা পে করলে আমি বলে দিব ওরা সেট দিয়ে দিবে।“"
“"ঠিক আছে ভাই, আমি কালকে সকালে আপনাকে ফোন দিয়ে তারপর এস এ পরিবহনে’র অফিসে যাব।“"
"“আপনার আর কোন সেট লাগবে না? আইফোন 4S আছে, ২৭,০০০ টাকা”।"
আমারতো আক্কেল গুড়ুম, বলে কি, ৫০~৬০ হাজার টাকার আইফোন মাত্র ২৭,০০০ টাকা !!  বললাম, "“ভাই, আগে এস থ্রি দেখি, তারপরে না হয় অন্য কিছু ভাবব।“"
 ১৮ আগস্ট, ২০১২ (আজ সকাল)  সকাল সোয়া নয়টায় ফোন দিলাম। দু’বার ফোন ব্যস্ত পেলাম। সাড়ে নয়টায় চার বার ফোন দিলাম, ধরে না। আরো পনের মিনিট পর ফোন দিলাম, এবার ধরল।
 “"ভাই, আমি এস এ পরিবহনের অফিসে যাচ্ছি, আপনি একটু বলে দেন, যাতে আমাকে অন্ততঃ ফোনের প্যাকেট দেখায়।“"
ফোন বিক্রেতা বলছে, “" ভাই, আপনি এভাবে গেলে হবে না। ফোনের দাম ৩২,০০০ টাকা প্রথমে বিকাশ করে আমাকে পাঠাতে হবে। এরপর আমি বলে দিলে ওরা সেট দিয়ে দিবে।“"
বললাম,” "ভাই, জিনিস একেবারে না দেখে আমি কিভাবে টাকা দেই?”"
“"আমি আপনার জন্য যেটা করতে পারি, আপনি ২০,০০০ টাকা অগ্রিম বিকাশ করেন, সেট হাতে পেয়ে বাকি টাকা পাঠাতে পারেন। এই সিস্টেমে আমি বহু সেট বিক্রি করেছি।“ "
 আমি এস এ পরিবহনের অফিসে উপস্থিত হলাম। 
বললাম, "ভাই ইন্টারনেটে এক লোক বিজ্ঞাপন দিয়েছেন, মোবাইল ফোন সেট বিক্রি করবে। মাল নাকি আপনাদের এখানে পাঠানো আছে। আমাকে কি দেখানো যায়, উনি বলে দিলে?"
কর্তব্যরত ব্যক্তির উত্তর, “"ভাই, এ ধরণের Conditional delivery শুধুমাত্র খুব বিশ্বস্ত লোক ছাড়া আর কারো কাছ থেকে নেয়া উচিত না। অনেক সময় দেখা যায়, টাকা দিয়ে এসেছেন, এরপর পার্সেল খুলে দেখা যায় ইটের টুকরা পাওয়া যায়।“  "
 আমি যা বোঝার বুঝে গেলাম। কিছু বাজার সদাই করার ছিল, সেদিকে হাটা দিলাম। 
 সকাল ১১:২৩, উত্তরার রবীন্দ্র সরণি ধরে আমি হাটছি। ০১৭৬৫৬৭২২৩২ থেকে একটা কল এল। নাম বলেছিল রাজু, সেইভ করা ছিল নাম্বারটা।
 “"বস, কি অবস্থা? টাকা বিকাশ করছেন?”" (এখন আমি তার বস !!)  “"না ভাই, এভাবে সেট না দেখে আমি কোন মোবাইল কিনব না।“"
“"ওহ আচ্ছা।“" ওপাশ থেকে হতাশ গলার উত্তর।
আমি এদিকে মনে মনে হাসছি, “আহারে ঈদের আগে বেচারার একটা শিকার ছুটে গেল।“   বাসায় এসে সেল বাজার ওয়েব সাইট চেক করলাম। তার সেই বিজ্ঞাপনগুলোও আর নেই... 
                            
                    