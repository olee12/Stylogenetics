পুরাই পাংখা !! অভিনন্দন শাওন ও মিলি ভাবী 

গতকাল ফেইসবুকে ঢোকা হয় নি। খুব ক্লান্ত ছিলাম। আজ ফেইসবুকে ঢুকে নীড় পাতায় একটা এলবাম খুলে দেখি পুরা পাংখা ঘটনা ! আমার গ্রামীনফোনের সাবেক কলিগ শাওন এর সাথে অভিনেত্রী ও প্রতিভাবান চলচ্চিত্র নায়িকা ফারহানা মিলির বাগদানের ছবি !! অভিনন্দন শাওণ ও মিলি ভাবী!  সত্যি অনেক বেশী অবাক হয়েছি এবং অনেক বেশী উচ্ছ্বসিত হয়েছি!! শাওনের ফেইসবুকে পরিবর্তিত সম্পর্ক অবস্থাতে একজন মন্তব্য করেছেন "পুরাই তব্দা খাইয়া গেলাম"  সত্যি কথা বলতে আমার অবস্থাও অনেকটা এমনই !! ছবিতে একজন মন্তব্য করেছে, "ওয়াও, ভাবীতো দেখতে মনপুরা'র নায়িকা'র মত !!" শাওনের উত্তর, " হ্যা, অনেক মিল আছে"   শাওন, তোমাদের দেখে আমিও সত্যি অনেক অনেক আনন্দ পেলাম। যাইহোক ওদের সুখী দাম্পত্য জীবন কামনা করছি। আজকে বাংলাদেশ প্রতিদিন এ ওদের নিয়ে রিপোর্ট করেছে, আপনাদের অবগতির জন্য সেটা এখানে পেস্ট করে দিলাম। ফারহানা মিলির বাগদানঅভিনেত্রী ফারহানা মিলি বিয়ের পিঁড়িতে বসতে যাচ্ছেন। আগামী ৪ জুন তিনি বিবাহবন্ধনে আবদ্ধ হবেন। শুক্রবার ঢাকার ধানমণ্ডির স্থানীয় একটি চাইনিজ রেস্টুরেন্টে ফারহানা মিলি ও তার হবু বর রাশিদুল ইসলাম শাওনের বাগদান সম্পন্ন হয়। উভয় পক্ষের শতাধিক আত্মীয়-স্বজনের উপস্থিতিতে একেবারেই ঘরোয়া আয়োজনে মিলি ও শাওনের বাগদান সম্পন্ন হয়েছে। এ সময় বিয়ের আনুষ্ঠানিক তারিখ ঘোষণা করা হয়। বাগদান অনুষ্ঠানে মিডিয়ার কেউই উপস্থিত ছিলেন না। মা-বাবার পছন্দের পাত্রকেই নিজের জীবনসঙ্গী হিসেবে ফারহানা মিলি বেছে নিয়েছেন। দুই মাস ধরে উভয় পরিবারের মধ্যে নানা কথাবার্তার এক পর্যায়ে ফারহানা মিলি ও রাশিদুল ইসলাম শাওনের বিয়ের দিন-তারিখ চূড়ান্ত করা হয়। অবশ্য বিয়ের আগের দিনই তাদের কাবিন সম্পন্ন হবে বলে জানিয়েছেন ফারহানা মিলির বাবা মো. আফতাবুজ্জামান। মিডিয়াতে ফারহানা মিলির অভিষেক নাটকে অভিনয়ের মধ্য দিয়ে হলেও পরে তিনি বেশ কয়েকটি বিজ্ঞাপনে মডেল হয়েছিলেন। গিয়াসউদ্দিন সেলিম পরিচালিত 'মনপুরা' ছবিতে পরী চরিত্রে অভিনয় তাকে এনে দেয় তারকাখ্যাতি। এরপর তিনি বেশকিছু ধারাবাহিক ও খণ্ড নাটকে অভিনয় করেছেন। যার মধ্যে উল্লেখযোগ্য হচ্ছে_ 'অপরাহ্নের গল্প', 'আয়েশার ইতিকথা', 'চা অথবা কফি', 'একজন মেকাপম্যান অথবা নীরবতার গল্প', 'স্বপ্ন ফিরেছে বাড়ি', 'পরীর কথা' ইত্যাদি। এ মুহূর্তে মিলি দুটি ধারাবাহিক নাটকে কাজ করছেন। একটি গোলাম সোহরাব দোদুলের 'সবুজ নক্ষত্র' অন্যটি সুমন আনোয়ারের 'দূর পাহাড়ের বাতাসেরা'। মিলির হবু স্বামী রাশিদুল ইসলাম শাওনের গ্রামের বাড়ি মাগুরায় হলেও তার পুরো পরিবার এখন চট্টগ্রামে স্থায়ীভাবে বসবাস করছে। শাওন ২০০৫ সালে কম্পিউটার সায়েন্স অ্যান্ড ইঞ্জিনিয়ারিং বিষয়ে বাংলাদেশ প্রকৌশল বিশ্ববিদ্যালয় [বুয়েট] থেকে গ্রাজুয়েশন সম্পন্ন করেন। বর্তমানে তিনি এরিকসন-এ সার্ভিসেস ইঞ্জিনিয়ার হিসেবে কর্মরত। ফারহানা মিলি তার নতুন জীবন নিয়ে সবার কাছে দোয়া চেয়েছেন।সূত্রঃ এখানে

