স্যালুট টু ইউ, ওয়ারিয়র আসিফ



                        আজকে বাংলানিউজ২৪ এ ফজলুল বারীর এই ব্লগের শিরোনামে উল্লেখ লেখাটি  পড়লাম, জানতে পারলাম বিস্তারিত, আমাদের প্রতিভাবান সহব্লগার আসিফ মহিউদ্দিনের সাথে পুলিশের অন্যায় আচরণের ব্যাপারে। দুঃখজনক ঘটনা এবং অবশ্যই তাদের ন্যায় সংগত এই আন্দোলনের সাথে পূর্ণ সমর্থন ব্যাক্ত করছি। নিজে সমাবেশে যেতে পারিনি কিন্তু যারা সেখানে তাদের প্রতিবাদী ভূমিকা রেখেছেন তাদের সবার জন্য অনেক অনেক শ্রদ্ধা।ওই লেখাটিতে আমি একটি মন্তব্য করেছিলামঃধন্যবাদ লেখক আপনার এই লেখার জন্য।তাকে যে কারণে পুলিশ ধরে নিয়ে গেছে সেটার তীব্র প্রতিবাদ আমিও করছি। সরকারের উচিত হয় নি এ ধরণের কাজ করা।কিন্তু, আপনি কি জানেন, এই আসিফ মহিউদ্দিন এবং তার সহযোগীরা নিজেদের নাস্তিক দাবী করে আল্লাহ, তার রাসূল (সঃ) এবং ইসলামকে নিয়ে যা তা লিখে যাচ্ছে ব্লগে? তারা অত্যন্ত কুরুচিপূর্ণ ভাষা ব্যবহার করে ইসলামকে প্রতিনিয়ত অবমাননা করে যাচ্ছে এবং মুসলিমদের ধর্মীয় অনুভূতিকে আঘাত করে যাচ্ছে। তারা প্রতিনিয়ত ইসলামের অপব্যাখ্যার মাধ্যমে মানুষকে বিভ্রান্ত করার চেষ্টা চালিয়ে যাচ্ছে।আপনার কি মনে হয়, নাস্তিকতা, তথাকথিক প্রগতিশীলতা মানে কি ধর্মহীনতা? ধর্ম কি মানুষকে খারাপের পথে ডাকে? বলা যেতে পারে কিছু লোকের অপব্যাখ্যার কারণে অনেক ধর্মীয় বিধাণ নিয়ে মানুষের ভুল বোঝাবোঝি থাকতে পারে। কিন্তু ব্লগে এরা যা করে যাচ্ছে সেটার জন্য কি আপনার মনে হয় না এদের বিচারের কাঠগড়ায় দাড় করানো উচিত? আরেক পাঠক তার মন্তব্যে লিখেছিলেনঃএরা এভাবেই প্রতিবাদের ভাষাকে স্তব্ধ করে দিতে চায় বারেবারে। তবে প্রতিবাদের ভাষা ঠিকই সব মেঘ সরিয়ে আলোর সূর্য ছিনিয়ে আনবে। আর Muhammad Jahirul Islam এর লেখার বিষয়ে বলবো, অল্প দর্শন জ্ঞান মানুষকে নাস্তিক বানায়, অধিক জ্ঞান ধর্মভীরূ করে তোলে। তবে শিক্ষার্থীদের নায্য দাবী আদায়ের আন্দোলনে তাদের নেতৃত্ব সমর্থন করা উচিৎ এবং এজন্য তারা প্রশংসার দাবীদার। ব্লগে আস্তিক নাস্তিক ক্যাচালতো খুব নিয়মিত ব্যাপার। আসিফ এর মধ্যে একজন প্রতিভাবান নাস্তিক যিনি যুক্তি দিয়েই কথা বলেন। আমি শুধু একটা ব্যাপারই ভাবি, যদি তিনি তার মেধা আরেকটু ভালভাবে ব্যবহার করতে পারতেন ! তিনি খুব ভালভাবেই জানেন, তিনি এবং তার সমমনা নাস্তিকরা যেসব ব্যাপারের অপব্যাখ্যা করে ইসলাম, আল্লাহ এবং তার রাসূল মুহাম্মদ (সঃ) কে হেয় প্রতিপন্ন করতে চান, তার উত্তর যদি তাদের সত্যি জানার ইচ্ছে থাকত, তবে তারা অবশ্যই কোন আলেমের কাছে গিয়েই তার উত্তর জানার চেষ্টা করতেন। তারা এও জানেন, এই পৃথিবীতে, শুধু বাংলাদেশেই নয়, অনেক আলেম আছেন, অনেক বিশ্ববিদ্যালয় আছে যেখানে তাদের সব প্রশ্নের উত্তর আছে। কিন্তু তারা জেনে শুনেই সেখানে যান না। আর নাস্তিকদের মধ্যে যেই দু’'এক জন মেধাবী আছেন, তারা এভাবেই ইসলামের অপব্যাখ্যা আর আপত্তিকর ভাষায় পোস্ট দিয়ে তাদের মূল্যবান মেধারই অপচয় করছেন। এই কথাটি আগেও বলেছি, আরো অনেকেই বলেছেন, ব্লগ ইসলাম সম্পর্কে পূর্ণাংগ ধারণা পাবার জায়গা নয়। ইসলাম একটি পূর্ণাংগ জীবন বিধান, সেই জীবন বিধান পরিপূর্ণভাবে বোঝার প্ল্যাটফর্ম ব্লগ নয়। এখানে একটি কথা প্রণিধানযোগ্য, আল্লাহর অস্তিত্বকে বিনা শর্তে, বিনা যুক্তিতে বিশ্বাস করার নামই হল ঈমান বা বিশ্বাস ! এখানে প্রমাণ খোজার কোন অবকাশ নেই যদিও বিচক্ষণ ব্যাক্তি যদি দুনিয়ার নিদর্শনগুলো একটু মনযোগ দিয়ে দেখেন তবে তারা সহজেই সৃষ্টিকর্তার অস্তিত্ব টের পাবেন। কেবল মাত্র আল্লাহ এবং তার রাসূল(সঃ) এর উপর বিশ্বাস করতে পারলেই ইসলামের বাকী বিষয়গুলো বোঝার আগ্রহ আসবে। আসিফ এবং তার সহযোগী নাস্তিকদের বলছি, আপনারা আপনাদের মেধার অপচয় না করে তার সঠিক ব্যবহার করুন। ইসলাম নিয়ে যদি আপনারা একেবারেই কোন আগ্রহ না পান তবে আপনাদের নাস্তিক্যবাদ প্রচার করুন ইসলামকে আঘাত না করেই। বিচক্ষণ ব্যাক্তি ঠিকই তার পথ বেছে নেবে।আপনারা, নাস্তিকরা সাধারণ মানুষকে ভুল বুঝিয়ে পথভ্রষ্ট করার চেষ্টায় লিপ্ত আছেন। আপনার প্রচুর মেধা খাটান, আমি আপনাদের পোস্টগুলো দেখে বুঝতে পারি। একটাই অনুরোধ থাকল এভাবে মেধা এবং সময়ের অপচয় করবেন না। দেখুন, আমাদের সৃষ্টিকর্তা আল্লাহ ঠিকই জানেন, মানুষের সামনে পথভ্রষ্ট হওয়ার অনেক উপকরণ থাকবে। তাই দেখুন, তিনি আমাদের শিখিয়ে দিয়েছেন একটি দোয়া (সূরা ফাতিহা) যেটা আমাদের নামাযের প্রত্যেক রাকাতে অবশ্যই পড়তে হয়ঃ৬) اهدِنَــــا الصِّرَاطَ المُستَقِيمَ আমাদেরকে সরল পথ দেখাও, Guide us to the Straight Way৭) صِرَاطَ الَّذِينَ أَنعَمتَ عَلَيهِمْ غَيرِ المَغضُوبِ عَلَيهِمْ وَلاَ الضَّالِّينَ সে সমস্ত লোকের পথ, যাদেরকে তুমি নেয়ামত দান করেছ। তাদের পথ নয়, যাদের প্রতি তোমার গজব নাযিল হয়েছে এবং যারা পথভ্রষ্ট হয়েছে। The Way of those on whom You have bestowed Your Grace , not (the way) of those who earned Your Anger (such as the Jews), nor of those who went astray (such as the Christians).আখিরাতে যদি বিশ্বাস নাও করেন, কিন্তু এইটুকু বলতে পারি, মুসলমানদের ধর্মীয় অনুভূতিতে আঘাত করে আপনারা ইতোমধ্যেই যথেষ্ট অন্যায় করেছেন। সঠিক পথে আসুন, নাস্তিক্যবাদের সৌন্দর্য আমাদের সামনে তুলে ধরুন, অন্যান্য মানুষের বিশ্বাসে আঘাত না করে, অন্যথায় আশা করি আবারো একদিন আইনের কাঠগড়ায় আরো বিশ্রীভাবে আপনারা দাঁড়াবেন এবং আপনাদের জন্য কোন সহানুভূতি থাকবে না।
                    
