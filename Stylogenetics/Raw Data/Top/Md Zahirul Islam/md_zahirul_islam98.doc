আজ আমি জেনারেল হলাম !! 



                        আজ জেনারেল হলাম। ভাবতেই ভাল লাগছে আমি আজ জেনারেল !!  তার মানে পেশাগত জীবনে প্রায় শেষ পর্যায়ে চলে এসেছি। কারণ, বাংলাদেশেতো বোধহয় ফিল্ড মার্শাল হওয়ার সুযোগ নেই!!  যাইহোক, একটা মিথ্যাচারের প্রতিবাদ করতে গিয়েই এই পদোন্নতি !!   এইতো সেদিন সেকন্ড লেফট্যান্যান্ট হিসেবে জয়েন করেছিলাম। দেশের জন্য কত জায়গায়ই না ঘুরে বেরিয়েছি, এমনকি দেশের বাইরেও দেশের ভাবমূর্তি উজ্জ্বল রাখতে সদা সচেষ্ট ছিলাম। দেখতে দেখতে কঠিন গোয়েন্দা নজরদারী পেরিয়ে আজ  আমি জেনারেল। বুঝতে পারি, অবসরে যাওয়ার সময় এসেছে।কিন্তু বলার যে ছিল অনেক কিছু !  ঠিক করেছি, অবসরে যাওয়ার আগে যে করেই হোক আমার ঘুরে বেড়ানোর অভিজ্ঞতাগুলো অন্তত শেয়ার করে যাব। এই পৃথিবী অপার সৌন্দর্য আর অভিজ্ঞতায় ভরপুর একটি জায়গা। এই ছোট্ট জীবনে ঘরে না বসে থেকে সাধ্যের মধ্যে যে যতটুকি পারি পৃথিবীটাকে দেখে নেই একবার ...   আমাদের সমাজে কতই না নিয়ম কানুন। কিন্তু সবার উপরে একটা কথাই সত্য, “"Might is Right"”। সংবিধান পড়লাম একটু আগে। কতই না নিয়ম কানুন। কয়জনই বা মানে? কিন্তু সবার জন্য বিচার কি সমান? দেখুন না কত জন কত সুন্দরভাবে গালিগালাজ করে যাচ্ছে, কিন্তু তারা কিন্তু বহাল তবিয়তেই ঘুরে বেড়াচ্ছে এই মাটিতে।
 সংবিধানে লেখা আছে, যদি কারো বক্তব্যে কিংবা ছবিতে ব্যক্তি আক্রমণ, হয়রানিমূলক, কুৎসা রটনামূলক, অশ্লীলতা, কুরুচিপূর্ণ, আপত্তিকর, গালিগালাজ এবং পর্ণগ্রাফি সম্বলিত বক্তব্য কিংবা বিষয় থাকে তাহলে তাকে দেশ থেকে বের করে দেয়া হবে। একটু খুজে দেখুন, আমাদের কয়জনের বক্তব্যে  এসব নাই?  কিন্তু, তারা কিন্তু ঠিকই বুক ফুলিয়ে বক্তব্য দিয়ে বেড়াচ্ছে। যাইহোক, মোদ্দা কথা হল, এটা বাংলাদেশ !!! এই দেশে সবই সম্ভব। কেউ যখন কুৎসা রটনা করে তখন তার কিছু হয় না, প্রতিবাদ করলেই দোষ !!
 যাবার আগে, বিশেষজ্ঞদের কাছে একটা প্রশ্ন, কেউ কি বলতে পারেন, জেনারেল হলে কি কি বাড়তি সুবিধা পাওয়া যায়??  সার্ভিস রুল দেখে আমি ঠিক বুঝতে পারলাম না। 
                            
                    