বাংলাদেশী পত্রিকার সম্পাদকেরা, একটু লাগাম টানুন দয়া করে....



                        যেই বিষয়টি নিয়ে উদ্বেগের কথা জানাতে এই পোস্ট দিচ্ছি, সে ব্যাপারে আমাদের একজন ব্লগার ইতোপূর্বেই দুটো গবেষণামূলক পোস্ট দিয়েছিলেন। তার কাজটা ছিল খুবই বুদ্ধিদীপ্ত। সেটা হল, আমাদের দৈনিক পত্রিকাগুলোতে বলা যায় প্রায় পর্ণ জাতীয় ছবি ছাপার ব্যাপার নিয়ে!! আমার এই মুহূর্তে মনে পড়ছে না সেই ব্লগারের নামটি। কিন্তু ওনার সেই ব্লগের বক্তব্য একটি অনলাইন পত্রিকায়ও ছাপা হয়েছিল। ওনার প্রথম ব্লগটিতে উনি বিভিন্ন পত্রিকায় ছাপা অশ্লীল ছবিগুলো তুলে দিয়েছিলেন। তাতে তিনি অনেক মাইনাস পেয়েছিলেন এবং পেয়েছিলেন ব্লগারদের ধিক্কার। পরের পোস্টেই তিনি আসল কথা বলেছিলেন, যে ছবিগুলো সবই বাংলাদেশের কোন না কোন দৈনিক পত্রিকায় ছাপা ছবি। যারা তার প্রথম পোস্টে মাইনাস ও ধিক্কার দিয়েছিলেন, তারাই প্রকৃতপক্ষে সঠিক চেতনার অধিকারী এবং তিনি সেই চেতনাটাকেই জাগিয়ে তুলতে এবং কাজে লাগাতে চেয়েছিলেন।
 কিন্তু, মনে হচ্ছে আমাদের পত্রিকাগুলোর সম্পাদকদের এখনো টনক নড়ে নি বা সেই প্রতিবাদ এখনো তাদের দৃষ্টিগোচর হয়নি!
 আজকে প্রথম আলোর মত সর্বাধিক প্রচারিত দৈনিকে এই দুটো ছবি পেলামঃ
 অশ্লীলতার দায়ে ছবিগুলো সরিয়ে দিলাম। নিজের কাছেও দেখতে খুব একটা ভাল লাগছিল না।  একটি বাড়িতে দৈনিক পত্রিকা বাবা, মা ভাই, বোন থেকে শুরু করে পরিবারের সব বয়সের সদস্যরাই পড়ে থাকেন। আমার মনে হয়, আমাদের সমাজ ব্যাবস্থা এখনো এতটা আধুনিক বা উদার হয়ে যায় নি যে এই ধরণের ছবি পত্রিকায় ছাপাতে হবে ! বিশেষ করে এই দেশের সংখ্যাগরিষ্ঠ মানুষ মুসলিম। আমার মনে হয় না অন্য ধর্মাবলম্বীরাও এই ধরণের ছবিগুলো পরিবারের সবাইকে নিয়ে দেখতে স্বস্তি বোধ করবেন না। পত্রিকার সম্পাদকদের আমার মতে কিছু ছাপানোর আগে ধর্মীয় ও সামাজিক মূল্যবোধের দিকে নজর দেয়া উচিত। সংবাদপত্রকে যদ্দুর জানি, সমাজের দর্পণ বলা হয়। আমরা কি আমাদের সমাজের এই ধরণের দর্পণ কেউ আশা করি?
 ব্লগের সাংবাদিক ভাইয়েরা আমাদের এই কথাগুলো জায়গামত পৌছে দেবেন আশা করি।
                            
                    