ডঃ জাকির নায়েকের যুক্তরাজ্যে প্রবেশ নিষিদ্ধ সম্পর্কে....



                        প্রথমেই সবাইকে অনেক শুভেচ্ছা জানাচ্ছি। আশা করি আপনারা ভাল আছেন। প্রচুর মাইনাস পাওয়ার প্রত্যাশা নিয়ে এই পোস্টটি দিচ্ছি। কেউ কেউ হয়ত বলে ফেলবেন, আমি ডঃ জাকির নায়েকের পেইড ব্লগার। তারপরেও এই পোস্টটা দেয়ার উদ্দেশ্য হল, আমি মনে করি মানুষকে সত্যটা জানতে সাহায্য করা উচিৎ।আজকে জুমার নামাযের পর অনেকক্ষণ Peace TV দেখলাম। আসলে আমি আগে এক ব্লগারের একটা পোস্ট দেখেছিলাম, ডঃ জাকির নায়েককে যুক্তরাজ্যে ব্যান করা হয়েছে। অনেকেই তাতে খুশি হয়েছে। কিন্তু ঠিক কি কারণে তাকে ব্যান করা হয়েছে সেটা বুঝতে পারিনি। আজ ডঃ নায়েকের কয়েকটা সাক্ষাৎকার দেখে পরিষ্কার হলাম ঘটনাটা কি। ব্রিটিশ হোম সেক্রেটারী "থেরেসা মে" ডঃ নায়েককে যেই চিঠিটি পাঠিয়েছিলেন এবং তাতে তার যে চারটি বক্তব্যকে উদ্দৃত করা হয়েছে, সেগুলোর বিস্তারিত ব্যাখ্যা তিনি দিয়েছেন। আগ্রহীরা Peace TV টিউন করে দেখে নিতে পারেন তার সাক্ষাৎকার যেটা মোটামুটি ঘন ঘনই দেখান হচ্ছে।যেটা বুঝলাম, ব্রিটিশ হোম সেক্রেটারী তাকে যেভাবে misquote করেছেন এবং out of context  quote করেছেন, সেটার উদাহরণ দেয়া যায় এভাবে, ধরুন একজনের নাম, শেখ মুসা ইব্রাহীম। আর আপনাকে যখন জিজ্ঞেস করা হল, আপনি তার নামটা বললেন, "ওর নাম শেখ মুসা"। আপনি কিন্তু জানেন, কাগজে তার নাম লেখা আছে শেখ মুসা ইব্রাহীম, তারপরেও ইচ্ছা করেই ম্যানিপুলেট করে বললেন, তার নাম শেখ মুসা। বাকিটুকু চেপে গেলেন। ঠিক এই ধরনের খোড়া যুক্তিতেই ডঃ নায়েককে যুক্তরাজ্যে ব্যান করা হয়েছে, তার বক্তব্যের অসম্পূর্ণ উস্থাপন বা অপব্যাখ্যা করে। ব্যাপারটা যে কতটা হাস্যকর, সেটা যে কেউ যদি Peace TV তে ডঃ নায়েকের সাক্ষাৎকার একবার দেখেন তাহলেই বুঝতে পারবেন। যাইহোক কয়েকটা লিংক দিচ্ছি, দেখতে পারেন বিস্তারিত জানার জন্য। আমি যারা অন্ধের মত ডঃ নায়েককে অপছন্দ বা ঘৃণা করেন তাদের বলছি, অন্তত একবার হলেও Peace TV ওনার বিভিন্ন Conference এ দেয়া বক্তব্যগুলো দেখেন, তারপর সমালোচনা করেন। কে কি বলল, তা নিয়ে দৌড়াবেন না। মিডিয়াতে অনেক কিছুই বিকৃত করে উপস্থাপন করা হয়। সেগুলো যাচাই না করেই দয়া করে তাকে হেয় করবেন না। তার কোন কাজ বা বক্তব্য মানুষের ক্ষতি করার জন্য দেন, আমার কখনোই তা মনে হয় নি, বরং উনি এই মানবতার জন্য যা করছেন সেটা আমাদের সবার অন্তত করার চেষ্টা করা উচিৎ ছিল বলে আমি মনে করি।ডঃ জাকির নায়েককে ব্যান সম্পর্কিত IRF এর ওয়েব সাইটঃhttp://www.zakirnaikban.com/Peace TV তে এই বিষয়ের উপর ডঃ নায়েকের সাক্ষাৎকারঃযেসব লেকচারের উপর ভিত্তি করে তাকে ব্যান করা হয়েছে সেগুলোর ভিডিও লিংকঃ১ঃ ২ঃ ৩ঃ ৪ঃ পরিশেষে একটা কথাই বলতে চাই, ব্লগে সবারই মতামত প্রদর্শন করার অধিকার আছে, কিন্তু কেউ যদি মিথ্যাচার করে তার প্রতিবাদ করারও অধিকার আছে বলে আমি মনে করি। যাদের পোস্ট পছন্দ হবে না, একটা মাইনাস দিয়ে চলে যাবেন, দয়া করে কোন কুরুচিপূর্ণ বা অবান্তর মন্তব্য করা থেকে বিরত থাকবেন।
                    
