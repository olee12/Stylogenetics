আমার বাণিজ্য মেলা ভাবনা



                        গত শুক্রবার বাণিজ্য মেলায় গিয়েছিলাম। আমরা সবাই জানি, বাংলাদেশীদের বিদেশী পন্যের প্রতি ব্যাপক দুর্বলতা আছে। কিন্তু একটা জিনিস দেখে আমার একটু বেখাপ্পা লাগল, বাণিজ্য মেলায় একটু পরপরই পাকিস্তানি স্টল ! ছোট ছোট কাচা বাজারের মত ছাউনি দেয়া বারোয়ারী পন্যের দোকান। প্রায় সব পাকি ছাউনিতেই একজন হাট্টা কাট্টা লোক এক গাদা সবজি কেটে সাজিয়ে রেখেছে, মানে উনি সবজি কাটার যন্ত্র বিক্রি করছেন। আর এক পাশে চলছে শাল বিক্রি। মোটামুটি একই চিত্র সব পাকিস্তানি স্টলে।কথা হল, বাণিজ্য মেলায় একটাই পাকিস্তানি স্টল থাকতে পারে, যেখানে তাদের পণ্যগুলো প্রদর্শিত হবে। একই জিনিস একটু পর পরই পাকিস্তানি স্টল নামক বাজারে বিক্রি হচ্ছে। আমার মনে হয় বাণিজ্য মেলা এখানে তার স্বাতন্ত্র হারাচ্ছে। মাঝে মধ্যে মনে হচ্ছিল (কেউ অন্য ভাবে নিয়েন না), '৭১ এ যেই পাকিস্তানের বিরুদ্ধে যুদ্ধ করে দেশ স্বাধীন করেছি আমরা, সেই পাকিস্তানি জিনিস কেনার প্রতি আমাদের কি আগ্রহ !! একটা সবজি কাটার যন্ত্র কি আমরা এই দেশে বানাতে পারি না ?? এটা পাকিস্তান থেকে এনে ব্যবহার করতে হবে??একই জিনিস খেয়াল করেছি ইরানী স্টলের ক্ষেত্রেও, যদিও তার ব্যাপ্তি কম ছিল। আমার ব্যাক্তিগত অভিমত, আমাদের আম জনতার মধ্যে দেশাত্ববোধ আরো বাড়ানো প্রয়োজন। নিজেদের পণ্য ব্যবহারে আগ্রহী হতে হবে। আমাদের গরীব দেশে কষ্টার্জিত বৈদিশিক মুদ্রা সঠিক পথেই খরচ করা উচিৎ যা সত্যিকার অর্থেই আমাদের অর্থনীতিতে মূল্য সংযোজন করবে। কয়েকটি ভাল খবরঃ১. বাংলাদেশ নিটওয়্যার রপ্তানিতে পৃথিবীতে দ্বিতীয়২. বাংলাদেশ পৃথিবীর দ্বিতীয় বৃহত্তম সাইকেল রপ্তানিকারক দেশ৩. জাতিসঙ্ঘের শান্তি মিশনে সৈন্য প্রেরণে বাংলাদেশ সবচেয়ে এগিয়ে৪. তৈরী পোষাক রপ্তানিতে বাংলাদেশ পৃথিবীতে তৃতীয়আসুন সবাই মিলে দেশকে আরো এগিয়ে নিয়ে যেতে কাজ করি... 

