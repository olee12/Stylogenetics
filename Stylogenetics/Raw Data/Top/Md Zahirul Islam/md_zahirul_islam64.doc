টাকার পেছনে ছোটাছুটি (কালের কন্ঠে আমার বৈদেশিক মুদ্রা সংগ্রহের শখের উপর প্রতিবেদন)

    হঠাৎ করেই কালের কন্ঠ থেকে সাংবাদিক শাহরিয়ার ভাই একদিন আমাকে ই -মেইল পাঠালেন আমার মোবাইল নম্বর চেয়ে। যখন কথা হল, বললেন, বৈদেশিক মুদ্রা সংগ্রহের শখ নিয়ে আমার ব্লগটি   পড়ে তার বেশ ইন্টারেস্টিং মনে হয়েছে এবং এ নিয়ে উনি ওনাদের ফিচার পাতাতে একটি প্রতিবেদন ছাপাতে চান।
 একদিন শাহরিয়ার ভাই আমার অফিসে চলে এলেন ফটো সাংবাদিক কাকলী আপুকে নিয়ে। সেখানেই তাদের সাথে বিস্তারিত কথা হল, তারা আমার কালেকশনটি দেখলেন এবং ছবি তুলে নিয়ে গেলেন। মাঝে মাঝে আমার সাথে ফোনে কথা বলেও তথ্য নিয়েছেন। আর শেষ পর্যন্ত আজ ৩০ শে জুলাই ২০১১ (শনিবার) ফিচার পাতা অবাক পৃথিবীতে প্রতিবেদনটি প্রকাশিত হল।
 শাহরিয়ার ভাইকে ধন্যবাদ। আর সাথে সাথে আরো একটি কথা বলে রাখি, যাদের এরকম কোন কিছু সংগ্রহের শখ আছে বা একটু বিচিত্র ধরণের শখ আছে তাদের নিয়ে শাহরিয়ার ভাই প্রতিবেদন করতে আগ্রহী। সুতরাং, আপনাদের মধ্যে সেরকম কেউ থেকে থাকলে আমার সাথে যোগাযোগ করুন, আমি আপনাদের সাথে শাহরিয়ার ভাইয়ের যোগাযোগ করিয়ে দেব।  মূল প্রতিবেদনটির লিংকঃ   পুরো কাগজের ভিউঃ http://www.dailykalerkantho.com/epaper/  ভাল থাকবেন। 

                    