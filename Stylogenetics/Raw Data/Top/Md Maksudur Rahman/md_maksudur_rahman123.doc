"দুদকের জালে তিন নেতা"–প্রথম আলোর এই হেডিং না হয়ে  হেডিং হওয়া উচিৎ ছিল- "দুদকের কানামাছি খেলায় তিন নেতা"

কানামাছি ভোঁ ভোঁ যারে পাবি তারে ছো ।। দুদকের কোন ক্ষমতা বা সাহস নেই যে কানামাছি খেলা ছাড়া বর্তমান সরকারের কোন মন্ত্রী বা এমপি বা বড় নেতাদের জেলে ঢুকায় ।আমরা গ্যারান্টি দিয়ে বলতে পারি এদের কিছুই হবেনা। মামলার নামে এই কানামাছি খেলা শুধুই আইওয়াশ। কারণ আওয়ামী লীগের বড় বড় দুর্নীতিবাজ যেমন সৈয়দ আবুল হোসেনের মত আন্তর্জাতিক খ্যাতিসম্পন্ন দুর্নীতিবাজকে তো এই দুদক ‘’দুর্নীতিমুক্ত’’ হিসেবে চারিত্রিক সনদ প্রদান করেছিলো। তাছাড়া সুইস ব্যংকে যারা টাকা পাঁচার করেছে তাদের টিকিটিতেও হাত দেয়ার ক্ষমতা এই নখদন্তহীন দলবাজ দুর্নীতি দমন কমিশন বা দুদকের নেই। বিরোধী দলের নেতাদের আরো হয়রানি করার জন্য এবং তাদের চলমান সরকার বিরোধী আন্দোলনকে ভিন্ন খাতে প্রভাবিত করার জন্যই সরকারের ক্রীয়াণক হয়ে দুদকের এই কানামাছি খেলা।সরকারের তথা দুদকের কপাল খারাপ যে তাদের এই ছেলে ভোলানো খেলা এখন দেশের জনগণ ভালো করেই বোঝে । বর্তমানে দেশে প্রশাসন, নির্বাচন কমিশন, দুদক, পুলিশ এমনকি বিচার বিভাগও সরকারের ক্রীয়াণক হয়ে কাজ করছে। আর এই অপরাজনীতির খেসারত দিচ্ছে দেশের জনগণ।তাই দুদকের উচিৎ এসকল রাজনৈতিক কানামাছি খেলা বন্ধ করে বিবেকের ডাকে সাড়া দিয়ে দেশের আইন মোতাবেক দুর্নীতি বন্ধে রাজনীতির উর্দ্ধে উঠে দায়িত্ব পালন করা।

