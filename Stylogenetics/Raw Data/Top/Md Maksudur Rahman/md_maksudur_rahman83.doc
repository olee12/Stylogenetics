......ফিম খেয়ে যে রোমহর্ষক ঘটনা ভুলে যেতে চাই ...



                        স্থানঃ মতিঝিল এলাকার একটি ভোট কেন্দ্র।
ভোট দান প্রক্রিয়া শান্তিপূর্ণভাবেই এগিয়ে চলছিলো।হঠাৎ উন্নয়নের ফেরিওয়ালাদের দৃশ্যপটে আগমণ।তারা দায়িত্বরত কর্মকর্তাদের পরিস্কার বাংলা ভাষায় জানিয়ে দিলো কিভাবে উন্নয়নের জোয়ার অব্যাহত রাখতে ব্যালটে সিল মেরে নিজেদের ভূমিকা রাখতে হবে। এ পর্যন্ত ঠিকই ছিলো।হঠাৎ তাদের নজরে এলো একটি মেয়ে।
মেয়েটির নাম ঝর্না । বয়স ২২-২৩ বছরের তরুণী।একটি প্রধান দলের মেয়র প্রার্থীর নির্বাচনী এজেন্ট।তার গলায় এজেন্টের পরিচয়পত্র ঝোলানো। মুহুর্তের মধ্যে উন্নয়নের ফেরিওয়ালাদের একজন টান দিয়ে মেয়েটির গলা থেকে পরিচয়পত্র টেনে ছিড়ে ফেলল। টান দিয়ে মেয়েটির শরীর থেকে ওড়না কেড়ে নেয়া হলো।তারপর সকলের সামনে আমাদের উর্দি পড়া ভাইদের চোখের সামনে শকুনের তীব্র থাবা মেয়েটির শরীর বিদীর্ণ করল।মেয়েটির তীব্র চিৎকার চারদিক প্রকম্পিত হলো। কেউ এগিয়ে আসলেন না শুধু একজন ছাড়া।
তবে যিনি এগিয়ে আসলেন তিনিও একজন মহিলা নির্বাচনী কর্মকর্তা।মেয়েটি ভয়ে মহিলা কর্মকর্তার পিঠ খাঁমচে ধরে দাঁড়িয়ে কাঁপছিলেন।কিন্তু কতক্ষণ ? যেখানে কর্মকর্তাটি একজন মেয়ে ? এক সময় তিনিও হাল ছেড়ে দিলেন কাঁদতে কাঁদতে তিনি ঘটনার বর্ণনা দিচ্ছিলেন,'' তার চোখের সামনে দিয়ে একটি মেয়েকে টেনে হেঁচড়ে শকুনের দল নিয়ে গেলো কেউ কিচ্ছু বলল না।মেয়েটির পরিণতি ভেবে তিনি বারবার আতংকে গুমরে গুমরে কাঁদছিলেন।''
ঘটনাটি শোনার পর থেকে খুব অপরাধবোধে ভুগছি আর ভাবছি 'এ ধরনের নির্বাচনের কি খুব দরকার আছে? নির্বাচন না হলে অন্তত একটি মেয়েকে এভাবে আমাদের মতো শকুনের হাতে নিগৃহিত হতে হতো না।'
কি প্রয়োজন এ ধরনের নির্বাচনের। আমরা আফিম খেয়ে ঘুমিয়ে থাকব। প্লিজ ,আপনারা যা খুশী করেন। কারণ-
লুইয়ের ভাষায় বলতে হয় '' আমিই রাষ্ট্র''। হ্যা ... আপনারাই রাষ্ট্।
                            
                    