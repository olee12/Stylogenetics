ছাত্রলীগের কমিটিতে  কি মঙ্গলগ্রহ থেকে কাউকে এনে দায়িত্ব প্রদান করা হবে !!




                        ''ছাত্রলীগের কেন্দ্রীয় কমিটিতে অছাত্র, বিতর্কিতরা''প্রথম আলোর  ২৩ ফেব্রুয়ারি'র অনলাইন সংস্করণের এই হেডলাইন নিউজটি দেখে যারপরনাই বিরক্ত ও সাথে সাথে হাসি পেল। আচ্ছা, ছাত্রলীগের কমিটিতে এদের অবস্থান হবে না , তবে কি মঙ্গলগ্রহ থেকে কাউকে এনে দায়িত্ব প্রদান করা হবে।অন্য সময়ের কথা না হয় বাদ দিলাম গত সাত বছরে ছাত্রলীগের সংঘর্ষে শত শত শিক্ষাপ্রতিষ্ঠান বন্ধ রাখতে হয়েছে। যা বিভিন্ন সময়ে প্রথম আলোতেই প্রকাশিত হয়েছে।আর তাতে নিশ্চয়ই ছাত্রলীগের বর্তমানে পদ পাওয়া নেতারাই বীরত্ব প্রদর্শন করেছেন। আমরা যদি আমাদের স্মৃতি ভান্ডারে খোঁজ নেই তাহলে কি দেখব।সিলেটের এম সি কলেজের শত বছরের পুরাতন ছাত্রাবাস কারা জ্বালিয়ে ছাই করেছে, ছাত্রলীগ।বিএম কলেজের প্রিন্সিপালের গায়ে হাত তুলেছে কারা, ছাত্রলীগ।ইসলামী বিশ্ববিদ্যালয়ের শিক্ষকদের উপর কারা হামলা চালিয়েছে, ছাত্রলীগ।বুয়েটের শিক্ষকদের উপর কারা হামলা চালিয়েছে,ছাত্রলীগ।জাহাঙ্গীরনগর বিশ্ববিদ্যালয়ের ইংরেজি বিভাগের ছাত্র জুবায়ের আহমেদকে হত্যা করেছে কারা, ছাত্রলীগ। অভিজিতকে দিনেদুপুরে কুপিয়ে মেরেছে কারা,ছাত্রলীগ।গাজীপুর সিটি নির্বাচনে প্রার্থী ছিনতাই করেছে কারা, ছাত্রলীগ।বিএনপি নেতৃত্বকে ''কুত্তার মত মারার ''হুমকি দিয়েছে কারা, ছাত্রলীগ।বিএনপি দলীয় সাবেক চিপ হুইফ জয়নাল আবেদীন ফারুককে মেরে হাত ভেঙ্গে দিয়েছে কারা, ছাত্রলীগ( যদিও পুলিশের পোশাকে)ধর্ষণ করে সেঞ্চুরি উদযাপন করে কারা, ছাত্রলীগ( ৯৬-০১ সরকারে থাকাকালীন)। ছাত্রদল সভাপতি সুলতান সালাউদ্দিন টুকুর মাথা ফাটিয়ে দেয়ার কথা না হয় বাদই দিলাম।এভাবে যদি ছাত্রলীগের দুরন্ত ঐতিহ্যের কথা লেখা হয় তবে রিমের পর রিম কাগজ শেষ করলেও শেষ হবে না।আর টেন্ডারবাজি, দখলবাজি,মাদক ব্যবসা এগুলোর কথা উল্লেখ করার খুব বেশি প্রয়োজন থাকতে পারে না।সন্ত্রাস যারা করে তারাই তো এগুলো নিয়ন্ত্রণ করে এটাতো খুব স্বাভাবিক হিসাব।তাই প্রথম আলোর নিউজ পড়ে আমি বাস্তবিক অর্থেই আশ্চর্য হয়েছি।দিনের পর দিন যারা রাষ্ট্রের শীর্ষ নেতৃত্বের হুকুম তালিম করতে প্রতিপক্ষকে নিশ্চিহ্ন করতে জীবনের ঝুঁকি নিয়েছে তাদেরকে দলীয় পদ না দিলেই সেটাই বরং বেঠিক কাজ হত।সেই বিচারে ছাত্রলীগ 'কেন্দ্রীয় কমিটি' গঠনে কোনো ভুল করেনি।তারা নেতৃত্ব প্রদানের ক্ষেত্রে সঠিক লোকটিকেই বাছাই করতে পেরেছে।প্রথম আলো পুরো বিষয়টি অনুধাবন করতে ভুল করেছে।
                            
                    