স্বাধীনতা মানুষের মনের কল্পনামিশ্রিত এক ফাঁকা বুলিমাত্র



                        সুন্দরবনের বাঘ বেড়াতে গেছে ভারতের পশ্চিমবঙ্গে। মাননীয় মন্ত্রীর ফান করে বলা কথাটায় মানুষের তথাকথিত সভ্যতার প্রতি তীব্র চপেটঘাত হিসেবে প্রতিফলিত হয়েছে। কারণ বাঘ অন্ততপক্ষে তার বউ-বাচ্চা নিয়ে বেড়াতে গেছে।তাকে অন্তত মানুষের তৈরি নিয়মের বেড়াজালে বন্দী হয়ে মেরিনা-সরোয়ারের ন্যায় স্ত্রী,স্বামী , সন্তানের স্নেহ মমতা,আবেগ , ভালোবাসাকে ভাগ করে নিয়ে দুই দেশে চলে যেতে হয়নি।বাঘকে কিন্তু সীমান্তের কাঁটাতারের বেড়ার দুইপাশে দাঁড়িয়ে প্রিয়জনের জন্য গভীর দীর্ঘঃনিশ্বাস ফেলতে হয়না।অথচ মানুষ নিজেকে প্রকৃতির সকল সৃষ্টির মাঝে সেরা ভেবে তৃপ্তির ঢেকুর গেলে ।কিন্তু সে বাস করে নিজের তৈরি এক পরাধীন মানসিকতার জগতে। যেখানে তার নিজের বলে কিছু নেই। বাস্তবিক অর্থে মানুষ নিজেই পরাধীন থাকতে পছন্দ করে।তাই সে খুঁজে বেড়ায় প্রতিনিয়ত কিভাবে নিজেকে পরাধীনতার কঠিন বৃত্তের মধ্যে বন্দী করা যায়।স্বাধীনতা মানুষের মনের কল্পনামিশ্রিত এক ফাঁকা বুলিমাত্র।সে কখনোই স্বাধীনতা চায় না।
                            
                    