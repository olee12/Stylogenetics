ক্রিয়া করার আগে এর প্রতিক্রিয়া ভাবুন




                        ''জন্মের পরই কাঁথা মুড়িয়ে পাঁচতলার জানালা দিয়ে নিচে ফেলে দিয়েছিল মা।তারপরেও বিস্ময়করভাবে বেঁচে গিয়েছিল শিশুটি।পচিশদিন জীবনের সঙ্গে লড়াই করে আজ দুপুরে হেরে গেছে আলোচিত শিশুটি।''বিবিসি বাংলার অনলাইন সংবাদটি পড়ে আদ্রতায় ভরে গেল।একজন মা কোন পরিস্থিতির শিকার হলে সদ্য জন্ম নেয়া সন্তানকে নিজ হাতে হত্যার ঘটনা ঘটায় সেটা অত্যন্ত সহজেই অনুমেয়।এই ঘটনা প্রমাণ করে আমাদের সমাজের ব্যক্তি ও পারিবারিক কাঠামো বাস্তবিক অর্থেই স্বকীয় বৈশিষ্টের সাথে খাঁপ খাইয়ে গড়ে ওঠেনি। এটার কিছুটা ধর্মীয় , কিছুটা ব্যক্তিগত আবেগ, কিছুটা অবিবেচনা প্রসুত, কিছুটা সাময়িক উত্তেজনা, কিছুটা রঙীন জগতের প্রভাব এবং কিছুটা পশ্চিমা সংস্কৃতিকে অনুসরণ করতে গিয়ে নিজেকে জাতে ওঠানোর প্রভাবের উপর ভিত্তি করে একটি দুর্বল সানাজিক সংস্কৃতি গড়ে ওঠেছে।একটি দেশের সমাজব্যবস্থা ঐ অঞ্চলের সামাজিক, অর্থনীতি , ধর্মীয় অবস্থান, জলবায়ু, পরিবেশ , শিক্ষার উপর ভিত্তি করে ওঠে।আমরা যদি আমেরিকা , রাশিয়া , সৌদি আরব , ইসরাইল, ইথিওপিয়া বা আইসল্যান্ডের সমাজব্যবস্থাকে অনুসরণ করে নিজেদের সমাজ গড়ে তুলতে চাই তবে এইভাবে মাকে তাঁর নিজ সন্তানকে পাঁচতলা থেকে ফেলে দেয়ার মত নির্মম কাজটি করতে হতেই পারে।তাই আমাদের ভাবতে হবে আমরা কি আমাদের সমাজকে স্বীয় পরিবেশের সাথে মিল রেখে গড়ে তুলব না অনুসরণ নির্ভর একটি বিজাতীয় সমাজব্যবস্থা গড়ে তুলব।কারণ ক্রিয়া করলে তার একটি প্রতিক্রিয়া আছে। আর সেই প্রতিক্রিয়া গ্রহণ করতে আমরা প্রস্তত কিনা বা প্রতিক্রিয়া সামলাতে পারব কিনা। আর প্রতিক্রিয়া যদি সামলাতে না পারি তবে নিশ্চিত দুর্ঘটনার মুখোমুখি হতে হবে।তাই যেকোনো ক্রিয়া করার আগে ভাবুন আপনার ক্রিয়ার ফলে যে প্রতিক্রিয়া হবে তা আপনার সমাজ বহন করার ক্ষমতা রাখে কিনা ।আপনি যেহেতু এই সমাজে বসবাস করছেন , হয় আপনাকে সমাজের নিয়ম ভাঙার দুঃসাহস রাখতে হবে অন্যথায় অযথা ক্রিয়া করে সমাজকে বিব্রত করবেন না।মোদ্দা কথা হচ্ছে , ''ক্রিয়া করার আগে এর প্রতিক্রিয়া ভাবুন''
                            
                    