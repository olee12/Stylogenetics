ড: ওয়াজেদ সাহেব'কে ধাক্কা দিয়ে যারা ফেলে দিয়েছেন তাদের বিচারের আওতায় আনা হোক



                        ''ভাসুরের নামটি মুখে উচ্চারণ করা যাবে না'' ডেইলি স্টার সম্পাদক মাহফুজ আনামকে নিয়ে সরকারের শীর্ষ পর্যায়ের বক্তব্য, বিবৃতির মাধ্যমে গ্রামঞ্চলের সেই বহুল ব্যবহৃত কথাটির সত্যতাই যেনো আমরা দেখতে পাচ্ছি।১/১১ সরকার গঠনে মুল অবদান যে শেখ হাসিনার এবং তা তিনি নিজের মুখে গর্বভরে সাংবাদিকদের কাছে স্বীকার করলেন।অথচ এখন সবদোষ যেনো বেচারা নন্দঘোষ মাহফুজ আনাম ও মতিউর রহমানের।মাননীয় প্রধানমন্ত্রী গতকালের একুশের অনুষ্ঠানে আবেগ নিয়ে তাঁর গ্রেপ্তারের কাহিনী বর্ণনা করলেন।দেশের মানুষও নিশ্চিতভাবে তাঁর প্রতি সহানুভুতিশীল ।তবে তারা একটা বিষয়ে সন্দিহান শেখ হাসিনা যে ১/১১ পরবর্তী সকল ঘটনার দায় মাহফুজ আনাম ও মতিউর রহমানের উপর চাপাচ্ছেন , আচ্ছা তাঁকে গ্রেপ্তার যারা করেছেন তাদের বিরুদ্ধে কেন মামলা করেন না। মাহফুজ আনাম ভুল স্বীকার করেও যদি এ পর্যন্ত ৭৮টি মামলার আসামী হন তবে তাঁকে যারা জেলে নিলেন। রাজনীতি থেকে মাইনাস করতে চাইলেন, তাঁর স্বামীকে ধাক্কা দিয়ে ফেলে দিলেন, তাদের বিরুদ্ধে ১টি মামলাও কেন এখনো করা হল না সেটাই সবচেয়ে বড় প্রশ্ন ? ওয়াজেদ সাহেবকে কারা ধাক্কা মেরে ফেলে দিলেন এটা জানার অধিকার সারাক্ষণ যে জনগণের ঘাড়ে বন্ধুক রেখে সব শত্রু নিধণে ব্যপৃত থাকেন তাদের নিশ্চয়ই আছে ? তাছাড়া বাংলাদেশের ১৬ কোটি মানুষের মধ্যে একজনকেও পাওয়া যাবে না 'প্রধানমন্ত্রীর ভাষায় ওয়াজেদ সাহেব'কে ধাক্কা দিয়ে যারা ফেলে দিয়েছেন তাদের বিচার প্রত্যাশা করবেন না। তাই এখন সময় এসেছে ''অপরাধী যদি নিজের ভাশুরও হন তবুও তার নাম এখন প্রকাশ করতে হবে।'' অন্যথায় বুঝতে হবে ভাশুরের অপরাধে আমরা সবাই মদদদাতা । তাই মাহফুজ আনাম ও মতিউর রহমানের মত আউটসাইডার নয়, ১/১১ এর মূল ঘটনা যারা সরাসরি পরিচালনা করেছেন , অর্থ্যাৎ সেই সময়কার দায়িত্বপালনকারি ডিজিএফআই , যৌথ বাহিনী, র‍্যাব সদস্যদের বিরুদ্ধে আইনানুগ ব্যবস্থা গ্রহণ করুন।অন্যথায়, সেইসময় ইনডেমনিটি দেয়ার ঘোষণা মাধ্যমে যে রাজনৈতিক অবস্থান পরিস্কার করেছিলেন তারমধ্যে নিজেদের সীমিত রাখুন।
                            
                    