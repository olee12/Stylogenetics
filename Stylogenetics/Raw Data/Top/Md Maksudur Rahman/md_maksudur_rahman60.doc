সবার ডাক্তার হওয়া লাগে না।



                        হৃদরোগ ও মস্তিস্ক রক্তক্ষরণ দুটি জীবনঘাতী রোগ। মজার বিষয় হচ্ছে এই দুটি রোগে কারো মৃত্যুর ঘোষণা দিতে পাশ করা কোনো ডাক্তারের প্রয়োজন নেই। যে কেউ ঘোষণা দিয়ে দিলেই হয়।অন্ততপক্ষে বাংলাদেশেতো প্রয়োজন হয়ই না।শুধু তাই না , কোনো আইনশৃংখলা বাহিনীর হাতে দুর্ভাগ্যক্রমে যদি কখন অপরাধী ধরা পড়ে ( যেওমন প্রশ্ন ফাঁসের অভিযোগে ইউজিসি কর্মকর্তা ওমর সিরাজ), সে আবার জিজ্ঞাসাবাদে তার গডফাদারের নাম বলে দিয়েছে , তখন উপায় ? আরে এতো ভদ্রবেশী অপরাধী এর তো সন্ত্রাসী বাহিনী নেই, অস্ত্র উদ্ধারের নাটক তো করা যাবে না ! চিন্তার কিছু নেই , উপায় একটা আছে হৃদরোগ ও মস্তিস্ক রক্তক্ষরণজনিত মৃত্যু। দুঃখিত ওমর সিরাজ ! তোমার হৃদযন্ত্র ঠিক থাকলে অনেকের হৃদযন্ত্র ঠিক থাকবে না । আর তুমি নিশ্চয়ই চাও না এতদিনে গড়ে ওঠা পরীক্ষা বাণিজ্যের কোনো ক্ষতি হোক !! পূণশ্চঃ বুঝি না কেন যে ছেলেমেয়েরা এত কষ্ট করে মেডিকেলে ভর্তি হতে যায় ! দেখোনা কি সহজে মেডিকেলে না পড়েই হৃদরোগ ও মস্তিস্ক রক্তক্ষরণজনিত চিহ্নিত করা যায় !!এর জন্যে ডাক্তার হওয়া লাগে না। যাও তোমরা ঘরে ফিরে যাও ! সবার ডাক্তার হওয়া লাগে না। আআর তাছাড়া তোমাদের সে অধিকারও নেই। সামান্য ভর্তি পরীক্ষার প্রশ্ন কিনতে পারো না ! সামনে তো অনেক কিছু পড়ে আছে, বিসিএস , এফসিপিএস কত কিছু ? তার চেয়ে এই দুটি রোগে কিভাবে মৃত্যু হয় সে সম্পর্কে বুনিয়াদি প্রশিক্ষণ নাও , তাতেই জাতি উপকৃত হবে!!
                            
                    