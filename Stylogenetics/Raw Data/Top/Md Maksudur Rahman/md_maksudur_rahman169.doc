তাজউদ্দীন আহমদের অবিসংবাদিত নেতৃত্বের ইতিহাস জনগণের সামনে উন্মোচিত হওয়ার ভয়ে প্রকাশণা বের করেন না আওয়ামী লীগ  ?


 
বাংলাদেশের স্বাধীনতা যুদ্ধের ইতিহাস দ্বিতীয় মহাযুদ্ধের পরে 'একটি দেশ ও জাতির' মুক্তি এবং স্বাধীনতার জন্য সর্বশ্রেষ্ঠ যুদ্ধের ইতিহাস হিসেবে সারা বিশ্বে বিবেচিত হচ্ছে। দীর্ঘ নয় মাসের যুদ্ধে লাখো মানুষের রক্তের বিনিময়ে অর্জিত এই স্বাধীনতা।তবে একটি বিষয় অত্যন্ত আশ্বর্যজনক তাহলো সারাক্ষণ যে আওয়ামী লীগের নেতারা স্বাধীনতা যুদ্ধের ইতিহাসকে ব্যাক্তিগত সম্পত্তি হিসেবে প্রচার করতে ভালোবাসেন কিন্তু তাদের ভিতরে কেউই আজ পর্যন্ত স্বাধীনতা যুদ্ধের নয় মাস কিভাবে তারা মুক্তযুদ্ধকে সংগঠিত করেছেন , সেই সময় কার কি অবদান ছিলো সেই বিষয়ে কোনো ধরনের প্রকাশণা বের করেননি। আজকে যখন বিএনপির ভাইস-চেয়ারম্যান তারেক রহমান স্বাধীনতা যুদ্ধকালীন সরকারের প্রধান নিয়ে বিতর্কের অবতারণা করেছেন তখন প্রবীণ আওয়ামী লীগ জনাব তোফায়েল আহমেদ যুক্তি ও ঘটনা প্রবাহকে গুরুত্ব না দিয়ে ব্যাক্তিগত আক্রমণের মাধ্যেমে মুল বিষয় বস্তু হতে পাশ কাটিয়ে যাওয়ার অপচেষ্টা করছেন।প্রশ্ন হলো কেনো মুক্তিযুদ্ধের ইতিহাস বিষয়ক কোনো ধরনের প্রকাশণা বের করতে আওয়ামী লীগের এ সকল নেতারা আগ্রহ বোধ করেন না ? এটা কি মুক্তিযুদ্ধকালীন সময়ের সঠিক ইতিহাস বেরিয়ে পড়ার ভয়ে? না মুক্তিযুদ্ধকালীন সময়ে আওয়ামী লীগ নেতা প্রবাসী বাংলাদেশ সরকারের প্রধাণমন্ত্রী তাজউদ্দীন আহমদের অবিসংবাদিত নেতৃত্বের ইতিহাস জনগণের সামনে উন্মোচিত হওয়ার ভয়ে ?
                    
