মা দিবস পালন কি বাংলাদেশে প্রয়োজন আছে?'মা' দিবস নয় 'পরিবার দিবস' পালন বেশি জরুরী।


 
সাধারণ ভাবে আমি যেকোনো বিদেশি সংস্কৃতি গ্রহণ করতে দ্বিধাবোধ করি না। কিন্তু এই প্রথম সারাদেশ যেভাবে মা' দিবস পালনকে  কেন্দ্র করে সবাই হুমরি খেয়ে পড়েছে সেটা আমাকে দ্বিধান্বিত করেছে।'মা' দিবস পালনের ক্ষেত্রে আমার ব্যক্তিগত অভিমত হচ্ছে, পশ্চিমা দেশগুলোতে বয়ঃসন্ধিকালের পর থেকে পরিবার থেকে বেশিরভাগ সন্তান আলাদা হয়ে নিজেদের মতো করে স্বাধীনভাবে  জীবনকে উপভোগ করে ।তাই তারা মায়ের সান্নিধ্য থেকে  স্বাভাবিকভাবে বঞ্চিত হন , অথবা 'মা' সন্তানের জন্মের পরে তাকে ছেড়ে অন্য কারো সাথে সংসার বা  লিভ টুগেদার করেন । তাছাড়া সেখানে অনেকের পিতার কোন পরিচয়ও থাকে না , তাই জন্মের পর তাদের জায়গা হয় বিভিন্ন চাইল্ড হোম জাতীয় কোনো জায়গায় , সেক্ষেত্রে  সন্তান তার মায়ের ভালবাসা , স্নেহ , মমতা থেকে বঞ্চিত হন।আর তাও যদি না হয় তবে সেখানে বেশিরভাগ ক্ষেত্রে ছেলে মেয়েরা বৃদ্ধ বাবা-মাকে  বৃদ্ধাশ্রমে রেখে আসেন এবং বছরে একবার বা দুবার ঘন্টাখানেকের জন্য দেখতে যান।এখন আসি আমাদের দেশের প্রেক্ষাপটে  , বাংলাদেশের  পরিস্থিতি কি  ইউরোপ, আমেরিকার মতো সৃষ্টি হয়েছে ?উত্তর হচ্ছে না, আমাদের  বেশিরভাগ পরিবারে  ছেলেমেয়েরা এখনও মা-বাবার সাথে বসবাস করে বা সার্বক্ষনিকভাবে  যোগাযোগের মধ্যে থাকে,তা সে দেশেই থাকুক বা বিদেশেই থাকুক। তাহলে কেনো আমরা 'মা'য়ের  প্রতি অসীম ভালবাসাকে শুধুমাত্র   একটি দিনে পালনের মধ্যে দিয়ে   সীমাবদ্ধ  করে ক্ষুদ্র মানসিকতার  পরিচয় দেবো  । বরং আমাদের উচিৎ পরিবার দিবস পালন করা এবং তা জাতীয়ভাবেই করা দরকার কারন, একজন 'মা' সবচেয়ে বেশি  তখনই খুশী হন যখন সে দেখে তার সন্তানেরা সকলে  একত্রিতভাবে মিলেমিশে বসবাস করছে ।তাই আমার ব্যক্তিগত অভিমত হচ্ছে , 'মা' দিবস পালন করে মা কে খুশী করার চেষ্টা না করে আমাদের দেশের হাজার বছরের ঐতিহ্য 'পরিবারতান্ত্রিক  সমাজব্যাবস্থা'কে শক্তিশালী করার  উপর জোর দেয়া। তাই আসুন 'মা' দিবস পালনের মাধ্যেমে  নয়, পরিবারের মধ্যে সম্পর্ক যাতে আরো শক্তিশালী  হয়  তার জন্যে সচেতনতা বৃদ্ধি করতে 'পরিবার দিবস' পালন করি। পরিবারের সবার সাথে একত্রে থাকতে পারলেই সবচেয়ে বেশি  খুশী হবেন  'মা' বিশেষভাবে বাংলার মায়েরা।
                    
