আইয়ুব খাঁনের মৌলিক গণতন্ত্রের ভুত ফিরে এসেছে !!



                        আইয়ুব খাঁনের মৌলিক গণতন্ত্রের কথা অনেক শুনেছি । যা ছিলো মূলত প্রান্তিক জনগোষ্ঠির গণতান্ত্রিক অধিকারকে কেড়ে নিয়ে আইয়ুব খাঁনের ক্ষমতাকে বেশিদিন কুক্ষিগত করার অংশ। যেখানে সারাদেশে স্বৈরাচার সমর্থিতদের স্থানীয় সরকারের মাধ্যমে ক্ষমতার ভাগ দেয়ার উদ্দেশেই বাস্তবিক অর্থেই যে ব্যবস্থা চালু করা হয়েছিলো। ইউনিয় পরিষদ নির্বাচনে দলীয় প্রতীকে নির্বাচন করার উদ্যেগ দেখে স্বাধীনতার ৪৫ বছর পরে বাংলাদেশে আওয়ামী লীগের ঘাঁড়ে আইয়ূব শাহীর ভুত ভালোভাবেই চেপে বসেছে বলে প্রতীয়মান হচ্ছে।এটা অনেকটা আইয়ুব শাহীর মৌলিক গণতন্ত্রের আদলে ''নতুন বোতলে পুরানো মদ'' পরিবেশনার একটি চিরাচরিত ঐতিহ্যগত পদ্ধতি মাত্র যেখানে সারাদেশে আওয়ামী লীগের স্থানীয় ছোট ছোট পাইক-পেয়াদা, গোমস্তা-সেরেস্তাদারদের ক্ষমতা ভাগ দেয়ার মাধ্যমে রাষ্ট্রীয় অর্থ লুটপাটের পাকাব্যবস্থা সুনিশ্চিত করা হচ্ছে।যাক স্থানীয় সরকার নির্বাচন ছিলো প্রান্তিক জনগোষ্ঠিকে ক্ষমতায়ন করার একমাত্র মাধ্যম, সেটাও এবার দলীয় প্রতীকে নির্বাচন আয়োজনের সুযোগ করে দিয়ে কেড়ে নেয়া হলো।এতে অবশ্য জনগণ ভোট দেয়ার কষ্ট থেকে রেহাই পেলো। এ ব্যবস্থা চালু করে বর্তমান বশংবদ নির্বাচন কিন্তু একটা ধন্যবাদ পেতেই পারে। কারণ এবার অন্তত ১৫৪ জন বিনা প্রতিদ্বন্ধিতায় সংসদ সদস্য নির্বাচনের মত বিনা প্রতিদ্বন্ধিতায় ইউনিয়ন পরিষদ চেয়ারম্যান নির্বাচিত হওয়ার বহর দেখতে পাব। সবকিছু দেখে আমার অনেকদিন আগে প্রয়াত জনপ্রিয় অভিনেতা মোস্তফা'র একটি বিজ্ঞাপনের ডায়ালগ মনে পড়ে গেল, তা হচ্ছে , দেশ এগিয়ে যাচ্ছে।'' সত্যি সত্যিই কিন্তু দেশ অনেক এগিয়ে গেছে , '' আগে সাধারণ মানুষদের ভোট কেন্দ্রে গিয়ে লাইন দিয়ে ঘন্টার পর ঘন্টা দাঁড়িয়ে থেকে একটি ভোট দিতে হত। '' দলীয় প্রতীকে নির্বাচন আয়োজনের মাধ্যমে জনগণকে এখন ভোট দেয়ার কষ্ট থেকে মুক্তি দিয়েছে। বাস্তবিক অর্থেই দেশ অনেক.....................এগিয়ে গেছে !!!পরিশিষ্টঃ ব্যক্তিগতভাবে আমি স্থানীয় সরকার নির্বাচন দলীয় প্রতীকে করার পক্ষে। তবে অনেক ভালো উদ্যেগ যেমন ভুল সময়ে ভুল মানুষের নেতৃত্বে বাস্তবায়নের জন্য ব্যার্থ হয়ে যায় ।ঠিক সেই রকম স্থানীয় সরকার ব্যবস্থায় দলীয় প্রতীক ব্যবহারের ভাল উদ্যেগটিও ব্যর্থতায় পর্যবসিত
                            
                    