ছাত্রদলের কমিটি ঘোষণা না দুম্বার গোশত বিতরণের তালিকা



                        ছাত্রদলের কমিটি ঘোষণার মাধ্যমে একটি বিষয় প্রমানিত হয়েছে এটা যেনো কোনো রাজনৈতিক ছাত্র সংগঠন নয়।এটা সৌদি থেকে আগত দুম্বার গোশত যাদের মধ্যে ভাগাভাগি করা হবে তার একটি তালিকামাত্র। এ যেন, সবাইকে খুশি করার চেষ্টা , কাউকে অখুশী করা যাবে না।এই দুম্বার গোশত বিতরণের মত কমিটির তালিকায় স্বাক্ষর করে ছাত্রদলের প্রেসিডেন্ট ও সেক্রেটারী হিসেবে রাজীব ও আকরাম যে দুই ''ঠুটো জগন্নাথ''তাই সবার কাছে পরিস্কারভাবে তুলে ধরলেন।তালিকা দেখে আমার একটি লাইনই শুধু বলতে ইচ্ছা করছে।''Just ridiculous.'' বোঝাই যাচ্ছে বিএনপি'র রাজনৈতিক দীনতা খুব সহজে কাটবে না। ( আমার অনেক ঘনিষ্ট ছাত্রদল নেতাদের কাছে বিণীতভাবে এ মন্তব্যের জন্য আগাম ক্ষমা চেয়ে নিচ্ছি)পূণশ্চঃ কমিটির আকার দেখে আমার ''Made in Bangladesh'' ছবির একটি ডায়ালগের কথা মনে পড়ে গেল ।যেখানে অভিনেতা সাচ্চু টিভি ক্যামেরা , পুলিশ বা সাধারণ উৎসাহী দর্শকদের কাছে নিজের গুরুত্ব তুলে ধরার জন্য বার বার বলছে,'' আমি সেই লোক,আমি সেই লোক। যার ঢাকা থেকে আসার কথা ছিল ডিসি সাহেবের সাথে দেখা করার জন্য।'' ছাত্রদল সভাপতি ও সাধারণ সম্পাদকের এখন একটি দায়িত্ব হচ্ছে সকল কেন্দ্রীয় নেতৃবৃন্দকে তাদের স্বাক্ষরকৃত কমিটির তালিকায় মার্কার কালি দিয়ে তাদের নাম নির্দেশ করে লেমিনেটিং করে বিতরণ করা। যাতে তালিকায় থাকা নেতৃবৃন্দ সবার কাছে নিজের পদ প্রমাণসহ তুলে ধরতে পারেন।অন্যথায় তাদের অনেকের বিএনপি চেয়ারপারসনের উপদেষ্টা এডঃ আহমেদ আযম খান বা আওয়ামী লীগ প্রেসিডিয়াম সদস্য সতীশ চন্দ্র রায়ের মত বিব্রতকর অবস্থার শিকার হতে হবে।
                            
                    