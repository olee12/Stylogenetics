বিধবস্ত মানবতা ...




                        ''''লোগাং গণহত্যার কথা মায়ের মুখ থেকে বহুবার শোনা । সেদিন নানু কিভাবে তার দুই ছেলেকে নিয়ে পালিয়েছিলেন আর দৌড়াতে না পেরে কিভাবে একটা দোকানের পেছনে লুকিয়ে প্রাণ বাঁচিয়েছেন সেটা ভিজুয়ালাইজ করি... হত্যা তান্ডবের পরে নাকি লাশগুলোকে সারি সারি করে শুয়ে রাখা হয়েছিল লোগাং বাজারের ওখানে। আর যারা বেঁচে গেছিল তারা সেই এবড়োখেবড়ো হয়ে যাওয়া লাশগুলো থেকে খুঁজে বেড়াচ্ছিল হারিয়ে ফেলা স্বজনদের। আমি এখনো মামাবাড়ি যাওয়ার সময় লোগাং বাজারের সামনে গেলে চোখের সামনে সেই সারি সারি লাশের চিত্র ভেসে ওঠে। আর এখনতো ওখানে সবই সেটলারের বসতি!!!'''' -  এটা কোনো সিনেমা বা নাটকের দৃশ্যপট নয় Decency Chakma' নামে বিশ্ববিদ্যালয় পড়ুয়া  একজন ছাত্রীর  ফেসবুক কমেন্টস হচ্ছে উপরের ঘটনাটি।খুবছোটবেলা থেকেই দেশ-বিদেশের বিভিন্ন ঘটনা দূর্ঘটনার খবরাদি রাখার বিষয়ে এক ধরনের প্রবল আগ্রহ আমার মধ্যে বিদ্যমান।প্যালেস্টাইনে নির্বিচারে হত্য , সারি সারি লাশের খবর, বসনিয়ায় মুসলিম নিধন করে গণকবরে লাশ নিক্ষেপের সংবাদ, কাশ্মীরে ভারতীয় সৈন্যদের নির্লজ্জভাবে   অন্তঃসত্ত্বা মহিলাদের  তলপেট পরীক্ষা করে দেখার     নিউজ সব খবরই মোটামুটিভাবে ছিল নখদর্পনে । কিন্তু আজ  Imtiaz Mahmood এর ১৯৯২ সালে ১০ এপ্রিল লোগাং গণহত্যার ঘটনা পড়ে রীতিমত আঁতকে উঠেছি সাথে কিছুটা  লজ্জাও পেয়েছি এই ভেবে  দেশ-বিদেশের এত এত খবর প্রতিনিয়ত রাখি অথচ রাঙ্গামাটির পানছড়িতে সংঘটিত নৃশংষ গণহত্যার খবরটি পর্যন্ত জানিই না।যেখানে চার শতাধিক পাহাড়ি ন্ৃগোষ্ঠীভুক্ত নাগরিকদের নৃশংসভাবে মেরে ফেলা হয়। যাদের অনেকের লাশ পুড়ে অঙ্গার হয়ে গিয়েছিল।  লোগাং গনহত্যার খবর যে শুধু আমিই জানি না তা নয়,  হয়ত আমার মত  বাংলাদেশের অনেকেই এতবড় গণহত্যার খবরটি সম্পর্কে আমরা বিস্মৃত। এমনকি বাংলাদেশের কোনো জাতীয় দৈনিক বা ইলেক্ট্রনিক মিডিয়া এই গণহত্যার দিবসটি নিয়ে কোনো নিউজ হয়েছে কিনা আমি সন্দিহান। অন্তত আমার চোখে পড়েনি।এই যে একটি দেশের বেশিরভাগ জনগোষ্ঠী নিকট অতীতে ঘটে যাওয়া একটি গণহত্যার খবর না জানা বা বিস্মৃত হয়ে যাওয়া , এটা কি নিঃসন্দেহে ভুক্তভোগীদের প্রতি উদাসীনতার বহিঃপ্রকাশ নয়।পার্বত্য অঞ্চলের নৃতাত্ত্বিক জনগোষ্ঠীর নাগরিকদের যদি বাংলাদেশের মুল স্রোতে আনতে হয় তবে আমাদের অবশ্যই লোগাং গণহত্যর মত সংঘটিত ঘটনার সাথে জড়িতদের বিচারের আওতায় আনতে হবে এবং সংখ্যাগরিষ্ঠ নাগরিক হিসেবে এই দাবী আমাদের সমতলে বসবাসকারীদেরই তুলে ধরতে হবে। কারণ মানবতা শুধু আমাদের নয়, ঐ দূর্গম পাহাড়ে যারা বসবাস করে তাদেরও।
                            
                    