হার্ট নিজেই একদিন বিট দিতে ভুলে  যাবে



                        পুলিশ বাহিনীর হাতে একটি দেশের আইনশৃংখলা রক্ষার প্রধান দায়িত্ব ন্যাস্ত থাকে। পৃথিবীর প্রতিটি দেশ তাই এই বাহিনীকে উন্নত প্রশিক্ষণ প্রদান করে কার্যকরী প্রতিষ্ঠানে পরিণত করতে সচেষ্ট থাকে। জনগণের স্বার্থ সংশ্লিষ্ট বিষয়াদি নিয়ে কাজের সাথে সাথে নিরাপত্তার কাজেও সার্বক্ষণিক ব্যস্ত থাকতে হয় পুলিশ বাহিনীকে। রাষ্ট্রের অন্যতম স্পর্শকাতর সংগঠন হিসেবে এর সদস্যদের পেশাগত উৎকর্ষতা প্রদানে অধিক মনোযোগী হতে হয়। এর ব্যতায় ঘটলেই আইনশৃংখলা নিয়ন্ত্রণে বিপর্যয় নেমে আনতে বাধ্য।পুলিশ বাহিনীকে সঠিক ও সুষ্ঠুভাবে দায়িত্ব পালন করতে হলে এর সদস্যদের শারিরিক ও মানসিকভাবে দৃঢ় হতে হয়।বাংলাদেশ পুলিশ বাহিনীর সাম্প্রতিক সময়ের পারফরমেন্স দেখলে পরিস্কার বোঝা যাচ্ছে পেশাগত উৎকর্ষতার বিচারে তা তলানিতে গিয়ে ঠেকেছে। যার প্রভাব দেশের সর্বস্তরে আইনশৃংখলা বিপর্যয়ের মাধ্যমে পরিলক্ষিত হচ্ছে।অবস্থা কতটা ভয়াবহ আকার ধারণ করেছে তা বোঝা যায় , যখন আমরা দেখি পুলিশ বাহিনী এখন জনগণের নিরাপত্তা প্রদান করা তো দূরের কথা তাদের নিজেদের রক্ষা করতেই অস্ত্রসহ পালিয়ে ভোঁ দৌড় দিচ্ছে।পূণশ্চঃ আমাদের কি আরো সময় নিতে হবে, পুলিশ বাহিনী কেন নিজেদের উপর আস্থা হারিয়ে ফেলেছে তার কারণ খুঁজে বের করতে ? যদিও আমরা সকলেই এর কারণ জানি। ভয়ে মুখ খুলতে পারছি না। কিন্তু এভাবে আর কতদিন নিঃশ্বাস বন্ধ করে থাকতে হবে। হয়ত দেখা যাবে নিঃশ্বাস বন্ধ করে থাকতে থাকতে হার্ট নিজেই একদিন বিট দিতে ভুলে গেছে।
                            
                    