প্রধাণমন্ত্রী কি ঘুম সমস্যায় ভুগছেন ?


 
মাননীয়  প্রধাণমন্ত্রী কি রাতে ঠিক ভাবে ঘুমাতে পারছেন না। সম্ভবত তিনি দ্রুততম সময়ের মধ্যে জাপান সফর করার ফলে জেটলগে  ভুগছেন। এটা অবশ্য খুব স্বাভাবিক   প্রধাণমন্ত্রী হলেও তো প্রথমতঃ তিনি একজন মানুষ তারও নিশ্চিতভাবে আমাদের সকলের মতো পরিমিত ঘুম দরকার।ঘুম ব্যক্তিগত জীবনে খুব গুরুত্বপুর্ণ বিষয় কারণ একজন সুস্থ মানুষ যদি পরিমিতভাবে ঘুমাতে না পারেন তবে তা তার দৈনন্দিন কাজ ও কথাবার্তার উপরে ব্যাপকভাবে প্রভাব বিস্তার করে।যা আমরা দেখেছি গতকালকের সাংবাদিকদের সাথে মাননীয়  প্রধাণমন্ত্রীর আলাপচারিতার সময় বিভিন্ন মন্তব্যে প্রকাশের মধ্যে দিয়ে ।বিশেষকরে সাংবাদিকদের করা দুটি প্রশ্নের  উত্তরে প্রধাণমন্ত্রী যা বলেছেন তাতে আমাদের মনে আরো বেশি করে তাঁর ঘুম সমস্যা নিয়ে চিন্তিত হতে বাধ্য করছে।গতকাল মুক্তিযুদ্ধের সম্মাননা স্মারক হিসেবে বিদেশি বন্ধুদের দেওয়া ক্রেস্টের সোনা জালিয়াতির বিষয়ে এক সাংবাদিক প্রধানমন্ত্রীর দৃষ্টি আকর্ষণ করলে তার উত্তরে তিনি বলেন, ‘মুক্তিযুদ্ধে অবদান রাখা বিদেশি বন্ধুদের সম্মাননা দেওয়াকে প্রশ্নবিদ্ধ করতেই হঠাৎ কিছু লোক এটাকে ইস্যু করেছে। হইচই করার উদ্দেশ্যটা আমরা জানি৷ জামায়াত যেমন আমাদের স্বাধীনতাকে সমর্থন করে না, এটাও তেমন একটা বিষয়৷’ তিনি মন্তব্য করেন, ‘দেশে একটি কথা প্রচলিত আছে যে, মায়ের গয়না বানালেও স্বর্ণকার সেখান থেকে একটু সোনা চুরি করে।’ তিনি বলেন, ‘বিদেশি বন্ধুদের দেওয়া ক্রেস্টে সোনা কতটুকু ছিল, সেটা বড় কথা নয়। ওনাদের এনেছি এবং সম্মান দিয়েছি, এটাই সবচেয়ে গুরুত্বপূর্ণ৷ এটা নিয়ে হইচই করে নিজেদের সম্মান খোয়াবেন না৷ নিজেদের চোর হিসেবে সাব্যস্ত করবেন না৷’কি হাস্যকর যুক্তি, একটি দেশের প্রধাণমন্ত্রী যদি সরাসরি এভাবে  চোরের পক্ষে সাফাই গান তবে সেই দেশে চোর রা আর চোর থাকে না ,সব দস্যুতে পরিণত হবে তাতো খুব স্বাভাবিক , বাস্তবে বাংলাদেশে হচ্ছেও তাই।স্বর্ন চোরদের পক্ষে প্রধানমন্ত্রীর এভাবে জনসমক্ষে  যুক্তি  দেওয়া বাস্তবে দুর্নীতিকে চরমভাবে  প্রশ্রয় দেওয়ার শামিল, যা সমাজে দুর্ণীতিবাজদের আরো অধিকহারে দুর্ণীতি করতে উৎসাহিত করবে।। তাছাড়া মুক্তিযুদ্ধের সহযাত্রীদের সম্মাননা দেওয়ার সঙ্গে জাতীয় আবেগ  ও দেশের মাণসম্মানের প্রশ্ন জড়িত, তাই এটাকে হালকা ভাবে দেখার কোনো সুযোগ নেই।  প্রধানমন্ত্রীর এ বক্তব্যের ফলে  সোনা জালিয়াতির বিষয়ে যে তদন্তকাজ  চলছে তাকে ব্যাহত করবে এবং  এর সাথে যারা জড়িত তাদের বিরূদ্ধে স্বাধীনভাবে কোনো শাস্তিমুলক ব্যবস্থা গ্রহণও বিঘ্নিত হবে।মাননীয়  প্রধাণমন্ত্রী হয়তো  ভুলে গেছেন দেশের জনগণের ট্যাক্সের টাকায় সরকার চলে।বিদেশি বন্ধুদের সোনার তৈরী ক্রেষ্ট  এবং সম্মাননাও দিয়েছেন জনগণের টাকায়। এটা তার ব্যক্তিগত কোনো সম্পদ বা অর্থ দিয়ে তৈরী করে  দেওয়া হয়নি।   সুতরাং  জনগণের সম্মান বিদেশিদের কাছে ভুলুন্ঠিত হবে সামান্য কয়েকজন সরকারী পৃষ্ঠপোষকতাভোগকারী যে চোরদের কারণে, তাদের পক্ষ যদি অবলম্বন করেন যদি খোদ দেশের প্রধাণমন্ত্রী এর চেয়ে জাতীয় লজ্জার বিষয় দ্বিতীয়টি হতে পারে না।অতএব, মাননীয়  প্রধাণমন্ত্রী  সোনা চুরির হোতাদের রক্ষা না করে বরং তাদের বিচারের সম্মুখীন করুন এবং বিদেশি  যে সকল  বিশিষ্টজনদের সম্মাননা দেওয়া হয়েছে, তাঁদের কাছে  আনুষ্ঠানিকভাবে সরকারের দুঃখ প্রকাশ করা উচিত।  তাতে বিদেশিদের কাছে  জনগণের সম্মান কিছুটা হলেও রক্ষা পাবে । দ্বিতীয়তঃসরকারের বৈধতা প্রসঙ্গ: সংবাদ সম্মেলনে এক প্রশ্নের উত্তরে  প্রধানমন্ত্রী বলেন, যাঁরা সরকারের বৈধতা নিয়ে প্রশ্ন তুলেছেন, তাঁদের কি বৈধতা ছিল? পঁচাত্তরের পর খুনি মোশতাকের হাত ধরে সেনাপ্রধান হলেন জিয়াউর রহমান। এরপর একদিন রাষ্ট্রপতি সায়েমকে গিয়ে জিয়াউর রহমান বললেন, তিনিই রাষ্ট্রপতি। প্রধানমন্ত্রী বলেন, রাষ্ট্রপতি সেনাপ্রধান হতে পারেন না। কিন্তু সংবিধান লঙ্ঘন করে জিয়াউর রহমান তা-ও হলেন। আমরা মাননীয়  প্রধাণমন্ত্রীর সাথে একমত কিন্তু সামান্য দ্বিধান্বিত তা হচ্ছে ,তিনি কি তাহলে নিজেকে এখন ক্ষমতা দখলকারী সরকার প্রধাণ মনে করেন ?  কারণ আপনার ভাষায় জিয়াউর রহমানতো কোনো গণতান্ত্রিক সরকারের প্রধাণ ছিলেন না ?কিন্তু এখন আপনি তার সরকারের সাথে আপনার  সরকারের তুলনা করছেন ? তার মানে হচ্ছে বিরোধীদল বিএনপিসহ  দেশি বিদেশি সকলেই  যে কথাটি বারবার গত ৫ মাস ধরে অনবরত বলে আসছেন ‘’৫ জানুয়ারির নির্বাচনের মাধ্যেমে যে সরকার গঠিত হয়েছে তা অবৈধ ও অগণতান্ত্রিক তাই সঠিক’’। সেক্ষেত্রে মাননীয়  প্রধাণমন্ত্রী  আপনার উচিৎ দেশে যাতে অবিলম্বে একটি গণতান্ত্রিক সরকার প্রতিষ্ঠিত হতে পারে তার পরিবেশ সৃষ্টি করা।

