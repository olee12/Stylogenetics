Human Rights 365


 
                        জাতিসংঘ এবারের ১০ ডিসেম্বরের আন্ত র্জাতিক মানবাধিকার দিবসের শ্লোগান নির্ধারন করেছে'' Human Rights 365'' অথচ ভাগ্যের নির্মম পরিহাস হচ্ছে বাংলাদেশে এখন শুধুমাত্র দেশের নাগরিকদের নয়, বিদেশী নাগরিকদের মানবাধিকারও সুনিশ্চিত নয়। যার উদাহরণ সম্প্রতি ইংরেজী দৈনিক 'দি নিউ এজ' এর বিদেশী সাংবাদিক বার্গম্যানের শাস্তি ভোগের মধ্যে দিয়ে।তাই একথা নিঃসন্দেহে বলা যায় জাতিসংঘ ঘোষিত ''Human Rights 365'' তো দূরের কথা বাংলাদেশের নাগরিকরা এখন একদিনের জন্যও মানবাধিকার ভোগ করতে পারছে না।বাংলাদেশের মানুষের মানবাধিকার এখন শূন্যের কোঠায় অবস্থান করছে।রাষ্ট্রযন্ত্রের বিভিন্ন প্রতিষ্ঠানকে ব্যবহার করে দখলদার চক্র দেশকেএক ভয়াবহ মৃত্যুপুরীতে পরিণত করেছে । শুধুমাত্র বিরোধী রাজনৈতিক দলের নেতাকর্মীই শূধু নয়, দে শে এখন সাংবাদিক, মানবাধিকারকর্মী, ছাত্র, শিক্ষক, শ্রমিক, নারী, শিশুসহ কারো কোনো নিরাপত্তা নেই। প্রতিনিয়ত গুম, গুপ্ত হত্যা এবং বিচারবহির্ভূত হত্যার মাধ্যমে চরম স্বেচ্ছাচারী কায়দায় মানবাধিকার লংঘন করা হচ্ছে।সরকারের বিরুদ্ধে সমালোচনা করলেই বিরোধী দলের নেতাকর্মী ছাড়াও দল নিরেপক্ষ রাজনৈতিক বিশ্লেষক, বিভিন্ন গণমাধ্যমের আলোচকদের বিরুদ্ধেও মিথ্যা মামলা দায়ের করা হচ্ছে এবং কাউকে কাউকে কারান্তরীণও করে রাখা হয়েছে।যা আমাদেরকে ৭০'র দশকে আর্জেন্টিনা, বলিভিয়া,পেরু সহ দক্ষিন আমেরিকার বিভিন্ন স্বৈরাচারের দূঃশাসনের ভয়ংকর স্মৃতি মনে করিয়ে দিচ্ছে।
                    
