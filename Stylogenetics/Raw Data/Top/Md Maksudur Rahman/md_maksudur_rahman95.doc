স্বৈরাচার বা স্বৈরতন্ত্র কি ?


 
'স্বৈর' ও 'আচার' এর সমন্বয় 'স্বৈরাচার' হচ্ছে একটি বিশেষ ধরনের আচার বা আচরণ। ব্যক্তির আচার ও স্বয়ং ব্যক্তি এক নয়। যে-ব্যক্তি আচার করেন, তিনি আচারী হন। আর যে-ব্যক্তি স্বৈরাচার করেন, তিনি স্বৈরাচারী।'স্বৈরাচার' একটি বিশেষ্য পদ বটে, কিন্তু এটি মানুষের নাম বিশেষ্য নয়। বাংলা অভিধানে ‘স্বৈরাচার’ শব্দের অর্থ নির্দেশ করে বলা হয়েছে, “নিজের ইচ্ছানুযায়ী আচরণ”। সুতরাং, স্বৈরাচার হচ্ছে একটি আচার বা আচরণ।শাসনতন্ত্র মানেই অস্বৈরাচারী। এটি ঠিক নয়।পৃথিবীতে বহুকাল আগে স্বৈরাচারী রাজারা রাজ্য শাসন করতেন নিজের ইচ্ছা অনুযায়ী , শাসনতন্ত্র অনুযায়ী নয়। আধুনিক যুগে সকল স্বৈরাচারীই একটা শাসনতন্ত্র অনুযায়ীই শাসন করে।জার্মানীতে হিটলারের স্বৈরাচারী শাসন চলছে শাসনতন্ত্র অনুযায়ীই।সুতরাং শাসনতন্ত্র অনুযায়ী শাসন করলে তা স্বৈরাচারী হবে না ভাবা ঠিক নয়। স্বৈরাচার বা স্বৈরতন্ত্রকে বুঝতে হবে গণতান্ত্রিক বিধি-বিধান, আচার-আচরণ ও মূল্যবোধের বিপরীতে।এখন প্রশ্ন হচ্ছে বাংলাদেশেতো শাসনতন্ত্র অনুযায়ী সরকার পরিচালিত হচ্ছে , একে কি স্বৈরতন্ত্র বলা যায় ।তার উত্তর খুঁজতে হলে আমাদেরকে দেখতে হবে, এখানে কি গণতান্ত্রিক বিধি-বিধান, আচার-আচরণ ঠিক ভাবে পালিত হচ্ছে।বাস্তবতা হচ্ছে ,এর ১০০ ভাগ অভাব বর্তমানে পরিলক্ষিত হচ্ছে। আর তা তীব্রভাবে ভেসে উঠেছে গতকাল বিজিবি’র প্রধানের বক্তব্যের মধ্যে দিয়ে,যিনি কিনা তার বাহিনীর সদস্যদের প্রকাশ্য সাংবাদিকদের সামনে গুলি করার নির্দেশ প্রদান দিয়েছেন। তা কিন্তু দিতেই পারেন, তবে দেশের অভ্যন্তরীন নিরাপত্তার বিষয়ে যখন আধা-সামরিক বাহিনীর প্রধানকে প্রকাশ্য কথা বলতে হয়, তখন নিশ্চিতভাবে বলা যায় রাষ্ট্রীয় মেশিনারিজ সব ঠিকঠাক মত চলছে না।বেসামরিক প্রশাসন ব্যর্থ হচ্ছে অর্থ্যাৎ, দেশে গণতান্ত্রিক বিধিবিধান মোটেই কাজ করছে না।তাহলে আমরা কি ধরে নিতে পারি না এটাই স্বৈরতন্ত্র।দেশ এখন স্বৈরাচারী শাসক দ্বারা শোষিত হচ্ছে।আমরা তাহলে এক ভাগ্যবান বা দুর্ভাগ্যবান প্রজন্ম যাই বলি না কেনো কাকতালীয়ভাবে ইতিহাসের অংশ হয়ে গেলাম।
                    
