ভুল স্বীকার করাই কি মাহফুজ আনামের ভুল !



                        ডেইলি স্টার সম্পাদক মাহফুজ আনাম ১/১১ সময়কার ডিজিএফআই সরবারহকৃত রিপোর্ট ভেরিফাই না করে ছাপানোকে তাঁর সাংবাদিকতা জীবনের অন্যতম ভুল বলে স্বীকার করেছেন।ভুল স্বীকার করা বাংলাদেশের সমাজ বাস্তবতায় একটি বিরল ঘটনা।কিন্তু তাঁর ভুল স্বীকারকে কেন্দ্র করে রাজনৈতিক অঙ্গনে যে নতুন হুমকি ধামকি শুরু হয়েছে তাতে মাহফুজ আনামের ভুল স্বীকারের স্পিরিটটাই নষ্ট হবার উপক্রম হয়েছে।সবচেয়ে অবাক করার বিষয় হচ্ছে, আওয়ামী লীগ সভানেত্রী শেখ হাসিনার পুত্র সজীব ওয়াজেদ জয়ের ফেসবুক স্টাটাস। যেখানে তিনি মাহফুজ আনামের গ্রেপ্তার দাবী করেছেন।জয়ের কথা শুনে হাসিই পাচ্ছে। তিনি কি বাংলাদেশের মানুষকে স্মৃতিভ্রমে আক্রান্ত মনে করেন।না তিনিই সেই রোগে আক্রান্ত। মাহফুজ আনাম সম্পর্কে বিবৃতি দেয়ার আগে তাঁর নিজের ও তাঁর মায়ের সেই সময়কার কথাবার্তাগুলো একটু মনে করা উচিৎ। মাননীয় শেখ হাসিনা তখন সেনাবাহিনীর পরামর্শে দেশ ছেড়ে চলে যাওয়ার প্রাক্কালে জিয়া বিমান বন্দরের ভিআইপি বিশ্রাম কক্ষে বসে সাংবাদিকদের সামনে বলেছিলেন ''১/১১ সরকার আমাদের আন্দোলনের ফসল। আমরা ক্ষমতায় আসলে এদের সকল কাজের ইনডেমনিটি প্রদান করব।'' এবং তিনি তাদের যে ক্ষমা করেছেন তাতো এখন আমরা দেখতেই পাচ্ছি। আজো ১/১১ এর প্রধান রূপকার সরকারের ছত্রচ্ছায়ায় দীর্ঘদিন বাংলাদেশের অস্ট্রেলিয়ার হাইকমিশনার হিসেবে কাজ করে এখন সেখানেই সুখে শান্তিতে বসবাস করছেন।এবার আসি সজীব ওয়াজেদ জয়ের কথায়। তিনি সেদিন ১/১১ এর প্রধান সিপাহসালার মইন ইউ আহমেদের সাথে গওহর রিজভীর মধ্যেস্থতায় হার্ভাড বিশ্ববিদ্যালয়ের এক অনুষ্ঠানে দেখা করেন।এখন সজীব ওয়াজেদ জয়কেই সিদ্ধান্ত নিতে হবে ১/১১ এ মাহফুজ আনামের ভূমিকার জন্য শাস্তি হলে তো যারা পুরো ঘটনার ক্রীড়াণকদের যারা আশ্রয়, প্রশ্রয় রাজনৈতিক সমর্থন ও পুরস্কৃত করেছেন তাদের কি করা হবে ?
                            
                    