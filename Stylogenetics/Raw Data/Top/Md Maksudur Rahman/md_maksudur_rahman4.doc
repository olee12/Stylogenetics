ইলিশের দুঃখ বিলাস......




                        ইলিশ মাছ তাঁর সুদীর্ঘ বংশপরম্পরায় এতবড় ইমেজ সংকটে পরেছে কিনা সন্দেহ আছে!গতকাল ঢাকার প্রতিটি মাছের বাজারে ইলিশের দিকে চোখ পড়তেই তাদের বিষন্নতা তীব্রভাবে ফুঁটে উঠেছে।ইলিশগুলো যেন বারবার ''চিৎকার করিয়া কাঁদিতে চাহিয়াও করিতে পারে না চিৎকার''। অভিমানভরা কন্ঠে ইলিশগুলো অস্ফুটস্বরে  যেনো একে অপরের সাথে দুঃখ ভাগাভাগি করে বলছে, ''দেশের প্রধানমন্ত্রীই যদি চিরাচরিত ঐতিহ্যকে বাদ দিয়ে বাংলা নববর্ষের প্রথম দিন অর্থ্যাৎ বৈশাখী উৎসবে  আমাদের  ভক্ষণ না করার সিদ্ধান্ত নেন এতো আমাদের জন্যে রীতিমত অপমানজনক ।আমাদের ভক্ষণ করে যখনসবাই তৃপ্তির ঢেকুর গেলে সেটাইতো আমাদের অন্যে মাছের থেকে আলাদা করে বিশেষ সম্মানজনক অবস্থানে প্রতিষ্ঠিত করেছে।'' আর আজ তারা ঝাটকা নিধনে ব্যার্থ হয়ে তাদের ব্যর্থতা ঢাকতে ইলিশ খাওয়াই বন্ধ করে দিয়েছে !! আর তা দেশের প্রধানমন্ত্রী স্বয়ং। হঠাৎ একটি মাঝারি সাইজের ইলিশ বলে উঠল , আরে দেখো গিয়ে মাননীয় প্রধানমন্ত্রী এলার্জি সমস্যা আছে ? তা নাহলে ইলিশের স্বাদ গ্রহণ করবেন না  এটা কখনো হয় নাকি ? এরমধ্যে একটি ইলিশ  বলে  উঠল , দেখো গিয়ে বাংলাদেশের মানুষ যাতে কম ইলিশ খায় যাতে করে ভারতের পশ্চিম বাংলায় অন্তত কয়েক টন  বড় সাইজের পদ্মার  ইলিশ  পাঠানো যাবে। কারণ এইমাসেইতো মমতাদিদির বিধানসভার নির্বাচন । তাই ওরা যদি বড় সাইজের দু এক পিস পদ্মার ইলিশ বেশি পায় তাতে অন্তত ভোটের রাজনীতিতে অনেক এগিয়ে যেতে পারবে । তাছাড়া তখন ওরা আমাদের দেশে গরু রপ্তানিতে কোনো ধরনের বাগড়া দিবে না!! যাই বল , তাই বলে আমার দেশের প্রধানমন্ত্রী আমার স্বাদ চেখে দেখবেন না, এই দুঃখ কিছুতেই মেনে নেবার নয় !!!এতক্ষণ ধরে চুপচাপ সকল ইলিশের অভিমাণভরা কথা ডালার এক কোনে বসে খুব মনোযোগ সহকারে শুনছিলো এবারে সেই লাল টকটকে মুখ ওয়ালা ইলিশটি থমথমে কন্ঠে বলে উঠল, আচ্ছা এই যে কয়েকদিন আগে বিদেশে বাংলাদেশী দরিদ্র শ্রমিকদের পাঠানো অর্থে ফুলেফেঁপে ওঠা বাংলাদেশ ব্যাংকের বৈদেশিক রিজার্ভের ৮৫০ কোটি টাকা চুরি হয়ে গেল, তারপর কি প্রধানমন্ত্রী তাঁর বেতনভাতা নেয়া বন্ধ করে দিয়েছেন ? তিনি কি তাঁর পথ চলার সময় বিশাল গাড়ী বহরের সংখ্যা কমিয়ে দিয়েছেন ? প্রধানমন্ত্রী কি রাষ্ট্রীয় অর্থে দলীয় কর্মীদের আপ্যায়ন করানো বন্ধ করে দিয়েছেন ? এবারতো দেখলাম তিনি বৈশাখ উপলক্ষে শাড়ী বিতরণ শুরু করেছেন ? এটাও নিশ্চয়ই রাষ্ট্রীয় কোষাগার থেকে নেয়া অর্থে !! তাহলে এই যে  রাষ্ট্রীয় অর্থের যথেচ্ছ  অপচয়  সেটা যদি তিনি বন্ধ করতেন তাহলে আর তাঁকে ইলিশ খাওয়া বন্ধ করতে হত না। বরং তখন প্রয়োজনে  সরকার নিজেই অন্তত দেশের সকল নাগরিকদের ইলিশের স্বাদ গ্রহণের সুযোগ করে দিতে পারতেন।আর আজ আমাদের ইলিশ হিসেবে ইমেজ সংকটে পরতে হত না। সকলের ইলিশের স্বাদ গ্রহণ করে আনন্দিত হতে দেখে আমরাও আনন্দিত হতাম।'' ইলিশটি তার আবেগময়ী বক্তব্যে শেষ করল। পুরো পরিবেশ কেমন যেনো ভারী হয়ে উঠেছে। ইলিশের বাজারে  পিনপতন নীরবতা বিরাজ করছে।ইলিশটি যেনো তাদের মনের কথাই বলেছে। এমন সময় এক পেট্মোটা তেলতেলে চেহারার মধ্যে বয়স্ক লোক এসে লাল্মুখো ইলিশটাকে পছন্দ করে কাটার হুকুম দিলো। অন্য ইলিশগুলো দুঃখভরা দৃষ্টিতে গভীর মমতার সাথে বিশাল দা বেয়ে রক্ত স্রোতের দিকে তাকিয়ে আছে !!! ভাবছে আবার কবে ইলিশ প্রধানমন্ত্রীর স্বাদ নিবারনের সৌভাগ্য অর্জন করতে সক্ষম হবে !!!!
                            
                    