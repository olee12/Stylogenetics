গঠনতন্ত্রই হতে হবে সংগঠন পরিচালনার মুল চাবিকাঠি



একটি সংগঠন তৈরী করার প্রধান ও অন্যতম পুর্বশত হচ্ছে গঠনতন্ত্র। সময়ের প্রয়োজনে দলগুলোকে আধুনিক ও পারিপার্শ্বিক অবস্থার সাথে খাঁপ খাওয়ানোর জন্য বিভিন্ন রাজনৈতিক সংস্কার কার্যক্রম চালাতে হবে এবং তা অবশ্যই গঠনতন্ত্রে সন্নিবেশিত করতে হবে। প্রশ্ন হচ্ছে দল কিভাবে পরিচালিত হবে , দলের নেতৃত্ব কিভাবে পরিবর্তিত হবে , নেতৃত্বে আসার যোগ্যতা কি হবে তা নিশ্চিতভাবে পুংঙ্খানুভাবে গঠনতন্ত্রে লিপিবদ্ধ থাকবে।যদি কোনো সংগঠনে এর ব্যত্যায় ঘটে তবে বুঝতে হবে ঐ সংগঠন নিয়মতান্ত্রিকভাবে চলছে না ,যা সংগঠনটির মৌলিক ভিত্তি দুর্বল করে দেবে।তাই কোনো সংগঠনকে শক্তিশালী ভিত্তির উপর দাড় করাতে হলে অবশ্যই এর একটি কার্যকরী গঠনতন্ত্র প্রনয়ণ করতে হবে এবং সেই মোতাবেক সংগঠনের নেতৃত পরিবর্তনসহ সকল কার্যক্রম পরিচালিত হতে হবে।এতে ব্যক্তিগত পছন্দ,অপছন্দ, বিশ্বস্ত ও অবিশ্বস্ততার কোনো বিষয় নেই, গঠনতন্ত্রই হতে হবে সংগঠন পরিচালনার মুল চাবিকাঠি।তাই আমাদের দেশে এডহক ভিত্তিতে কোনো সংগঠন পরিচালনার সংস্কৃতি পরিহার করে গঠনতন্ত্র অনুসরণ করার দিকে রাজনৈতিক সংগঠন গুলোর মনোযোগ বাড়ানো প্রয়োজন
                    
