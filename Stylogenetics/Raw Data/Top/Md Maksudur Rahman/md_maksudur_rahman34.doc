মর্নিং শোজ দ্য ডে''



                        গতকাল ছিল শনিবার । ২০১৬ সালের প্রথম দিনটি ছিলো শুক্রবার।স্বাভাবিকভাবেই সাপ্তাহিক ছুটির দিনে বাংলাদেশের সবশ্রেণী পেশার মানুষই অলস সময় কাটান।এমনকি রাজনৈতিক দলগুলোও বিশেষ কোনো কর্মসূচী না থাকলে কর্মীরা ছুটির আমেজে ব্যক্তিগত সময় কাটান।সে হিসেবে বাংলাদেশে ২০১৬ সালের রাজনৈতিকভাবে ব্যস্ততম দিন শুরু হয় গতকাল শনিবার থেকে।রাজনৈতিকভাবে ২০১৬ সালের শুরুটা কিন্তু ভ্রু কুঞ্চনের মধ্যে শুরু হলো।দেশের একটি প্রধান রাজনৈতিক দলের অফিস দখলের মত ঘটনা কিন্তু সারা বছর রাজনীতিটা স্বাভাবিক গতিতে চলবে না সেটাই বলে দেয়।ঢাকা শহরের রাজনীতির জন্য অত্যন্ত স্পর্শকাতর এলাকায় অবস্থিত রাজনৈতিক দলের অফিস দিনে দুপুরে দখলের চেষ্টা নিশ্চয়ই সরকারের উচ্চপর্যায়ের ইন্ধন ছাড়া যে সম্ভব নয় , এটা বুঝতে অন্ততপক্ষে ঝানু গোয়েন্দা হওয়ার দরকার নেই।যেখানে নির্বাচন কমিশনের সাজানো ছকে অনুষ্ঠিত নির্বাচনে অংশ নিয়েও দেশের অন্যতম প্রধান একটি রাজনৈতিক দল প্রচলিত ধারার রাজনীতিতে থাকতে প্রচেষ্টা চালাচ্ছে সেখানে ভুইঁফোর কিছু রাস্তার টোকাই শ্রেণীর গুন্ডাদের দিয়ে দলীয় কার্যালয় দখলের চেষ্টা নিশ্চিতভাবে 'পায়ে পা লাগিয়ে' ঝগড়া লাগানোর অপচেষ্টা ছাড়া কিছুই হতে পারে না।তবে পুরো ঘটনাটি ২০১৬ সালের অন্তত রাজনীতির জন্য ''মর্নিং শোজ দ্য ডে'' হিসেবে চিহ্নিত হয়ে থাকবে।
                            
                    