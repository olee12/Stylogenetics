পুলিশ বাহিনীর মাঠ পর্যায়ের কর্মকর্তাদের বিভিন্ন আন্তজার্তিক প্রশিক্ষণে পাঠানো উচিৎ



                        জগতের সবচেয়ে কঠিন একটি কাজ হচ্ছে চিন্তা করা।তাই মানবজাতির বেশির সদস্যই এই কাজটি এড়িয়ে যেতে চায়। আর তখনি সে যেকোনো জটিল সমস্যা সমাধানের অনুষঙ্গ হিসেবে শক্তি প্রয়োগের উপর নির্ভর করতে চায়।অথচ সে নিজেও জানেনা যখনি যুক্তি বুদ্ধিকে তুচ্ছ জ্ঞান করে শক্তি প্রয়োগের দিকে অগ্রসর হয় সেই মুহূর্ত থেকেই সে নিজের চিন্তাশক্তির উপর থেকে আস্থা হারাতে শুরু করে। একসময় নিজের অজান্তেই সে চিন্তা করার শক্তি হারিয়ে ফেলে । পরিণতিতে খুব তাড়াতাড়ি সে এক রক্তমাংসে গঠিত রোবোটে পরিণত হয়।তখন তার একমাত্র কাজই হয়, যেধরনের সফটওয়ার তার হার্ডডিস্কে ডাউনলোড দেয়া হয় ঠিক সেইভাবে সে সাড়া দেয়া। দুঃখজনক হলেও সত্যি বাংলাদেশে বর্তমানে দায়িত্বশীল আইনশৃংখলা বাহিনী এক ধরনের চিন্তাশক্তিলুপ্ত রোবটিক বাহিনীতে পরিণত হয়েছে। যার কাজই হচ্ছে রাজনৈতিক নেতৃত্বের বক্তব্য শোনা বা পড়া ও এবং সেই অনুসারে তদন্ত রিপোর্ট তৈরী করা।ফলশ্রুতিতে সমাজ ও রাষ্ট্রের জন্যে ক্ষতিকর অশুভ শক্তি আজ ধীরে ধীরে আমাদের সকলের চোখের সামনে ফ্রাংকেইনস্টাইনে পরিণত হচ্ছে।যার প্রভাব আজ সমাজের সর্বস্তরে ছড়িয়ে পড়ছে। একের পর এক দূর্ঘটনা ঘটছে আর রোবটিক বাহিনী তোতা পাখির মত রাজনৈতিক নেতৃত্বের পছন্দসই বুলি আওড়াচ্ছে।(পূণশ্চঃ পুলিশ বাহিনীর মাঠ পর্যায়ের কর্মকর্তাদের বিভিন্ন আন্তজার্তিক প্রশিক্ষণে পাঠানো উচিৎ।কারণ মূলতঃ তারাই মাঠ পর্যায়ে দায়িত্ব পালন করেন।এতে করে তারা কাজের ক্ষেত্রে অনেক বেশি আত্মবিশ্বাসী হয়ে উঠবে। )
                            
                    