মানুষের ধর্ষন মানসিকতা সম্ভবত তার জিনগত সমস্যা



                        ধর্ষক তার শারীরিক ক্ষুধা মেটানোর জন্য নারীর শরীরের উপর ঝাঁপিয়ে পড়ে।নারীর সমস্ত শরীর দুমরে-মুচরে চিবিয়ে খেতে চায়।এটা কিন্তু ধর্ষকের বিকৃত মামসিকতার বহিঃপ্রকাশ।তবে মানুষের ধর্ষন মানসিকতা সম্ভবত তার জিনগত সমস্যা।কথাটি আমার বেশি করে মনে হয়েছে কাপ্তাই লেক দিয়ে শুভলং যাওয়ার পথে।একদিকে হ্রদের দুপাশের পাহাড়ী মনোমুগ্ধকর সৌন্দর্য আমাকে বিমোহিত করছিলো আবার সাথে সাথে মনে পড়ছিল প্রকৃতির উপর কি ভয়ানক ধর্ষন প্রক্রিয়ার মাধ্যমে গড়ে উঠেছে এই কাপ্তাই লেক সেই নির্মম ইতিহাস।দুই পাশের ভগ্নপ্রায় পাহাড় গুলো যেনো মানবসৃষ্ট ধর্ষনের সেই করুণ সাক্ষী।কাপ্তাই লেক দেখতে আসা হাজারো পর্যটক যখন এর সৌন্দর্য দেখে মুগ্ধ হয়ে প্রিয় মানুষের কাঁধে হাত রাখে তখন কি তারা লেক তৈরির ফলে ঘরছাড়া লাখ লাখ পাহাড়ীর দীর্ঘঃনিশ্বাসের শব্দ শুনতে পান ? সম্ভবত না।কারণ আমাদের ধর্ষন মানসিকতা । আমরা সবাই অন্যের ধবংশের মাঝে আনন্দ খুঁজে পাই।তেমনি প্রকৃতি ধংশের এই নির্মমতার মাঝেও আমরা সৌন্দর্য খুঁজে পাই।সত্যিই অদ্ভুত আমাদের সৌন্দর্য পিয়াসু মন।অথচ এই কাপ্তাই লেক নির্মানের ফলে ডুবে যায় পাহাড়ের সবচেয়ে উর্বর জমিগুলো। উচ্ছেদের শিকার হয় লাখো মানুষ। পাহাড়ের জনপদে নেমে আসে এক মানবিক বিপর্যয়। পানিতে তলিয়ে যায় অনেক জনপদ, নিশ্চিহ্ন হয়ে যায় একটি সভ্যতা। তিল তিল করে গড়ে ওঠা পার্বত্য এলাকার পাহাড়ি মানুষের জীবন জলের নিচে হারিয়ে যায়। প্রায় ৫৪ হাজার একর উর্বর ফসলি জমি বাঁধের ফলে সৃষ্ট কৃত্রিম হ্রদে নিমজ্জিত হয়ে যায়। রাঙ্গামাটির মূল শহরটি পানিতে ডুবে যায়।তরুণ চাকমা কবি ফেলাজিয়া চাকমা তার ‘কিজিঙৎ পূগ বেল’ কবিতায় যেনো পাহাড়ী সেইসব বাস্তুচ্যুত মানুষদের কথাই উঠে এসেছে, ’ বাংলায় ‘এই পানি পনি নয়, এই পানি চোখের পানি তোমার আমার,এই দেশের লাখো লাখো মানুষের দুঃখের সাগর .. আহ! যা ছিল তোমার আমার কোনো এক কালে/ আজ সব গেল পানির তলে।(ধর্ষকের বিচার হয়, কিন্তু রাষ্ট্র যখন প্রকৃতি ধর্ষনের ভূমিকায় অবতীর্ণ হয় তখন তাকেও বিচারের আওতায় আনা উচিৎ , অন্যথ্যায় মানবিক বিপর্যয়ের সৃষ্টি হয়।কাপ্তাই বাঁধের কারণে সৃষ্ট যে হ্রদ, সে হ্রদে নিমজ্জিত যে সভ্যতা, তার দীর্ঘশ্বাস লাঘবে রাষ্ট্রকে আরো আন্তরিক হতে হবে। কারণ এ হ্রদের পানি নিছক নীলাভ পানি নয়, এ পানি সেখানকার পাহাড়ি মানুষের চোখের পানি। রাষ্ট্রকে মনে রাখতে হবে, এ অশ্রুজল প্রজন্ম থেকে প্রজন্মকে শুধু কাঁদিয়ে যায় না; বিদ্রোহীও করে তোলে।)Photo credi: MeRangamati 

                    