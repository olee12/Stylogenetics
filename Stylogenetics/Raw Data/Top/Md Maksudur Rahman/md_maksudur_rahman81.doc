বাস্তবতার নিরিখে দল পরিচালনা করতে হবে।



                        আধ্যাত্মিক শান্তির প্রয়োজনে মানুষ ধর্মের উপর আস্থা স্থাপন করে । এতে দোষের কিছু নেই।মানুষের জীবনে অনেক চাওয়াই অপূর্ণ থেকে যায়, আর  সেই অপূর্ণ চাওয়াগুলোকে পাওয়ার আশায় সে ধর্মের উপর বিশ্বাস স্থাপন করে।ধর্ম,বিশ্বাস দ্বারা নিয়ন্ত্রিত হয় ।পক্ষান্তরে রাজনীতি হচ্ছে একটি বাস্তবতার নিরিখে পরিচালিত একটি বিজ্ঞান।যা মস্তিস্ক দ্বারা পরিচালিত হয়, শুধুমাত্র গতানুগতিক বিশ্বাসের মুল্য এখানে নেই বললেই চলে।যদি কোনো রাজনৈতিক দল বা এর শীর্ষ নেতৃত্ব দল পরিচালনার ক্ষেত্রে মস্তিস্ককে মৃত্যুর পর ব্যবহারের জন্য সংরক্ষিত করে রাখেন এবং শুধুমাত্র বায়বীয় বিশ্বাসের উপর আস্থা স্থাপন করেন,তবে তার উচিত রাজনীতি বাদ দিয়ে আধ্যাত্মিক শান্তির পথে নিজেকে নিয়োজিত করা।কারণ বিশ্বাসই আধ্যাত্মিক শান্তি লাভের প্রধান সোপাণ।বিএনপি'র শীর্ষ নেতৃত্ব বিষয়টি গভীরভাবে ভেবে দেখতে পারেন।কারণ তারা বাস্তবতার নিরিখে রাজনীতিকে বিশ্লেষণ করে কোনো সিদ্ধান্ত গ্রহণ না করে দীর্ঘদিন ধরে অন্য গ্রহের শক্তির প্রত্যাশায় বিশ্বাস স্থাপন করে নিজেকে ঘুম পাড়িয়ে রেখেছেন। ফলশ্রুতিতে ঘুমিয়ে থাকতে থাকতে ধীরে ধীরে দলটি এখন চিন্তা করার সমস্ত শক্তি হারিয়ে ফেলেছে এবং চলৎশক্তিহীন হয়ে পড়েছে।তাই বিএনপি'র শীর্ষ নেতৃত্বকে বুঝতে হবে শুধুমাত্র বিশ্বাস দিয়ে নয়, বাস্তবতার নিরিখে দল পরিচালনা করতে হবে।
                            
                    