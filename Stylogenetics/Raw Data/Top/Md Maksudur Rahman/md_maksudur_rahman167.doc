শেখ হাসিনার কি রাতে ঘুম হয় ?


 
                        শেখ হাসিনার কি রাতে ঘুম হয় ? মাননীয় প্রধাণমন্ত্রী,আমরাও আপনার মতো ‘রাতে ঘুমাতে চাই , প্লিজ বলবেন কি,  কিভাবে ঘুমাবো?’সম্প্রতি দক্ষিন কোরিয়ার প্রধাণমন্ত্রী চাং হং-উন সাগর উপকুলে ফেরিডুবির ঘটনায় তাৎক্ষনিক উদ্ধার তৎপরতায় ধীরগতি ও ফেরিডুবি রোধে ব্যর্থতার দায় মাথা পেতে নিয়ে পদত্যাগ করেছেন।পদত্যাগের সময়ে তিনি বলেন ‘ফেরিডুবির ১০দিনেরও বেশি সময় পার হয়ে গেছে , কিন্তু যাঁরা এখনো তাঁদের হারানো স্বজনদের খুঁজে পাননি , তাদের কান্নায় আমি রাতে ঘুমাতে পারি না।একজন প্রধাণমন্ত্রী কতটা গণতন্ত্রমনা ও মানবিকগুনাবলী সম্পন্ন হলে পদত্যাগ করে দেশবাসীর পাশে দাঁড়াতে পারেন, তা ভাবলে সত্যিই অবাক  হতে হয়।এ ঘটনায় ফেরির পাইলট ও আরও ১৪ জন ক্রু গ্রেপ্তার হয়েছেন।প্রকৃত গণতান্ত্রিক শাষনব্যাবস্থায় জনগণের আশা- আকাঙ্ক্ষা, সুবিধা-অসুবিধা, চাওয়া-পাওয়ার বিষয়ে সরকারের মনোযোগ প্রদান অবশ্য কর্তব্য।জনগণের ভোটে নির্বাচিত সরকার যদি তাদের নির্বাচকদের আশা-আকাংখার প্রতিফলন ঘটাতে না পারেন, যদি সরকারের ব্যর্থতার জন্যে দেশের মানুষের জীবনে দুর্ভোগ নেমে আসে , তাহলে তার দায় অবশ্যই সরকারের দায়িত্বশীল ব্যক্তিবর্গের উপরই বর্তায়।অথচ বাংলাদেশে প্রতিদিন নীরিহ জনগণ দুর্ঘটনায় মারা যাচ্ছে। অপহরন , খুন, গুম, নিখোঁজ হয়ে স্বজনদের দুঃখের সাগরে ভাসাচ্ছেন অনেক সাধারন নাগরিক । কিন্তু কোনো মন্ত্রী বা আমলাকে এ ধরনের ঘটনার দায় নিয়ে পদত্যাগ করতেও দেখা যায় না। এমনকি আজ পর্যন্ত আমরা কোনো ঘটনায় তাদের দায়িত্ব স্বীকার করতেও দেখিনি।অন্য সবার কথা না হয় বাদই দিলাম , মাননীয় প্রধাণমন্ত্রী আপনি তো স্বজন হারানোর দুঃখ যে কতটা মর্মান্তিক তা জানেন। শিশু রাসেলের স্মৃতি আজও আপনাকে নির্ঘুম রাত কাটাতে বাধ্য করে। তাহলে ইলিয়াস কন্যা সাইয়ারার পিতাকে ফিরে পাবার আহাজারি, নজরুলের মায়ের ‘‘বাবা , ও বাবা ! আমার ছেলেকে পাওয়া গেছে! শীতলক্ষ্যা নদীতে লাশ ভাসছে ,টেলিভিশনে দেখেন।নাহ, জীবিত না , মৃত।বাবা পারলেন না আমার ছেলেকে বাচাঁতে’’।স্বরাষ্ট্র মন্ত্রীর সাথে এ গগণবিদারী বিলাপের আওয়াজ কি আপনার  হৃদয়কে একটুও বিদীর্ণ করে না ।‘পুত্রের লাশ শীতলক্ষ্যা নদীতে লাশ ভাসছে’ নজরুলের মায়ের মুখ থেকে এ হৃদয় বিদারক সংবাদ শুনে সারা দেশের মানুষ শোকে স্তব্দ হয়েছে পড়েছে। নজরুলের মায়ের ছেলে হারানোর এ আহাজারি দেশের কোটি কোটি মানুষের রাতের ঘুম কেড়ে নিয়েছে। তাহলে মাননীয় প্রধাণমন্ত্রী, আপনিও তো মা, আপনি  রাতে ঘুমান কিভাবে ?আপনার চোখে কি স্বজন হারানো এ সকল মা , বাবা , ভাই-বোন, স্ত্রী, পুত্র,  কন্যার আহাজারি ভেসে ওঠে না ? মাননীয় প্রধাণমন্ত্রী,আমরাও আপনার মতো  রাতে ঘুমাতে চাই , প্লিজ বলবেন কি , কিভাবে ঘুমাবো?

