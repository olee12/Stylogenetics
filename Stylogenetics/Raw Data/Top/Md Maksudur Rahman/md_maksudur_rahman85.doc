আমাদের সমাজ ও মনোবিজ্ঞানীদের গভীরভাবে চিন্তাভাবনা করে এ সমস্যার কারণ নির্ধারণ ও প্রতিকারের উপায় বের করতে হবে



                        পহেলা বৈশাখে ঢাকা বিশ্ববিদ্যালয় সহ সারা দেশে যে যৌন হয়রানির ঘটনা ঘটেছে এটা আমাদের দেশের সামগ্রিক সামাজিক অধঃপতনের এক ভয়াবহ রুপ। এ ধরনের একটি সামাজিক সমস্যাকে আমি কোনো ক্রমেই রাজনৈতিক রঙ লাগিয়ে অপরাধীদের মাথার উপরে কোনো ছাতা ধরতে চাই না। তবে একটা বিষয় আমাদের মনে রাখতে হবে দীর্ঘদিন ধরে রাজনৈতিক দুর্বত্তায়ণের ফলে এই সামাজিক সমস্যা আজ ভয়াবহ রুপ ধারণ করেছে।আর আমাদের দেশে ক্ষমতাসীন দলগুলোর আদর্শগত খুব একটা অমিল নেই, স্বার্থ রক্ষার বিষয়ে তারা মুদ্রার এপিঠ- ওপিঠ।আজ যারা একটি দলের ছত্রচ্ছায়ায় এ অপরাধ সংঘটিত করছে কাল তারা অন্য আর একটি দলের ছত্রচ্ছায়ায় এই ধরনের অপরাধ করবে। তাই আমাদের প্রথমেই একটি বিষয় সিদ্ধান্ত নিতে হবে , আর তা হচ্ছে এটা একটি মারাত্মক সামাজিক অপরাধ , তাহলে এই সমস্যা দূর করতে আমাদের সমন্বিত ভাবে চিন্তা করা সহজ হবে।কারণ সামাজিক সমস্যা দূর করতে হলে এ ধরনের অপরাধীদের মনস্তাত্বিক সমস্যা সমুহ প্রথমে চিহ্নিত করতে হবে।তারপরে আমাদের পরিবার, সমাজ এবং সর্বোপরি রাষ্ট্রের সমন্বিতভাবে এ সমস্যা দূরীকরনে উদ্যেগ নিতে হবে । এর কোনো এক জায়গায় যদি ব্যাতায় ঘটে তবে এ সমস্যা থেকে মুক্তি নাই। এছাড়াও আমাদের সমাজ ও মনোবিজ্ঞানীদের গভীরভাবে চিন্তাভাবনা করে এ সমস্যার কারণ নির্ধারণ ও প্রতিকারের উপায় বের করতে হবে।তাই আমাদের এ ধরনের সামাজিক সমস্যাকে কোনোক্রমেই ক্ষুদ্র রাজনৈতিক গন্ডীর মধ্যে ফেলে দিয়ে সরলীকরন করে অপরাধীদের মুখ লুকানোর জায়গা করে দেয়া সমীচীন হবে না।
                    
