''আমরা মুক্তি চাই'' দেশের মানুষ মুক্তি চায়!!


 
আমাদের প্রত্যেকের স্কুল জীবনে একটি গল্প পড়েছি অথবা শুনেছি 'একটি শিশুর মাতৃত্ব দাবী করে দুইজন মহিলা দাবী করেছেন ,কেউ তাদের দাবী ছাড়তে রাজী না।অবশেষে বিজ্ঞ বিচারক রায় প্রদান করলেন শিশুটিকে দুইভাগ করে দুই মহিলার মধ্যে ভাগ করে দিতে।'' ঠিক তখন মা হিসেবে দাবী করা একজন মহিলা চিৎকার করে বিচারকের উদ্দেশ্য বলতে শুরু করলেন 'আমার সন্তানের দরকার নেই, তবুও তাকে দুই ভাগ করার দরকার নেই ,তিনি শিশুটিকে অন্য মহিলাটিকে দিয়ে দিতে বললেন।'' গল্পের শেষটা আমরা সবাই জানি,তাই উল্লেখ করলাম না ।গল্পটি আজকের আলোচনায় খুব বেশি প্রাসঙ্গিক না শুধু একটি বিষয়ের জন্য উল্লেখ করছি তা হচ্ছে 'ভালোবাসার রকমফের' । আমরা সবাই জানি ''শেখ হাসিনা এবং আওয়ামী লীগের শীর্ষ নেতৃত্ব নিজেকেরকে কথায় কথায় স্বাধীনতার পক্ষের শক্তি, দেশপ্রেমিক বলতে বলতে মুখে ফেনা তুলে ফেলেন ।''নাগরিক হিসেবে আমরাও তাদের সেই কথা বিশ্বাস করি । তারাই আসলে প্রকৃত দেশপ্রেমিক। শেখ হাসিনা এবং আওয়ামী লীগ নেতাদের চেয়ে কেউ এই দেশকে ভালবাসতেই পারে না। তাই দেশের মানুষও এক মাত্র তাদেরকেই অনুরোধ জানাতে পারে-প্লিজ 'আপনারা প্রকৃত দেশপ্রেমিক হিসেবে দেশের বর্তমান অচলাবস্থা থেকে আমাদের মুক্তি দিন,দেশটাকে সুস্থভাবে চলতে দিন।আমাদের ব্যবসা-বাণিজ্য,শিক্ষা, চিকিৎসাসহ দৈনন্দিন জীবনকে অবিরাম ব্যহত হওয়ার হাত থেকে আমাদের রক্ষা করুন ।''আমরা আপনাদের কথা অক্ষরে অক্ষরে বিশ্বাস করি, আপনারাই প্রকৃত এবং একমাত্র দেশপ্রেমিক। আর আপনারা যেহেতু এই দেশকে সবচেয়ে বেশি ভালোবাসেন , তাই দেশ ও দেশের জনগণের কোনো ক্ষতি হোক তা আপনারা চাইতেই পারেন না, এটাও বিশ্বাস করি । সুতরাং কেবল আপনারাই পারেন, দেশের বর্তমান দুঃসহ অবস্থা থেকে ১৬ কোটি মানুষকে মুক্তি দেয়ার কার্যকরী উদ্যেগ গ্রহণ করতে।''প্লিজ, আমাদের মুক্তি দিন।আমাদের আর ভোগাবেন না।আমরা মুক্তি চাই!!
                    
