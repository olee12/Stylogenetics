Ragging এর অপরাধে আজীবন বহিষ্কার-শাস্তিটা মৃত্যুদন্ডের সামিল!!


 
                        Ragging  এর অপরাধে জাহাঙ্গীরনগর বিশ্ববিদ্যালয়ের মার্কেটিং বিভাগের তিন ছাত্রীকে বিশ্ববিদ্যালয় থেকে আজীবন বহিষ্কার করা হয়েছে। গত বুধবার বিশ্ববিদ্যালয়ের সিন্ডিকেট সভায় এ সিদ্ধান্ত নেওয়া হয়েছে।আমি ব্যাক্তিগতভাবে Ragging    চরম বিরোধী ।যারা Ragging এর  শিকার হন তাদের মনের অবস্থা সংবেদনশীলতার সাথে অনুধাবন করছি। কিন্তু আমার অভিমত হচ্ছে যারা  Ragging    সাথে জড়িত তাদের বয়স কতো ? নিঃসন্দেহে এটা অতি গুরুতর অপরাধ কিন্তু একজন ছাত্রের কাছে শিক্ষাজীবনকে চিরতরে বন্ধ করে দেয়াতো মৃত্যুদন্ডেরই সামিল । তাই একজন ছাত্রের শিক্ষাজীবনকে চিরতরে রুদ্ধ করে দেয়ার মত শাস্তি আমি ব্যক্তিগতভাবে সমর্থন করি না ।
বিশ্ববিদ্যালয় কতৃপক্ষের কোনো ক্রমেই কারো শিক্ষাজীবনকে চিরতরে রুদ্ধ করে দেয়ার  মতো সিদ্ধান্ত নেয়া উচিৎ নয়।একটু সাবধান হলেই বা হল কতৃপক্ষ তাদের দায়িত্ব সম্পর্কে সচেতন হলে এ সমস্যা থেকে  ভুক্তভোগী ছাত্ররা মুক্তি পেতে পারে।এর পরেও যদি Ragging এর  মতো  অপরাধ সংঘটিত হয় তাহলে নিম্নলিখিত উপায়ে--
১।বিভিন্ন মেয়াদে বহিস্কার 
২।মনোবিদের অধীনে চিকিৎসার ব্যবস্থা 
৩।বিভিন্ন সামাজিক কার্যে  স্বেচ্ছাশ্রম 
ইত্যাদি শাস্তি দেয়া উচিৎ । তারপরও একজন ছাত্রের শিক্ষাজীবনকে চিরতরে রুদ্ধ করে দেয়ার মত শাস্তি দেয়া কোনো ক্রমেই কাম্য নয়। তাছাড়া দেশের সর্বোচ্চ শিক্ষাপীঠ হিসেবে একটা বড় দায়িত্ব হচ্ছে  এ ধরনের সমস্যার কারণ উদ্ঘাটন করা। কতৃপক্ষকে  অবশ্যই সংবেদনশীলতার সাথে একজন ছাত্রের শিক্ষাজীবন শেষ করার সুযোগ দিতে হবে কারণ তা না হলে অভিযুক্তরা ভবিষ্যতে আরো বড় ধরনের অপরাধে জড়িয়ে পড়তে পারে।


                    