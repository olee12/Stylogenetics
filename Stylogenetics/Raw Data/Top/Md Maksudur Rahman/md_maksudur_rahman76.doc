বেসরকারী বিশ্ববিদ্যালয়কে ভ্যাটের আওতামুক্ত রাখুন।



                        বেসরকারী বিশ্ববিদ্যালয়ে যারা পড়াশুনা করছে তারা কি মঙ্গলগ্রহ থেকে আগত কোনো বিশেষ শ্রেণীর নাগরিক। তারা তো আমাদের দেশেরই সন্তান , তবে সরকার কেন তাদের শিক্ষাকার্যক্রমের উপর ৭% ভ্যাট ধার্য্যের সিদ্ধান্ত গ্রহণ করেছে।এই সব বিশ্ববিদ্যালয়ে এখন যারা লেখাপড়া করছে তাদের বেশিরভাগই আমাদের দেশের খেটেখাওয়া মানুষের সন্তান। প্রচলিত পাবলিক শিক্ষাপ্রতিষ্ঠানে যদি পছন্দমাফিক সাবজেক্ট এবং সরকারি পাবলিক বিশ্ববিদ্যালয়ে যদি পর্যাপ্ত আসনসংখ্যা থাকত তবে কি তাদের এসব বিশ্ববিদ্যালয়ে ভর্তি হতে হত ? তাছাড়া যেসব বেসরকারী বিশ্ববিদ্যালয়ে আছে তার মধ্যে ৫/৬টি বাদ দিলে সবগুলোতেই এখন খুবই সাধারন পরিবারের ছেলেমেয়েরা পড়াশুনা করছে । যাদের অভিভাবক খুব কষ্ট করে তাদের পড়াশুনার খরচ যোগায় । তাই এ দেশের প্রান্তিক জনগণ যে সেক্টরে সরাসরি সুবিধা ভোগ করে, অন্তত পক্ষে সে ধরনের একটি সেক্টরকে যদি ভ্যাটের আওতার বাইরে রাখা হয় তাতে রাজস্ব আদায়ে খুব বেশি ক্ষতি হওয়ার কথা নয়। আর ততটুকু ক্ষতি দেশের জনগণ মেনে নিতে রাজী আছে।তারপরেও বেসরকারী বিশ্ববিদ্যালয়কে ভ্যাটের আওতামুক্ত রাখুন।
                            
                    