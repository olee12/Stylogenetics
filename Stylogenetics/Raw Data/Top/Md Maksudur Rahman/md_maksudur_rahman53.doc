জয়তু রাজবাক্স!!



                        আগের কালের রাজা বাদশরা তাদের দরবারে স্বীয় প্রশংসা শোনার জন্য একজন রাজকবি পালন করতেন।সে সময় অবশ্য প্রচার -প্রচারণার জন্য বর্তমানের ন্যায় এত এত প্রচারবাক্স ছিলো না।তাই তারা এক বা একাধিক রাজকবি পালন করতেন। কিন্তু গত বেশ কিছুদিন সাময়িকভাবে বাংলাদেশ টেলিভিশনে কাজের সূত্রে সংশ্লিষ্ট থাকার বদৌলতে বুঝতে পারছিলাম না এটা কি ২০১৫ না ১৬১৫ সাল। এখানে সবাই একে অপরের পিঠ চুলকা চুলকি করে তাতে যে কাউকে বিব্রত হতে হয় । দায়িত্বশীল মানুষজন কিভাবে প্রচারযন্ত্রের সামনে ব্যক্তিকীর্তন করতে পারে তা দেখে তো রীতিমত তাজ্জব। পরক্ষণেই আবার স্মরণে আসল আরে হবেই না কেন, এরা তো ভৃত্যকবি ! এদের কাজই হচ্ছে সারাক্ষণ শুধু ব্যক্তিকীর্তন গাওয়া । পার্থক্য একটাই। সময়ের সাথে সাথে কিছু শব্দ পরিবর্তন । শুধু তাই না , ধর্মীয় কীর্তনের সাথেও অদ্ভুত মিল রয়েছে। সেখানে যেভাবে নেচে নেচে নাম যপ করা হয়। এখানেও ঠিক তেমনি নামযপ করা হয়   জন......নেত্রী ,জন......নেত্রী ..................(সময়ের সাথে অবশ্য এটা দেশ............নেত্রী , দেশ............নেত্রী   হয়ে যায়।)আর সেই কীর্তন রাজবাক্সের মাধ্যমে সারা দেশের মানুষের মাঝে ছড়িয়ে দেয়া।রাজবাক্সের ভৃত্যগুলো আবার এই কাজে অত্যন্ত দক্ষ।আর দক্ষ হবেই না কেন ! কীর্তন যজ্ঞ প্রচারের জন্য তাদের কোনো পরিশ্রমই করতে হয় না। মস্তিস্কের উপরে তো কোনো চাপই নিতে হয় না। শুধু একটু হাত কচলাতে হয়। তবে আমার অভিজ্ঞতা যেভাবে এরা হাত কচলায় কবে না যেনো এদের হাতের চামড়াই উঠে যায়। তাই হাতের চামড়া রক্ষার জন্য এদের জন্য গ্লাভস কেনার বাজেট দেয়া উচিৎ।পাদটীকাঃআগের রাজা-বাদশারা কিন্তু এক অর্থে দুর্ভাগা । তাদের সময়ে রাজবাক্স ছিলো না। আর ভৃত্যগুলোও এত স্মার্ট ছিলো না। কারণ তাদের রাজকবিরা ছন্দের ব্যবহার এত বেশি করত , যা সাধারণের কাছে অবোধ্য হয়ে উঠত।সে অর্থে এখনকার অঘোষিত রাজা-রানীরা কত সৌভাগ্যবান তাদের ভৃত্যকবিরা কোনো প্যাচাপ্যাচির মধ্যে যা বলার সরাসরি বলো। এরা ঘোমটা দেয়া নর্তকী পছন্দই করে না।দ্রষ্টব্যঃরাজবাক্সে প্রচারের জন্য সরকারের একটি প্রচারণা মুলক উন্নয়ন কাজের অনুষ্ঠানে এক মন্ত্রীর বক্তব্যের সারমর্ম হচ্ছে , মন্ত্রণালয়ের সব কাজ ঠিক করে দেন মাননীয় প্রধানমন্ত্রী। যেমন, একটি ভবন ৬ তলা হবে না ৪ তলা হবে , প্রজেক্টের নাম কি হবে, সবকিছু । আর তাদের কাজ হচ্ছে শুধু মারহাবা , মারহাবা করা!! জয়তু রাজবাক্স!!রাজকীর্তন প্রদর্শনের  জন্যে !
                            
                    