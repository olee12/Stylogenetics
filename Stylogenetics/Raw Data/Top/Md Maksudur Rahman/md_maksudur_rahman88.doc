নেতাকর্মীদের হৃৎপিন্ডের ফোঁটায় ফোঁটায় চুইয়ে চুইয়ে রক্ত পড়ার শব্দ কি শীর্ষ নেতৃত্ব শুনতে পাচ্ছেন না



                        'চে গুয়েভারা' নামটি এখন নিজেই এই গ্রহে একটি বিপ্লব হিসেবে পরিচিত। জন্ম যার আর্জেন্টিনায়, সফল বিপ্লব সংঘটিত করেছেন তিনি কিউবায়। বিশ্বের বিভিন্ন প্রান্তের বিপ্লবীদের উৎসাহ যোগাতে ছুটে বেড়িয়েছেন আফ্রিকার কঙ্গো থেকে দক্ষিন আমেরিকার দেশে দেশে ।অবশেষে বলিভিয়ার বিপ্লবীদের সাথে কাঁধে কাঁধ মিলিয়ে সাম্রাজ্যবাদী শক্তির বিরুদ্ধে যুদ্ধ করতে করতে সারা বিশ্বে বিপ্লবের বীজ ছড়িয়ে দিয়ে গিয়েছেন। আর আজ 'চে' হয়েছেন দেশে দেশে বিপ্লবের মূর্তপ্রতীক।
পক্ষান্তরে, ইরানের 'রেজা শাহী' গণবিপ্লবের মুখে ক্ষমতা হারিয়ে ক্ষমতা ফিরে পাবার হীন লিপ্সায় ঘুরে বেড়িয়েছেন আফ্রিকার মিশর থেকে শুরু করে ইউরোপের সুইজারল্যান্ড, ফ্রান্স ঘুরে মধ্য আমেরিকায় গিয়ে শোকে-দুঃখে অর্বাচীনের মতো মৃত্যুবরণ করেছেন।
দুই মেরুর দুইজনের পার্থক্য হয়েছে একজন জনগণের কাতারে থেকে নিজেকে বিলিয়ে দিয়ে শুধু দেশের গন্ডীর মধ্যে নয় পরিণত হয়েছেন,সারা বিশ্বের সাধারণ মানুষের অনুভুতির কেন্দ্রবিন্দু।
আজ বাংলাদেশের বিএনপি'র লক্ষ লক্ষ ঘর ছাড়া নেতাকর্মীর হৃৎপিন্ডের ফোঁটায় ফোঁটায় চুইয়ে চুইয়ে রক্ত পড়ার শব্দ যে শীর্ষ নেতৃত্ব শুনতে পাচ্ছেন না , তাদের পরিণতি যে ইরানের 'শাহ রেজা পাহলভী'র মতো হবে সেই ভবিষ্যতবাণী করার জন্য কি অক্সফোর্ড বিশ্ববিদ্যালয় থেকে পিএইচডি ডিগ্রি নেয়ার প্রয়োজন আছে ?
                            
                    