চোখের পানির মুল্য দেয়ার মতো একজন মানুষও কি  বাংলাদেশে নেই ? রূপকথার যুবরাজের অপেক্ষায় সারা দেশ !!!



                        -‘আগে সামান্য আশ্বাস  পেতাম নেতানেত্রীদের কাছ থেকে   , খোঁজখবর নিত কেউ কেউ। এখন কোনো আশ্বাস নেই,  খোঁজও নেয় না কেউ! ছোট্ট মেয়েটি এই টুকু বলে  বলতে বলতে ডুকরে কেঁদে ওঠে,চোখের পানিতে ঝাপসা হয়ে আসে  তাঁর চোখ, বাকরুদ্ধ কন্ঠে কাঁদতে কাঁদতেই একসময় সে বোঝে, লাভ নেই  তাঁর এইকান্নায়! একসময় ভেঙেচুরে যায় তার অসহায় কণ্ঠ, অস্ফুট স্বরে বলে ওঠে ছোট্ট মেয়েটি  : ‘’আমার চোখের পানির কোনো  দাম নেই।‘’-এটা কোনো নাটক বা সিনেমার দৃশ্য নয়।এটা  গুম হওয়া বিএনপি নেতা চৌধুরী আলমের কিশোরী কন্যার পিতাকে খুঁজে না পাবার আশাহত হৃদয়ের ব্যর্থ আর্তনাদ। এটা শুধু চৌধুরী আলমের কিশোরী কন্যার হৃদয় নিঙরানো আর্তনাদ নয়, এটা ইলিয়াস কন্যা সাইয়ার নাওয়াল, দিদারের স্ত্রী , যুবলীগ নেতা লিয়াকতের সন্তানসহ গুম হওয়া গুমরে গুমরে ক্রন্দণরত শত শত স্বজনের নির্বাক হৃদয়ের করূণ অভিব্যক্তি।কিন্তু আমরা কি এভাবেই ছোট্ট শিশু সাইয়ারার অশ্রুই দেখতে থাকব  ? এদের নিস্পাপ চোখের পানির কি কোনো মূল্যই কি নেই আমাদের কাছে  ?  বাংলাদেশের ১৬ কোটি মানুষের মধ্যে একজনও কি নেই যে সাহস করে এগিয়ে  আসবে অসহায় ভাগ্যহত এই স্বজনদের চোখের পানির মুল্য দিতে ? অবশ্যই আছে , আমরা বিশ্বাস করি  খুব তাড়াতাড়ি  কোনোদিন নিশ্চয়ই কোনো   এক রুপকথার যুবরাজের   সদৃপ্ত আগমণ ঘটবে। যে আমাদের দেশটাকে তথা দেশের ১৬ কোটি মানুষকে ভয়ংকর কালো যাদুকরের হাত থেকে রক্ষা করবে। অবিরাম কাঁদতে কাঁদতে শুকিয়ে কাঠ হয়ে যাওয়া স্বজনদের চোখে আনন্দশ্রুতে ভরিয়ে দেবে। আমরা আশা করি , খুব শীঘ্রই ক্রন্দণরত শত শত স্বজনের  চোখের পানির মুল্য দেয়ার জন্য সেই রুপকথার যুবরাজের   আগমণ ঘটবে।(পুনশ্চঃ মানুষের চোখের পানির মুল্য কিন্তু অপরিসীম ।যারা মানুষের চোখের পানিকে মুল্যহীন বা তুচ্ছজ্ঞাণ করেছেন মানব  ইতিহাস বলে  একদিন তাদের এজন্য চরম মুল্য দিতে হয়েছে। তাদের সবাইকে নির্মমভাবে  একদিন ইতিহাসের আস্তাকুড়ে নিক্ষিপ্ত হতে হয়েছে , সে যতবড় মহীরূহই হোক না কেন ।সুতরাং সাধু সাবধান !!)

