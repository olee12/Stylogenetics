মায়া কি ?



                        মায়া এক অদ্ভুত অনুভুতি।এর কি কোনো সঠিক ডেফিনিশন আছে? জাগতিক কোনো নিয়মনীতি দ্বারা কি মায়া নিয়ন্ত্রিত ? সম্ভবত না । তবে মায়া কি ?এর জন্য কি রক্তের সম্পর্ক প্রয়োজন ? ব্যক্তিগত স্বার্থ দ্বারা কি মায়া প্রভাবিত ? বহুদিন ভেবেছি মায়া বাস্তবিক অর্থে কি? খুঁজে পাইনি । শুধু এটুকু বুঝেছি এর কোনো সীমা পরিসীমা নেই । কোনো বিশেষ সম্পর্কের মধ্যে ইহা শৃংখলাবদ্ধ নহে। তবে এর প্রভাব যে কত ব্যাপক তা বের করার জন্য কোনো সুপার কম্পিঊটার আজ পর্যন্ত আবিস্কৃত হয়নি। আপনি যদি মায়া দ্বারা প্রভাবিত হন তবে নিমিষের মধ্যে আপনার চিন্তা জগত এলোমেলো হয়ে যাওয়ার জন্য যথেষ্ট ।আজ সেই ধরনের এক অনুভুতি আমাকে আক্রান্ত করেছে। বার বার ভাবি কোনো ধরনের জাগতিক মায়ার শৃংখলে নিজেকে আবদ্ধ করব না ।কিন্তু পারলাম না । মায়া নামক ভয়ংকর অনুভুতি এক ঝঁটকায় মস্তিস্কের নিঊরণ সেলগুলোকে অচল করে দিয়ে মন নামক অদৃশ্য বস্তুকে আদ্রতায় ডুবিয়ে দিলো।হঠাৎ করে আমার মধ্যে মন খারাপের অনুভুতি তীব্রভাবে অনুভুত হল। এখন ভাবছি কি করে এটাকে অন্যের মাঝে রপ্তানি করা যায়। অন্যথায় মুক্তি নেই!!
                            
                    