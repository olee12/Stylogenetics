কর্পোরেট হাউসগুলো্র বিজ্ঞাপন ধৃষ্টতা



                        মোবাইল ফোন কোম্পানী রবি'র একটি বিজ্ঞাপন কোনোভাবেই মস্তিস্ক নিতে পারছে না। বিষয়টা অনেকের কাছে আতলামি মনে হলেও অনেক চেষ্টা করেও মতামত না দিয়ে থাকতে পারলাম না।বিজ্ঞাপনটিতে দেখানো হচ্ছে বাংলাদেশ ক্রিকেট দল একটি ম্যাচ জিতে গেছে ।ঠিক এই মুহুর্তে উপস্থাপিকা একজন ক্রীড়া পর্যবেক্ষককে জিজ্ঞাসা করছেন ,'' মিঃ বিন্দু , বাংলাদেশ তো জিতে গেল'' পর্যবেক্ষক উত্তরে বলছে,'' তেলাপোকা উড়লেও তো আর পাখি উড়ে না।'' এখানে বোঝাই যাচ্ছে , পর্যবেক্ষক বাংলাদেশকে তেলাপোকা'র সাথে তুলনা করছেন এবং তার ড্রেস আপ বলে দিচ্ছে ,তিনি একজন শিখ, মানে নবোজিৎ সিং সিধুকে বোঝাতে চাচ্ছেন।রবি বাংলাদেশের অন্যতম প্রধান একটি মোবাইল ফোন কোম্পানী। বিজ্ঞাপনের ক্ষেত্রে তারা কিভাবে বাংলাদেশকে তেলাপোকার সাথে তুলনা করে সেটা কিছুতেই বোধগম্য নয়।এটা রীতিমতো ধৃষ্টতা। আর সাম্প্রতিককালে দেশের বড় বড় কর্পোরেট হাউসগুলো বিজ্ঞাপন হিসেবে বাংলাদেশকে, জাতীয় পতাকাকে , জাতীয় সংগীতকে যথেচ্ছ ব্যবহার করছে সেটাও কিছুতেই সমর্থনযোগ্য নয়।জনগণের পকেট কেটে মুনাফা লাভের আশায় বিজ্ঞাপন প্রচার করবে আর, তাতে ব্যবহার করবে রাষ্টীয় মৌলিক আবেগকে , আর তাও এতোটা হেলাফেলা করে এটা নৈতিকভাবে চরম গর্হিত কাজ।তবে এক্ষেত্রে বিজ্ঞাপন নির্মাতারাও তাদের দায়িত্ব এড়িয়ে যেতে পারেন না।দেশকে কিভাবে উপস্থাপন করবেন সে বিষয়ে তাদেরও আরো অধিক সচেতন হতে হবে
                            
                    