ক্রিকেট নামক জনপ্রিয় ক্রীড়াকে খুঁজতে একদিন  যাদুঘরে যেতে হবে।



                        অস্ট্রেলিয়ান ক্রিকেট দলের নিরাপত্তার অজুহাত তুলে বাংলাদেশ সফর বাতিলের চিন্তাভাবনা বিশ্ব ক্রিকেটের জন্যে বড় ধাক্কা। বিশ্ব ক্রিকেট যে এখন খেলার চেয়ে সাম্রাজ্যবাদী ধ্যানধারণা দ্বারাই বেশি প্রভাবিত তাই প্রমান করে। বর্তমান বিশ্বে কোনোকিছুই এখন রাজনীতিমুক্ত নয়, সেটা নোবেল পুরস্কারই হোক বা বিশ্ব ফুটবল যাই হোক না কেন।কিন্তু ক্রিকেটের মতো এত নগ্ন রাজনীতি প্রভাবিত খেলা আর একটিও বর্তমান বিশ্বে নেই।আশাংকার কথা হচ্ছে, ক্রিকেট যদি ''বেনিয়া চিন্তার ধারক ও বাহক'' স্বঘোষিত তিন মোড়লের হিংস্র থাবা থেকে মুক্তি না পায় তবে খুব বেশি দিন দেরী নেই ক্রিকেট নামক জনপ্রিয় ক্রীড়াকে খুঁজতে একদিন ক্রীড়া যাদুঘরে যেতে হবে।পূণশ্চঃবিসিবি কোটি কোটি ডলারের হাতছানিতে তিনোমোড়লের ফাঁদে পা দিয়ে আইসিসিকে ঠুটো জগন্নাথে পরিণত করে ক্রিকেটের মৃত্যুদন্ডের ঘোষণা পত্রে যে স্বাক্ষর প্রদান করেছিলো অস্ট্রেলিয়ার বাংলাদেশ সফর বাতিলের ঘোষণার মধ্যে দিয়ে তার যাত্রা শুরু হলো।
                            
                    