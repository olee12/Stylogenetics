সামাজিক যোগাযোগ মাধ্যমের অপরাধ



                        চীনে সামাজিক যোগাযোগ মাধ্যম নিষিদ্ধ। এর পক্ষে অবশ্য যথেষ্ট যুক্তিযুক্ত কারণ আছে। সবচেয়ে বড় কারণ হচ্ছে চীন হচ্ছে একটি নির্বাক দেশ। সেখানকার নাগরিকদের কথা বলা বা শোনা, এমনকি দেখারও অধিকার নেই। চীনে নাগরিক স্বাধীনতা জিনিসটাও সরকারের কাছ থেকে অনুমোদন নিয়ে ভোগ করতে হয়।বিষয়টা আরো পরিস্কার হবে, যখন দেখি সেখানে সন্তান জন্ম দেয়ার অধিকারও সরকারের অনুমোদন নিয়ে করতে হয়।যার ফলে দীর্ঘদিন যাবৎ চীনে এক সন্তান নীতি কার্যকর ছিলো। এর অন্যথা হলেই চীনা নাগরিগদের উপর নেমে আসত সীমাহীন শারিরিক ও মানসিক এমনকি আর্থিক নির্যাতন পর্যন্ত।যদিও সাম্প্রতিক কালে চীনে কর্মক্ষম লোকের সংখ্যা কমে যাওয়ায় অদূর ভবিষ্যতে অর্থনৈতিক প্রবৃদ্ধি কমে যাওয়ার আশাংকায় এক সন্তান নীতি থেকে সরে এসেছে।সবকিছু মিলিয়ে চীন জনগণের কন্ঠরোধে সর্বোচ্চ প্রচেষ্টা চালাবে এটা খুবই স্বাভাবিক। কিন্তু বাংলাদেশেতো গণতন্ত্রের সুবাতাসে চারিদিক সুবাসিত, তবে কেন এখানে জনকন্ঠ রোধের অপচেষ্টা হিসেবে বিভিন্ন সামাজিক যোগাযোগ মাধ্যম মাঝে মাঝেই বন্ধ করা হয়। তাহলে কি ধরে নেব দেশ স্বাভাবিক গতিতে চলছে না। তাই সামাজিক মাধ্যমের সমালোচনাও সরকার হজম করতে পারছে না।তবে এটা ঠিক সামাজিক যোগাযোগ মাধ্যম একবিংশ শতাব্দীতে এসে নাগরিক দর্পন হিসেবে ব্যবহৃত হচ্ছে।পৃথিবীতে এখন বহু মানুষ রয়েছে যারা দিনের পর দিন টিভি বা প্রিন্ট মিডিয়ায় চোখ বুলাতে না পারলেও তার ঘাটতি সে পুষিয়ে নিচ্ছে প্রতিনিয়ত সামাজিক যোগাযোগ মাধ্যমে নিজেকে সংযুক্ত রেখে। পৃথিবীর বেশিরভাগ গণতান্ত্রিক দেশই বর্তমান সময়ে জনগণের কন্ঠরোধের চিন্তা মাথা থেকে পুরোপুরি সরিয়ে ফেলেছে। অথচ বাংলাদেশ সরকার যারা নিজেদের ডিজিটাল ডিজিটাল বলতে বলতে মুখে ফেনা তুলে ফেলে, তারাই যেকোনো সংকটকালীন মুহূর্তে প্রথমেই ইন্টারনেট যোগাযোগ মাধ্যমের উপর খড়গ ধরতে উদ্যত হয়।এটা কি তাদের জনমতের চাপ সহ্য করতে না পারার বহিঃপ্রকাশ।এছাড়া মাঝে মাঝেই সরকার প্রধান ধৈর্য্য হারিয়ে ফেলে এমন বক্তব্য প্রদান করেন মনে হয় ডিজিটাইলেজশন মনে হয় তিনি তাঁর বাপ-দাদার অর্থ ব্যয় করে বাস্তবায়িত করছেন । প্রতিশোধস্বরূপ তিনি জনগণকে সামাজিক যোগাযোগ সুবিধা ব্যাহত করে শিক্ষা দিতেও চান। হয়ত তিনি ভুলে যান , জনগণের অর্থেই যেকোনো উন্নয়ন কাজ বাস্তবায়িত হয়। তাই, কোনো ধরনের গণযোগাযোগ মাধ্যম সরকারের খেয়ালখুশী মতো বন্ধ করার অধিকার নেই।কারণ, সরকার ব্যবস্থাপনার দিক দিয়ে নিশ্চয়ই চীন আর বাংলাদেশ এক নয় !!

                    