রাষ্ট্রসঙ্ঘের শরণার্থী শিবিরেও হামলা, গাজায় মৃত অন্তত ৭১৮ ইসরাইলী বর্বরতার বিরুদ্ধে বিশ্ববিবেক জাগ্রত হোক !!!

সংঘর্ষের তীব্রতা বেড়েই চলেছে গাজায়। রাষ্ট্রসঙ্ঘ পরিচালিত স্কুলও রেহাই পেল না ইসরায়েলি হামলার হাত থেকে।আহত শিশুর আর্তনাদ, সন্তানহারা মায়ের বুকফাঁটা কান্না বিশ্বজুড়ে নিন্দার ঝড়- কোনটিতেই ভ্রুক্ষেপ করছে না ইসরাইল। তাদের বর্বর হামলায় ইতিমধ্যে মৃত্যুর সংখ্যা ৭০০ ছাড়িয়েছে।নানা অজুহাতে দিনে দিনে নৃশংস হামলার মাত্রা বেড়েই চলেছে।অথচ বিশ্ববাসী শুধু নিন্দা জানাতেই ব্যস্ত। আমাদের প্রশ্ন হচ্ছে ইসরাইলের বিরুদ্ধে কঠোর কোনো পদক্ষেপ নেওয়া হচ্ছে না কেন?যে শিশুরা ইসরাইলের বর্বর হামলায় নিহত হচ্ছে তাদের জীবনের হিসাব কে দেবে ? আহত শিশুদের ভবিষ্যত কি হবে ?এ ধরনের বর্বর হামলা মানবতা ও সভ্যতার বিরুদ্ধে চরম অপরাধ।তাই বিশ্ববিবেকের সকল ধরনের বর্বর ঘৃণ্য হামলার বিরুদ্ধে সোচ্চার হতে হবে।
                    
