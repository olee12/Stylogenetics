" ডিনায়াল সিনড্রোম " এ ভুগছে সরকার !!


 
                        সাফল্য এবং ব্যর্থতা সবারই থাকে,, কিন্ত তারা ব্যর্থতার বিষয়টি একেবারেই মানতে নারাজ। ওনারা মনে হয় মাথা ব্যাথা হলে মাথা কেটে ফেলার পক্ষে।যেম ন শিক্ষামন্ত্রী নাহিদ সাহেব প্রশ্ন পত্র ফাঁস ঠেকাতে ব্যর্থ হয়ে এখন আবোল তাবোল বকতে শুরু করেছেন । তিনি এখন প্রশ্ন পত্র ফাঁসের জন্য ফেসবুক বন্ধের ঘোষণা দিয়েছেন।নাহিদ সাহেবের কথা মাথায় রেখেই সম্ভবত বিশ্বকবি রবীন্দ্রনাথ রচনা করেছিলেন 'জুতা আবিষ্কার'।
----------------------------------------------------------
আগেতো প্রশ্নপত্র ফাঁস হতে হবে বা বের হতে হবে তবেই না সেটা ফেসবুকে প্রকাশ হবে। অহেতুক ফেসবুক বন্ধ করে বা ফেসবুকের দোষ দিয়ে লাভ কি?যখন ফেস বুক ছিল না তখন প্রশ্নপত্র ফাঁস হলে মানুষজন কিভাবে জানতে পারতো আর এই ইন্টারনেটের যুগে এখন হাজারটা উপায় আছে প্রশ্নপত্র ফাঁস করার। ফেসবুক বন্ধ করবেন? ভাল কথা টুইটার আছে। একবার খবর পেলে হয়, দেখবেন যাদের নাই তারাই টুইটারে একাউন্ট খুলে বসে আছে। ইউটিউবে প্রশ্ন বের হতে পারে সেটাও কিভাবে বন্ধ করবেন? বিভিন্ন ব্লগ আছে সেখানেও প্রশ্ন ফাঁস হতে পারে। এরকম অনেক উপায় আছে। সবগুলোই কি বন্ধ করবেন? ভাল কথা বন্ধ করলেন কিন্তু এসএমএস এর মাধ্যমে সারা দেশেই মুহূর্তে প্রশ্ন সবার কাছে চলে যেতে পারে।অতএব এসব বাদ দিন। বরং যেখানে প্রশ্ন ছাপা হয়, যাদের মাধ্যমে ছাপা হয়,যাদের কাছে প্রশ্ন থাকে এসব জায়গা সিকিউর করুন।মানে আসল কথা হল প্রশ্ন যাতে কোনভাবেই বের না হয় সে ব্যবস্থা করুন তাহলে ফেসবুক বলেন আর ইউটিউব বলেন কোথাও প্রকাশ হবে না
                            
                    