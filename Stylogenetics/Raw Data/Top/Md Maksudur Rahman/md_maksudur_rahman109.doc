রাজনীতিতে অশালীন শব্দচয়ন বন্ধ করতে হবে


 
                        ''মানুষের তুলনা শুধুমাত্র মানুষের সাথে হতে পারে, কোনো প্রাণীর সাথে নয়''।আর রাজনৈতিক অঙ্গনের  বিভিন্ন যুক্তি পালটা যুক্তির ক্ষেত্রে তা আরো বেশি প্রযোজ্য।গত কয়েকদিনে বাংলাদেশের রাজনৈতিক শীর্ষ নেতৃত্বের মধ্যে বহুল ব্যবহৃত 'কিছু জনপ্রিয় অথচ তিক্ত শব্দের' প্রয়োগে রাজনৈতিক অঙ্গন ফের তপ্ত হয়ে  উঠেছে।কিন্তু আওয়ামী লীগ নেত্রী শেখ হাসিনা বিএনপি'র সিনিয়র ভাইস-চেয়ারম্যান তারেক রহমানকে নিয়ে যে শব্দ ব্যবহার করেছেন তা কোনো দায়িত্বশীল শীর্ষ নেতার কাছ থেকে জাতি প্রত্যাশা করে না। তার এ ধরনের চরম অশালীন শব্দ প্রয়োগ বাংলাদেশের রাজনীতিতে নতুন এক কুসংস্কৃতির ধারা শুরু হলো।এ কথা অস্বীকার করার কোনো উপায় নেই মুক্তিযুদ্ধে শেখ  মুজিবের অবদান অবশ্যই আছে  । শেখ মুজিবের অনুপস্থিতিও নিশ্চিতভাবে মুক্তিযোদ্ধাদের মানসিকভাবে  শক্তি যুগিয়েছিলো ! সমস্যা এখানে নয় , সমস্যা হল আওয়ামী লীগ শেখ মুজিবকে এমনভাবে দাড়  করায়  যাতে আশ পাশ সব সাফ করে  ফেলে ! তারা মনে করে জংগলে  একটি গাছই থাকবে আর সেটা হল শেখ মুজিব । এ কারনে জিয়া রাজাকার, কাদের সিদ্দিকী, অলি আহমেদ, একে খন্দকার, মেজর জলিল  সব রাজাকার।রণাঙ্গনে জীবন দিয়ে মুক্তিযুদ্ধ পরিচালনায় নেতৃত্ব দিয়েছে তাদেরকে যদি প্রতিনিয়ত রাজাকার হিসেবে চিহ্নিত হতে হয়, তবে মুক্তিযুদ্ধে যারা অংশ না নিয়ে বিতর্কিত রাজনৈতিক সিদ্ধান্তের সাথে জড়িত ছিলেন তাদেরকেও যে একদিন রাজাকার হিসেবে চিহ্নিত হতে হবে আওয়ামী লীগ হয়ত ভুলে গিয়েছে।  ------ শেখ  মুজিব ছাড়া বাংলাদেশে  সব  আগাছা, পরগাছা এ ধরনের  হীনমানসিকতা আওয়ামী  লীগের নেতৃত্বের  পরিহার করতে হবে । তাদেরকে অবশ্যই মনে রাখতে হবে  সবাইকে নিয়েই শেখ মুজিব ! অনেক গাছের সমাহারে একটি জংগল !  হতে  পারে সে জংগলে একটি বড় গাছ আছে। কিন্তু বড় গাছটি রাখতে গিয়ে  যদি জংগলের সব গাছ কেটে ফেললে জংগল  আর   জংগল  থাকবে না । জংগলের বড় গাছটির সৌন্দর্যও  আর থাকবে না  !বিঃদ্রঃআওয়ামী লীগের শীর্ষ নেতৃত্বকে রাজনীতিতে অশালীন শব্দচয়ন বন্ধ করতে হবে। অন্যথায় খুব শীঘ্রই তাদেরকেও এর চেয়েও কয়েকগুন তিক্ত শব্দ শোনার জন্য মানসিকভাবে প্রস্তুত থাকতে হবে।
                    
