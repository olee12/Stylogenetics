নির্বিচারে হত্যার লাইসেন্স দিয়ে র‍্যাব গঠন প্রক্রিয়া যে ভুল সিদ্ধান্ত ছিলো বিএনপি'কে তা স্বীকার করতে হবে!!


 
                        আইন বহির্ভুত হত্যার লাইসেন্স দিয়ে বিশেষ বাহিনী করা যে রাজনৈতিকভাবে ভুল সিদ্ধান্ত ছিলো কোনো অজুহাত না দিয়ে বিএনপিকে তা জনগণের সামনে স্বীকার করতে হবে। বিএনপিকে আরো ওয়াদা করতে হবে ভবিষ্যতে ক্ষমতায় গেলে এ ধরনের সংগঠনের কার্যক্রম তারা বন্ধ করে দিবে ।আমাদের সকল রাজনৈতিক নেতৃবৃন্দকে বুঝতে হবে আইনবিভাগ ও শাষনবিভাগকে স্বাধীনভাবে চলতে দিতে হবে, তাহলে দেশ,জাতি, দল ও ব্যাক্তি সবার জন্যে মঙ্গল বয়ে আনবে।অন্যথায় এক সময় বর্তমান সরকারের মতো ফ্রাংকেনষ্টাইনের মতো জন্ম হবে।আজকের নারায়ন গঞ্জে ৭ মার্ডারের পিছনে র‍্যাবের বিরুদ্ধে যে অভিযোগ উত্থাপিত হয়েছে  তার জন্য দায়ী আমাদের রাজনৈতিক দলগুলো। এর জন্য অবশ্যই বিএনপিকে আগে দায় স্বীকার করতে হবে কারন তারাই সর্বপ্রথম এ ধরনের বিনা বিচারে হত্যার লাইসেন্স দিয়ে র‍্যাবকে রাজনৈতিক প্রতিহিংসার কাজে লাগিয়েছে।আর আওয়ামী লীগ সরকারকে তো তাদের রাজনৈতিক প্রতিশ্রুতি পালন করতে হলেও র‍্যাবের কার্যক্রম বন্ধ করতে হবে,কারন তারা বিরোধী দলে থাকা অবস্থায় প্রকাশ্য র‍্যাবের কার্যক্রম বন্ধের ঘোষনা দিয়েছিলো। তাই অবিলম্বে র‍্যাবকে পুলিশ বাহিনির সাথেএকীভূত করে  প্রচলিত ধারার আইন যাতে সঠিক ভাবে প্রয়োগ হয় সে বিষয়ে গুরুত্ব দিতে হবে।
                    
