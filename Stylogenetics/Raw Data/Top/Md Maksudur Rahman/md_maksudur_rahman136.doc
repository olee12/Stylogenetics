বিশ্বকাপ ফুটবল -২০১৪  গ্রুপ অব এফ বা Group of favoured (বিশেষ সুবিধাপ্রাপ্ত গ্রুপ)


 
ফুটবলবোদ্ধারা মনে করেন এবারকার সবচেয়ে গ্রুপ-এফ। যে গ্রুপে আছে ২৮ বছর আগের বিশ্বকাপ চ্যাম্পিয়ন আর্জেন্টিনা , প্রথম বারের মতো বিশ্বকাপে কোয়ালিফাইকৃত যুদ্ধ বিধবস্ত বসনিয়া,নাইজেরিয়া ও একমাত্র ১৯৬২ বিশ্বকাপ যুক্তরাষ্ট্রের বিরুদ্ধে বিজয়ী অর্থনৈতিকভাবে বিধবস্ত ইরান। আসলেই এই গ্রুপের দলগুলোর অতীত রেক র্ড দেখলে কিন্তু এটাকে Group of favoured (বিশেষ সুবিধাপ্রাপ্ত গ্রুপ) না বলে উপায় নেই। গ্রুপের একমাত্র( আর্জেন্টিনা ছাড়া )দল নাইজেরিয়া এ পর্যন্ত পাঁচবার বিশ্বকাপে অংশ নিলেও তাদের সর্বোচ্চ ফলাফল ৯৪ ও ৯৮ তে সুপার ১৬ জায়গা করা। বসনিয়া ৭৭ তম দেশ হিসেবে প্রথম বারের মতো বিশ্বকাপে খেলতে এসেছে।ইরান এবার নিয়ে চারবার বিশ্বকাপে কোয়ালিফাই করেছে। যাদের বিশ্বকাপের সর্বোচ্চ সফলতা ৫২ বছর আগে একবার যুক্তরাষ্ট্রের বিরুদ্ধে বিজয়। সেই ইরানের সাথে কালকের খেলায় বিজয়ের পরে বাংলাদেশের আর্জেন্টিনার সমর্থকদের ভাবসাব দেখে মনে হচ্ছিল এটা বুঝি ফাইনাল খেলা।তাদের ভাষায় সব দোষ যেনো ইরানী খেলোয়ারদের তারা কেন রক্ষন দুর্গ সফল ভাবে পাহাড়া দিল।আসলেই তাদের দোষ দিয়ে লাভ কি ? আর্জেন্টিনার কাগুজে বাঘখ্যাত বিশ্বসেরা ফরওয়ার্ড লাইনের (নামেই তাল পুকুর ঘটি ডোবে না) যদি ইরানের জালে বল ঢুকাতেই ৯০ মিনিটে ব্যর্থ হয় , তাহলে সেই দোষ নিশ্চিতভাবে অবশ্যই ইরানের শক্তিশালী ডিফেন্সের ? আরে ভাই তোমরা অন্তত বাংলাদেশের আর্জেন্টিনার সমর্থকদের কথা তো চিন্তা করবে , তোমরা গোল পোষ্ট না ছাড়লে মেসি , আগুয়েরারা গোল দিবে কিভাবে ?তবে কালকের খেলা দেখে আমি এই সিদ্ধান্তে উপনীত হয়েছি আর্জেন্টিনাকে এবারের বিশ্বকাপ জিততে হলে- ''শুধুমাত্র পা দিয়ে খেললে হবে না ৮৬ সালের মতো হাত দিয়েও খেলতে হবে'' ।
                    
