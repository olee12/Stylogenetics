মেডিকেলে  ভর্তিচ্ছু    শিক্ষার্থীদের প্রতি  নির্দয় আচরণ করবেন না



                        পুলিশ বাহিনীর প্রধান, র‍্যাবের ডিজি, ডিএমপি'র কমিশনার সবার বাসা ও অফিসে নিশ্চিতভাবে বড় বড় এলসিডি বা এলইডি টেলিভিশন আছে। শুধু তাই না তারা নিশ্চয়ই বউ, ছেলেমেয়ে নিয়ে (তাদের যে বয়স নাতি থাকার সম্ভাবনা খুবই কম) মাঝে মাঝে অন্তত বাসায় বসে টিভি নিউজ দেখেন।নিশ্চিত করে বলা যায় তখন তারা বউ, ছেলে, মেয়ের সামনে লজ্জায় অপ্রস্তুত হয়ে পড়েন যখন দেখেন তাদের বাহিনীর সদস্যরা ১৭/১৮ বছরের কিশোর ছেলে মেয়েদের নির্মমভাবে ভারী বুট দিয়ে লাথি মারছেন।যারা তাদের সারা জীবনের স্বপ্নভঙ্গের প্রতিকার চেয়ে শান্তিপুর্ণভাবে দাবী জানাচ্ছে মাত্র ।তাদের কি একবারের জন্যেও কি মনে হয় না, যাদেরকে বুট দিয়ে লাথি মারছে তারা হয়ত তাদের ছেলেমেয়ের কারো না কারো সহপাঠী। একবারের জন্যেও কি মনে হয় না , যে লাথি মারা হচ্ছে তা তাদের ছেলেমেয়ের বুকেই মারা হচ্ছে ? একবারের জন্যেও কি তাদের মনে হয় না, নিরস্ত্র কিশোর ছেলেমেয়েদের শান্তিপূর্ণ প্রতিবাদ ঠেকাতেই যদি অশান্তির আশ্র্য় নিতে হয়, সেটা কি একটি সুশৃংখল বাহিনীর পেশাগত দূর্বলতার বহিঃপ্রকাশ ?পূণশ্চঃমেডিকেল ভর্তি পরীক্ষা বাতিল করা হোক বা না হোক, অন্ততপক্ষে এই স্বপ্নদ্রষ্টা শিক্ষার্থীদের প্রতি এতটা নির্দয় আচরণ করবেন না । এটা তাদের মনোজগতে বিরুপ প্রভাব বিস্তার করবে। মনে রাখতে হবে , এরাই আমাদের রাষ্ট্র গঠনের ভবিষ্যত কারিগর।
                            
                    