দেশের জন্য যারা আত্মত্যাগ করেছেন তাঁদের উত্তরাধীকার হিসেবে কি আমরা সঠিক দায়িত্ব পালন করছি?


 
                        ''মানুষের দায় মহামানবের দায়, কোথাও তার সীমা নেই।অন্তহীন সাধনার ক্ষেত্রে তার বাস।জন্তুদের বাস ভূমন্ডলে,মানুষের বাস সেইখানে যাকে সে বলে দেশ।দেশ কেবল ভৌমিক নয়,দেশ মানসিক।যে তপস্বীরা অন্তহীন ভবিষ্যতে বাস করতেন,ভবিষ্যতে যাদের আনন্দ,যাঁদের আশা,যাঁদের গৌরব,মানুষের সভ্যতা তাঁদেরই রচনা।তাঁদেরই স্মরণ করে মানুষ আপনাকে জেনেছে অমৃতের সন্তান,বুঝেছে যে,তাঁর সৃষ্টি,তার চরিত্র,মৃত্যুকে পেরিয়ে।মৃত্যুর মধ্যে গিয়ে যাঁরা অমৃতকে প্রমাণ করেছেন তাঁদেরই দানে দেশ রচিত।'' কবিগুরু রবীন্দ্রনাথের মতো এত সুন্দর করে দেশের সংজ্ঞা দিতে পারতেন কিনা আমার জানা নেই , তবে আমি শুধু তাঁর সাথে একটা লাইন যোগ করব 'যারা নিজের ও তাঁদের পরিবারের বর্তমানকে একটি দেশের ভবিষ্যত রচনার জন্য বিলিয়ে দিয়েছেন তাঁদের অবদান পৃথিবীর সমস্ত গান,কবিতা ,সাহিত্য দ্বারা প্রকাশ করে শেষ করা যাবে না , কারণ ইহা শুধুমাত্র অনুভবযোগ্য'।তাই এবারের বিজয় দিবসের প্রাক্কালে আমরা অনুভব করতে চেষ্টা করি যারা একদিন তাঁদের বর্তমানকে জলাঞ্জলি দিয়ে একটি দেশ রচনা করে আমাদেরকে ভবিষ্যতের উত্তরসূরীদের নিকট পৌছে দেয়ার দায়িত্ব প্রদান করেছেন তা কি আমরা সঠিক ভাবে পালন করতে পারছি ? না, ব্যক্তি বা গোষ্ঠী স্বার্থে লিপ্ত হয়ে তাঁদের গৌরবজ্জ্বল আত্মত্যাগকে প্রশ্নবিদ্ধ করছি।
                    
