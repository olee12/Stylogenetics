মনিবকে উপদেশ দেয়া যায় না, শুধুই অনুরোধ করা যায়।



                        জনগণের ট্যাক্সের টাকায় বেতন -ভাতা পরিশোধ হয় সরকারের মন্ত্রীদের। সে অর্থে জনগণ নিশ্চিতভাবে মালিকপক্ষ। আর মালিকপক্ষের ক্ষতি হবে এ ধরনের কোনো ঘটনা ঘটছে বা ঘটবে বুঝতে পারার পরও কোনো কর্মচারী কার্যকরী ব্যবস্থা গ্রহণ না করা নিশ্চিতভাবে চাকরী বিধির চরম লংঘন।বাংলাদেশে এই মুহুর্তে ৮৩টি বেসরকারী বিশ্ববিদ্যালয় আছে।যার মধ্যে প্রায় বেশিরভাগেরই বিশ্ববিদ্যালয় হিসেবে শিক্ষাকার্যক্রম চালানোর অনুমোদন পাওয়ারই কথা না।অথচ বছরের পর বছর ধরে দেশের মালিকপক্ষ অর্থাৎ নাগরিকদের অর্থ বিনষ্ট হচ্ছে দেখেও, কোনো প্রতিকারমূলক ব্যবস্থা গ্রহণ না করে তাদের নিয়ে তাচ্ছিল্যভরে কথা বলাটা কোনোভাবেই দায়িত্বশীল ব্যক্তির কাজ হতে পারে না। আপনাদের অবশ্যই মনে রাখতে হবে ,প্রাইভেট টিউটর রাখা হয় ছেলেমেয়ে যাতে ভালো রেজাল্ট করতে পারে বা পড়াশুনায় যাতে ক্ষহতি না হয়। ঠিক তেমনি সরকারের পিছনে এদেশের শ্রমঝরানো নাগরিক তাদের যাতে কোনো ক্ষতির সম্মুক্ষীণ হতে না হয় , শুধু এজন্যেই নিজে কষ্ট করেও আপনাদের পিছনে ট্যাক্সের টাকা খরচ করে।সুতরাং আপনাকে অবশ্যি জনগণ যাতে কোনোভাবেই কোথাও ক্ষতিগ্রস্ত না হতে হয় , সে বিষয়ে কঠোর নজরদারি করতে হবে।এটাই আপনাদের কাজ। আপনি যদি ভেবে থাকেন এটা করতে আপনাদের ইগোতে লাগে, সমস্যা নেই আপনি জনগণের চাকরী ছেড়ে দিন। ব্যবসা করুন বা যা ইচ্ছা তাই করুন। শুধু জনগণকে উপদেশ দিবেন না । কারণ তারা আপনাদের মনিব।মনিবকে উপদেশ দেয়া যায় না, শুধুই অনুরোধ করা যায়।
                            
                    