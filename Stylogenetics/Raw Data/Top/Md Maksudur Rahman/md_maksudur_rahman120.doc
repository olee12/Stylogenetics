রাজনৈতিক দলের নেতাকর্মীদের চিন্তার স্বাধীনতা দেয়া উচিৎ



একটি শিশু মায়ের গর্ভে ভ্রণ অবস্থা থেকে পৃথিবীর আলোর মুখ দেখতে সময় লাগে সর্বোচ্চ ৯ থেকে ১০ মাস। কিন্তু একটি প্রতিষ্ঠিত রাজনৈতিক দলের সামান্য এক অংগ সংগঠনের সাংগঠনিক কাঠামো ঠিক করতে যদি তার চেয়ে বেশি সময় ব্যয় হয় তাহলে সেটা কি দলটির সার্বিক কার্যক্রম স্বাভাবিক গতিতে চলছে বলে আমরা ধরে নেব। আমরা কি ধরে নেব শুধুমাত্র সাংগঠনিক কাঠামো ঠিক করার জন্য ৯ মাস কি খুব কম সময়, অবশ্যই না ।কোনো রাজনৈতিক সমালোচনা বা ব্যর্থতা নিয়ে কোনো কথা বললে আমাদের দেশের রাজনৈতিক দলগুলোর সর্বোচ্চ নেতৃত্ব মনে করে এটা তাদের নেতৃত্বের প্রতি এক ধরনের চ্যালেঞ্জ স্বরূপ। শুধু তাদের দোষ দিয়ে লাভ নেই বর্তমানে প্রতিটি সংগঠনের এক শ্রেণীর কর্মী বা নেতা আছে তারাও দলের কোনো ভুল সিদ্ধান্তের বিষয় নিয়ে কোনো সমালোচনা শুনলে সমালোচনাকারী সম্পর্কে বিরূপ ধারণা পোষণ করে।কিন্তু ঐসব বশংবদ প্রতিবন্ধী রাজনৈতিক সংগঠকরা বোঝে না একটি দলের অভ্যন্তরে একমাত্র রাজনৈতিক বিতর্কের দ্বারাই দলের জন্য নতুন নতুন রাজনৈতিক চিন্তা , চেতনা এবং কর্মকৌশল খুঁজে বের করা সম্ভব।আর একটা বিষয় খুব গুরূত্বপুর্ণ তা হচ্ছে, প্রতিটি রাজনৈতিক দল গুলোর নেতা কর্মীদের চিন্তার স্বাধীনতা থাকা উচিৎ । যদি কোনো দল নেতাকর্মীদের চিন্তা করার অধিকার কেড়ে নেয় তবে একদিন সেইদল মস্তিস্ক বিহীন হাতিতে পরিণত হয়। বিশাল নেতাকর্মী সমর্থক থাকা সত্ত্বেও শুধুমাত্র চিন্তাশক্তির অভাবে রাজনৈতিক দল হিসেবে তখন সে মুখথুবড়ে পড়ে। নির্মম সত্যি হচ্ছে তাঁরপর একসময় দলটি কালের অতল গহবরে হারিয়ে যায়
                    
