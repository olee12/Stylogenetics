ঘোড়ার আগে গাড়ী নয় !!



                        বিএনপি প্রধান বেগম খালেদা জিয়া গতকাল বলেছেন আগে দল গোছাবেন ,তারপর আবার আন্দোলনে নামবেন। খুব ভালো কথা ।তবে প্রশ্ন হচ্ছে একথা তো তিনি ২০১৪ সালেও বলেছিলেন, কিন্তু দেখা গেছে শুধুমাত্র ছাত্রদলের আংশিক কমিটি ঘোষণা এবং ঢাকা মহানগর আহবায়ক কমিটি ঘোষণা ছাড়া আর কোনো কমিটি পূনর্গঠন করা হয়নি। এমনকি আন্দোলন কেন ব্যর্থ হলো তার কোনো পর্যালোচনা পর্যন্ত করা হয়নি। আর এবারেতো এক পা এগিয়ে আন্দোলন আনুষ্ঠানিক ভাবে স্থগিত পর্যন্ত করা হলো না।এতবড় রাজনৈতিক দলের কাছে যা কোনো ক্রমেই কাম্য নয়।আর পর্যালোচনা হবেই বা কিভাবে? স্বয়ং দলীয় প্রধান যখন সিনিয়র নেতৃবৃন্দকে তৃণমূল কর্মীদের দ্বারা ঠেঙ্গানোর ভয় দেখান।একটি রাজনৈতিক দলের শীর্ষ নেতৃত্বক্ব অবশ্যি সমালোচনা সহ্য করার ক্ষমতা অর্জন করতে হবে। তাকে বুঝতে হবে তৃণমূল কর্মী একটি দলের শিরা-উপশিরা কোনো ক্রমেই মস্তিস্ক নয়।তাই মস্তিস্কে পঁচন ধরলে তা সারাতে হলে বড়সড় অপারেশন করতে হবে। শিরা-উপশিরা তখন সেরে ওঠার জন্য অনুঘটক হিসেবে কাজ করতে পারে মাত্র,তবে কোনো ক্রমেই প্রধান ভূমিকা পালন করতে পারে না। এই সহজ সত্যটি দলীয় প্রধান হিসেবে খালেদা জিয়াকে বুঝতে হবে।
                            
                    