''অবিলম্বে শামীম ওসমানকে তদন্তের স্বার্থে গ্রেপ্তার করা হোক''


 
                        নারায়ণগঞ্জে সাত খুন''অবিলম্বে শামীম ওসমানকে তদন্তের স্বার্থে গ্রেপ্তার করা হোক''চাকরি গেল র‌্যাবের সেই তিন কর্মকর্তার ------------------------------------------------------------------নারায়ণগঞ্জের ওয়ার্ড কাউন্সিলর নজরুল ইসলামসহ সাতজনের অপহরণ-খুনের ঘটনার পর র‌্যাব-১১ এর অধিনায়ক লে. কর্নেল তারেক সাঈদ মোহাম্মাদসহ তিন কর্মকর্তাকে অবসরে পাঠানো হয়েছে। তিন কর্মকর্তার মধ্যে সেনাবাহিনীর দুজনকে অকালীন এবং নৌবাহিনীর একজনকে বাধ্যতামূলক অবসর দেওয়া হয়।সাধারণত ছোট খাটো অপরাধে সেনাসদস্যদের চাকুরীচ্যুতি হয়। গুম হত্যা এগুলো কি তুচ্ছ অপরাধ? এই সেনা সদস্যরা যদি দোষী হয় ,তবে কেন তাদের এখনো গ্রেপ্তার করা হচ্ছে না । সাত জন মানুষ কে হত্যার অপরাধে যদি তারা অপরাধী হন তবে তো প্রথমেই তাদের বিরুদ্ধে হত্যা মামলা করার কথা , কিন্তু তা না করে কেনো অকালীন অবসরে পাঠানো হলো। আর যদি তারা দোষী না হন তাহলে খামোকা তাদের চাকুরীচ্যুতি কেন? ব্যাপারটা রহস্যজনক।এখানে আর একটি বিষয় প্রনিধাণযোগ্য, এ অভিযোগ সম্পর্কে টেলিফোনে জানতে চাইলে তারেক সাঈদ রোববার প্রথম আলোকে বলেন, ‘সব বাহিনীর লোক মিলে এক সঙ্গে ঘুষ নেওয়া বাস্তবসম্মত নয়। তা ছাড়া ছয় কোটি টাকা অনেক টাকা। এতগুলো টাকা নিতে পিকআপ লাগার কথা। প্রশ্ন হলো, এত টাকা নিয়ে আমি কী করলাম। সে টাকা তো আমার কাছে থাকতে হবে। ''আমার মনে হয়, কাউকে বাঁচানোর জন্য এসব কথা বলা হচ্ছে। এসব কথাবার্তা তদন্তকে জটিল করে তুলবে।''প্রশ্ন হচ্ছে সেই ব্যাক্তিটি কে? র‍্যাবের একজন দায়িত্বশীল কর্মকর্তা যখন এ ধরনের কথা বলেন , তখন তা অবশ্যই ধর্তব্যের মধ্যে নিতে হবে।দেশের সব মানুষের ব দ্ধ মুল ধারণা নারায়নগঞ্জের যেকোনো ঘটনা দুর্ঘটনার পিছনে শামীম ওসমানের হাত রয়েছে। আবার শামীম ওসমান অত্যন্ত আত্মবিশ্বাসের সাথে বিভিন্ন সময় বলেন , তিনি কোনো কাজ ''তার আপা অর্থ্যাৎ মাননীয় প্রধাণমন্ত্রীর বিনা অনুমতিতে করেন না । তা হলে তো এর দায় মাননীয় প্রধাণমন্ত্রীর উপরও বর্তায়। তাছাড়া শামীম ওসমানের এ ধরনের বক্তব্য আওয়ামী লীগ বা প্রধাণমন্ত্রীর কার্যালয় কেউই বিবৃতি দিয়ে এ পর্যন্ত অস্বীকার করেনি । বরং সম্প্রতি হাসান মাহমুদের বক্তব্যে শামীম ওসমানের বিষয়ে দলের ইতিবাচক অবস্থানই ফুটে ওঠে। তাহলে কি আমরা ধরে নেবো প্রধাণমন্ত্রী সম্পর্কে শামীম ওসমানের বক্তব্যই সঠিক ,আর যদি তা না হয় তবে এই মুহুর্তে শামীম ওসমানকে তদন্তের স্বার্থে গ্রেপ্তার করা হোক, যাতে ইতিপুর্বে নারায়নগঞ্জে সংগঠিত সকল হত্যা,গুম, অপহরণের প্রকৃত রহস্য উদ্ঘাটিত করে অপরাধীদের বিচারের আওতায় আনা যায়।
                    
