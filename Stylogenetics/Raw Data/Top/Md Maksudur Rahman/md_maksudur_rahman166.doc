'মুসা ভাই'' বড় অসময়ে আপনি আমাদের ছেড়ে চলে গেছেন!!


 
এবিএম মুসা ভাই গত ৯ এপ্রিল বাংলাদেশের ১৬ কোটি মানুষকে নিঃস্ব করে,  অভিভাবকহীন করে, চলে গেছেন না ফেরার দেশে।তিনি  গত ৮-১০ বছর ধরে আমাদের  সকলের মাঝে আলোকবর্তিকা হিসেবে  নিরন্তর দায়িত্ব পালন করে গেছেন, আজ সারা জাতি  তা হাড়ে হাড়ে টের পাচ্ছে।শীতলক্ষ্যা নদীতে যখন একের পর এক লাশ ভেসে উঠছে, স্বজনের কান্নায় ভারি হয়ে উঠছে নারায়নগঞ্জের আকাশ বাতাস, নজরুলের মায়ের হৃদয় বিদীর্ণকারী আহাজারি সারা বাংলার মানুষের মধ্যে চাঁপা কান্নার আওয়াজ শোনা যাচ্ছে, তখনো কেউ সরকারের হিংস্র ছোবলের ভয়ে প্রতিবাদ করার সাহস পাচ্ছে না। মুসা ভাই আপনি কি দেখতে পাচ্ছেন , আপনার প্রিয় মুজিব ভাইয়ের কন্যা শেখ হাসিনার পেটোয়া পুলিশ বাহিনি দেশের শ্রেষ্ঠ  নাগরিকবৃন্দকে পর্যন্ত মানববন্ধন করতে দিচ্ছে না।মুসা ভাই , বড় দুঃসময়ে আপনি আমাদের জাতীয়ভাবে এতিম করে চলে গেছেন,১৬ কোটি মানুষের মধ্যে একজন মানুষও এখন আমাদের মাঝে নেই যে আপনার মতো রাষ্ট্রের লালচক্ষুকে অগ্রাহ্য করে শেখ হাসিনা সরকারের অগণতান্ত্রিক কার্যক্রমের প্রতিবাদ  করার সাহস করবে।মুসা ভাই , আপনি কি দেখতে পাচ্ছেন আপনার স্নেহাস্পদ নারায়নগঞ্জ সিটি মেয়র আইভি সারা দেশের কোটি কোটি সাধারণ নাগরিকের মতো শামীম ওসমানের রক্ত চাহনিতে কতটা অসহায় বোধ করছে।মুসা ভাই আপনি কি দেখতে পাননি , আপনার মৃত্যতে আপনার প্রিয় মুজিব ভাইয়ের কন্যার সরকার ক্রুঢ় হাসি হেসেছে,তাইতো আপনার জানাজা পর্যন্ত জাতীয় সংসদ ভবনের দক্ষিন প্লাজায় করতে দেওয়া হয়নি।মুসা ভাই আপনি কি জানেন আপনার চলে যাওয়া এক অর্থে শেখ হাসিনাকেও নিঃস্ব করে দিয়ে গিয়েছেন(যদিও তা বোঝার ক্ষমতা তাঁর লোপ পেয়েছে), এখন আর কেউ তাঁর সরকারের অগণতান্ত্রিক আচরণের প্রতিবাদ করার সাহস পাবে না , যা তাঁকে আরও  বেপরোয়া ক্ষমতা অপব্যাবহারে উৎসাহিত  করে তুলবে, যার ফ ল  আমাদের জাতির জন্যে কতটা ভয়াবহ হতে পারে তাতো আমরা ইতোপুর্বে দেখেছি।যাই হোক মুসা ভাই, প্রকৃতির অমোঘ নিয়মে আপনি আমাদের ছেড়ে চলে গেছেন  দূরে বহু দূরে,কিন্তু বড় অসময়ে আমাদের ছেড়ে  অসীমের পথে এ যাত্রা আপনি শুরু করেছেন। আপনার যাত্রা শূভ হোক,   পরম করূণাময়ের কাছে জাতির সকলের পক্ষ থেকে এই হলো আমাদের প্রার্থণা।
                    
