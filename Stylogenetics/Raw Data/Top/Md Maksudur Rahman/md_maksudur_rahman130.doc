পবিত্র ঈদের দিনেও রক্ষা নেই গাজাবাসীর  রাতভর ইজরায়েলের তীব্র আক্রমণ

ঈদের সকাল। আশ্রয় শিবিরের বাইরে সোমবার খেলছিল ওরা। ওদের মধ্যে এক জনের দাদু পাশেই ছিলেন। ঈদের দিন নাতির দাবি মেটাতে লজেন্স কিনছিলেন। হঠাৎই প্রচণ্ড শব্দ। তার পরে রক্ত আর আর্তনাদ। গাজায় নিহতের তালিকায় সংযোজিত হল আরও ন’টি নাম। তার মধ্যে আট জনই শিশু। কে এই আক্রমণের জন্য দায়ী? ২২ দিন ধরে চলা এই সংঘর্ষে মৃতের সংখ্যা এখন প্রায় ১১১৫। অধিকাংশই সাধারণ নাগরিক। এর মধ্যে দু’শোরও বেশি শিশু। প্রাণ গিয়েছে ৫৩ জন ইজরায়েলিরও। এর মধ্যে তিন জন সাধারণ নাগরিক।আজ যখন সারা বিশ্বের মুসলিম নাগরিকরা তাদের প্রধান ধর্মীয় উৎসব পবিত্র ঈদ পালন করছে আর ঠিক তখন বেচেঁ থাকার জন্য দিক বিদিক ছুটে বেড়াচ্ছে গাজার শিশুরা। প্রশ্ন হচ্ছে , বিশ্ববিবেক আর কতকাল বাকরুদ্ধ থেকে  ইজরায়েলের এই বর্বর হামলা তাকিয়ে তাকিয়ে প্রত্যক্ষ করবে ?

