বিবাহ এবং অপচয়



                        ''বিবাহ'' শব্দটা শুনলেই বেশিরভাগ মানুষই একটু নড়েচড়ে ওঠে।কেউ বিবাহ করার আনন্দে আবার কেউবা বিবাহ করতে না পারার উদাসমনে।(ব্যক্তিগতভাবে এ শব্দটা শুনলে বিরক্ত হই, কেন জানিনা কিন্তু এটাই সত্যি) বিবাহ নিয়ে মিশ্র অনুভুতি মূলতঃ আলোচনার বিষয়বস্তু নয়।বিয়ের আয়োজনকে ঘিরে যে বিশাল কর্মযজ্ঞ বাংলাদেশের উচ্চবিত্তদের মাঝে ছড়িয়ে পড়ছে, বিশেষকরে যথেচ্ছ অর্থের অপচয় হচ্ছে তা সমাজের সর্বোস্তরে এক বিরূপ প্রতিক্রিয়ার সৃষ্টি করছে।অনেকেই বলতে পারেন , আমার টাকা আছে আমি ইচ্ছামত খরচ করব।তার যুক্তির সাথে দ্বিমত করার অবকাশ নেই।একজন ধনী ব্যক্তি তার ছেলেমেয়ের বিয়ের আনন্দের ষোলকলাপূর্ণ করতে বাংলাদেশ ব্যাংকের ভান্ডার খুলে দিক বা সুইস ব্যাংক থেকে টাকা ফিরিয়ে এনে খরচ করুক কোনো সমস্যা নেই।কিন্তু রাস্তার যে ভিক্ষুক বা যে ঠেলাওয়ালা সারাদিন মাথার ঘাম ঝরিয়ে টাকা আয় করে বউ বাচ্চা নিয়ে খাবার কিনে খাচ্ছে সেখান থেকে যেহেতু রাষ্ট্র ১৫% ভ্যাট নিচ্ছে দেশের অর্থনীতি সচল রাখার কথা বলে।অথচ লাখ লাখ টাকার খরচ করে যে বিয়ের অনুষ্ঠানের আয়োজন করা হয় ,( যা বাস্তবিক অর্থেই অপচয় হিসেবে অভিহিত করা যায়)সেইসব অনুষ্ঠান থেকে কি ঠিকভাবে অর্থ্যাৎ নিয়মমত ভ্যাট ট্যাক্স আদায় করা হচ্ছে । সম্ভবত না। আমরা দেখেছি, এখনকার সময়ে ঢাকা সহ দেশের বড় শহরগুলোতে উচ্চবিত্ত বা উচ্চ মধ্যবিত্ত পরিবারের এক একটি বিয়ের অনুষ্ঠানে অর্থ অপচয়ের এক বিশাল কর্মযজ্ঞ । যা সমাজের মধ্যে শ্রেণীবৈষম্য দিনে দিনে বাড়িয়ে দিচ্ছে।এর খারাপ প্রভাব পড়ছে সাধারণ মানুষের উপার্জনের উপর।দিনে দিনে যা সমাজকে দুর্নীতির দিকে ধাবিত করছে।প্রশ্ন উঠতে পারে এ থেকে মুক্তির উপায়। উত্তর হচ্ছে , এ ধরনের বিয়ে অনুষ্ঠানগুলোকে কঠিনভাবে ট্যাক্সের আওতায় আনতে হবে।এসকল অনুষ্ঠান আয়োজনের সাথে জড়িত প্রতিটি প্রতিষ্ঠানকে কঠোরভাবে ট্যাক্স নজরদারির আওতায় আনতে হবে।প্রয়োজনবোধে বিয়ের আয়োজনের সাথে পাত্র-পাত্রীকে নিজের উদ্যেগে অনুষ্ঠানের সকল খরচের হিসাব ট্যাক্স আদায়কারী প্রতিষ্ঠানকে বাধ্যতামুলক জমা দেয়ার বিধান করতে হবে।ট্যাক্স ফাঁকি দেয়ার প্রবণতা সারা বিশ্বের মানুষের একটি সাধারণ প্রবণতা । তা জনপ্রিয় ফুটবলার নেইমারই হোক বা স্টেফিগ্রাফই হোক।আমাদের দেশে যেহেতু বিবাহ অনুষ্ঠান আয়োজনের সাথে এক বিশাল অর্থ ব্যয়ের যোগ রয়েছে আবার সমাজের উপর এর বৈষম্যমূলক প্রভাবও রয়েছে,তাই সমাজের শ্রেণী বৈষম্য ও অর্থ অপচয় রোধের জন্য হলেও বিবাহ অনুষ্ঠানকে ট্যাক্সের বিশেষ বিভাগের আওতায় আনতে হবে।
                            
                    