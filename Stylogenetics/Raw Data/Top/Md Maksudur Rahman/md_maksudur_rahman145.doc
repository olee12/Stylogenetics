বিশ্ববিদ্যালয় শাখা ছাত্রলীগের সভাপতিকে চড় মারার মুল্য ‘’মাত্র ১০০০ টাকা’’ !!! তাহলে............চড় মারার মুল্য কত?


 
জগন্নাথ বিশ্ববিদ্যালয় শাখা ছাত্রলীগের সভাপতি শরিফুল ইসলামকে চড় মারায় ওই সংগঠনের এক কর্মীকে এক হাজার টাকা জরিমানা করার সিদ্ধান্ত নিয়েছে বিশ্ববিদ্যালয় প্রশাসন। ওই কর্মীর নাম সাইফুল ইসলাম। তিনি শরিফুল ইসলামেরই সমর্থক ছিলেন।শরিফুল ইসলামকে চড় মারায় গত ২৬ মে বিশ্ববিদ্যালয়ের শৃঙ্খলা কমিটির ৩৪তম সভায় সাইফুলকে এক হাজার টাকা জরিমানা করার সিদ্ধান্ত নেওয়া ।ঘটনার সুত্রপাত ছাত্রলীগের সভাপতি শরিফুল ইসলামকে গত ৩১ জানুয়ারি সাইফুল ইসলামের সালাম না দেওয়াকে কেন্দ্র করে ।জানা গেছে সালাম না দেওয়ার অপরাধে শরিফুল সাইফুলকে চড় মারেন, সাইফুলও শরিফুলকে পাল্টা চড় মারেন । এ সময় শরিফুলের সঙ্গে থাকা ছাত্রলীগের অন্যান্য নেতা-কর্মীরা সাইফুলকে বেধড়ক মারধর করেন। এ ঘটনায় পরে সাইফুলকে সাময়িক বহিষ্কার করেছিল বিশ্ববিদ্যালয় প্রশাসন। সাইফুল ইসলাম বলেন, ‘আমাকে যে পিটিয়ে গুরুতর আহত করল শরিফুল, তাঁর বিরুদ্ধে কোনো ব্যবস্থা নেয়নি প্রশাসন।তবে ঘটনাটি বিশ্ববিদ্যালয়ে সাধারণ ছাত্রছাত্রিদের মধ্যে ব্যাপক কৌতুহলের সৃষ্টি করেছে ।তাদের সবার মনে প্রশ্ন হচ্ছে একটি থাপ্পরের মুল্য যদি ১০০০ টাকা হয় তবে , কিল, ঘুষি, লাথি, ইত্যাদির মুল্য কতো হতে পারে?ছাত্রছাত্রিদের অভিমত হচ্ছে , বিশ্ববিদ্যালয় প্রশাসন যদি এ বিষয়ে যদি একটি গাইডলাইন প্রনয়ণ করতেন তবে ভবিষ্যতে তাদের আর্থিক সক্ষমতা মোতাবেক যেকোনো প্রতিবাদে অংশ নিতে পারতেন।(আমরাও মনেকরি জাতীয় পর্যায়ে এ ধরনের একটি নীতিমালা থাকা প্রয়োজন আছে।যাতে আর্থিক সক্ষমতা অনুসারে সিদ্ধান্ত নিতে সুবিধা হয়।তা না হলে আবার পরে সোনার ছেলেদের মতো টাকার জন্য টেন্ডারবাজি, ছিনতাই, কিডনাফ ইত্যাদি অপরাধ কার্য ক্রমে জড়িয়ে পড়তে হবে।)
                    
