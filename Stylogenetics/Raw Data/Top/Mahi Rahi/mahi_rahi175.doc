রাজনীতি নিয়ে একটি কৌতুক লেখার প্রচেষ্ঠা



                        একদল পাগল অবসর সময়টাতে বসে টিভি দেখছিল। পাগলেরা যখন পাগলামী করেনা সেইসময়টাই তাদের অবসরের সময়। একসময় যারা কিছুটা কম পাগল তাদের মধ্যে গুন্জরনের সৃষ্টি হল। এই জাতীয় পাগলেরা পাগলামীর পাশাপাশি দুনিয়া জগতের ব্যপারেও কিছুটা সচেতন থাকে। এই কম পাগলদের মাঝে এই মৃদু চান্চল্যের কারন হল নবনির্বাচিত দেশপ্রধান টিভির পর্দায় ভেসে উঠেছেন। সামনে অপেক্ষমান দেশের জনগন প্রবল উল্লাসে তখন ফেটে পড়েছেন। হাততালি থামতেই ভাষন দান শুরু করলেন দেশ প্রধান। দেশকে বদলে দেয়ার প্রতিশ্রুতি দিলেন। বললেন দেশের উন্নয়নের কথা। দেশ থেকে দূর্নীতি দূর করার অংগীকারে অংগীকারবদ্ধ হলেন। দেশ থেকে ক্ষুধা, দারিদ্র দূর করে সবার মুখে হাসি ফোটানোর কথা বললেন। আবার জনগল করতালি আর উল্লাসে ফেটে পড়ল। এসব কিছুর মাঝেই একজন পাগল একটু দুরে বসে মিটিমিটি হাসছিল।কয়জন পাগল তার কাছে এসে প্রশ্ন করল এই তুই হাসছিস কেন? এতে হাসির কি কারন পেলি। হাসি থামিয়ে সেই পাগল উঠে দাড়াল, তারপর হাত তুলে আর সব পাগলের দলকে উদ্দ্যেশ করে বলল, ভাই সব এই সবই মিথ্যা ভাষন। এরমধ্যে সত্যের লেশমাত্র নেই। একপাগল চেচিয়ে বলল, তুমি জানলি কিভাবে।একটু হেসে পাগল উত্তর দিল, গতবারের প্রধানমন্ত্রি ত আমিই ছিলাম।আমিও ক্ষমতায় আসার পর একই প্রতিশ্রুতি দিয়েছিলাম যার একটি পূরন করিনি। এবার আরেকজন সমঝদার পাগল এসে সেই পাগলকে শুধাল, তাহলে জনগন এমনতর খুশি হয়ে হাততালি দিচ্ছে কেন?গম্ভীর হল এবার পাগলটি। তারপর আক্ষেপের নিশ্বাস ফেলে বলল, ওরা সবাই পাগল কিনা তাই। 
                    
