নবীজি সা: এর বহুবিবাহের কারন



                        নবিজী সা: বহুবিবাহের বিষয়টিকে অনেক ইসলাম বিদ্বেষীরা বিকৃত ব্যাখা দেবার প্রয়াসে ব্যাংগবিদ্রুপে মেতে উঠে। তাই নবিজী সা: বহুবিবাহের প্রেক্ষাপটগুলো তুলে ধরার চেষ্টা করা হল নীচে
নবীজি সা: প্রথম বিয়ে করেন ২৫ বছর বয়সে। বিবি খাদীজা (রা:এর বয়স তখন ৪০ বছর। এর আগে বিবি খাদীজা (রা:দুবার বিধবা হয়েছিলেন। বিবি খাদীজা (রা:যখন মৃত্যুবরণ করেন তখন নবীজি সা:এর বয়স ৫০ বছর। তাদের দাম্পত্য জীবন ছিল ২৫ বছরের। বিবি খাদিজা (রা:জীবিতকালিন অবস্থায় নবিজী সা: আর কোন বিয়ে করেননি।　ঐসময় আরব সমাজে বহুবিবাহের চর্চাটি পরিলক্ষিত হলেও নবীজি সা:৫৩ বছর পর্যন্ত একটি মাত্র স্ত্রীতেই সন্তুষ্ট ছিলেন। তার বাকী বিবাহগুলো সংঘটিত হয় ৫৩ থেকে ৫৬ বছর পর্যন্ত।
নবিজী সা: এর স্ত্রীদের দুজনের বয়স শুধু ৩৬ বছরের নীচে ছিল। বাকী স্ত্রীগনের বয়স ছিল ৩৬ থেকে ৫০ বছরের মধ্যে।
বলা হয়ে থাকে তার দুটো বিয়েকেই শুধু স্বাভাবিক বিয়ে বলা যায়। বাকীগুলো ছিল মুলত সোসাল রিফর্ম কিংবা রাজনৈতিক কারনে। 
রাজনৈতিক কারনে আরব গোত্রপ্রধানদের অন্য গোত্রপ্রধানের মেয়েকে বিয়ে করাটা আরব সমাজে একটি বহুল প্রচলিত প্রথা। 
বিবি জোহারিআ এসেছিলেন বানু মোস্তালিক গোত্র থেকে যা ছিল একটি শক্তিশালী গোত্র এবং এর অবস্থান ছিল ইসলামের বিরুদ্ধে। বিবি জোহারিআর সাথে নবিজী সা: বিবাহের পর ঐ গোত্রের সাথে মুসলিম গোত্রগুলির বন্ধুত্ব স্থাপিত হয়। 
বিবি মায়মুনা রা: ছিলেন নাজাদ গোত্রপ্রধানের স্ত্রী বোন। নাজাদ গোত্র ৭০জন মুসলিম যোদ্ধাকে হত্যা করে। নবিজী সা: এর সাথে বিবি মায়মুনা রা: বিবাহের পর উক্ত গোত্র মদীনার নেতৃত্ব মেনে নেয় আর নবিজী সা: কে তাদের নেতা বলে ঘোষনা দেয়।
নবীজি সা: আর এক স্ত্রী উম্মে হাবিবা রা: মক্কা প্রধান আবু সুফিয়ানের কন্যা ছিলেন। পরবর্তীকালে মক্কা বিজয়ে এই বিয়েগুলোর গুরুত্ব উপলব্দি করা যায়। 
 বিবি সাফিয়া রা: একজন শক্তিশালী ইহুদি গোত্রপ্রধানের মেয়ে ছিলেন। নবীজি সা: সাথে বিবি সাফিয়া রা: বিবাহের পর ইহুদিরা মুসলমানদেরকে বন্ধু হিসাবে গ্রহন করে।
নবিজী সা:তার দুই বিশিষ্ট সাহাবী এবং দুজন খলিফা হজরত ওমর রা: এবং হজরত আবু বকর রা: মেয়ে যথাক্রমে হজরত হাফসা রা: এবং হজরত আয়েশা রা: বিয়ে করেন উক্ত দুই বিস্বস্থ সাহাবীর সাথে সম্পর্ক আরো গভীরতর করার জন্য। 
 এখন প্রশ্ন নবীজি সা: মেয়েদের প্রতি যদি আসক্তি (নাউযুবিল্লাহ  থাকত তাহলে তার যৌবনের ২৮টি বছর একটি মাত্র স্ত্রীতে সন্তুস্ট থাকতে পারতেন কি?
 

                    