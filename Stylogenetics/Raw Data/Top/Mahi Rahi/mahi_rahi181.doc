নতুন বছরের নতুন স্বপ্ন



                        বছরের শেষে নতুন বছরের চাওয়া পাওয়ার কথা জানতে মিডিয়ার এক সাংবাদিক প্রতি বছর এক দম্পত্তির সাক্ষাতকার নিতে আসে।গত দশ বছর ধরে এই একই যুগলকে টার্গেট করে সাংবাদিকটি আসেন তার নতুন বছরের স্বপ্নের কথা জানতে।মজার কথা গত দশটি বছরের প্রতিটি বছরই একই ধরনের হাতে গনা কয়টি স্বপ্ন পূরনের আশা আকাংখার কথা সাক্ষাতকার গ্রহনকারীর ব্যক্ত করে আসছেন এই যুগল।এই বছরটিতেও মনোবান্ছনার কথা জানতে চাইলে এবারও একই ধরনের স্বপ্ন পূরনের কথা জানালেন দম্পত্তিটি।কিছুটা বিরক্ত হয়ে মিডিয়ার লোকটি জানতে চাইলেন, ব্যপারটাকি গত দশ বছর ধরে একই ধরনের স্বপ্ন পূরনের কথা বলে চলেছেন,আপনাদের দেখার মত নতুন কোন স্বপ্ন নেই কি?কর্তাটি বিরস মুখে উত্তর দিলেন, ভাই গত দশবছর ধরে আমাদের একটি স্বপ্নও পূরন হয়নি, নতুন স্বপ্ন দেখি কি করে?থমকে গেলেন সাংবাদিক ভদ্রলোক, তারপর আমতা আমতা করে বললনে অত্যন্ত এই বছরটির জন্য নতুন কোন স্বপ্নের কথা বলেন।এবার গিন্নির বিরক্ত হওয়ার পালা।তিনি বললেন এখন থেকে একটা নতুন একটি আকাংখার কথা আমার মনে জেগেছে বইকি.সাংবাদিক আগ্রহ দেখিয়ে বললনে, সেটিই বলুন না কেন?আমি আশা করছি আগামী বছর থেকে নতুন একজন আসবেন আমাদের আশা আকাংখার কথা জানতে, কেননা আপনাকে আমার এখন কুফা (অলুক্ষনে) মনে হয়।
                    
