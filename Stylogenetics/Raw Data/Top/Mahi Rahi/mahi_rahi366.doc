বেহেস্ত পুড়িয়ে দেব আগুনে, দোজগ নিভিয়ে দেব পানিতে



                        আট শতকে ইরাকে জন্মগ্রহনকারি রাবেয়া বসরী (রাঃ)ইসলামি মিস্টিকদের অন্যতম (c.717-801). বসরায় জন্মগ্রহনকারী তিনি ছিলেন প্রথমদিককার একজন সুফী যার পরবর্তীকালের সুফিদের উপর গভীর প্রভাব লক্ষ করা গেছে। তিনি এক দরিদ্র পরিবারে জন্মগ্রহন করেছিলেন। তার জীবনের একটি দীর্ঘ সময় কেটেছে দাস হিসেবে, যার ফলে গরীব মানুষদের প্রতি তার সহমর্মিতা ছিল, তাই তিনি তাদের জন্য অনুপ্রেরনার কারন হতে পারেন যারা সমাজে অবহেলিত নিরযাচিত। ক্যমব্রীজের প্রফেসর মারগারেট স্মীথের মতে তিনি তার বৈরাগ্য জীবন শুরু করেছিলেন মরুভুমির একটি ছোট্ট প্রকোষ্টে যেখানে তিনি আরাধনায় আত্মবিসত হয়েছিলেন আর সরাসরি স্রষ্টার কাছ থেকে দীক্ষা নিয়েছিলেন। তিনি কোন গুরুর কাছ থেকে দীক্ষা নেননি। তিনি ছিলেন প্রথমদিককার একজন সুফী যার যিনি শিখিয়েছিলেন শুধুমাত্র ভালবাসাই মিস্টিক পথের দিশারী।  পরবর্তীকালের একসুফীর মতবাদে সত্যিকারের বিশ্বাসীদের দূইটি শ্রেনী আছে, এক শ্রেনী একজন গুরুকে আল্লাহ এবং নিজেদের মধ্যে মাধ্যম হিসাবে গ্রহন করে যতক্ষন পর্যন্ত না তারা নবিজি সাঃ এর পদচিন্হকে তাদের চোখের সামনে না পায় ততক্ষন পর্যন্ত তারা তাদের পথকে শুদ্ধ হিসাবে গ্রহন করেনা। আর অন্য শ্রেনীটি নিজেকে আল্লাহর সাথে একাত্ম করেন কোনপ্রকারের মাধ্যম ছাড়া।  তিনি ছিলেন পরের শ্রেনীর। মক্কায় হজ্বের ব্যপারে তার উক্তি ছিল, আমার প্রয়োজন ঘরের মালিককে আমি ঘর দিয়ে কি করব।কোন বসন্তের সকালে তার এক বন্ধু তাকে বললেন, বাইরে বেরিয়ে এসে দেখ আল্লাহর সৃষ্টি সৌন্দর্যকে। তিনি উত্তরে বললেন, ভিতরে এসে দেখ তাহলে তুমি খোদ শ্রষ্টাকে খুজে পাবে।  তার অসুখকালীন সময়ে একজন তাকে জিজ্ঞেস করল আপনার কোন ইচ্ছে আছে কি। তুমি কিভাবে আমায় এ প্রশ্ন কর ? আমি গত বার বছর ধরে তাজা খেজুর খাওয়ার ইচ্ছে পোষন করে আসছি, আর তুমি ত জান বসরার খেজুর কিরকম সুস্বাদু হয়ে থাকে, মহান আল্লাহর কসম, আমি এপর্যন্ত ওগুলোর একটিও খেয়ে দেখেনি।আমি আল্লাহর দাস, একজন দাসের কোন ইচ্ছে থাকতে পারেনা। তার আরেক বন্ধু তাকে আরোগ্য লাভের জন্য প্রার্থনার উপদেশ দিলে তিনি বললেন, ও সুফিয়ান তুমি জান সে কে সে যিনি আমায় এ অসুখ দিয়েছেন? তিনি আল্লাহ নন কি? তাই আমার উচিত নয় আমার প্রেমিক আমার জন্য যা চান তার বিরুদ্ধাচারন করা।  তার রীতি ছিল সারা রাত্রি এবাদত করা এবং ভোরের কিছু আগে সামান্য নিদ্রা যাওয়া আবার সাথে সাথে জেগে উঠা। তার এক বন্ধু তাকে সাহায্যের জন্য একজন চাকর দিতে চাইলে তিনি বলেছিলেন, আমি লজ্জা পাই জগতের মালিকের কাছ থেকে জগতের কোন কিছু চাইতে আর যারা এ জগতের মালিক নয় যে এমন কারো কাছে আমি কিছু চাইতে যাব কেন?যখন একজন ধনী ব্যবসায়ী তাকে এক থলে স্বর্ন মুদ্রা দিতে চাইলে তিনি নিতে অস্বীকার করেছিলে এই বলে আল্লাহ তার অমান্যকারীকেও লালন পালন করেন, তিনি অবশ্যই আমাকেও লালন পালন করবেন, যার আত্মা খোদাপ্রেমে আফুরিত।তিনি এরসাথে আরো যোগ করলেন যে,  কিভাবে আমি অন্য একজনের সম্পদ নিতে পারি যখন আমি জানি না এটি হালাল উপায়ে উপার্জিত হয়েছে কিনা। তিনি শিক্ষা দিয়েছিলেন অনুশোচনা আল্লাহর দান কেননা কারো মন ততক্ষন পর্যন্ত অনুশোচনায় দগ্ধ হয় না  যতক্ষন না আল্লাহ তাকে ক্ষমা করে দেন।তিনি আরো শিক্ষা দিয়েছিলেন, পাপীকে অবশ্যই তার প্রাপ্য পাপের শাস্তিকে ভয় করতে হবে এবং তিনি এধরনের পাপিদের বেহেস্তের পাওয়ার আশা আরো বেশী বলে মনে করতেন।তার নিজের আদর্শ ছিলে আরো উচু মার্গের, তিনি বেহেশ্ত বা দোজগের আশায় আল্লাহর এবাদত করতেন না। এধরনের স্বার্থপরতার কোন মুল্য আল্লাহর দাসের কাছে নেই, তার কাছে ভয় এবং আশার অনুভুতিগুলি ছিল শ্রষ্টা এবং তার মাঝে অন্তরায়ের পর্দা স্বরূপ। এমন কাহিনী আছে যে একদা কয়েকজন সুফি দেখল যে তিনি একহাতে পানি আর একহাতে আগুনের মশাল তিনি দৌড়িয়ে কোথাও যাচ্ছেন। তারা তাকে এর কারন জিজ্ঞাসা করলে তিনি উত্তর দিলেন, আমি আগুন দিয়ে বেহেস্ত পুড়িয়ে দেব আর পানি দিয়ে নিভিয়ে দেব দোজগের আগুন, যাতে করে আমার পুন্যযাত্রায় এপর্দা গুলো অপসৃত হয়, আমার যাত্রাটির উদ্দেশ্য হয় শুদ্ধ। তিনি কোথা থেকে এসেছেন তাকে একবার তাকে জিজ্ঞাসা করা হলে তিনি উত্তরে বললেন, অন্য দুনিয়া থেকে, কোথায় যাচ্ছেন, তাকে আরেকবার জিজ্ঞাসা করা হলে তিনি উত্তরে বললেন, অন্য দুনিয়ায়।   তিনি শিক্ষা দিয়েছেন অন্য জগতে আত্মার উদ্ভভ শ্রষ্টার কাছ থেকে শেষে তার কাছেই ফিরে যেতে হবে।.  যদিও আত্মা যথেষ্টভাবে প্বথিবীতে শুদ্ধি লাভ করে, তবুও ভালবাসাতেই আত্মা শ্রষ্টার মহিমায় তার সাথে আবদ্ধ হয়।.  যুক্তি এবং কারযকারন শক্তিহীন। তার পরিবর্তে তিনি বলেছেন তার মনের চোখের কথা যা একাই শ্রষ্টার রহস্যকে বুঝতে পারে।  একবার তাকে জিজ্ঞাসা করা হয়েছিল আপনি কি শয়তানকে ঘৃনা করেন।তিনি উত্তরে বলেছিলেন, খোদাপ্রেমে আমার মন এমন পরিপুর্ন যে অন্য কিছুকে ভালাবাসা কিংবা ঘৃনা করার স্থান এতে নেই। হে আমার খোদা আমি দোজগের ভয়ে তোমার এবাদত করে থাকলে তুমি আমায় দোজগে পুড়িয়ে দাও, আর যদি বেহেস্তের আশায় তোমার এবাদত করে থাকলে আমাকে বেহেশ্ত থেকে বহিষ্ক্বত কর, কিন্তু আমি যদি তোমাকে শুধু তোমার জন্যই এবাদত করে থাকি তবে অনন্তকালের সৌন্দর্য থেকে আমাকে বন্চিত করনা। তিনি ৮০ বছর বয়সে যখন তার মিস্টিক পথ ধরে চিরনিদ্রায় শায়িত হন ততক্ষনে তিনি তার প্রেমিকের মাঝে বিলীন হয়ে গিয়েছেন।তিনি তার সুফি বন্ধুদের যেমনটি বলেছেন, আমার প্রেমিক সবসময় আমার সাথেই রয়েছেন। 

