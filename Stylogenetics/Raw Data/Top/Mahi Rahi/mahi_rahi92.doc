রাশান গল্প - পোস্টটা কেন স্টিকি করা উচিত হয়নি



                        রাশিয়া কোন এক অন্চলে পড়শির বাচ্চারা খেলা করছিল।কি একটা ব্যপার নিয়ে দুটা বাচ্চার মধ্যে ঝগড়া বেধে গেল। এমনকি দুটা বাচ্চার মধ্যে হাতাহাতি শুরু হল। হট্টগোলে অভিভাবকেরা এসে জড়ো হওয়া শুরু করল। দুই বাচ্চার দুই অভিভাবক দুই বাচ্চার পক্ষ নিলেন। আবার অন্য অভিভাবকেরাও দুই অভিভাবকের পক্ষে নিয়ে তর্কাতর্কি শুরু করলেন। বেধে গেল দুই দলের মধ্যে ঝগড়া এবং তা গুরুতর রূপ নেয়া শুরু করল। অভিভাবকেরা যখন ঝগড়া নিয়ে খুব ব্যস্ত হয়ে পড়লেন, ঠিক তখনই তাদের দৃষ্টি আকর্ষন করলেন একজন মুরুব্বী। তিনি চেচিয়ে বললেন, তোমরা ঝগড়া থামিয়ে ঐদিকে তাকাও। সবাই তার আংগুল অনুসরন করল। অবাক ঘটনা। একটু আগে যে দুটি ছেলে ঝগড়া করছিল, সে বাচ্চা দুটি আর অন্যসব বাচ্চার সাথে খেলাধুলায় মশগুল, খেলতে খেলতে মাঝে মাঝেই তারা উচ্চস্বরে হেসে উঠছে। যে হাসির শব্দ ঝগড়াঝাটিতে মশগুল অভিভাবকেরা শুনতে পারছিলেননা।
                    
