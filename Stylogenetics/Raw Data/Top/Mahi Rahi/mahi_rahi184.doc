রাজাকার



                        রাজু চোর যখন চিৎকার শুরু করল তখন দুপুরবেলা।  গায়ের লোকজন এসে জমায়েত হল গায়ের মাঝখানটার পুকুরটার পাশে। যার ঘাটলায় দাড়িয়ে দুহাত উচিয়ে ক্রমাগত চেচিয়ে যাচ্ছিল সে। আজ রাতেই হামলা চালাবে পান্জাবিরা। গুন্জনরত গায়ের মানুষজন ধীরে ধীরে আতংকিত হতে শুরু করল। রাজুকে ধরে নিয়ে এসে বসানো হল মাতব্বরের দাওয়াখানায়। 
"এতদিন চুরি কইর‌্যা বেড়ালি এখন শুরু করলি মানুষেরে ভাওতা দেয়া"
ধমক দিয়ে বলল, মতি মিয়া। 
"গায়ের মানুষজন ভয়ে পালায়ে গেলে সবকিছু হাতায়া নেয়ার মতলব নাত?"
এই সুযোগে দুএকটা চড় থাপড়ও লাগাল, কিন্তু ভাষ্যের কোন পরিবর্তনে নারাজ রইল গায়ের একমাত্র চিন্হিত চোর রাজু মিয়া। 
পাচ গ্রাম উজানে এসে ঠেকেছে পাকসেনারা।
চোরটা আরো জানাল, আশেপাশের গ্রামগুলো থেকে মানুষজন পালিয়ে গেছে অনেক আগেই। কোনভাবে এ গায়ের কথা  পৌছে গেছে হায়ানাদের কানে। 
"তুই ঐদিকে গেছিলি কেন?" মতি মিয়া আরেকবার ধমক লাগায় রাজুরে।
 কিছুক্ষন নির্বাক হয়ে থাকে রাজু। তারপর হাউমাউ করে কান্না শুরু করে।
"আমার বৌ আর ছেলেডারেও ওরা মাইর‌্যা ফালাইছে।"
মাঝখানে কিছুটা সময় নিয়ে কথাগুলো বলে সে।
আশেপাশের কোন একটা গায়ে চোরটা বছর দশেক আগে একটা বিয়ে করেছিল  এটা কেউ কেউ জানত। কিন্তু একসময় তার চাল চরিত্রের কথা জেনে যায় স্বশুর পক্ষ, তাড়িয়ে দেয় তারা তাকে। এরিমাঝে একজন সন্তানের জনক হয়ে গিয়েছিল রাজু মিয়া। আর এসবকিছুর কিছুই জানত না মানুষজন। 
সবাই একটু একটু বিশ্বাস করতে শুরু করে চোরটাকে।
 "আমাদের এখানে ত কোন মুক্তিযোদ্ধা নাই" মতি মিয়া শেষ চেষ্টা চালায় চোরটার কথাটাকে মিথ্যা সাব্যস্ত করার। 
 মতি মিয়ারে গায়ের লোকজন খুব একটা ভাল চোখে আর দেখে না। আগে থেকেই লোকটার টাউট চরিত্রের ছিটেফোটা প্রকাশ পেতে থাকলে যুদ্ধ শুরু হলে তা আরো প্রকট হয়ে উঠে। সুযোগ পেলেই লোকটা চেষ্টা করেছে পাকসেনাদের আক্রমনের পক্ষে যুক্তি তুলে ধরার। দুএকজন ধান্ধাবাজ বাজে লোকও জুটে গেছে তার সাথে। 
 "মুক্তিযোদ্ধা না থাকলেও রাজাকার ত থাকতে পারে।" রগচটা যুবক হাশেম রাগের সাথে কথাগুলো বলে।
 চলে কথা কাটাকাটি, চলে যুক্তি তর্ক পাশাপাশি বাড়তে থাকে উদ্বেগ। এরিমাঝে তড়িৎ সিদ্ধান্ত হয় রাজু চোরের সাথে আরো দুএকজনকে পাঠানো হবে সরেজমিনে পান্জাবিদের উপস্থিতি নিশ্চিত করতে।
 সাঝের বেলা। আধার জমতে শুরু করে গায়ের লোকজনের ভীতিটা যখন বাড়িয়ে দিতে শুরু করেছে ঠিক তখনই সেই ভয়টাকে বহুগুনে বাড়িয়ে দিয়ে ওরা কয়জন এই খবর নিয়ে আসে সত্যি সত্যিই পান্জাবিরা কয়েক গ্রাম দুরে এসেই ঠেকেছে। সবকিছু জ্বালিয়ে পুড়িয়ে দিয়ে নরহত্যার বিভৎস উৎসবে মেতে উঠেছে নরপশুরা। ক্ষনিকেই আতংক ছড়িয়ে পড়ে সারা গ্রাম জুড়ে। মাতম উঠে। অন্ধকারের পাশাপাশি গায়ের সবটা জুড়ে আতংক চেপে বসতে থাকে গায়ের সব জায়গাতে। 
 পালাতে শুরু করে দুএকজন। যদিও গ্রামটির অন্যদিকের বিস্তৃত জায়গাটি একেবারেই খোলা। মাইলের পর মাইল খাল বিল। এরিমাঝে সাহসী সিদ্ধান্ত নিয়ে ফেলে গায়ের গুরুজনেরা। চিন্তাটা আসে জমির মাস্টারের মাথা থেকে। গায়ের একমাত্র গোরস্থানটি অযত্নে অবহেলায় জংলার রূপ নিয়েছে। গরু ছাগলসহ অন্যান জিনিষপত্র এনে জংলাতে জড়ো করার বুদ্ধি দেন তিনি। 
 "পালায়ে কদ্দুর যাইবা? একয়দিন খাইবা কি? সারাটা দেশটারেরই জ্বালায় পুড়ায়া দিছে পান্জাইব্যা শয়তানেরা।"
এরপরই তিনি যে প্রস্তাবনা দেন তিনি তাতে থমকে যায় অনেকে। 
 পুরো গ্রামটাকেই নিজের হাতেই জ্বালিয়ে দেয়ার পরিকল্পনাটা সবিস্তারের খুলে বলেন সবাইকে। তার আগেই জিনিষপত্রসব সরিয়ে ফেলতে বলেন সবাইকে। আর মানুষজনকে আশ্রয় নিতে বলেন পুকুরের পানিতে। কচুরিপানায় ছেয়ে থাকা পুকুরটিতে কোনমতে গলা পর্যন্ত ডুবিয়ে রাখলে কোনমতেই টের পাবেনা পাকসেনারা। খুব বেশি ছোট বাচ্চাগুলোরে একটু দুরের বিলে ঝোপের আড়ালে লুকিয়ে রাখাটা খুব একটা কষ্টকর হবেনা। প্রস্তাব শুনে প্রথমে আতকে উঠলেও ধীরে ধীরে অনেকেই রাজী হতে শুরু করে। ভিটেমাটির মায়া ছাড়াটা খুবই কষ্টের। আর অনিশ্চিতভাবে পালিয়ে বেড়ানোটাও নিরাপদ নয়। 
 জ্বলতে থাকা গ্রামটিকে দেখলে এদিকে আসার প্রয়োজন আর নেই মনে করাটাই স্বাভাবিক হবে পাকসেনাদের জন্য। একবার ফিরে গেলেই নতুন করে জীবন শুরু করবে গায়ের লোকজন। তখন শুধুমাত্র থাকার জায়গাটাকে সারিয়ে নিলেই হল। 
 পরিকল্পনা মত গোরস্থানের জংলায় সবকিছু এনে জড়ো করা শুরু করে জোয়ানেরা। 
এদের কয়জনই গাছে চড়ে পাহারায় থাকবে হাতের কাছের দা, কুড়াল নিয়ে। 
 গায়ের ছোট শিশুদের নিয়ে বিলের দিকে রওয়ানা দেয় আরো কয়েকজন। 
আর বেশিরভাগ মানুষজন পা বাড়ায় পুকুরের দিকে, পুকুরের পানিতে লুকিয়ে বাচার জন্য। 
 দুএকটাবাদে বাড়িঘড়গুলোতে কেরোসিন ঢালা শুরু করে লোকজন। নিজের হাতেই আগুন ধরিয়ে দিবে বলে। 
 রাত বাড়তে থাকে। বাড়তে থাকে মানুষজনের আতংক আর উত্তেজনা। 
এরিমাঝে অনেকেই পুকুরের পানিতে নেমে পড়ে। পুকুরটা বেশ বড়, চারিপাশ জুড়ে হরেক রকম গাছপালা।  জায়গায় জায়গায় কচুরিপানা জমে আছে। লুকিয়ে থাকার জন্য নিরাপদ বৈকি। 
 দুএকজনকে পাঠানো হয়েছিল পান্জাবিদের গতিবিধি জানবার জন্য। অপেক্ষা যেন ফুরায় না। একসময় ওরা টান টান উত্তেজনা নিয়ে ফেরে, সাথে নিয়ে আসে ভয়ংকর সেই দু:সংবাদ। পান্জাবিরা এদিকেই রওয়ানা দিয়েছে। ক্রমেই মৃত্যুভয় চেপে বসে পুড়ো গ্রামটি জুড়ে। সবাই আর দেরি করেনা পুকুরের পানিতে ডুব দিতে। দুএকজন ছাড়া পুরো গ্রাম শুন্য হয়ে পড়ে। ওরা কয়জন শুধু তৈরি হয়ে থাকে হাতে দিয়াশলাই নিয়ে। গায়ের কিছু দুরে প্রথম গুলির শব্দটি আসে যখন ওদের কানে তখন প্রথম দিয়াশলাইটি জ্বালায় হাশেম। তারপর একে একে ঘরে আগুন দিতে থাকে ওরা কয়জন। প্রায় সবকটি ঘরে আগুন দেয়া হলে পুরো গ্রামটিই যেন দাউ দাউ করে জ্বলে উঠে। আগুন দেয়া শেষ হলে ওরা কয়জন দৌড়ায় গোরস্থানের জংলার দিকে। রাতের অন্ধকারে জ্বলতে থাকে গ্রাম। আর একটু দুরেই মানুষ নামের কিছু হায়ানা ধীর পায়ে এগিয়ে আসে গ্রামের দিকে। আর তাদের চোখগুলো জ্বলতে থাকে মানুষ শিকারের উত্তজনা আর উন্মত্তয়ায়।
 চলবে.....।
 

                    