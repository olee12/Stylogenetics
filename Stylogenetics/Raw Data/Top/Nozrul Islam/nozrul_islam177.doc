কী হচ্ছে ঢাকায়? কেন হচ্ছে?



সরকার এখনো আলোচনা চালিয়ে যাচ্ছেন। বেশ কজন মন্ত্রী আলোচনা করছেন। এবং বিকেলে বেশ অনেক বিডিআর আত্মসমর্পনও করেছে। প্রায় দেড়শ নারী শিশু জিম্মিকে মুক্তি দিয়েছে, ১৮ জন সেনা কর্মকর্তাকে মুক্তি দেওয়া হয়েছে। বিডিআর গেটে সাদা পতাকাও ওড়ানো হয়েছে।
ঠিক তখন হুট করে সাভার ক্যান্টনমেন্ট থেকে সেনাবাহিনী মুভ করা শুরু করলো। এবং কিছুক্ষনের মধ্যে পুরো ধানমন্ডি এলাকা নিয়ন্ত্রনে নিলো। সামরিক অভিযানের জন্য সম্পূর্ণভাবে প্রস্তুত তারা। ধীরে ধীরে অগ্রসর হচ্ছে পিলখানার দিকে। 
তারা কার নির্দেশে এসেছে তা পরিষ্কার জানা যাচ্ছে না। উপরের মহলের নির্দেশ ছাড়া আর কিছু কেউ বলছে না। কিন্তু উপর মহলটা কে? 
এইমাত্র সেনাপ্রধান মইন ইউ আহমেদ প্রধানমন্ত্রীর সঙ্গে দেখা করতে তাঁর যমুনা বাসভবনে গেলেন। 
সব যখন ভালোর দিকে যাচ্ছিলো। এবং বিডিআরের অনেকেই অস্ত্র ত্যাগ করেছে, সেই সময়ে সেনাবাহিনীর এই অবস্থান পুরো আলোচনা এবং শান্তির প্রক্রিয়াকেই ব্যাহত করলো। বস্তুত আর কোনো আলোচনার জায়গা বা উপায় রইলো না। 
যদি এই অবস্থায় সেনাবাহিনী আক্রমন চালায় তাহলে তা হবে প্রধানমন্ত্রীর দেওয়া ওয়াদার বরখেলাপ। এবং অমানবিক একটা কাজ। কিন্তু সেনাবাহিনী ক্যান্টনমেন্ট থেকে বেরিয়ে এসেছে, তারা খালি হাতে ফিরে যাবে বলে মনে হয় না। সেনাপ্রধান আর প্রধানমন্ত্রীর আলোচনার ওপর অনেক কিছু নির্ভর করছে।
তবে সার্বিক পরিস্থিতি দেখে মনে হচ্ছে সন্ধ্যা বা রাতেই সেনাঅভিযান পরিচালিত হবে। প্রধানমন্ত্রী কি তা থামাতে পারবেন? 
ইতোমধ্যে বিডিআরের অনেক বিদ্রোহী পালাতে শুরু করেছেন। বেশ অনেকে র‌্যাবের হাতে ধরাও পড়েছেন। তাদের কী হবে?
আর যদি সেনা আক্রমন হয়... তাহলে সারা দেশেই বিডিআর সেনাবাহিনী যুদ্ধ শুরু হয়ে যাওয়ার আশঙ্কা থেকে যায়... তখন কী হবে? 

