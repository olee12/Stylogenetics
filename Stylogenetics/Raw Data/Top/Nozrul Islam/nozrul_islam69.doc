পাগল কষ্ট পেয়ে চলে গেলো ফিরেও এলো না!



পাগলটা একদিন গেয়েছিলো- পাগল কষ্ট পেয়ে চলে যাবে, ফিরেও আসবে না... পাগলটা সত্যি সত্যি একদিন চলে গেলো। ফিরে এলো না আর। তিনটা বছর চলে গেলো!
ঈদ পরবর্তী মাংসবহুল আড্ডা আর আনন্দময় জীবনে তবু তিন বছর আগের সেই হু হু কান্নাটা এখনো চোখ ভিজিয়ে দেয়। 
চোখটা এতো পোড়ায় কেন ও পোড়া চোখ সমুদ্রে যাও, সমুদ্র কি তোমার ছেলে আদর দিয়ে চোখে মাখাও? 
তিন বছরের মাথাতেই আমরা ভুলতে বসেছি, হয়তো আর কয়েক বছর পরে আমারও আর কান্নার রেশ থাকবে না। 
আমরা এমনতরোই নিষ্ঠুর সঞ্জীবদা! 
তবু প্রতি বছরই একবার করে ১৯ নভেম্বর আসবে। আর মনে পড়বে আপনার লাশ কাঁধে নিয়ে এই বলদটা সারাটা দিন কেঁদেছিলো। আজো কাঁদে! সেদিনের মতো হাউমাউ করে না, ভেতরে ভেতরে খুব নিভৃতে... 

