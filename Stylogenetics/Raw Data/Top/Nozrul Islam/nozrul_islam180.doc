মেলায় ঢোকার লাইন থেকে বাঁচার সহজ উপায়



একটা কথা সবাইকে বলি... সেটা হলো ভীড় নিয়ে বিভ্রান্তির অবসান চাই...
একদিন বাদে আমি এবারের মেলায় সবদিনই গেছি। কোনোদিনই আমাকে একটুও লাইনে দাঁড়াতে হয়নি। এমনকি ভ্যালেন্টাইন ডে, ১লা ফাল্গুন-এর মতো চরম ভীড়ের দিনেও না... কোনোদিনই লাইনে দাঁড়াতে হয়নি।
এমনকি আমি আজীজে বসে ফোনে শুনেছি যে কেউ একজন মেলায় ঢুকতেই পারছে না লম্বা লাইন থাকায়। আমি আজীজ থেকে হেঁটে শাহবাগ এসে তারপর রিক্সায় টিএসসি এসে সোজা মেলায় ঢুকে গেছি বিনা লাইনে... কিন্তু সে তখনো লাইনের ভয়ে টিএসসিতেই বসে আছে।
তাহলে গোপন কাহিনী কী?
কাহিনী খুব সোজা। টিএসসির দিক থেকে মেলায় ঢোকার তিনটা লৌহ তোড়ন। কিন্তু খুব অদ্ভূত একটা কাণ্ড প্রতিদিনই ঘটে। সবাই মাঝখানের দরজা দিয়েই কেবল ঢোকে। এবং সেটার লাইন বিরাট বড় হয়। প্রত্যেকেই রিক্সা থেকে নেমে সেই লম্বা লাইনের পিছনে দাঁড়িয়ে যান। আশেপাশে আর খুঁজে দেখেন না। 
যেমন আজকেও ঘটলো। আমি ট্যাক্সি থেকে নেমে দেখি টিএসসি পর্যন্ত বিশাল লাইন... আমি সেই লাইনকে পাশ কাটিয়ে চলে গেলাম, এবং যথারীতি দেখলাম মাঝখানের দরোজাতেই এত্ত লাইন, দুপাশের দুটো দরোজা দিয়ে কেউই যাচ্ছে না। আমি গট গট করে ঢুকে গেলাম মেলায়। যারা নিয়মিত মেলায় যান, তারা এভাবেই যান। 
রিক্সা থেকে নেমে যদি দেখেন লাইন বিরাট বড়, তাহলে গুনবেন কটা লাইন। যদি দেখেন একটা লাইন... তখন বুঝবেন অন্য দুটি লাইন যেহেতু এপর্যন্ত আসে নাই, তারমানে সেই দরজাদুটো ফাঁকাই আছে। যদি দেখেন তিনটা লাইনই উপচিয়ে টিএসসি পর্যন্ত চলে এসেছে, তাহলে কিছু করার নাই। তবে এমনটি ঘটার সম্ভাবনা খুবই কম। সত্যি বলতে গত কয়েকবছরের তুলনায় এবারে মেলায় ঢোকাটা খুবই সহজ। 
হয়তো কালকে এরকম নাও হতে পারে। হয়তো কালকে একটু ভীড় হবে। কিন্তু তাতে খুব সমস্যা হবে বলে মনে হয় না। চোখ কান খোলা রেখে মেলায় চলে আসুন... মাস্তি হবে... কালকে হবে বিরাট মোড়ক উন্মোচন অনুষ্ঠান।
আর এখানে ঘোষণা দিয়ে রাখলাম... কালকে আমাদের অনুষ্ঠানের সময় গোটা নজরুল মঞ্চ দখল করে ফেলবো। তাগড়া সচলরা তৈরি থাইকেন। মুস্তাফিজ ভাইয়ের নেতৃত্বে আমরা দখল করবো পুরা মঞ্চ... দেখি কে ডিস্টার্ব করে... 
আসেন সকলে... 

