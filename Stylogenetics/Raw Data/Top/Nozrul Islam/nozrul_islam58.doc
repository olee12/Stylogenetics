প্রার্থনায় বাংলাদেশ... [ক্রমাগত আপডেটিত]



গত রাত থেকেই উৎসবের শুরু। দল বেঁধে আজ খেলা দেখবো সবাই। গ্যালারিতে ভুভুজেলা নিয়ে প্রবেশ নিষেধ, কিন্তু আমাদের তো কোনো নিষেধ নাই। স্পর্শ নিয়ে এলো হলুদ এক ভুভুজেলা। ভারতের ভুভুজেলা বাজিয়ে দিতে হবে আজ। আশরাফ আর আমি গিয়ে বাজার করে আনলাম। গরুর মাংস আর ভূনা খিচুরী। বস্তা ভরে চিপস চানাচুর মুড়ি আনা হলো। কোক আনা হলো লিটারে লিটারে। 
শুধু কি সাকিবদের খেলা? আজ কি আমাদের কোনো দায়িত্ব নাই? সেই দায়িত্ব পালন করেই চলছি। হৈ চৈ করে খেলা দেখা চলছে। কিন্তু খেলার এই পর্যায়ে এসে সবার মোটামুটি ঘুম ঘুম ভাব। নো উইকেট নো আনন্দ 
যাহোক, আমরা আমাদের দায়িত্বে কোনো ঘাটতি রাখছি না। দল বেঁধে একদল সচল খেলা দেখছি, আসছে আরো অনেকে। এখন সাকিব তামিমরা নিজেদের দায়িত্বটা ঠিকমতো পালন করলেই হয়... 
ভাবলাম পোস্ট দিলে যদি একটা উইকেট পড়ে... উইকেটের অপেক্ষায়... প্রার্থনায় বাংলাদেশ
আর কী কমু...এখন হয়রানের নেতৃত্বে আমরা কয়জন সুর করে দ্বীনের নবীরে ডাকি... একসময় সবাই থেমে যায়...হয়রান হয়রান হয় না... 
এখন বাংলাদেশের ব্যাটিং... মাত্রই জুনায়েদ আউট হলো! আড্ডারত আমরা প্রথমে টের পাইনাই কী হলো...আশরাফের চেচানিতে যখন সবাই ফিরে তাকালো ততক্ষণে থার্ড আম্পায়ার ঘোষণা দিয়ে ফেলেছে...
আবার আপডেটাই...
মাঝখানে সবাই ঘুমায় গেসিলাম... দুঃখে ঘুমের মাঝেও ফয়সাল ভাইয়ের চোখের কোণায় পানি দেখলাম... ও আচ্ছা বলাই হয় নাই  আমরা কে কে আছি। আগেই বলে রাখি আমি দুষ্ট বালিকা, আপাতত আপডেট আর খিচুড়ি রান্নার দায়ীত্বে আছি। খিচুড়ি অবশ্য একা আমার ক্রেডিটে না...  মেয়েদের কাছে ভিরু আর ছেলেদের কাছে তানভীর বা স্পর্শ নামে পরিচিত এক নবীন বিজ্ঞানীও এই রান্নাক্সপেরিমেন্টে আমার দোসর!
এখানে মানে দি গ্রেট নজু-নূপু-নিধি মানে ন পরিবারের নতুন বাসায় বর্তমানে অবস্থানরত সচল-অচল-হাচলেরা হলো... রোয়েনা-সুহাস দম্পতি, হয়রানাবির, ভিরু, সিম সিম সিমন, রেজওয়ান ভাই, বিখ্যাত ফটগফুর ফয়সাল্মাসুম, নির্জনে সাক্ষররত আশরাফ, লেখিকা রুম্পাপু আর আমি চিরকালের দুষ্ট বালিকা! 
গতকাল রাতে আশরাফ-নজু-আমি মিলে যখন এই গন সম্মেলনের লিস্টি বানাচ্ছিলাম তখন নাম ছিলো ষাট জনের আর ধারণা ছিলো অন্তত ২৫ জন আসবেই। সে অনুযায়ী একেবারে ফুল প্রুফ লিস্টিং আর করণীয় কার্যাবলীর সেরাম লিস্টি করা হলো পাগলা পানি পানের সাথে সাথে। শেষমেশ যখন ঘুমাতে গেলাম তখন পাখিরাও ডাকতে ডাকতে ক্লান্ত হয়ে ইন্টারমিশনে গেছে। অবধারিত ভাবে উঠতে উঠরে বেলা বারোটা, তারপরে ফোন করা শুরু আর তার ফলাফল এই ক'জনের সমাবেশ। আশানুরূপ সংখ্যক চিক্কুর পার্টি না আসলেও মজা আসলে কম হচ্ছেনা। খাবার দাবারের পর্যাপ্ত সরবরাহ থাকায় আসলে চেচানির চেয়ে খানাপিনায় বেশী হচ্ছে, তয় তাতে কী? চার-ছয়ের সাথে সাথে উদ্দাম নাচানাচিও কম হচ্ছেনা! সত্যি! বিশ্বাস না হলে চারতলার পাব্লিকরে জিগান!  এই যে মাত্রই হয়রানাবির বিশাআআআল এক জাম্প মেরে আশুকে টপকায় গেলো। আর এখন তামিমের ছয়ের সাথে সাথে সবার লম্ফ-ঝম্পে বেচারা নিধি দিলো এক তুমুল চিৎকার! পার্টি এখন তুঙ্গে... মঞ্চে এখন পাগলা পানির প্রবেশে সবার দুনিয়া এখন রঙ্গীলা! বাঘেরা, আমাদের খুশি করে দে!
আবারও... আরেকজনের পতন...এবারে আক্ষরিক অর্থেই সবাইকে দুঃখ দিয়ে তামিম... তাও... আনন্দম... বাংলাদেশ জিতুক বা হারুক অন্তত এটুকু বলবোই যে আমাদের বাঘেরা খেলতে জানে... 
একেকটা করে চার মারে আমাদের মুশফিক আর সাকিবে আর আমরা কোনও চান্স এ না যেয়ে ক্রমাগত চিৎকার করে যাই... এইবারে সাকিবের হাফ সেঞ্চুরিতে একটু একটু করেই হোক না হোক চিয়ারফুল ক্রিকেটপ্রেমিরা আনন্দোল্লাস করলাম। আবার চার আবার চিৎকার। মাঝে রুম্পুর অনুযোগ, ও দেখলে নাকি খেলায় বাংলাদেশ লাড্ডুগুড্ডু হয়। থাক বাবা রুম্পু...তুমি নাহয় পরে হাইলাইটস দেইখো! রুম্পু পাশের রুম থেকে আবারও এলো আর পর পর সাকিব আর মুশফিক, দুইজনেই টাটা বাই বাই... এইবারে গেলো রিয়াদ... রুম্পাপুউউউউউউউউউউউউউউউউউউউউউউ...যাআআআআআআআআআআআআআআআআআআআআআআআআআআআআআআআও!
আপডেট চলিবে...

