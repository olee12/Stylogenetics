চিন্তা নিষিদ্ধ, ভাবনা নাই



সারাদেশে মহাসমারোহে শিবিরের ডাকা হরতাল চলছে...
প্রস্তুতি চলছে লংমার্চের... 
গণজাগরণ মঞ্চ বন্ধ করতে বলা হয়েছে, রুমি স্কোয়াডের অনশন থামিয়ে দেওয়া হয়েছে...
বন্ধ করে দেওয়া হয়েছে আমার ব্লগ, গ্রেপ্তার করা হয়েছে ব্লগারদের... 
ইউটিউব তো আগে থেকেই বন্ধ...
একে একে বন্ধ হয়ে যাচ্ছে সব কটা জানালা... যারা এই দেশটাকে ভালোবেসে দিয়ে গেছে প্রাণ, তারা আর চুপি চুপিও আসবে না হয়তো... 
বন্ধ হবে গান, মৃত্যুহীন প্রাণ
নিষিদ্ধ হবে শুভবুদ্ধি, মুক্তচিন্তা... 
সকাল থেকে সঞ্জীবদার গান শুনছি...
সব নিষিদ্ধ...
কষ্ট নিষিদ্ধ কষ্ট নাই
দুঃখ নিষিদ্ধ দুঃখ নাই
আমাদের কষ্ট থাকতে নাই
দুঃখ পাওয়ার আদেশ নাই
আমাদের জিহ্বা নাই বাক্য নাই
আমাদের মস্তক নাই হস্ত নাই
আমাদের মাথা থাকতে নাই
মাথা থাকার নিয়ম নাই
চক্ষু নিষিদ্ধ, দৃশ্য নাই
কর্ণ নিষিদ্ধ, শব্দ নাই
আমাদের দেখাশোনা নাই
দেখা শোনার নিয়ম নাই
আমাদের ক্ষুধা চুপ
আমাদের খাদ্য নাই
আমাদের তৃষ্ণা চুপ
আমাদের নদী নাই
আমাদের ক্ষুধা তৃষ্ণা নাই
ক্ষুধা তৃষ্ণার আদেশ নাই
কণ্ঠ নিষিদ্ধ, সুর নাই
চন্দ্র নিষিদ্ধ, বাদ্য নাই
আমাদের গানের আদেশ নাই
ও গান গাওয়ার নিয়ম নাই
আকাশ নিষিদ্ধ, পক্ষী নাই
বৃক্ষ নিষিদ্ধ, পুষ্প নাই
আমাদের মনের উড়াল নাই
উড়াল প্রজাপতি নাই
অন্তর নিষিদ্ধ, কান্না নাই
আনন্দ নিষিদ্ধ, হাসি নাই
এখানে কারো হৃদয় নাই
হৃদয় থাকার নিয়ম নাই
চিন্তা নিষিদ্ধ, ভাবনা নাই
রাজপথ নিষিদ্ধ, যাত্রা নাই
আমাদের কোনো স্বপ্ন নাই
স্বপ্ন দেখার আদেশ নাই
এইসব রাত্রি নাই দিনও নাই
http://soundcloud.com/ami-nazrul/vzcqb4kp35z4

