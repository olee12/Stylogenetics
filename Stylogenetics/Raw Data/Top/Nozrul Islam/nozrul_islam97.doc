দ্বার বন্ধ করে এখন আর ভ্রম রুখা যায় না



ডিজিটাল সরকার কি আমাদের স্বপ্নে ছিলো?
না!
আমরা প্রথমত একটা গণতান্ত্রিক সরকার চাই। যেই সরকার সবাইকে কথা বলার সুযোগ দিবে। সবার মত প্রকাশের সুযোগ দিবে।
ডিজিটাল বাংলাদেশ গড়ার স্বপ্ন দেখিয়ে বর্তমান সরকার ক্ষমতা নিলো। কিন্তু আমরা দেখলাম এই সরকার ডিজিটের কিছুই জানে না। যে সরকারের ডিজিটাল উপদেষ্টা মোস্তফা জব্বারের মতো একজন একজন, সেই সরকারের কাছ থেকে আর কী আশা করা যায়? 
আমরা ডিজিটাল সরকারের আশা করি নাই। আবারো বলি, আমরা একটা গণতান্ত্রিক সরকারই আগে চাই।
কিন্তু আমাদের আশার গুড়ে বালি চিরন্তন। এই সরকার সব সরকারের পথেই হাঁটলো। মত প্রকাশের স্বাধীনতারে পাত্তা দিলো না।
আমাদের সরকার জানেই না, যে এসব নিষেধাজ্ঞা কোনো কাজের কথা না। বর্তমান দুনিয়ায় নিষেধাজ্ঞার চেয়ে হাস্যকর কিছু নাই আসলে। যার দেখার সে ফেসবুক কেন, দুনিয়ার সবকিছু দেখতে পারবে। নিষেধাজ্ঞার চেয়ে যেহেতু পোলাপাইন অনেক ক্রিয়েটিভ, তারা পথ বের করে নেবে। 
তবু সরকার নিষেধাজ্ঞা জারী করে। হায়, দ্বার বন্ধ করে আজকাল আর ভ্রম রুখা যায় না!
এই নিষেধাজ্ঞা হয়তো কয়েকদিন পরই তুলে নিতে হবে। কিন্তু এই সরকারের ইতিহাসে তা আজীবন রয়ে যাবে।
আমরা সরকারের এই নির্বুদ্ধিতার প্রতিবাদ জানাই

