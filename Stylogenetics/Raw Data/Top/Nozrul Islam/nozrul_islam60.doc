খবর আছে! [বিজ্ঞাপন বিরতীর পরে]



সংবিধিবদ্ধ সতর্কীকরণ বিজ্ঞপ্তী: হুদাই মজা পোস্ট, কোনোভাবেই এখানকার কোনোকিছুরে সিরিয়াসলি নেওয়া যাবে না। 
আজকে ছিলো কালা দিবস, সবাই কালা। শুধু দুজন কুলি... ১) শাহেনশাহ্ কুলি, ২) হাসিব হক্কুলি 
কারণ তারা ঘাড়ে করে বই আনছে
সুরঞ্জনা ভাবছিলো আজকে বোধহয় রবীন্দ্রনাথ ঠাকুরের নতুন বইটার মোড়ক উন্মোচন হবে, তাই সে রাবীন্দ্রিক সাজ দিয়া আসছিলো, কিন্তু এসে শোনে কালাবইয়ের মোড়ক উন্মোচন, শুনে তার ফর্সা চেহারাটা কালা হয়ে গেলো নিমিষে
আজকের মোড়ক উন্মোচন দেখে সৈয়দ শামসুল হক নাকি নতুন একটা উপন্যাস লেখার আইডিয়া পাইছেন, নাম- "কালারাম কোলে যা"
গোয়েন্দা ঝাকানাকার কথা শুনে শিল্পা শেঠির পাশে বসে হঠাৎ চিৎকার করে উঠলো জেমস- ঝাকানাকা ঝাকানাকা ঝাকানাকা...
এই শুনে শিল্পা তো মহাক্ষাপা... কয়- ঐ ছ্যামড়া, কী কইবার চাস? 
জেমস তারপর মধুর কণ্ঠে বলে- দেহ দোলা না!
বাংলা একাডেমীর মূল মঞ্চে তখন ভাবগম্ভীর আলোচনা অনুষ্ঠান চলতেছিলো। হঠাৎ বক্তারা খবর পাইলো যে বইমেলায় নাকি এখন থেকে আর কোনো আলোচনা হবে না, শুধু লোচন হবে। তারপর তারা ঘুমাইতে গেলো। 
নিবিড় পোস্টে লিখছে যে আজকে নাকি পুলিশেরা লাইন ধরে গান গাইতেছিলো, কেন বলেন তো? কারণ, তারা শুনছে যে মেলায় তুখোড় গোয়েন্দা ঝাকানাকা আসছে, তাদের তাই আর কোনো চিন্তা নাই, যাবতীয় পুস্তকচোর এখন ঝাকানাকাই ধরবো
সংবাদে এখন একটা ছোট্ট বিরতী, সংবাদের পরবর্তী অংশে পাবেন গোয়েন্দা ঝাকানাকা আসলে কী ঝাকায়? কোথাও যাবেন না, আমাদের সঙ্গেই থাকুন 
বিজ্ঞাপন বিরতীর পর-
বিজ্ঞাপন বিরতির পর আবার ফিরে এলাম আপনাদের কাছে।
এইমাত্র প্রাপ্ত সংবাদে জানা গেছে আজকেই কালের কণ্ঠ পত্রিকাটা সঠিক বানানে ছাপা হইছে। সবার উপরে লেখা আছে- "কালার কণ্ঠ"
আরো খবরে প্রকাশ, দেশ থেকে সব "কালা"কানুন বাতিল হয়ে যাচ্ছে
আরো জানা গেছে, গায়ক আলমগীর বহুবছর আগেই কালাইডোস্কোপের কপিরাইট ভাংছেন, তিনি গাইছেন "আমার হাড় কালা করলাম রে..."
মোড়ক উন্মোচনের সময় পাশ দিয়ে কিছু হুজুর যাচ্ছিলেন, তারা এতো এতো কালামানব দেখে তেলোয়াত করলেন- "ক্বালা ক্বালা কুতুবিহি"
এবার বিশেষ সংবাদ। তার আগে একটা কুইজ। আইচ্ছা, কুইনছান দেহি... ৩০ বছর ধরে ক্ষমতায় থাকলেন, একবারও যাবার নামগন্ধ নিলেন না, ১৮ দিন ধরে জনগন আন্দোলন করলো, তবু তিনি নড়লেন না... কিন্তু হুট করে কেন ঈদ মোবারক সাহেব মিশরের ক্ষমতা ছাড়লেন গতকাল?
ঠিক যখন গোয়েন্দা ঝাকানাকা ধরাধামে অবতীর্ণ হইলেন... ঠিক তখনি!
সংবাদে আবারো একটা বিজ্ঞাপন বিরতি... একটু চা খেয়ে আসি

