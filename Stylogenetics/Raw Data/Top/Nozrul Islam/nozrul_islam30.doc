কথামৃত



কথাই তো সব... 
আমরা কিছু দেখেও দেখি না। দেখেছি যে এটা জানানোটাই কাজ। 
পাহাড়ের সামনে হাজির হয়েই সবাইকে জানাই, 'জানো আমি এখন পাহাড় দেখছি'। সাগরেও তাই। নামলাম, ঢেউ খেললাম, জানালাম। শেষ। উত্তাল সাগরের পাশে চুপটি করে সময় বহিয়া যায় না আমাদের। বহিয়া যাওয়ার সময় কোথায়? 
তেমনিভাবে কী দেখছি বা পড়ছি সেটা মুখ্য না। দেখলাম বা পড়লাম যে, তা জানানোটাই গুরুত্বপূর্ণ। 
উপলব্ধি করি না কিছু, অনুভবও না। তবু অনুভূতি আঘাতপ্রাপ্ত হয়।
ভাবি না, শুধু বলি। যতক্ষণ বলছি, ততক্ষণই নিজেকে প্রবোধ দিচ্ছি, এ-ই বুঝি ভাবনা মোর। 
শুনি সবচেয়ে কম, সবাইকে ছাপিয়ে শুধু বলি... কথা বলি... জোরে বলি... 
আমরা এখন টিকে থাকি শুধু শব্দে, চিৎকার করাকেই জ্ঞান ভাবি। 
বাঁচি না প্রাণে আর, আমাদের অস্তিত্ব এখন শুধু শব্দে বা চিৎকারে। 
.........................................
ক) মূলত নিজেকে নিয়ে এলোমেলো ভাবনাই এই পোস্ট, 'আমরা'র মধ্যে আপনি নেই। 
খ) কদিন আগের একটা ফেসবুক স্ট্যাটাসের পরিমার্জিত ও পরিবর্ধিত রূপ।
গ) উৎসর্গ করলাম প্রিয় স্যাম'দাকে।

