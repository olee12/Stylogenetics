যিনি লড়েছেন দেশের জন্য, আমরা লড়ছি তাঁর জন্য, সঙ্গে থাকুন



পোস্টার
এখানে অনেকদিন কোনো টাকা জমার ঘোষণা নাই দেখে ভাবার কোনো কারণ নাই যে উদ্যোগ আমাদের থেমে গেছে। এখন আমরা জোর দিয়েই বলতে পারি যে- সবে তো শুরু। 
আগামী শনিবার বিকেলে মুক্তিযুদ্ধ জাদুঘরে একটা অনুষ্ঠানের আয়োজন করা হয়েছে। এ জে এস এম খালেদ-কে নিয়ে একটি প্রামাণ্যচিত্র এখানে দেখানো হবে। আর থাকবে গান। এই অনুষ্ঠানে যোগ দিতে আমন্ত্রণ জানানো হয়েছে রাষ্ট্র ও সমাজের বিভিন্ন ক্ষেত্রের গুরুত্বপূর্ণ ব্যক্তিবর্গকে। আশা করছি প্রতিশ্রুতি মোতাবেক তারা আসবেন। সবাইকে একসাথে পুরো বিষয়টা তুলে ধরার জন্যই এই আয়োজন।
উপস্থিত সকলে মোম জ্বালিয়ে এই উদ্যোগের সঙ্গে নিজেকে যুক্ত করার ঘোষণা জানাবেন।
এই অনুষ্ঠানে সবাইকে আমন্ত্রণ।

তারিখ: ২৩ মে ২০০৯ শনিবার
সময়: বিকেল ৫টা
স্থান: মুক্তিযুদ্ধ জাদুঘর, ৫ সেগুনবাগিচা, ঢাকা।

এছাড়া একটা পোস্টার আর একটি বুকলেট ছাপানো হয়েছে। পোস্টারটি সারা দেশের উল্লেখযোগ্য স্থানে ছড়িয়ে দেওয়ার চেষ্টা করা হচ্ছে। বুকলেটটি পৌঁছে দেওয়ার চেষ্টা করা হচ্ছে গুরুত্বপূর্ণ লোকজনের কাছে। 
এছাড়া এখন পর্যন্ত আয়োজনের অপেক্ষায় থাকা কিছু বিষয় তুলে দিচ্ছি-
ক) বিভিন্ন প্রতিষ্ঠানে/ক্লাবে প্রেজেন্টেশন
খ) বৃক্ষ মেলা
গ) স্কুল, কলেজ ও বিশ্ববিদ্যালয়গুলোতে অভিযান
ঘ) কনসার্ট
ঙ) টিভি ও পত্রিকায় প্রচার ও লেখা
চ) টিএসসি/ডাসে প্রোগ্রাম
ছ) ডোনেশন সংগ্রহ
যার যা পরামর্শ আছে তাই নিয়ে ঝাঁপিয়ে পড়ুন। যার যা যোগাযোগ আছে দেশে বিদেশে, যেখান থেকে সহযোগিতা পাওয়া যাবে, সেখানেই ঝাঁপিয়ে পড়ুন।
আরেকটা কথা এখানে বলা প্রয়োজন- এই উদ্যোগে ফোন করে ডেকে আনার কেউ নেই, এখানে কোনো নেতা নাই। সবাই যার যার অবস্থান থেকে কাজ করে চলেছে। যতটুকু যোগাযোগ হচ্ছে তা কেবল সমন্বয় রক্ষার্থেই। 
সবার কাছে আবারো অনুরোধ- সঙ্গে থাকুন
 
