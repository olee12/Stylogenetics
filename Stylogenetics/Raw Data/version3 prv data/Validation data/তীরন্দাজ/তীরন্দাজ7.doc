দু'টি অণুগল্প: ইশ্বরের সৃষ্টি ও সিদ্ধান্ত



অণুগল্প এক
খুব সূচারু নিপুনতায় মানুষকে তৈরী করলেন ইশ্বর। প্রতিটি অঙ্গপ্রত্যঙ্গ যোগ করলেন অসীম যত্নের সাথে। বুদ্ধিবৃত্তিক বৈশিষ্টআর মনন প্রদান করলেন নিজস্ব চিন্তাশীলতার আলোকে। তারপর সামান্য পিছিয়ে নিজের সৃষ্টিকে পর্যবেক্ষণ করে সে সৃষ্টির পরিপূর্ণতায় নিজেই অবাক আর আনন্দিত হলেন। প্রতিটি অঙ্গপ্রত্যঙ্গ সেভাবেই কাজ করছে, যেভাবে চেয়েছিলেন তিনি। বুদ্ধির বিকাশেও এই সৃষ্টি তার অন্যান্য সৃষ্টিকে অনেক অনেক ছাড়িয়ে। 
ইশ্বরের সুষ্টি প্রথম মানুষটি হাসি আর আনন্দের মাঝে দিন কাটাতে লাগলো। স্বর্গের সুস্বাদু ফল আর খাবার দাবারে তার আগ্রহ দেখে খুব খুশী হলেন ইশ্বর। তাঁর সৃষ্টি এই বিশ্বব্রন্মান্ডে এই মানুষ যে খুব তাড়াতাড়িই বেড়ে উঠবে, এ বিষয়ে তাঁর কোন সন্দেহ রইলো না।
কিন্তু কিছুদিন পরই একটি সমস্যা দেখা দিল। পেটের ব্যাথায় ছটফট করতে লাগলো মানুষটি। খাবার দাবারের দিকেও নজর কমে গেলো তার। চোখে মুখে প্রতিদিন যে আনন্দের আলোক দেখে অসীম শান্তি পেতেন ইশ্বর, সেটাও ধীরে ধীরে মিলিয়ে বেদনা আর কস্টের কালিমায় ছেয়ে গেলো ।
অন্য কোন উপায় না খুঁজে পেয়ে ইশ্বর তার সৃষ্টির প্রথম মানুষটিকে উপুর করে এক ধারালো ছুরি নিয়ে শরীরের মাঝামাঝি থেকে কিছুটা নীচ অবধি একটি গভীর ক্ষত তৈরী করে দিলেন। 
অণুগল্প দুই
এই একটি প্রশ্নের উপরেই তোমার বাঁচামরা নির্ভর করছে! তাই ভালো করে শুনে নিও প্রশ্নটি।
খুব ঠান্ডা স্বরে বললো একজন হাইজ্যাকার তার জিম্মিকে। কথার সাথে সাথে তার চেহারায় যে শীতলতার ছবি ফুটে উঠলো, সেটা দেখে জিম্মিয় ভয় আরো বেশী বেড়ে গেল।
তোমার উত্তর যদি ঠিক হয়, তাহলে সাথে সাথেই মুক্তি পাবে। আর যদি ভুল উত্তর দাও, তাহলে এই পিস্তলের একটি গুলিই ঢুকবে তোমার মাথার কোন এক মোক্ষম স্থানে।
ঠিক আছে! ভয়ে কাঁপতে কাঁপতে জানালো জিম্মি।
একটি হাতি একটি ইঁদুরের চেয়ে ছোট। কথাটি ঠিক না ভুল?
ভুল। জিম্মি কাঠের মতো শুকনো গলা ফুড়ে কোনক্রমে বেরিয়ে এলো উত্তরটি।
আগেই বলেছিলাম,  ভালো করে শুনে নিও প্রশ্নটি।
বলতে বলতে গুলি চালালো হাইজ্যাকার।  
(সংগ্রীহিত ও অনুদিত)       

