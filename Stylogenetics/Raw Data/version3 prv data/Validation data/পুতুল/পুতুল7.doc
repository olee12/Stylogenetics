সচলাদের নাট্যান্দোলন!



তানবীরা: ছন্দে ছন্দে নাচি আনন্দে .....
     ওহ্, পায়ে লাগছেরে তিথি; ঘুঙ্গুরটা মনে হয় ঠিকমত বাঁধা হয়নি, দেখবি একটু!
তিথি: আপু গন্ডোগোল মনে হয় তালে। আমি আধা তালে গাইছি “অরুন           কান্তি কে গো যোগী ভিখারী” তুমি নাচছো ছন্দে ছন্দে কাহারবার গানে!
তানবীরা: তাইতো বলি... দাঁড়া একটু দেখে নেই...
          ধা ধা ধেই আ
তিথি: আপু এটা প্লেন তিন তাল
       আধা তালের বানী... ধাগে ধীগে ধাগে
তানবীরা: ঐ হল সবই তো ষোল মাত্রা। যাই বলিস একটা তবলচী হলে মন্দ হতো না!
স্নিগ্ধা: রাখো তোমাদের তবলচি! নাচে-গানে তোমরা আজকের এজেন্ডাই ভূলে গেলে!
মুমু: থাক স্নিগ্ধাপু, রাগ করোনা। মুদ্রাদোষ বলে কথা! নাচ-গান রেখে এখন আসল কথায় আসো।
তানবীরা: তা, যা বলেছিস। যেখানে সেখানে হাতে নাচের মুদ্রা চলে আসে।       অনেক সময় কথা বলার সময়ও। কি য়ে বিচ্ছিরি লাগে!
তিথি: আপু দুঃখ কর কেন? কত মেয়ে একটু নাচতে পারলে ধন্য হয়ে যেতো!
স্নিগ্ধা: এই শুরু হল আবার! তোমাদের নিয়ে আর পারা গেল না! দুজনকে এক সাথে রাখালেই নাচে গানে মুখর হয়ে উঠো!
তানবীরা: রাগ করছিস ক্যান! আমি যা পারি তাই নিয়ে তোদের আন্দোলনে শামিল হতে এলাম।
স্নিগ্ধা: বাহ্ বাহ্, চমৎকার বলেছ! এই আন্দোলন শুধু আমাদের! সব সচলাদের না!
তানবীরা: তাই কী বলেছি! বুঝলি, বাচ্চা-কাচ্চা বড় হয়ে যাচ্ছে; নিজেও কেমন যেন হয়ে যাচ্চি! দেখছিস না; ছেলে বড় হয়ে যাচ্ছে দেখে, সেলিনা তুলি লেখাই ছেড়ে দিয়েছে!
সু.পা.শিমুল: আর সেই ফাঁকে দ্যাখো, ছেলেদের তাফালিং-এ আমাদের ব্লগে থাকা দায়! যে কোন উছিলায় কেবল শালী খোঁজে!
তিথি: আহা, তাতে দোষের কী!
তানবীরা: তাই তো!
স্নিগ্ধা: সে কথাই তো হচ্ছে!
ক্যামেলিয়া: শোন, এই যে আমাদের দেশটা, সেখানেও নারীদের জন্য ৩০ ভাগ আসন সংরক্ষিত।
স্নিগ্ধা: দেখ এই সচলায়তনে নূপুরের আবেদনে এমনকী সচলদের সমর্থন থাকা সত্বেও মেয়েটা সদস্য হতে পারলো না!
সু.পা.শিমুল: নূপুরতো আর শালী নয়, ভাবী, এবার বুঝেছ ঘটনা!
মুমু: দেখ না! তুলি রেখা কতদিন থেকে সচলাচরণ লিখছে! মেয়েটা আজো সদস্য হতে পারলো না!
ক্যামেলিয়া: ঠিক বলেছ! দেখেছো, কী নিখুঁত অবজারবেশন ক্ষমতা মেয়েটির!
তিথি: দয়মন্তী, অনিন্দীতা, পথে হারানো মেয়ে, কল্পনা আরো কত কত মেয়ে সবার নাম ঠিক মনে নেই! কত ভাল ভাল কমেন্ট করে। কমেন্ট পড়েই বোঝা যায়, কত সুন্দর এদের চিন্তাভাবনা!
তানবীরা: এবার এসো সবাই আমার পেছনে। তোমরা শুধু তালে তালে পা নাচাবে, তাতেই হবে। তিথি নে ধর, প্লেন তিন তাল বুঝলি! নো আধা-ফাদা তাল। ও কে!
হ্যাঁ, এবার শুরু কর ধা ধেই ধেই আ।
তিথি: না, আপু বোলটা হবে .. ধা ধিন ধিন না!
তানবীরা: ঐ হল, ধা ধেই ধেই আ।
সু.পা,শিমুল: ওকে, ওকে ধর যা হয় একটা, তোমাদের তালে বিপ্লব করা মহা ঝামেলার!
স্নিগ্ধা: সবাই রেডী?
মুমু: এখনোতো আমাদের আন্দোলনের কথাই তো বলা হল না!
তুলি রেখা (অতিথি: যাচাই করা হয়নি): শোন সবাই; সচলাদের মানে নারী সচলদের, তিরিশটা মন্তব্য আর তিনটা পোষ্টের পর পূর্ণ সচল করতে হবে!
তানবীরা: তিথি, এবার ধরতো কী যেন গানটা!
তুলি রেখা (অতিথি: যাচাই করা হয়নি): এসো সবাই এক সাথে ধরি!
সবাই এক সাথে: আমরা রেডী, তিথি...
তিথি: এক দুই তিন চার
জাগো নারী জাগো, বহ্নি শিখা...

