জীবনের উপর জমিদারী প্রথা চালুর প্রয়াস নিপাত যাক!



ডিএনএ
কৃষক এবং প্রকৃতিবাদীরা জোট বেঁধে মিউনিখে অবস্থিত ইউরোপ পাটেন্ট দফতরের সামনে বিক্ষোভ প্রদর্শণ করেছে। মার্কিন জেনেটিক কোম্পানী Nwesham Choice Genetics EP ১৬৫১৭৭৭ নম্বরে উচ্চ ফলনশীল এবং গৃহপালিত পশুর ক্ষেত্রে দ্রুত বর্ধণশীল প্রাকৃতিক এই জীনকে নিজেদের নামে নথিভূক্ত করিয়ে নিয়েছে। এবং এ ধরণের আরো অনেক জীন বিভিন্ন কোম্পানী নিজেদের আবিষ্কৃত বলে দাবী করে পেটেন্টের জন্য লবিং শুরু করেছে। এ প্রসংঙ্গে খোকা বাবুর কথাগুলো মনে পড়ছে....
....
পঞ্চাশ কোটি কি? খোকা আবার জিজ্ঞেস করল।
ব্যবসায়ী বুঝল, শান্তির চেষ্টা বৃথা; কোটি কোটি ছোট ছোট জিনিস। যে গুলি আকাশে দেখা যায়।
খোকা বলল: মশা?
ব্যবসায়ী: ছোট ছোট বস্তু, যে গুলি চক চক করে।
খোকা এবার ভাবল, পেয়েছি: জোনাকি !
ব্যবসায়ী: আরে না না ছোট ছোট সোনালী বস্তু। যে গুলি মানুষকে অলস স্বপ্নে বিভোর করে। স্বপ্ন দেখার সময় আমার নাই, আমি দায়ীত্বশীল লোক।
খোকা: ও বুঝেছি। আকাশের তারা।
ব্যবসায়ী: হয়ত সে গুলি তারা-ই।
খোকা: পঞ্চাশ কোটি তারা দিয়ে আপনি কি করবেন?
ব্যবসায়ী: কিছুই করবনা এগুলি আমার সম্পত্তি।
খোকা: তারার মালিক মানুষ কি করে হয়?
তারা গুলি কার? ব্যবসায়ী একটু রেগেই পাল্টা প্রশ্ন করল।
খোকা: আমি জানিনা, তবে মনে হয় কারই না।
ব্যবসায়ী: তাহলে আমার, কারণ: আমিই সর্বপ্রথম এগুলি আমার ভেবেছি।
খোকা: এতটুকুই যথেষ্ট?
ব্যবসায়ী: নিশ্চই! তুমি যদি একটা হীরের টুকরো কুড়িয়ে পাও, যা আর কারো নয়। তবে সেটা তোমার। ধর তুমি একটা নতুন দ্বীপ আবিস্কার করলে, যা আর কারো নয়, তবে সেটার মালিক তুমিই। যদি তোমার মনে নতুন একটা বুদ্ধি আসে, তুমি সেটা তোমার নামে নথিভূক্ত করে রাখতে পার। কারণ: তোমার আগে আর কেউ সেটা ভাবেনি। এভাবে তারা গুলিও আমার কারণ: আমার আগে কেউ সেগুলি নিজের মনে করেনি।...
এভাবে নিজের মনে করেই মার্কিন জীন অনুসন্ধান কোম্পানী Monsanto  গাভির দুধ, দই এবং আরো অনেক দুগ্ধজাত দ্রব্যের জেনেটিক মালিকানা অর্জণের জন্য প্রায় দুই লাখ ষাট হাজার গাবাদি পশুর জীন সংযোগের উপর নিজেদের মালিকানার দাবীনামা ছাড়পত্রের জন্য পেটেন্ট দপ্তরে জমা দিয়েছে।
১৮৬০ সালে মেন্ডেলের মডেলকে সূচক ধরে ওয়াটসনের ডবল হেলিক্স আবিষ্কারের পর, তার উত্তরসূরীরা এখন জীনের উপর জমিদারী প্রথ চালু করতে চাইছে। তাদের সাফল্যে বাংলার কৃষক আজ হাইব্রীড বীজার উচ্চ চাপে ফঁসির দড়ি গলায় পড়ছে।
তাদের পেটেন্ট পাওয়া জিন গৃহপালিত পশুর বাছুরদের উপরও বহাল থাকবে, চক্রবৃদ্ধি সুদের মত। প্রকৃতিক সম্পদের নতুন উদ্ভাবিত এই পুরান শোষণ নিপাত যাক।
কৃতজ্ঞতা: সুদ ডয়েচে সাইতুং     
 
