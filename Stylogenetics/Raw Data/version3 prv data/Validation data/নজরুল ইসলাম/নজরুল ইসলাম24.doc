গাছে তুলে মই কেড়ে নেওয়া লোকটা



তার প্রোফাইলে লেখা আছে: পৃথিবীর সবচাইতে ভালো মানুষটি হলাম আমি... আরো কোন প্রশ্ন আছে? থ্যাংকু
কিন্তু আমার ধারণা তিনি ঠাণ্ডা মাথায় মানুষ খুন করতে পারবেন। কারণ কোনোদিন আমি তারে মাথা গরম করতে দেখি নাই। যেখানে মাথায় খুন চেপে যাওয়ার কথা, সেখানেও তিনি হাসিমুখে বসে থাকেন। দেখলে মাঝে মাঝে মেজাজ খ্রাপ হয়ে যায়। তার নাম টুটুল আজকে এই বান্দার জন্মদিন। হেপি বাড্ডে... 
এই লোকের উপর আমার আরো এক কারনে মেজাজ খ্রাপ। এই লোকই আমার অন্যতম নষ্টের গোড়া। আমি ছিলাম ইন্টারনেট না বুঝা লোক। কোনোরকমে খালি মেইল করতে পারতাম। লোকে শুনি চ্যাট করে তাই ভাইবা আমিও একদিন ইয়াহু চ্যাট খুলে বসলাম। কিন্তু দোকান খুলে বসে থাকি খদ্দের আসে না। অথচ আমার ধারণা ছিলো এখানে ঢুকলেই হাজারে হাজারে লোকে আমার সঙ্গে কথা কইতে ব্যাকুল হইবে। কিন্তু আমি তখনো জানতামই না এখানে আগে এ্যাড করতে হয়। (এইটা কিন্তু খুব বেশি আগের কথা না, বছর ৪/৫ আগের কথা)
তো কয়েকদিন এরকম ইয়াহুর দোকান খুলে বসে থাকার পরেও যখন কেউ আর পাত্তা দেয় না আমারে, এবং আমি হতাশ হয়া এই জগৎ ছাড়ান দিমু ভাবতেছি, তখন এই টুটুল নামক খ্রাপ লুকটা আমারে টোকা দিলো প্রথম। 
তারপর সে অনেক কাহিনী... এর মধ্যে তিনি নানাবিধ ষড়যন্ত্র কইরা আমারে ব্লগে নিলেন। সেই পথেও আমারে সুবিধামতো নিতে পারে নাই তেমন। একখান ব্লগ লেইখাই সামু ছাড়ছিলাম। 
তারপর কয় সচলায়তন হইতেছে, আপনে যোগ দেন। আমি তখন কুত্তা দৌড়ে... এইসবের বেইল নাই। কিন্তু তিনি পিছে লাইগা রইলেন। এবং কেমনে কেমনে জানি আমারে সচল বানায়া ছাড়লেন। 
তারপরের ঘটনা পুরা উল্টা... আমি রাইত দিন কাজ কাম ছাইড়া সচলে পড়ে থাকি, আর তিনি লাপাত্তা। শেষ পোস্ট দিছে তাও বছর খানেক আগে। আমারে গাছে উঠায়া মইটা নিয়া কাইট্টা পড়ছে। 
তাই জনৈক এই টুটুল এর জন্মদিনে বিশাল কুভেচ্ছা... 
সংবিধিবদ্ধ সতর্কীকরণ: এই ব্যক্তি আহমেদুর রশীদ টুটুল না, উনি শফিকুল ইসলাম টুটুল। একেবারে প্রথম থেকে সচল হলেও বছর খানেক যাবত তিনি লিখছেন না। 

