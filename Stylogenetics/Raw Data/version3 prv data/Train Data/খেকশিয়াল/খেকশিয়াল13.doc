মুভিকথা : এল এস্পিনাযো দেল ডিয়াব্লো ( শয়তানের শিরদাড় )



ভুত কি? এই প্রশ্ন আর তার ব্যাখা দিয়ে শুরু হয় মুভিটা । যে ব্যাক্তি এই ব্যাখা দিতে থাকেন তিনি একজন ডাক্তার । তিনি আর আর বন্ধুপত্নী মিলে স্পেনের এক জায়গায় একটা অনাথ আশ্রম চালান । ছবির শুরুতেই দেখা যায় স্পেনের গৃহযুদ্ধ । যেখানে আকাশ থেকে বোম্বিং করতে থাকে কিছু প্লেন । তার মধ্যে একটি এসে পড়ে আশ্রমের উঠানে, কিন্তু ফাটে না, দাঁড়িয়ে থাকে ওভাবেই । এরই মধ্যে দেখা যায় দুটি কিশোরকে । একজন আহত শুয়ে থাকে । কিছু ঘটে গিয়েছিল সেই রাতে, নাহ বেশি গল্প করবো না, যারা দেখবেন তাদের জন্য স্পয়লার হয়ে যাবে । তবে কিছু বলতে ইচ্ছা করেই । যেমন এই গল্পের প্রধান চরিত্রগুলো । প্রথমেই আসে কিশোর কার্লোস, বলতে গেলে সেই এই গল্পের নায়ক । বাবার যোদ্ধা বন্ধুদের সাথে সে আসে এই অনাথ আশ্রমে । তাকে জানানো হয়নি যে তার বাবা মৃত । আশ্রমে এসেই সে দেখতে পায় এক অদ্ভুত কিশোরকে , যাকে সে ছাড়া আর কেউ দেখে না, শুধুই নিঃশ্বাস শুনে বাকিরা । আমাদের গল্পের ভুত । অরফানেজে এসেই তার সাথে কোন্দল বাঁধে হেইমের সাথে । এই হেইমেই ছিল সেই রাতের দুই কিশোরের একজন । সে কিছু জানে, কিছু দেখেছিল, কিন্তু ভয় পায় বলতে । আমরা দেখতে পাই ডাক্তার ক্যাসেরেসকে, বাচ্চাদের সাইকোলজী যিনি খুবই ভাল বুঝেন আর তার সাথে আশ্রমের কো এডমিন কারমেন কে, যার এক পা কাঠের । মুভিতে ফুটে উঠে ক্যাসেরেসের রোমান্টিকতা । প্রতি রাতে তিনি কবিতা আবৃত্তি করে শুনান কারমেনকে । কিন্তু কারমেনের রয়ে যায় লজ্জিত এক অধ্যায় আশ্রমেরই এক কর্মী যুবক ইয়াসিন্তোর সাথে । আর ইয়াসিন্তো ? সে কি না হয় মুভিটা দেখেই বুঝবেন !
মুভিটি আমার খুবই প্রিয় একটা মুভি । পরিচালনা করেছেন গুইল্লেরমো দেল তোরো, যার মুভিগুলো ( প্যান'স ল্যাবিরিন্থ, ব্লেড ২, মিমিক, হেলবয় ) কিছু আগেই দেখেছিলাম আর এখন বাকীসব দেখতে শুরু করেছি (ক্রনোস) । এই মুভিটিতে আরো কিছু ব্যাপার আছে, যেমন দেল তোরোর মুভিগুলো দেখে বুঝলাম ভদ্রলোক কোথাও কোন খুত রাখতে নারাজ, ডিটেইলেসে অনেক জোর দেন । মুভিটাতে মূল কাহিনীর সাথে এত সুন্দর করে কিছু সম্পর্ক এখানে দেখানো হয়েছে যে তা না দেখলে বোঝা যাবে না । যেমন কিশোর হেইমের সাথে ইয়াসিন্তোর বাগদত্তা কঞ্চিতার যে সম্পর্ক, ডাক্তারের সবকিছু সুন্দর করে বাচ্চাদের বুঝিয়ে বলার ব্যাপারগুলো । আর এরই মাঝে বারে বারে দেখা দেয় সেই অদ্ভুত অশরীরী কিশোর, 'সেই নিঃশ্বাস ফেলা একজন' ।
...................................
আরো জানতে এখানে দেখুন...

