নাটকের গল্প। ০৩। টক্কর



রাস্তা ধরে হাঁটতে হাঁটতে হঠাৎ দিনা চিৎকার দিয়ে এক বয়স্ক পথচারীর কাছে গিয়ে দাঁড়ায়Ñ এই ছেলে আমাকে কিডনাপ করতে চায়
সঙ্গে সঙ্গে পথচারীর হাতের ছাতা নেমে আসে ম্যাকের মাথা বরাবর। সঙ্গে সঙ্গে আশপাশ থেকে কিল-ঘুসি -লাথি। ম্যাক টুটাফাটা মুখ নিয়ে বাসায় পৌঁছে দেখে বিছানার উপর একটা প্যাকেট রাখা। মা বললেন- দিনা দিয়ে গেছে একটু আগে। ম্যাক খুলে দেখে ভেতরে একটা ফাস্ট অ্যাইড বক্স
০২
একটা মেগাশপে জিনিসপত্র দেখছে দিনা। ম্যাক ঢুকে দোকানির সাথে কানাকানি করে বের হয়ে যায়। দোকানি এসে দাঁড়ায় দিনার সামনে- আপনার বডি সার্চ করব
-কেন?
- আমাদের সন্দেহ হচ্ছে আপনি জিনিস সরিয়েছেন
০৩
চলন্ত বাসে চিৎকার দিয়ে উঠে দিনা- এই ছেলেটা আমাকে ব্যাডটাচ করছে
সঙ্গে সঙ্গে প্যাসেঞ্জার এবং হেলপারের কিল গুঁতা মারতে মারতে ম্যাককে নামিয়ে দেয় বাস থেকে
০৪
একদিন ছিনতাইকারীর খপ্পরে পড়ে দিনা। শরীরে হাত দেয়া হবে না এই শর্তে সব দিয়ে দেয়ার পরেও তারা তাকে রিকশা থেকে নামতে বলে
- কেন
- আমরা জানি মোবাইল সেট আর টাকাপয়সাগুলো রিকশার সিটের নিচে রাখা...
দিনা বাসায় ফিরে দেখে তার রুমে একটা নতুন মোবাইল সেট। সেটটা দিয়ে গেছে ম্যাক...
০৫
ভার্সিটি ক্যাম্পাসে এক স্টুডেন্টের মানিব্যাগ মারিং হয়ে যায়। দিনা দেখিয়ে দেয়- ওই ছেলেটাকে এখানে ঘুরঘুর করতে দেখেছি
০৬
হঠাৎ একটা হ্যাঁচকা টানে নিজেকে আবিষ্কার করে একটা গাড়ির ভেতর আবিষ্কার করে দিনা। তার দুইপাশে দুইজনÑ চ্যাঁচামেচি করলে আপনারই বিপদ বাড়বে। চুপ করে থাকেন
তাকে নিয়ে তোলা হয় একটা আন্ডার কনস্ট্রাকশন বিল্ডিংয়ের উপর- বাংলা সিনেমার মতো নেচে নেচে একটা গান গাইলে আপনাকে ছেড়ে দেয়া হবে
স্কুলে শেখা পিটির সাথে জাতীয় সংগীতের দুই লাইন গেয়ে বের হয়ে আসতে আসতে দিনা দেখে অন্যপাশের ফুটপাতে দাঁড়িয়ে ম্যাক আইসক্রিম চুষছে
০৭
পুলিশ ভ্যানের সামনে এসে দিনা চিৎকার করে উঠে- ওই যে ছেলেটা...আমার গলার চেইন নিয়ে গেছে
ম্যাক থানায় পৌঁছে দেখে তার বাবা আগে থেকেই সেখানে বসাÑ দিনা জানাল তোকে পুলিশ ধরে নিয়ে এসছে
০৮
পরীক্ষার হলে হাতব্যাগ নিজের টেবিলে রেখে দিনা গিয়েছিল পাশের টেবিলে। ...পরীক্ষা শুরু হবার পরে আর সে অ্যাডমিট কার্ড খুঁজে পায় না কোথাও। তাকে বের করে দেয়া হয় পরীক্ষা থেকে। কিন্তু সে বেরিয়ে যেতেই ম্যাক এসে দরজায় দাঁড়ায়Ñ একটা অ্যাডমিট কার্ড কুড়িয়ে পেলাম...
০৯
ভিড়ের রাস্তায় ম্যাক হাঁটছে দিনাও হাঁটছে। হঠাৎ ম্যাক দাঁড়িয়ে যায়। দিনাও দাঁড়ায়। আবার ম্যাক হাঁটে দিনাও হাঁটে। ম্যাক আবারও দাঁড়ায়- তুমি আমার সঙ্গে এমন করো কেন?
- জানি না
আবার দুজন হাঁটতে শুরু করে। দিনা দাঁড়িয়ে যায়- তুমি আমার সঙ্গে এমন করো কেন?
- জানি না
আবার দুজন হাঁটে। হঠাৎ দিনা চিৎকার দিয়ে উঠে। আশপাশে লোক জড়ো হয়ে যায়। চোখে চোখে তাকিয়ে দুজন হেসে উঠে- কিছু না। কাক পায়খানা করে দিয়েছে
দুজন আবার হাঁটতে থাকে....
০৪ জুন ২০০৭

