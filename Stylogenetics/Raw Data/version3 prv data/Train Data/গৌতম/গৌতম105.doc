প্রাকৃতিক সপ্তাশ্চর্য নির্বাচন নিয়ে সচলায়তনকে অনুরোধ



ইন্টারনেটে প্রাকৃতিক সপ্তাশ্চর্য নির্বাচন নিয়ে একটি আগ্রহ দেখা যাচ্ছে অনেকের মধ্যে। ইতোমধ্যে এই তালিকায় সুন্দরবন প্রথম ও কক্সবাজার দ্বিতীয় স্থানে উঠে এসেছে। প্রথম আলো, সামহোয়্যার ইন ব্লগসহ আরো কিছু ওয়েবসাইট ও মিডিয়া এ ব্যাপারে প্রচারণা চালাচ্ছে। ব্যক্তিগত উদ্যোগেও অনেকে এই প্রচারণায় অংশ নিচ্ছেন। কিন্তু সচলায়তনে এ ব্যাপারে কোনো প্রচারণা দেখতে পাচ্ছি না।
সুন্দরবন ও কক্সবাজার এই তালিকায় থাকতে পারলে আর কিছু না হোক, বাংলাদেশের নেতিবাচক ইমেজের বিপরীতে কিছুটা হলেও ইতিবাচক ইমেজ তৈরি হবে। দেশ-বিদেশের অনেক পর্যটকই আসবেন এলাকাদুটো দেখতে। তাতে কিছু আয়উপার্জনের পাশাপাশি এই দুটোকে রক্ষার করার একটু হলেও তাগিদ জন্মাবে কর্তৃপক্ষের মনে। আস্তে আস্তে বিকশিত হবে পর্যটন শিল্প, গড়ে উঠবে প্রয়োজনীয় সুযোগ-সুবিধা। পাশাপাশি পরিবেশগত দিকটি মাথায় রেখে জাতীয় ও আন্তর্জাতিকভাবে এই দুটো সাইটকে রক্ষার জন্য উদ্যোগেরও অভাব হবে না আশা করি। অর্থাৎ যেভাবেই দেখি না কেনো, বিষয়টি আমাদের জন্য ইতিবাচক।
সচলায়তন কর্তৃপক্ষ এ ব্যাপারে উদ্যোগ নিতে পারে।
যারা ভোট দিতে চান, তারা নিচের লিংকের গিয়ে ভোট দিতে পারেন:http://www.new7wonders.com/nature/en/
গৌতম
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%67%74%6d%72%6f%79%40%67%6d%61%69%6c%2e%63%6f%6d%22%3e%67%74%6d%72%6f%79%40%67%6d%61%69%6c%2e%63%6f%6d%3c%2f%61%3e%27%29%3b'))

