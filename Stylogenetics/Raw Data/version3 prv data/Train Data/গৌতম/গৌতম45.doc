পুরা সপ্তাহ দৌড়ের ওপর



অফিসিয়াল কাজে ঢাকার বাইরে যাচ্ছি, আমার স্বপ্নের ঢাকার বাইরের জেলাগুলোতে। প্রায় এক সপ্তাহ পুরো উত্তরবঙ্গ চষে বেড়াতে হবে। আগামী শনিবার এই যাত্রা শুরু হবে, শেষ হবে বৃহস্পতি বা শুক্রবারে। আপাতত যাত্রার স্কেজ্যুলটা এরকম- 
শনিবার-  ঢাকা থেকে সোজা গাইবান্ধা, তারপর ব্যাক করে বগুড়াতে রাত্রিযাপন।
রোববার- বগুড়া থেকে কুড়িগ্রাম হয়ে রংপুরে সেদিনকার মতো যাত্রাবিরতি।
সোমবার-  নীলফামারী গিয়ে দিনাজপুরে বিশ্রাম।
মঙ্গলবার- সোজা বনলতা সেনের বাড়ি। সেখানে অন্তত একটা রাত  না থেকে পারা যায়!
বুধবার- রাজশাহী গিয়ে পাবনায় ব্যাক।
বৃহস্পতিবার- পাবনা থেকে আবার ঢাকা। 
শুক্রবার- রিজার্ভ ডে
যাত্রা শুরুর পর কাজের ধরন দেখে স্কেজ্যুল অদলবদল হতে পারে। তবে মোটামুটি উল্লিখিত সবগুলো জেলাতেই একবার করে হলেও যেতে হবে। আর স্কেজ্যুল দেখেই বুঝা যাচ্ছে, মোটামুটি ২৪ ঘণ্টাই থাকতে হবে গাড়িতে। অর্থাৎ দৌড়ের ওপর পুরা সপ্তাহ।
তাতে অবশ্য আমার কোনো সমস্যা নেই। ঢাকার বাইরে যাচ্ছি, এটাই আমার জন্য মহা-আনন্দের। এই আনন্দ আমি কোথায় লুকাই? 
ভালো কথা, এই পথে কি কোনো সচল বা অতিথি সচল আছেন? থাকলে এবং সচল-অতিথি সচল রাজি থাকলে দেখা হতে পারে, কথা হতে পারে, দু’দশ মিনিটের দ্বিপাক্ষিক আড্ডাও হতে পারে- এককাপ গরম চা খেতে খেতে।  ব্যক্তিগত মেসেজে কিংবা eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%67%74%6d%72%6f%79%40%67%6d%61%69%6c%2e%63%6f%6d%22%3e%67%74%6d%72%6f%79%40%67%6d%61%69%6c%2e%63%6f%6d%3c%2f%61%3e%27%29%3b'))-এ আওয়াজ দিতে পারেন, এই বৃহস্পতিবারের মধ্যে। ভালো হয় ফোন নম্বরটাও দিলে। 
খুব গান গাইতে ইচ্ছে করছে-
চলে আমার গাড়ি হাওয়ায় চলে উইড়া উইড়া
উত্তরবঙ্গ দেখমু আজ একজনে ঘুইরা ঘুইরা...

