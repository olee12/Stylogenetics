অনুবাদ: টুকুন গল্প ।১৩।



ভবঘুরে
চেস্টার হাইমস্‌

উষ্ণ ও পরিষ্কার সেই রাতে ভরা চাঁদ সাইন নদীকে আরো সুন্দর করে তোলে। এক আমেরিকান ওয়াইন সহ রাতের খাবার খেয়ে নদীর তীরে হাঁটতে বেরিয়েছে। তার হাতে সিগার। আশেপাশের ছায়ায় টের পাওয়া যাচ্ছে যুগলদের উপস্থিতি। সারি সারি ক্যাম্পার গাড়ি রাস্তায় ওপর চুপচাপ শুয়ে আছে। হঠাৎ করে সাহায্যের জন্য একটা চিৎকার সবকিছুকে ছাপিয়ে শোনা গেল। পাগলের মতো দৌড়ে এল ছেঁড়া জামাকাপড়ের এক ভবঘুরে। চ্যানেলের পানিতে ডুবে যেতে থাকা একটা কুকুরকে দেখিয়ে বলতে লাগলো- "আমার বেচারা কুকুরটা, ডুবে যাচ্ছে। অথচ আমি সাঁতার পারি না।" 


আমেরিকান তখনি কোট খুলে পানিতে ঝাঁপিয়ে পড়ার জন্য প্রস্তুত হয়। ভবঘুরে তাকে বাধা দিয়ে বাকিসব ভালো জামাকাপড় ছেড়ে পানিতে ঝাঁপানোর জন্য অনুরোধ করে। তার জন্য এতো ভালো জামাকাপড় নষ্ট হলে কুকুরটা কখনো নিজেকে ক্ষমা করতে পারবে না। আর  এতো রাতে কাপড় খুললে কেউ খেয়ালও করবে না। দোনামনা করে আমেরিকান ভদ্রলোক জাঙ্গিয়াটা রেখে বাকি সব জামা ছেড়ে পানিতে লাফ দেয়। ভবঘুরে তখনি কাপড়-জামা নিয়ে সরে পড়ে আর কুকুরটাকে পাড়ে চলে আসার জন্য হুইসেল বাজায়। হতাশ সাঁতারুর দিকে হেসে হাত নেড়ে ভবঘুরে তার কুকুরের পেছনে ছোটে। সাইন নদীর অন্য একটা পাড়ের কাছাকাছি একটা গণশৌচাগারে স্নান করে, দাড়ি কামায়। চুরি করা জামাকাপড় পরে ফুলানো মানিব্যাগ নিয়ে একজন ধনী আমেরিকানের মতো করে সে রাস্তায় বেরোয়। মালিকের নির্দেশ মেনে কুকুর তার মালিকের সাথে বেশ দূরত্ব রেখে রেখে চলতে থাকে। ভবঘুরে একসময় গিয়ে হাজির হয় মর্মাঁতের ভিড়ে- ঢুকে পড়ে পর্যটক, শিল্পী, গোয়েন্দা, নারীর কোলাহলের মধ্যে। ভবঘুরে অসর্তকতার সুযোগে এক চাল্লু মেয়ে তার কাপড়-চোপড়, টাকা সব ছিনিয়ে নেয়। একজন আমেরিকানের বন্ধুর প্রতি সহমর্মী হয়ে মেয়েটা এই কাজ করে।  আমেরিকানটার দেখা মিলেছে সাইন নদীর তীরে। এক ভবঘুরে আর তার অতি দক্ষ কুকুর দ্বারা ডাকাতির শিকার হওয়ার এক উদ্ভট গল্প শুনিয়েছে সেই প্রায় নগ্ন আমেরিকান। 

বহি 
Pow Wow
Charting the Fault Lines in the American Experience— Short Fiction from Then to Now
Edited by: Ishmael Reed with Carla Blank
Da Capo Press
2009
--
অনুবাদ: টুকুন গল্প। ১২।

