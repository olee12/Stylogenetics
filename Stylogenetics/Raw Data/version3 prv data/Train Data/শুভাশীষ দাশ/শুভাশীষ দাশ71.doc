অ্যান্টি-বেঙ্গলি রেইসিজম




১৯৭১ সালে মাত্র নয় মাসে পাকিস্তানি সেনাবাহিনী ত্রিশ লক্ষ বাঙ্গালিকে নির্মমভাবে হত্যা করে। একটা সুপরিকল্পিত গণহত্যার পেছনে জাতিবৈরিতার কথাটুকু পাকিস্তান কখনো স্বীকার করতে চায় না। পাকিস্তানি জেনারেলরা তাদের আত্মজীবনী ভরিয়ে রাখে ভেজাল আত্মরতিতে। সেগুলোতে একাত্তরে হত বাংলাদেশের মানুষের সংখ্যা ছাব্বিশ হাজার বা তার চেয়ে কম।  শর্মিলা বসু এদের অর্থপুষ্ট হয়ে গবেষণার কল্পজগৎ তৈরি করে জাতিবৈরিতার দায়টুকু উলটো চাপিয়ে দেন ১৯৭১ এর আশপাশের সময়কালের পূর্ব পাকিস্তানের জনগণের ঘাড়ে। এসব এড়িয়ে আসল ইতিহাসটুকু জেনে নেয়ার দায় আমাদের।
পাকিস্তানিদের উন্মত্ত হত্যাকাণ্ড ও ধ্বংসযজ্ঞের কথা অনেক বইতে পাওয়া যায়। বাংলাদেশে প্রকাশিত অজস্র বই বাদ দিয়ে ১৯৭১ এর মুক্তিযুদ্ধ নিয়ে বাইরে প্রকাশিত বইগুলোতে বাঙালিদের প্রতি পাকিস্তানের জাতিবৈরী আচরণের তথ্য নিয়েই এই লেখাটি।
অমিতা মালিকের ‘দা ইয়ার অফ দা ভালচার’ গ্রন্থে পাকিস্তানিদের অমানুষিক নির্যাতনের নানা উদাহরণ দেয়া আছে। পাকিস্তানিদের এই অমানবিক আচরণের কারণ জানতে চেয়ে কিছু প্রশ্ন করেছেন বইয়ের প্রায় শেষ পর্যায়ে।

মালিক (১৯৭২:১৫৭)
হিটলার যেভাবে ইহুদি নিধনে নেমেছিল, ইয়াহিয়া বাঙালিদেরকে মশা মনে করে পিষে মারতে চেয়েছিলেন ১৯৭১ সালে। নিয়াজি বাঙালিদের অভিহিত করতো চিকেন বা মাঙ্কি হিসেবে। জাতিবৈরী এইসব বিশেষণ আকচারই প্রয়োগ করেছে পাকিস্তানি সেনা বা জেনারেলরা। নিয়াজির এইসব বর্ণবাদী নেম কলিং-এর কথা বর্ণিত আছে আর.  জে.  রামেলের ‘ডেথ বাই গভর্নমেন্ট’ বইতে। রামেল তাঁর বইতে বিভিন্ন গণহত্যায় হতাহতদের সংখ্যা নির্ধারণে একটি গাণিতিক পদ্ধতির আশ্রয় নিয়েছেন। ১৯৭১ সালের গণহত্যা নিয়ে তাঁর কাছে বিশ্বাসযোগ্য মনে হয়েছে এইরকম কিছু রেফারেন্সের উল্লেখ করে (হতাহতদের সংখ্যা তিন লক্ষ থেকে শুরু করে ত্রিশ লক্ষের কিছু কিছু তালিকা প্রকাশ করে) পনের লক্ষের প্রতি তাঁর গাণিতিক সিদ্ধান্তের কথা বলতে চেষ্টা করেছেন। যদিও রামেল স্বীকার করেছেন- বিশ্বাসযোগ্য মনে হলেও তাঁর দেয়া রেফারেন্সের অথেনটিসিটি নিয়ে সন্দেহমুক্ত নন। বাংলা ভাষায় রচিত বইগুলোর তথ্য তিনি তাঁর হিসেবে ব্যবহার করেননি। নতুন নতুন গণকবরের সন্ধান পাওয়ার তথ্য রামেল সংগ্রহ করেছেন বলে তাঁর বই বা গবেষণায় কোনো উল্লেখ নেই। ফলে রামেলের পনের লক্ষের হিসাব গ্রহণযোগ্য বলে একেবারেই মানা যায় না। তবে রামেল তাঁর বইতে পাকিস্তানিদের বর্বরতার কিছু কিছু বর্ণনা দিয়েছেন। পাকিস্তানিরা যে বাঙালিদের প্রতি জাতিবৈরী আচরণ করেছে- এই তথ্যও বইতে যোগ করেছেন।

রামেল (১৯৯৬: ৩৩৫)

নারায়ন (২০০৯: ২১২)
বাংলাদেশের মানুষদের নিচু অঞ্চলের লোক, নিচু জাতের লোক, বেঁটে, কালো এইসব মনে করে পাকিস্তানিরা তাচ্ছিল্য করতো। হিন্দুদের সাথে থেকে থেকে এই অঞ্চলের লোকজনের মধ্যে হিন্দুয়ানি ঢুকে গেছে মনে করে পাকিস্তানিরা বাংলাদেশের মুসলমানদের সাচ্চা মুসলমান বলে গণ্য করতো না। পাকিস্তান তার সৈন্য ও সাধারণ জনতাকে বাঙালি জাতির প্রতি হীন মনোভাব তৈরি করাতে এক ধরণের বাধ্যবাধকতা আরোপ করেছিল।  ফলে পুবে ঘটে যাওয়া বিশাল গণহত্যা নিয়ে পশ্চিম পাকিস্তানি জনগণের 

মধ্যে কোনোপ্রকার প্রভাব ফেলেনি। অশোক কাপুর তাঁর ‘পাকিস্তান ইন ক্রাইসিস’ বইতে ইয়াহিয়া আমলের ক্ষমতার দ্বন্দ্ব ছক আকারে দিয়েছেন। সেখানে বাঙালিদের প্রতি পাকিস্তানিদের রেইসিস্ট আচরণ একটা কারণ হিসেবে উল্লেখ আছে। বাঙালিদের ক্ষেত্রে কারণ হিসেবে দেখানো হয়েছে পাকিস্তানি সৈন্যদের প্রতি বিদ্বেষ।

কাপুর (১৯৯১: ৮৩)
পাকিস্তানিদের ‘অ্যান্টি-বেঙ্গলি রেইসিজম’ সম্পর্কিত তথ্য আছে আরো অনেক বইতে। প্রাসঙ্গিক দুটি উল্লেখ নিচে দেয়া হলো। অ্যান্থনি মাসক্যারেনহাসের বরাত দিয়ে জানা যায় পাকিস্তানি সৈন্যদের অভিপ্রায় ছিল- গণহত্যা, ধর্ষণ, অত্যাচার ইত্যাদির মাধ্যমে এথনিক ক্লিনজিং করা। 

গার্লাক (২০১০: ১৩০)

কেইমার (২০০৭: ৫৭৩)
ধর্ষণকে অস্ত্র হিসেবে ব্যবহার করানোর পেছনে নিয়াজির প্রত্যক্ষ ইন্ধন ছিল। এই জঘন্যতম লোকটির বিকৃত মানসিকতার কথা বিস্তারিত আছে হাসান আব্বাসের ‘পাকিস্তান’স ড্রিফট টু এক্সট্রিমিজম: আল্লাহ, দা আর্মি অ্যান্ড আমেরিকা’স ওয়ার অ্যান্ড টেরর’ বইটিতে। একটা জায়গার কথা এখানে লিখব। সেটুকু পড়েই নিয়াজির নোংরামি কিছুটা আন্দাজ করা যাবে।


Niazi had earlier vowed that before the Indian Army took the capital of East Pakistan, Indian tanks would have to rode over his body. Between the promise and surrender, many a Bangali woman was raped by Pakistani soldiers in the ardency of their jihad. Niazi condoned this for sheer practical considerations. He is reported to have said: “One cannot fight a war here in East Pakistan and go all the way to the western wing to have an ejaculation!” [আব্বাস (২০০৫: ৬৬)]

১৯৭১ সালে পাকিস্তানি সেনাদের ব্যারাকে পর্ণো ছবির চালান সাপ্লাই দিয়ে সৈন্যদের তাতিয়ে রাখানোর তথ্য আছে সুসান ব্রাউনমিলারের ‘অ্যাগেইনস্ট আওয়ার উইল’ বইতে। এর পেছনের কারণ বিশ্লেষণ করে ঘটনাটির উল্লেখ আছে শিলা জেফ্রির ‘দা ইন্ডাসস্ট্রিয়াল ভ্যাজাইনা’ বইতে। পাকি সৈন্যদের মধ্যে ধর্ষকাম পৌরুষ মানসিকতার উন্নতি ঘটাতে এইসব বিকৃত পর্ণো ছবি ট্রেইনিং দেয়া হতো।


The use of prostitution in its many forms to comfort and entertain soldiers, to pump them up, to maintain their military aggression, is pervasive across militaries and conflict zones. Pornography can be used in military training too, to encourage soldiers to distinguish themselves from women and develop their aggressive masculinity. Pornography was used, for instance, to encourage aggression when the Pakistani army invaded Bangladesh in 1971. Brownmiller reports that ‘n some of the camps, pornographic movies were shown to the soldiers, “in an obvious attempt to work the men up,” one Indian writer reported’ (Brownmiller, 1975, p. 82). Hundreds of thousands of rapes of Bangladeshi women were carried out by the soldiers who had been so thoroughly ‘worked up’. Ruth Seifert makes the important point that militaries make offers of masculinity to soldiers. Male soldiers expect a consolidation of their masculine status and receive this from training and the male bonding around violence in warfare. Ruth Seifert calls this ‘the elevation of masculinity that accompanies war in western cultures’ (Seifert, 1994, p. 65) [জেফ্রি (২০০৯: ১০৯)]

পাকিস্তানিরা চেয়েছিল বাংলাদেশের স্বাধীনতাকামী মানুষের মনোবলকে সম্পূর্ণভাবে ধ্বংস করে দিতে। ধর্ষণ, গণধর্ষণ, উলঙ্গ করে গ্রাম প্রদক্ষিণ, পরিবারের লোকজনের সামনে মেয়েদের বলাৎকার থেকে শুরু করে শিউরে ওঠার মতো আরো নানা কিছু করেছে বর্বর পাকিস্তানি সেনারা। ভারতীয় মেজর লক্ষণ সিং তাঁর ‘ইন্ডিয়ান সোর্ড স্ট্রাইকস্‌ ইন ইস্ট পাকিস্তান’ বইতে পাকিস্তানি তরুণ সৈন্যদের বিকৃত ধর্ষকাম মানসিকতার কথা বলেছেন।


We learned from a captured diary about the misdeeds of a young officer. He had ordered three Razakars to undress a Bengali girl and rape her publicly in the presence of her mother-in-law. This should be the depravity of their minds. Through torture, rape and inhuman treatments, they had dehumanized themselves. [সিং(১৯৭৯: ৪৪)]

পাকিস্তানিরা তাদের কৃতকর্মের জন্য কখনো লজ্জাবোধ করেনি। জঘন্যতম অমানবিক ঘটনা ঘটানোর পরেও হানাদার বাহিনীর এক সেনার আস্ফালন নিয়ে একটি ঘটনার বিবরণ আছে অমিতা মালিকের বইতে।

মালিক (১৯৭২:১৫৪)
হাসান আব্বাস তাঁর বইতে বাঙালি জনগোষ্ঠীর প্রতি পাকিস্তানি শাসকদের জাতিবৈরি আচরণকে বুঝতে চেষ্টা করেছেন। তিনি প্রশ্ন তুলতে চেয়েছেন- পাকিস্তানিরা কি আদৌ বাংলাভাষী এই বিশাল জনগোষ্ঠীকে মানুষ মনে করতো, নাকি হিটলারীয় উন্নাসিকতায় ভেবে নিতো সাব-হিউম্যান হিসেবে?


The new commander, Lieutenant General Tikka Khan, in line with military junta’s dictates, inflicted on East Pakistan a reign of horror- of random rape, mindless arson, and gratuitous murder of innocents. It brought upon Pakistan external shame. The orders that led to this carnage could only have been given by half-formed men untouched by any higher value that separates humans from animals. The passion unleashed could have been so only because the Bengalis could not have been considered anything but a subject people- and even among the comparatively refined imperialists of the Western nations, subject people were considered only subhuman, to be treated with nothing more than condescension, and that only as long as they behaved themselves. The tragedy of East Pakistan had been implanted fight at the inception of that state. [আব্বাস (২০০৫: ৬৬)]

দেখা যাচ্ছে- পাকিস্তানেরা সামরিক বাহিনী বাঙালিদের শায়েস্তা করার জন্য এদেরকে ‘সাবজেক্ট পিউপিল’ বলে গণ্য করতো। অত্যাচার, নিপীড়ণের মাধ্যমের এদের মেরুদণ্ড ভেঙ্গে দেয়াই ছিল তাদের মূল উদ্দেশ্য। জাতিগত ঘৃণা কতোটা ভয়ানক হলে (এবং স্বাধীন বাংলাদেশ যাতে মাথা তুলে দাঁড়াতে না পারে সেইজন্য) আত্মসমর্পণের দুই দিন আগে রাজাকার, আলবদরদের সহায়তায় বুদ্ধিজীবী হত্যাযজ্ঞে মেতেছিল এই পাকিস্তানি সেনারা- এসব ভাবলে অবাক হতে হয়।
পাকিস্তানি জেনারেলরা তাদের আত্মজীবনীতে জাতিবৈরিতার ভাষ্যটুকু ঢেকেঢুকে রাখেনি। জেনারেল মিঠা, জেনারেল গুল, আইয়ুব খান প্রত্যেকের মেমোয়ারে এই ভাষ্য পাওয়া যায়। আইয়ুব খানের আত্মজীবনী ‘প্রভু নই বন্ধু’ পড়লে এর মধ্যকার ‘অ্যান্টি বেঙ্গলি রেইসিজম’ এর মাত্রা বোঝা যায়। আইয়ুব খান ১৯৪৮ সালের প্রথমদিকে দুই বছরের জন্য [i]জেনারেল অফিসার কমাণ্ডিং হিসেবে পূর্ব পাকিস্তানে আসেন। বাংলাদেশিদের কথা বলতে গিয়ে এই অঞ্চলের লোকজনের অশিক্ষা, অপারগতা, অক্ষমতা নিয়ে তিনি বারবার খেদ প্রকাশ করেছেন। বাঙ্গালিরা খাঁটি পশ্চিম পাকিস্তানিদের সাথে যোগ্যতায় পারে না দেখে পশ্চিম পাকিস্তানিদেরকে নিজেদের দুরবস্থার জন্য দায়ী করে বলে তিনি বইতে লিখেছেন।


এখানকার নয়া মধ্যবিত্ত সমাজ পশ্চিম পাকিস্তানিদের প্রতি এক ধরণের বিরূপ ধারণা পোষণ করে। তারা কর্মক্ষেত্রের নানা জায়গায় পশ্চিমাদের কাছ থেকে পিছিয়ে আছে বলে অভিযোগ করে।  এখানকার আঞ্চলিক সরকার নানা চাপের মুখে আছে। এইসব সমস্যা কাটিয়ে ওঠার মতো দক্ষ সামাজিক ও অর্থনৈতিক অবকাঠামো তৈরি করার কোনো উদ্যোগ তারা নেয় না। এইজন্য এই এলাকার তরুণদের শিক্ষা ও কারিগরি দক্ষতায় উন্নত হতে হবে। কিন্তু এইসবের জন্য যে মানসিক প্রস্তুতি, শ্রম ও ধৈর্যের প্রয়োজন সেটাতে তাদের আগ্রহ নাই। সহজ পথটা হচ্ছে অন্যকে দোষারোপ করা- এরা সেটাই করছে। তাদের যাবতীয় ব্যর্থতার  দায় চাপাতে চাইছে পশ্চিম পাকিস্তানিদের ওপর।  ... এই অঞ্চলে আছে চার কোটি মুসলমান, পৃথিবীর মধ্যে সবচেয়ে ঘনবসতিপূর্ণ মুসলমান জনগোষ্ঠীর বসবাস এখানে।  অথচ দেশের কাজে লাগবে এইরকম একটা মানুষ এখানে খুঁজে পাওয়া প্রায় অসম্ভব। ... আমি মাঝে মাঝে অবাক হই নেতৃত্ব দেয়ার মতো মানুষ এই অঞ্চলে একজনও নেই দেখে। [খান (১৯৬৯: ২২-২৫)]


এবার সাম্প্রতিক প্রসঙ্গে আসি। পাকিস্তানি পরমাণু বিজ্ঞানী পারভেজ হুডবয় পাকিস্তানের বিজ্ঞানী কাদের খানের ন্যক্কারজনক বক্তব্য “If we had had nuclear capability before 1971, we would not have lost half of our country – present-day Bangladesh – after disgraceful defeat.” এর প্রতিবাদে একটা লেখা প্রকাশ করেন দা এক্সপ্রেস ট্রিবিউনে।  লেখাটির অনুবাদ ছাপানো হয় প্রথম আলোতে। অনুবাদটি করেন ফারুক ওয়াসিফ।
পারভেজ হুডবয় তাঁর লেখায় লিখেছেন-


Let’s revisit 1971. Those of us who grew up in those times know in our hearts that East and West Pakistan were one country but never one nation. Young people today cannot imagine the rampant anti-Bengali racism among West Pakistanis then. With great shame, I must admit that as a thoughtless young boy I too felt embarrassed about small and dark people being among our compatriots. Victims of a delusion, we thought that good Muslims and Pakistanis were tall, fair, and spoke chaste Urdu. Some schoolmates would laugh at the strange sounding Bengali news broadcasts from Radio Pakistan.

হুডবয়ের এইটুকু বক্তব্যের মধ্যে পাকিস্তানিদের মধ্যে বাঙালিদের প্রতি জাতিবৈরিতার প্রণোদণা ঢুকিয়ে দেবার একটা চিত্র পাওয়া যায়। নিজেদের উচ্চগোত্রের, শ্বেতবর্ণের মনে করার পাশাপাশি বাঙালিদেরকে খাটো ও কৃষ্ণবর্ণের মনে করার চিন্তাভাবনা ঢুকিয়ে দেয়া হতো অল্প বয়সেই। যেকোনো ধরণের  জাতিবৈরিতার মধ্যে এই ধরণের চর্চার দেখা মেলে। হুডবয় যেভাবে স্পষ্ট করে ‘অ্যান্টি-বেঙ্গলি রেইসিজম’ ব্যবহার করেছেন পাকিস্তানিদের কাছ থেকে সেটার দেখা প্রায় মিলেই না। প্রথম আলোর সৌজন্যে পাকিস্তান-বাংলাদেশ পুনর্মিত্রতার ঝাণ্ডাধারি হামিদ মির এই তিনটা শব্দ একসাথে কোথাও ব্যবহার করেছেন বলে মনে মনে হয় না। 
ফারুক ওয়াসিফের অনুবাদ খারাপ কি ভালো সেটা বিচারের ভার পাঠকের। তবে তিনি এই অনুবাদে জাতিবৈরিতার মতো কড়া শব্দ ব্যবহার করেন নাই। করেছেন ‘বিদ্বেষ’ এর মতো তুলনামূলকভাবে কোমল শব্দ।  অনুবাদকৃত অংশটুকু পড়ি-


চলুন, আবার ১৯৭১ সাল ঘুরে আসি। আমরা যারা সে সময়টায় বড় হয়েছি, তারা অন্তর থেকে জানি, পূর্ব ও পশ্চিম পাকিস্তান এক দেশ হলেও কখনোই এক জাতি ছিল না। আজকের তরুণ পাকিস্তানিরা কল্পনাও করতে পারবে না সে সময় পশ্চিম পাকিস্তানিদের মনে কী পরিমাণ বাঙালি-বিদ্বেষ কিলবিল করত। আমি শরমিন্দা হয়ে স্বীকার করি, আমার মতো সামান্য এক বালকও আমাদের চেয়ে খাটো ও কালোমতো বাঙালিদের স্বজাতিভুক্ত ভাবতে বিরক্ত হতাম। আমরা ছিলাম এক বদ খোয়াবের শিকার। আমরা ভাবতাম, লম্বা, ফরসা আর চোস্ত উর্দু বলিয়েরাই সাচ্চা মুসলমান আর ভালো পাকিস্তানি। রেডিও পাকিস্তানের অদ্ভুত ভাষায় উচ্চারিত বাংলা খবর শুনে স্কুলের বন্ধুরা হাসাহাসি করত।

এই অনুবাদ নিয়ে আর বিশ্লেষণে না যাই। একটু খুঁটিয়ে পড়লেই  হুডবয়ের ইংরেজির চড়া আওয়াজটা যে ওয়াসিফের কোমল অনুবাদে ঠিকঠাক আসে নাই সেটা বোঝা যাবে।
বিদ্বেষ শব্দটা আমরা যারা ১৯৭১ সালে সংঘটিত ইতিহাসের জঘন্যতম গণহত্যা ও ধর্ষণের জন্য রাষ্ট্র পাকিস্তান ও তার জনগণকে এখনো ক্ষমা করিনি তাদের জন্য কিছুটা খাটে। ত্রিশ লক্ষ পাকিস্তানিদের মেরে-কেটে সাফ করে এথনিক ক্লিনজিং করার ইতিহাস আমাদের নেই। ফলে বিদ্বেষ শব্দটা আমাদের জন্য মোটামুটি ঠিক শোনালেও রেইসিজম বা জাতিবৈরিতার মতো ভারি অপরাধ আমাদের ঘাড়ে পড়ে না। অন্যদিকে পাকিস্তানের মজ্জার মধ্যে গেড়ে বসে আছে Anti-Bengali Racism বা বাঙালিদের প্রতি জাতিবৈরিতা। বেটে, কালো ও নিম্ন জাতিসত্ত্বার মানুষ মনে করে ত্রিশ লক্ষ বাঙালিকে তারা গণহত্যায় হত করেছে। পাকিস্তানিরা যে এখনো বাংলাদেশের মানুষের প্রতি জাতিবৈরী আচরণ থেকে মুক্ত নয় তার প্রমাণ সাম্প্রতিক কালে ঘটে যাওয়া গগনের ঘটনা। আর পাকিস্তানিরা যা করেছে বা করে সেটাকে রেইসিজম বলার মুরোদ বা বাংলা করার মুরোদ যাদের নাই, তাদেরকে করুণাই করি- অন্য কিছু নয়। 
সূত্র:
১। Malik, Amita, The Year of the Vulture, Orient Longman, New Delhi, 1972
২। Rummel, R.J., Death by Government, Transaction Publishers, USA, 1996
৩। Narayan, Anjana,  Purkayastha, Bandana, Living our religions: Hindu and Muslim South Asian American women narrate their Experience, Kumarian Press, USA, 2009
৪। Kapur, Ashok, Pakistan in Crisis, Routledge, London, 1991
৫। Gerlach ,  Christian, Extremely Violent Societies: Mass Violence in the Twentieth-Century World, Cambridge University Press, USA, 2010
৬।  Kiernan, Ben, Blood and Soil: A World History of Genocide and Extermination from Sparta to Darfur, Yale University Press, USA, 2007
৭। Abbas, Hassan, Pakistan’s Drift to Extremism: Allah, the Army and America’s War and Terror, ME Sharpe, NY, 2005
৮। Jeffreys, Sheila, The Industrial Vagina: The political economy of the global sex trade, Routledge, London, 2009
৯। Singh, Maj. General Lachhman, Indian Sword Strikes in East Pakistan, Vikas Publishing House Pvt. Ltd, New Delhi, 1979
১০। Khan, Md. Ayub, Friends not masters,: A political autobiography, Oxford University Press , Karachi, 1967

----
বই কৃতজ্ঞতা:
জালাল ভাই
ICSF লাইব্রেরি

বানান সংশোধনী:
আনন্দী কল্যাণ

----


