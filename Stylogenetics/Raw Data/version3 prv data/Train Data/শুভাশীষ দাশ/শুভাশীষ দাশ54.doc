যুদ্ধাপরাধী ও বুদ্ধিজীবী।।১।।



আসিফ নজরুলকে বুদ্ধিজীবীর তকমা দেয়া যায় না। প্রথম আলো আর চ্যানেলগুলোর সৌজন্যবোধে বুদ্ধিজীবী লেবেল তার গায়ে সেঁটে গেছে-কী করা!  ফলে তাঁর কথা কিছুটা আসবে। প্রথম আলো জনপ্রিয় পত্রিকা। জনমত গঠনে তাদের ব্যাপক ভূমিকা। সৈয়দ আবুল মকসুদ সেখানে নিয়মিত কলাম লেখেন। ‘সহজিয়া কড়চা’ নামে (একটু উল্লেখ করি- মীজানুর রহমানের ত্রৈমাসিক পত্রিকার সম্পাদকীয় কলামের নাম ছিল সম্প ...
আসিফ নজরুলকে বুদ্ধিজীবীর তকমা দেয়া যায় না। প্রথম আলো আর চ্যানেলগুলোর সৌজন্যবোধে বুদ্ধিজীবী লেবেল তার গায়ে সেঁটে গেছে-কী করা!  ফলে তাঁর কথা কিছুটা আসবে। প্রথম আলো জনপ্রিয় পত্রিকা। জনমত গঠনে তাদের ব্যাপক ভূমিকা। সৈয়দ আবুল মকসুদ সেখানে নিয়মিত কলাম লেখেন। ‘সহজিয়া কড়চা’ নামে (একটু উল্লেখ করি- মীজানুর রহমানের ত্রৈমাসিক পত্রিকার সম্পাদকীয় কলামের নাম ছিল সম্পাদকীয় কড়চা)। আরো একটা চিকন লম্বা একটা কলাম মাঝে মধ্যে দেখা যায় আনিসুল হকের ঢাউস কলামের ঝুলে থাকতে। ‘বাঘা তেঁতুল’ শিরোনাম নিয়ে।
উনত্রিশে জুন ২০১০ এ জামায়াতে ইসলামীর আমির মতিউর রহমান নিজামী, সেক্রেটারী মোহাম্মাদ মুজাহিদ আর নায়েবে আমির দেলাওয়ার সাঈদী গ্রেপ্তার হন। গ্রেপ্তারের কারণ দেখানো হয় ধর্মের অবমাননা। যাই হোক যুদ্ধাপরাধী গ্রেপ্তারের পরে জামায়াত লেবাস ঢেকে থাকা বুদ্ধিজীবী সৈয়দ আবুল মকসুদ জুলাই মাসেই তিনটি সহজিয়া কড়চা ছাড়েন। মুখোশ খুলে মুখ তখন বেরিয়ে পড়ে। প্রথমটি প্রথম আলোতে আসে ছয় জুলাইতে। শিরোনাম ‘ভাবিতে উচিত ছিল প্রতিজ্ঞা কথন’। বাঙালি চরিত্রকথন, শেখ মুজিবুর রহমান, ভাসানী, প্রফেসর আব্দুর রাজ্জাক, শিক্ষক সমাজ, বঙ্গবন্ধুকে তুমি সম্বোধনকারী সিকনদার আবু জাফর, পনেরই আগস্ট, আওয়ামী লীগের নির্বাচনী ইশতেহার, আওয়ামী লীগের সাম্প্রতিক নির্বাচনী সাফল্য, এডোয়ার্ড সায়ীদ ও তাঁর ‘ওরিয়েন্টালিজম’ (সেখান থেকে কোট করা, কিন্তু কোন পৃষ্ঠা থেকে সেটা উল্লেখের দরকার তাঁর পড়ে না), একাত্তরের ঘাতক দালাল বিচার, শাহরিয়ার কবির, আহমদ শরীফ, মহাজোটে বামদলের যোগদান এতোসব কথা ডিঙিয়ে এসে জানতে পারি জামায়াতে ইসালামীর যুদ্ধপরাধীদের জন্য তাঁর মহব্বতের কথা।
জামায়াত নেতা মতিউর রহমান নিজামী, আলী আহসান মোহাম্মাদ মুজাহিদ এবং দেলাওয়ার হোসাইন সাঈদীকে গ্রেপ্তার করা হয়েছে ধর্মীয় অনুভূতিতে আঘাতের মামলায়। তাঁদের গ্রেপ্তারে কেউ খুশিতে বগল বাজাচ্ছে, কেউ মিষ্টি বিতরণ করছে, কেউ আনন্দ মিছিল করেছে। আমাদের সাংবাদিকেরাও যে খুব খুশি হয়েছে, তা বোঝা যায় গ্রেপ্তারের খবরটি পরিবেশন দেখে। প্রকাণ্ড শিরোনাম- সাত-আট কলামব্যাপী। কিন্তু অনেকেই বোঝার চেষ্টা করছেন না যে এটি একটি খারাপ দৃষ্টান্ত হলো। ভবিষ্যতে এ-জাতীয় ধর্মীয় অনুভূতি মামলায় যাবেন বহু সাংবাদিক, রাজনীতিক, সম্পাদক, কলাম লেখক, নাট্যকার, অভিনেতা, শিক্ষক ও পেশাদার প্রগতিশীল ব্যক্তি।...১
এই প্যারা পড়লে বোঝা যায় মকসুদ সাহেবের কোথায় লেগেছে। যুদ্ধাপরাধীদের গ্রেপ্তারের ঘটনায় অন্যদের খুশিতে তিনি সামিল হতে পারছেন না। তাঁর কষ্ট হচ্ছে। ভীষণ কষ্ট। লেখায় সেই ক্ষতের চিহ্ন দেখা যাচ্ছে। সংবাদপত্রের শিরোনামের বিশালতায় তিনি কাবু হচ্ছেন। অবশ্য কূটচালে দক্ষ কলামলেখক হিসেবে জুজুবড়ির ভয় তিনি বুদ্ধিজীবী শ্রেণীকে দেখিয়েছেন। দেখেন এঁদের ধর্ম অবমাননা করার জন্য হাজতে পুরা হয়েছে, তারপর আপনাদের ও হাজতে নেয়া হবে। মকসুদ সাহেব যুদ্ধাপরাধীদের গ্রেপ্তারে একদম খুশি হতে পারেন নি। সমব্যথী সংগ্রহ করতে নেমে তিনি কন্সপিরেসি থিয়োরি খাড়া করতে চাইছেন।
মনে হয়, জামায়াতি নেতাদের মুসলিম বিশ্বের সু চি বানানোর চেষ্টা হচ্ছে। এক তুচ্ছ মামলায় আজ তারা বিশ্বব্যাপী পরিচিত। আমরা কি পেতে চাইছি একজন ‘ইসলাম বন্ধু’ মতিউর রহমান নিজামী। মুজাহিদ হবেন মুসলিম বাংলার আয়াতুল্লাহ্। সাঈদী ও হয়ে উঠবেন একুশ শতকের জালালুদ্দিন আফগানি।... ২
ঘৃণ্য খুনী নিজামীর সাথে সু চির তুলনা করতে তাঁর বাধে নি। তাঁর ছাগুবান্ধব যুক্তি হচ্ছে, এরা সু চি হয়ে যাবে মুসলিম বিশ্বে, এইজন্য এদের গ্রেপ্তার করা যাবে না। দেশের পতাকাবাহী দামী গাড়িতে যুদ্ধাপরাধীরা যখন ঘুরতো সৈয়দ মকসুদের তখন কোনো সমস্যা হতো না।  কুযুক্তির পাহাড় গড়ে উঠলে আবেগে হাত কাঁপে। মকসুদ সাহেবের লেখার ভাষায় সেটা প্রাঞ্জল ফুটে উঠেছে। ভয় দেখানোর নানা জুজুবুড়ি থলে থেকে একে একে বের করতে থাকেন।
একাত্তরের অপরাধের জন্য ঘাতক দালালদের বিচার করা এক ব্যাপার, আর ইসলামী মৌলবাদী রাজনীতিকে শেষ করা আরেক জিনিস। ধর্মান্ধ রাজনীতিকে মোকাবিলা করার পথ একটাই: প্রগতিশীল রাজনীতির প্রসার। ... ৩
বাংলাদেশকে তিনি শান্তির ভূখণ্ড বলেছেন। ইসলামী রাজনীতিকে একবার মৌলবাদী বলছেন আবার সেই সাথে সাবধান করেছেন যেন হুট করে ইসলামী রাজনীতি ওপর যেন বেমক্কা আঘাত না আসে। তাতে হিতে বিপরীত হবে। ইসলামিক জঙ্গী মনোভাবাপন্নরা মাথাচাড়া দিয়ে উঠবে। আরো বলেছেন, এসব ঘটলে ভারত চ্যাতে যাবে। শেখ হাসিনার গদি নড়ে যেতে পারে। ইত্যাদি ইত্যাদি। আমাদের দেশের মানুষের রাজনৈতিক জ্ঞানে ট্যুইস্ট আনতে মকসুদ সাহেবেরা চেষ্টা করেই চলছেন। ভারত আমাদের রাজনীতি চালাচ্ছে, তাইলে এতো গণতন্ত্র নিয়ে প্যানপ্যান আর কলাম লেখার চর্চা রেখে লাভ কী। একটা সরকারের মেয়াদ শেষ হবে, তারপর ভারত সরকার বলে দেবে কে দেশ চালাবে, ল্যাঠা চুকে যায়। প্রতিবেশী দেশগুলোর সাথে সম্পর্ক ভালো রাখতে হবে ঠিক আছে, তারাই আমাদের রাজনীতির নীতি নির্ধারক এই কথা বলার আগে প্রমাণ হাজির করতে হবে।

বর্তমান জামায়াতের নেতা-কর্মীদের ৯০ শতাংশেরই বয়স ৫০-এর নিচে। তাদের এখন একটি ইসলামী বিরোধী দল হিসেবেই গণ্য করতে হবে। ... ৪
একটা মৌলবাদী বিরোধী দল রাখার যুক্তি উপস্থাপন করছেন এখানে মাননীয় কলামলেখক। ৯০% এর বয়েস ৫০ এর নিচে-এই উপাত্ত জামায়াতের কোন গোপন সভায় হাজির থেকে তিনি সংগ্রহ করেছেন তা জানা যায়নি। গাফফার চৌধুরি তাও বলতেন, ঢাকা থেকে তাঁর কাছে ফোন এসেছিল। সৈয়দ মকসুদ নানা বেসামাল উপপাদ্য খাড়া করে মুক্তিযুদ্ধের দেশদ্রোহী রাজাকার, আলবদরের রাজনৈতিক দল জামায়াতকে যেকোনো উপায়ে পলিটিক্যাল রেসে টিকিয়ে রাখতে চাইছেন। এই উদ্দেশ্য অসাধু। 
কলামটি শেষ করেছেন বিনয় দিয়ে। উপদেশ দেয়ার স্পর্ধা তাঁর নাকী নেই। তাহলে এই বিশাল কলামে তিনি কী করেছেন। আফসোস করেছেন শেষে। সরকারের কাছে দূরদর্শী হৃদয়বান কেউ নাই। আসলেই সৈয়দ সাহেবের মতো দূরদর্শী হৃদয়বান কেউ সরকারের পরামর্শদাতা থাকার দরকার ছিল। তাহলে কোনো পাষণ্ড কী পারতো হারামি শুয়োর যুদ্ধাপরাধীগুলোকে হাজতে ঢোকাতে কিংবা গুয়ার মধ্যে ডিম সান্ধাতে!
অন্য ছাগুবান্ধব কলাম লেখক আসিফ নজরুলকে নিয়ে এই লেখার পরের কিস্তি। যুদ্ধাপরাধী মতিউর নিজামীকে গ্রেপ্তার করা নিয়ে চ্যানেল আইতে আসিফ সাহেবের জ্ঞান কপচানিতে তাঁর লেজ বেরিয়ে এসেছে।
আসিফ নজরুলের নিজামীপ্রীতি 

সূত্র
১,২,৩,৪

