মাঝরাতে নায়িকা সঙ্কট!!



আমি যখন ঘরে বইসা বইসা কেবল নাটক লেখি... তখন মাঝে মাঝে খুব বিরক্ত লাগে... ধুর... সারাক্ষন ঘরে বইসা বইসা কাজ করতে ইচ্ছা করে না... (সুখে থাকতে ভূতে তো কিলাইবোই!!!)
সেই দূর্মতির কবলাক্রান্ত হয়া আমি মাঝে মাঝে পরিচালনা করতে নামি। স্বাদ বদলের অভিপ্রায়ে মাসে একটা কইরা অন্তত এক ঘন্টার নাটক পরিচালনা করার ইচ্ছা পোষন করছি। গেলোমাসে একটা বানায়া সফল বিক্রির পরে এইমাসে ভাবলাম আরেকটা বানাই। গতকাল সারাদিন শুটিং করলাম... খুব সুন্দর শুটিং হইলো। রাতে নায়িকা (তিশা)র অনুরোধে আজকের ২৩ তারিখের শুটিং ২৪ তারিখে নিলাম। আমার মেয়েটার খুব জ্বর... সেই অযুহাতও এখানে দাখিল করলাম। আজ সারাদিন খোশমেজাজে ঘুম ঘুরাঘুরি আর কন্যা পরিচর্যা করে আগামীকালের শুটিংয়ের সব ঠিকঠাক আছে কি না চেক করতে নামলাম... দেখলাম সব ঠিকই আছে কেবল একজন মেয়েকে ফোনে পাওয়া যাচ্ছে না। যাকে বলা যায় এই নাটকের দ্বিতীয় নায়িকা। তার সাথে আগে কাজ করা হয়নি... এবারই প্রথম... সে Ramp মডেল একজন।
কিন্তু যেহেতু সে গতরাতেও কনফার্ম করছে আমাকে এবং বাজারে তার বিশ্বস্ততার নজির পাওয়া গেছে আগে সেহেতু খুব চিন্তিত হইলাম না।
এবং তাতেই বিপদে পতিত হইলাম। রাত ১১টার সময় জানতে পারলাম সে তার মাকে নিয়ে হসপিটালে... মহা সমস্যা... এখন কি করি? মাঝ রাতে আমি এখন মেয়ে কই পাই?
মেয়ে প্রচুর আছে... কিন্তু সমস্যা হইলো মিডিয়াতে তরুনীরা সকলেই নায়িকা হইতে আসে... দ্বিতীয় নায়িকা হইতে কেউ আসে না... এমনকি নায়িকার বন্ধু বা বোন পাওয়া খুব কঠিন কাজ... পাওয়া যেগুলো যায় সেগুলোও তেমন যুতের হয় না। বড় কষ্ট করে কাজ করতে হয়। সেজন্য আমরা সাধারণত নাটক লেখার সময় এসব এভয়েড করি... কিন্তু যখন নিতান্ত প্রয়োজন হয় তখন কি আর করা?
হাতের কাছে দুয়েকজন সবসময় থাকে... তাদের ফোন করলাম... তাদের অন্য শুটিং আছে। খুব ভালো দুজনকে পাওয়া গেলেও আমি যেই লুকটা চাচ্ছি সেই লুকটা এরা দিতে পারবে না। আমার এই নাটক একটু পোলাপানের জন্য প্রযোজ্য যারা হেভিমেটাল শোনে কানে আইপডের বিচি গুইজ্জ্যা আর চ্যাটবাবাজী করে সারাদিন রাইত। এখন আমি কই পাই?
হায় হায় করতে করতে রাইত বারোটার সময় একজন বললো এক মেয়ের কথা... ফেসবুকে তার ছবি দেখে আমি তাশকি... হায় ফেসবুকে ফেস নাই, খালি বুক। আমি বললাম ভাই রে এই নাটক আমার এমন টিভি চ্যানেলে বেচতে হবে যেই চ্যানেলে শালা-রে গালি বিবেচনায় আটকায়। আমারে একটা ভদ্রসদ্র কিছু দেন...
চারদিকে খোঁজ খোঁজ রব পরে গেলো... কয়েকজনরে লাগায়ে দিলাম... অবশেষে রাইত প্রায় দেড়টা নাগাদ একজনরে পাওয়া গেলো... ফেসবুকে তার ছবি দেখে মোটামুটি পছন্দ হইলো... ফোনে কথা বলেও মনে হইলো... হবে মনে হয়। যদিও সে কেঁদে অস্থির যে সে অভিনয় করতে পারে না... জীবনে কোনোদিন করে নাই... খালি মডেলিং করছে... তাও Ramp-এ। আমি বললাম ঠিকাছে... আপনে আসেন... বাকিটুক আমি ভরসা।
আল্লায় জানে কালকে শুটিংয়ে কি হবে...
এখন যাই একটু ঘুমাই... ভোরে উঠে শুটিংয়ে যেতে হবে... তারপর সারাদিন কেবল শুটিং... ফুরসতহীন...

