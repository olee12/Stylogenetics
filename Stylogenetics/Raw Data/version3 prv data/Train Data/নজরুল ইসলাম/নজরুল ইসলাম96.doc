রঙ্গ তামাশা, রবীন্দ্রনাথ থেকে বিটোফেন



এফ এম রেডিও বস্তুটা আমার তেমন একটা হজম হয় না, তাই শোনাও হয় কম। কিছুদিন আগে রেডিও ফূর্তিতে সাক্ষাতকার দিতে হইছিলো তখন দেখলাম এদের গানের স্টক বলতে কিছু নাই জ্ঞানের থাকবো কি? সর্বোচ্চ বিশখান রবীন্দ্রসঙ্গীত আছে কি না সন্দেহ।
যা হোক... আজকে শুনতে গিয়া প্রথমেই হোঁচট খাইলাম ব্যাপক... রেডিও ফূর্তিতে জনৈক নারী আরজে বলতেছে আজ সন্ধ্যায় মঞ্চস্থ হবে রবীন্দ্রনাথ ঠাকুরের নাটক রক্তকবরী... সেই চ্যানেল ছাইড়া পলাইলাম। আরেক চ্যানেলে যাইতেই কোনও এক অপরিচিত নারী কণ্ঠের ঝাড়ি খাইয়া চমকায়া উঠলাম... একটু ধৈর্য্য ধইরা শোনার পরে বুঝলাম যে এইটা ঝাড়ি না... গান... পুরনো সেই দিনের কথা গাইতেছেন কেউ... কে গায় তা শোনার চেস্টা কইরাও পাইলাম না... গান শেষ হওনের আগে মাঝপথেই বিজ্ঞাপন।
আরেক চ্যানেলে গেলাম... সম্ভবত রেডিও আমার... সেইখানে নারী আরজে (বাহ্... আজকে কোনও পুরুষ আর জে নাই?) নিজ কণ্ঠেই গাইতে লাগলেন প্রিয় রবীন্দ্রসঙ্গীত খানা... তুমি কোন কাননের ফুল... কোন কাননের তারা... তোমার কোথায় দেখেছি... কোন স্বপনের পারা...
এই গানটা আরেকবার শুইনা বেকুব হইছিলাম... গাজীপুরের এক বাজারে কয়েকজন বাউল কয়েকটা গান শেষে নতুন গানটা ধরলো... আমি তো চিন্তায় অস্থির... গানটা আগে য্যান কই শুনছি? মনে করতে পারতেছিনা... অনেকক্ষন পরে খেয়াল হইলো এইটা একটা রবীন্দ্রসঙ্গীত... একেবারে বাউল সুরে গাইতেছেন তারা।
এক বন্ধু জানাইলো কয়দিন আগে এক টিভি চ্যানেলে বাংলাদেশের বর্তমান তারকা অভিনেতা অপূর্ব ছিলো... তার কাছে প্রশ্ন ছিলো নোবেল জয়ী দুই বাঙালির নাম, তার উত্তর নাকি তিনি বলছিলেন ডঃ মুহাম্মদ ইউনুছ আর তানভীর মোকাম্মেল-এর নাম!!!
তবে বাংলাদেশে আমার পঠিত সেরা সাক্ষাৎকারটা শাবনূরের... বছর আষ্টেক আগে পাক্ষিক তারকালোকের কভার স্টোরির সাক্ষাৎকারে তাকে জিজ্ঞাসা করা হইছিলো তার কোনও ক্যারেক্টারের প্রতি খায়েশ আছে কি না, যেটা তিনি করতে চান... তার উত্তরে তিনি বলছিলেন বিটোফেনের সিক্সথ সিম্ফোনির কথা!!!!!!!
এই নিয়াই আছি আর কি... হুদাই...

