উফ্... পোলাপানে এতো আড্ডাবাজ ক্যান? আবারো একটি লাইভ সচলাড্ডা



ভাইসব...
ভাইসব...
সচলসব...
এইমাত্র প্রাপ্ত খবরে জানা যাইতেছে যে ঢাকাস্থ সচলেরা সকলে চাকুরি বাকুরি ছাড়িয়া আড্ডাবাজীকেই জীবনের একমাত্র কর্মধর্ম হিসাবে নিয়াছেন। এরই ফলশ্রুতিতে অল্প কয়দিনের ব্যবধানেই একাধিক সচলাড্ডা হয়ে গেছে। আজ তার ফাইনাল খেলা... মানে মহাসচলসমাবেশ...
বিদেশস্থরা দলে দলে যোগদান করিয়া দুজাহানের অশেষ নেকী হাছিল করুন।

আজকেও আরামদায়ক আড্ডার প্রয়োজনে উত্তরার একটি আস্ত বাড়ি ভাড়া করে ফেলা হয়েছে... আশা করা যাচ্ছে অতিথির সংখ্যা এবারো ৪০ ছাড়িয়ে যাবে। ইয়া হাবিবি...
সবার আগে আড্ডায় হাজির হয়েছেন শামীম... তারপর নজরুল... আর তারপর একে একে একে... অনেকেই...
ইতোমধ্যেই অতিথির কলকাকলীতে আকাশ বাতাস ভরিয়া যাইতেছে।
আকতার আহমেদ, রায়হান আবীর, কীর্তিনাশা, নিবিড়, সবজান্তা, খেকশিয়াল, রণদীপম বসু, এনকিদু, তারেক, পান্থ রহমান রেজা, কর্ণজয়, অতন্দ্র প্রহরী, সাইফুল আকবর খান ইতোমধ্যে চলে এসেছেন।
সস্ত্রীক এসছেন মৃদুল আহমেদ... সাথে পিচ্চি ফ্রি। আহমেদুর রশীদও সস্ত্রীক... সঙ্গে অতীব সুইট দুই মেয়ে সম্প্রীতি আর সুপ্রীতি। আনিস ভাই এসছেন বন্ধুনী নিয়ে।
আর বাকী সকলে আসিতেছে... ঢাকা নারায়নগঞ্জসহ সারাদেশ থেকে একযোগে... আসিতেছে।

আড্ডাস্থলের ঠিকানার খোঁজে এবারই প্রথমবারের মতো গুগল ম্যাপের ব্যবহার হয়েছে। শামীম ভাই উত্তরা আসার আগে গুগল ম্যাপে ৭ নম্বর সেক্টর ২১ নম্বর রোডের খোঁজে গুগল ম্যাপে হানা দিয়েছেন। কিন্তু কিছুই পাননাই। শেষ পর্যন্ত ম্যানুয়াল পদ্ধতিতেই আসতে বাধ্য হয়েছেন। 

এখন আড্ডা চলছে ব্যাপক বেগে... একের পর এক সচল আসতেছে... খণ্ড খণ্ড আড্ডা চলছে এখানে সেখানে...
আমি এখানে বসে বসে কী আড্ডা মিস করবো নাকি? আপনেরা পড়তে থাকেন... আমি গেলাম আড্ডাইতে... 

আরো এসে হাজির হয়েছেন মহামতি মাহবুব লীলেন। সিলেট থেকে এসে আড্ডায় যোগ দিয়েছেন নজমুল আলবাব আর অয়ন। ক্যামেলিয়া এসছেন বউ বাচ্চা... থুক্কু স্বামী বাচ্চাসহ...

আর মহাসমারোহে এসেছেন লুত্ফর রহমান রিটন। এসেই মাতিয়ে দিয়েছেন আড্ডা।
আরো এসেছেন কল্পনা আক্তার।
আর এইমাত্র ভারত থেকে এসে হাজির হয়েছেন শ্যাজা আর কারুবাসনা।
আর এসেছেন আরিফ জেবতিক। কিন্তু তিনি তার কিউট বাচ্চাটা আনেননি 

যাদের আসার কথা প্রায় সবাই এসে পড়েছেন, বাকি আছেন সম্ভবত অরূপ কামাল । আড্ডা বেশ ভাল জমে উঠেছে । স্পর্শ এসেছেন কিছুক্ষণ আগে । এনকিদু তখন মৃদুল আহমেদকে তাম্বাক সম্পর্কে ব্যপক লেকচার দিচ্ছিল । 

গৌতম এসেছেন এইমাত্র । আরো এসেছেন মূর্তালা রামাত । কিছুক্ষণ আগে রিটন ভাই তরুন লেখকদেরকে তার অভিজ্ঞতা থেকে কিছু মূল্যবান উপদেশ দিলেন । সবজান্তা, আকতার ভাই প্রমূখ আগ্রহ সহকারে শুনলেন তার কথা ।

আড্ডার বাড়িটা খুজেঁ বের করা নিয়ে শ্যাজাদি আর কারুবাসনাদা যা করলেন- প্রথমে তারা উত্তরায় ঢুকে এক লোককে জিজ্ঞেস করলেন ২১ নম্বর রোড কোথায়? কারুদার চেহারা দেখে সেই লোক শুরু করলো ইংরেজিতে লেকচার। ভাঙা ভাঙা ইংরেজিতে তার লেকচার আর শেষ হয় না।
সেখান থেকে কোনোমতে ছাড়া পেয়ে তারা জিজ্ঞেস করলেন আরেক লোককে- ভাই, ২১ নম্বর রোড ২৯ নম্বর বাড়িটা কোথায়? সেই লোক বললো কী বললেন? বাংলায় বলেন। 
এভাবে এভাবে কোনোরকমে অবশেষে সঠিক রাস্তায় এসে শিশির নামক বাড়িটা খুজেঁ বের করতে জিজ্ঞেস করলেন ভাই এটা কি শিশির? সেই লোক বলে শিশির ভাই তো বাড়ি ছেড়ে চলে গেছে। 
এতসব প্রতিকুলতা শেষে তারা এসে এখন আড্ডাইতেছেন।

এখন শুরু হয়েছে গান। আনিস ভাই গানে আর প্লাষ্টিকের টুলরে তবলা বানায়া মৃদুল এখন মাতাইতেছে।
ইয়া হাবিবি।

এনকিদুর সাথে অতন্দ্র প্রহরীর অলিখিতি চুক্তির কারনে এই দুইজনের কোন পচানর যোগ্য ছবি (সম্ভবত) পাওয়া যাবে না । তবে বাকিদের পাওয়া যেতে পারে, জানাচ্ছেন এনকিদু ।
এনকিদু কিছুক্ষণ আগে শামীমের কাছ থেকে ট্রাইপড ধার করে আনিস ভাইয়ের গান গাওয়ার বেশ কিছু ছবি তুললেন ।

স্পর্শ, রায়হান, নিবিড় আমাদের "যুদ্ধাপরাধীদের বিচার চাই" স্টিকার গুলো সবার মাঝে বিতরনের জন্য ভাগাভাগি করে রাখছেন ।

বহুক্ষণ যাবৎ হাওয়া হয়ে ছিলেন লীলেন ভাই, ঠোঁটে একটা টাটকা সিগারেট । এখন আবার কোত্থেকে জানি উদয় হয়েছেন । ব্যাকগ্রাউন্ডে তখন একটা অপেক্ষাকৃত চটুল ধাঁচের গান হচ্ছে । হারমোনিয়ামে রয়েছেন আনিস ভাই আর একটা বিশাল প্লাস্টিকের জালাকে (ফিল্টারের উপর যেগুলো থাকে) তবলা বানিয়ে ব্যবহার করছেন মৃদুল ভাই ।
বাচ্চারা তাকে আক্রমন করল সিগারেট ছিনিয়ে নেয়ার জন্য । মূহুর্তের মধ্যে রক্তারক্তি (প্রায়) কান্ড ! শ্যাজাদি ভায়োলেন্ট পরিবেশ থেকে দূরে এসে আশ্রয় নিয়েছেন এই দুই ল্যাপটপের কাছে ।

রণদীপম বসু গান ধরেছেন এখন, গানের বিষয় বস্তু "তোমার আমার ভালবাসা লজেন্সের মত চুইয়া চুইয়া পড়তেছে " । অনেক গুলো ভদ্র মানুষের গানের পর একটা মানুষের মত গান হল, মতামত এনকিদুর ।

লীলেন ভাই মনে হয় সিগারেট বাঁচানর জন্য শেষমেস টেবিলের উপর উঠে বসেছেন । এই দৃশ্য দেখে নজরুল ভাই লীলেন ভাইকে দেখিয়ে বললেন যে তিনি আগেই বলেছিলেন বাচ্চা পোলাপান আড্ডা না আনতে, চেয়ার টেবিলে কোথায় না কোথায় উঠে বসে আসবাব পত্র ভাংচুর করে ।

এইমাত্র এসেছেন সৌরভ । সবার সাথে পরিচিত হবার পর এখন শ্যাজাদির সাথে আলাপে মগ্ন তিনি ।

