আজকের বৈঠকের কিছু সিদ্ধান্ত



গত শুক্রবার আমরা বসেছিলাম ছবির হাটে। খালিদ চাচার চিকিৎসা সাহায্যার্থে কী কী করা যায় তা নিয়ে। সেদিনই সিদ্ধান্ত হয়েছিলো ১ মে শুক্রবার আবার বৈঠক হবে।
সে অনুযায়ী বৈঠক হলো। কিন্তু উপস্থিতি খুব কম। আমি, মুস্তাফিজ ভাই, রণদা, মৃদুল আহমেদ, সবজান্তা, তারেক, শাহেন শাহ্।
তো যা যা সিদ্ধান্ত হইলো আপাতত তা তা বলি (যদি কোনোকিছু মিস হয় তাইলে অন্য উপস্থিতেরা শুধরায়া দিয়েন)
* ইন্টারনেটে আরো প্রচারণা বাড়ানো হবে। কারন এখনো পর্যন্ত ইন্টারনেট প্রচারণাতেই বেশি অর্থ এসেছে।
একটা চেইন মেইল তৈরি করা হবে। বাংলায় লিখবে নজরুল, তা ইংরেজি অনুবাদ করবে জিফ্রান।
* দৈনিক ও সাপ্তাহিক পত্রিকাগুলোতে বিষয়টাকে গুরুত্বসহ প্রচার করা। আহমেদুর রশীদ এ দায়িত্ব আগেই নিয়ে রেখেছেন। তিনি সবাইকে গুঁতিয়ে গুঁতিয়ে পত্রিকার কাভারেজ বাড়াবেন। 
* চিকিৎসার জন্য সিঙ্গাপুর এবং অন্যান্য যা যা লাগে সেসব বিষয়ে খোঁজ নেবেন সচল মেহেদী হাসান। তার নির্দেশনামতেই চিকিৎসার পরবর্তী পরিকল্পনা করা হবে। 
* সরকারী দপ্তর সমূহে সাহায্যের আবেদন পত্র খুব দ্রুত পাঠানো হবে। এটা তদারকি করছেন তারেক আর মুস্তাফিজ ভাই।
* দেশস্থ যারা টাকা দেওয়ার অঙ্গীকার করেছেন, তাদের টাকাটা দ্রুত কালেক্ট করা হবে। কোথা থেকে কতো টাকা উঠছে না উঠছে তার সব হিসাব রাখছে তারেক। 
* মিডিয়া কাভারেজের জন্য কিছু প্রোগ্রাম করা হবে। তার মধ্যে একটা হচ্ছে আগামী শনিবার (৯ মে) সন্ধ্যায় ছবির হাট-এ একটি মোম প্রজ্বলন অনুষ্ঠান করা। সাথে ছোট্ট একটি সঙ্গীতানুষ্ঠান। মৃদুল আহমেদ এই অনুষ্ঠান বিষয়ে অচিরেই পরিকল্পনা পেশ করবেন।
* ৭ মে (বৃহস্পতিবার) থেকে উত্তরায় একটা চলচ্চিত্র প্রদর্শনীর আয়োজন করার চেষ্টা চলছে (লোডশেডিংকালীন পরিস্থিতি একটি অন্তরায় যদিও)। এর জন্য চলচ্চিত্র বাছাই করা হচ্ছে। মুস্তাফিজ ভাই এর পোস্টার আর টিকিট নকশা আর ছাপানোর দায়িত্ব নিয়েছেন।
ঢাকা ইউনিভার্সিটি ফিল্ম সোসাইটির সাথেও আলাপ হয়েছে। যৌথভাবে কিছু পরিকল্পনা হয়তো করা যাবে। আপডেট জানানো হবে। 
* আরো কিছু দীর্ঘমেয়াদি পরিকল্পনা পরিকল্পনাধীন আছে। আপাতত কাছাকাছি পরিকল্পনাগুলো তুলে দেওয়া গেলো সবার জ্ঞাতার্থে। এখন এতে সংযোজন বিয়োজন করার অনুরোধ রাখছি সবাইকে। 

