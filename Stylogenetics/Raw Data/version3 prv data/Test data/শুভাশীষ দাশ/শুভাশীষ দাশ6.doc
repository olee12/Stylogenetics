খ্রিস্ট কায়েদা!





ইসলামের সাথে সন্ত্রাস অচ্ছেদ্য হয়ে জুড়ে বসেছে অনেকদিন। সুশীল শান্তিকামী মানুষদের কিছু একটা প্রতিপক্ষ প্রয়োজন। এই সুযোগে জিহাদি জোশে বলিয়ান আল-কায়েদাকে ইসলামের আইকন সাজানোর পালা শুরু হয় নাইন ইলেভেনে। এডোয়ার্ড সায়ীদ, তালাল আসাদ, ইব্রাহিম আবু লুগদ, লীলা আবু-লুগদ মার্কিন যুক্তরাষ্ট্রের এই ইসলামোফোবিয়া তৈরির সমালোচনা করেছেন তাঁদের অনেক লেখাতে। তাঁরা জাতি কিংবা ধর্মবৈরিতা থেকে মানুষের দৃষ্টি সরাতে চেয়েছেন। টেরোরিজমের সাথে ইসলামকে জুড়ে দেয়ার মতো বৈরি দৃষ্টিভঙ্গির একটা কাজ বিশ্বের বড়ো বড়ো মিডিয়া গত দশ বছর ধরে বিশ্বস্ততার সাথে পালন করেছে। তাই সম্প্রতি নরওয়েতে ঘটা বোমা হামলা আর শুটিং এর সাথে ইসলামিক আইকন আল-কায়েদাকে যুক্ত করতে তাদের বেশি সময় লাগেনি।
নরওয়ের বত্রিশ বছর বয়সী অ্যানডার্স ব্রেইভিক গত ২২ জুলাই উটোইয়া দ্বীপে ক্ষমতাসীন লেবার পার্টির নবীন রাজনৈতিক কর্মীদের একটি কর্মশিবিরে গুলি করে মেরে ফেলে ছিয়াত্তর জন নিরপরাধ মানুষকে। পরে ফেসবুক টুইটারে ব্রেইভিকের মেসেজ, তার স্বীকারোক্তি ও অনলাইন মেনিফেস্টো দেখে বোঝা যায়- তার হত্যাকাণ্ডের সাথে ইসলামের সংশ্লিষ্টতা নাই। ইসলামের প্রসারের পক্ষে তো নয়-ই বরং ইসলামের প্রসার ঠেকাতে সে এই কাজ করেছে। মিডিয়া প্রায় সাথেসাথেই তাদের আন্দাজে ঢিল ছোঁড়া সামলে নেয়। কট্টর ইসলাম-বিরোধী কিছু মিডিয়া ইসলামোফোবিয়া থেকে সরাসরি সরে না এসে ব্রেইভিকের কর্মকাণ্ড ইসলামোচিত বা জিহাদি কিংবা অ্যান্টি-জিহাদ জিহাদি বলে চালানোর চেষ্টা চালাচ্ছে। অনলাইনে মুসলিম ব্যাশিং কি বস্তু এই মন্তব্য থেকে টের পাওয়া যায়-


This Norwegian terrorist was not a Christian or a conservative. He acted contrary to the teachings of the Bible and conservatives from Burke to Madison. He was instead a jihadist,  blinded by an ideology who resorted to violence rather than engaging in a public debate of ideas.  He was a coward who planted bombs and killed innocent people. For him,  violence was the only answer.   He claimed to be fighting jihadists...but he actually became one.   He didn't kill one islamist [sic] terrorist with his actions-only innocent Norwegians.  Change the location,  and he acted like so many jihadists in the Middle East. He became one of them. ১

ব্রেইভিক ঠাণ্ডা মাথায় নির্বিচারে মানুষ হত্যা করেছে। স্বীকারোক্তি দিয়েছে এই হত্যাকাণ্ডের প্রয়োজন আছে বলে। এতোগুলো নিরপরাধ মানুষ খুন করার পরেও নিজেকে নির্দোষ বলে দাবী করে সে। এইসব দেখে মনে হতে পারে- তার এই হত্যাকাণ্ড বিচ্ছিন্ন কোনো ঘটনা। জাতে খ্রিস্টান বলে কিছু বাড়তি সুবিধাও পাবেন। অচিরেই তার মানসিক সুস্থতা নিয়ে প্রশ্ন আসা শুরু হবার সম্ভাবনা ও আছে। চরম উগ্রপন্থী এই লোক নিজেকে মধ্যযুগীয় ক্রুসেডের লোক বলে মনে করতো। শুটিং এর আগে তার ইন্টারনেট মেনিফেস্টোর ইমেইল গ্রাহক ইউরোপের মধ্যে সীমাবদ্ধ না থেকে উত্তর আমেরিকা, অস্ট্রেলিয়া, দক্ষিণ আফ্রিকা, ইসরায়েল, ভারত ইত্যাদি দেশে ছড়িয়েছে। তার প্রাথমিক আহ্বান ছিল ইউরোপ থেকে মুসলমানদের হটানো। ইমেইল বার্তায় তার বক্তব্য ছিল-


ইউরোপের আর ভারতের বিপ্লবী আন্দোলনসমূহের নিজেদের কাজ থেকে শিক্ষা নিতে হবে। পরস্পরকে সাহায্যের হাত বাড়িয়ে দিতে হবে। আমাদের লক্ষ্য আরো নির্দিষ্ট করে গড়ে তুলতে হবে। ২

তার ১৫০০ পৃষ্ঠার মেনিফেস্টোতে৩  পরবর্তী কর্মপন্থা কিংবা পরিকল্পনা নিয়ে অনেক বক্তব্য আছে। এইসব দেখে ধারণা করা যায়, ব্রেভেরিকের চিন্তা বা বিশ্বাস বা পরিকল্পনা হঠাৎ করে গড়ে ওঠেনি। তার গ্রুপ ইমেইল গ্রাহকের সংখ্যা প্রায় আট হাজার। এই তথ্যগুলো গ্রুপের সদস্যরা নিজেদের মধ্যে রেখেছে বলে শুটিং এর আগে কোনো গোয়েন্দা দলের নজরেও আসেনি। ফলে নিও-নাজি গ্রুপ থেকে শুরু করে চরমপন্থী জাতিবৈরি মনোভাবাপন্ন গ্রুপের অস্তিত্ব ও তাদের কাজকারবার আস্তে আস্তে প্রকাশ্যে আসছে। 
নাইন ইলেভেনের পর বিশ্বের মিডিয়াগুলোর কল্যাণে ইসলাম ও সন্ত্রাস একে অপরের পরিপূরক হয়ে দাঁড়িয়েছে। এডোয়ার্ড সায়ীদ আমেরিকার ‘ওয়ার অ্যাগেইনস্ট টেরোরিজম’ সম্পর্কে বলতে গিয়ে দা অবজারভারে সেই সময়ে (১৬ সেপ্টেম্বর ২০০১) লিখেন-


সন্ত্রাসের ব্যাপারে সবচে খারাপ দিকটা হলো ইতিহাস, বোঝাবুঝি সবকিছু থেকে মুখ ঘুরিয়ে এর সাথে যুক্ত করা হয় ধর্মীয় বা রাজনৈতিক দিককে। আমেরিকা কিংবা মধ্যপ্রাচ্যের কাজের মধ্যে অসাম্প্রদায়িকতার নজির পাওয়া অসম্ভব। নিরপরাধ মানুষকে গণহত্যা করে সেটাকে জায়েজ করার জন্য কোনো কারণ, ধর্ম, কিংবা চিন্তাধারা যথেষ্ট নয়। এই কাজগুলো করে গুটিকয়েক লোক, আর তারা এইসব ঘৃণ্য কাজ করার জন্য জনতার সমর্থন নিয়ে এসেছে বলে দাবীও করে। ৪

ইসলামোফোবিয়া ইদানীং একটা মার্কেট কমোডিটি। এই ফোবিয়ার কল্যাণে মার্কিন যুক্তরাষ্ট্রে হোমল্যাণ্ড সিকিউরিটি একটা মালটি-বিলিয়ন ডলার খাত। তালেবান বা আল-কায়েদার মতো চরমপন্থীরা মিডিয়ায় সেলিব্রেটি হওয়ার সুযোগ নিয়ে কিছুদিন পর পরেই হত্যাকাণ্ডের ভিডিও ফুটেজ অনলাইনে ছাড়ে। ইসলামকে এভাবে প্রত্যক্ষ শত্রু করা হচ্ছে দেখে খ্রিস্টবিশ্বাসী বা ইহুদি কিংবা হিন্দুদের বিরুদ্ধে ব্রেইন-ওয়াশ চালায় গুটি কয়েক চরমপন্থী ইসলামিক গ্রুপ। ঘৃণা জন্ম দেয় ঘৃণার। এই ডামাডোলে ইসলামভীতি ঝিমানোর সুযোগ পায় না। মিডিয়ার একচোখা দৃষ্টিতে হত্যা বা সন্ত্রাসে অন্যান্যদের খবর খুব একটা চাওড় হয় না। কারণ পাঠক এসব খবরে বেশি নজর দেয় না। বিচ্ছিন্ন কিছু ঘটনা বলে উড়িয়ে দেয়। আল-কায়েদার বর্বরতার পাল্লায় গুজরাটে ঘটা রায়ট, সীমান্তে বিএসএফ কর্তৃক বাংলাদেশি হত্যা, বার্মায় সামরিক বাহিনীর খুন-জখম, আমেরিকান ট্রুপদের হাতে ইরাকিদের মৃত্যু ভারি ঠেকে না। ‘ইসলামোফোবিয়া অ্যান্ড ইটস্‌ কনসিকোয়ান্স অন ইয়াং পীপল্‌’ বই থেকে এ সম্পর্কে কিছুটা জেনে নেই-


Islamophobia can be defined as the fear of or prejudiced viewpoint towards Islam, Muslims and matters pertaining to them. Islamophobia is not a new phenomenon but we know that today many Muslim communities in Europe are experiencing an increasingly hostile environment towards them characterised by suspicion, deep-rooted prejudice, ignorance, and, in some cases, physical and verbal harassment. Whether it takes the shape of daily forms of racism and discrimination or more violent forms, Islamophobia is a violation of human rights and a threat to social cohesion. (রাম্বার্গ ২০০৪:৬)

জিহাদকে ইসলামের অপরিহার্য অঙ্গ বানানো হলেও ক্রুসেড অজ্ঞাত কারণে খ্রিস্ট-বিশ্বাসীদের প্রধানতম কিছু হয়ে দাঁড়ায় না। হিরোশিমার ওপর পারমাণবিক বোমা ছাড়া, ইরাকে নিরপরাধ মানুষ মারা, ‘সন্ত্রাসের বিরুদ্ধে যুদ্ধ’-এর নামে ইরাক, আফগানিস্তানকে ভেঙে গুড়িয়ে দেয়ার সাথে তুলনা করলে টুইন টাওয়ার হামলা অনেক বেশি গুরুতর হয়। একটা শহর কিংবা দুটি রাষ্ট্র একটা স্কাইস্ক্রেপারের সাথে পাল্লা দিয়ে হেরে যায়। একজন ফিলিস্তিনি আত্মঘাতী বোমাবাজের কথা শুনে ঘৃণায় মুখে থুথু জমে ওঠে, অথচ ম্যানহাটান প্রজেক্টের একজন প্রধান ব্যক্তি রিচার্ড ফাইনম্যানের৫  হিরোশিমাতে বোমা ছেড়ে দেয়ার খবর শুনে উল্লাসে বাদ্যি বাজানোর বর্ণনা শুনে  আমরা মুচকি মুচকি হাসি। তালাল আসাদের ‘অন সুইসাইড বোম্বিং’ বই থেকে একটু কোট করি- 


Western states (including Israel) have now massacred thousands of civilians and imprisoned large numbers without trial; they have abducted, tortured, and assassinated people they claim are militants and laid waste to entire countries. Their opponents, no doubt, would have done the same if they could. But this display of destruction leaves me with several worrying questions to which I have no adequate answers: (1) Is there something terrible about the mere fact of large numbers being killed, or is it the notion of dis proportionality that disturbs? (2) If the civilized Western states did not intend the large numbers of civilian deaths in the wars they have initiated, does this absolve their leaders of all culpability? (3) If the vast majority of the citizens of these democratic countries support the destructive policies of their elected governments, are they in some sense also its partial agents? (আসাদ ২০০৭:৯৪)

মানুষ তার সম্প্রদায় ভাবনা থেকে মুক্ত নয়। নিজের সম্প্রদায়কে ভালো ভেবে নিয়ে একটা কোনো প্রতিপক্ষ তৈরির ইতিহাস অনেক পুরানো। জ্ঞান, বিজ্ঞান, দর্শনচর্চা মানুষকে এই সীমিত গণ্ডি থেকে এখনো বের করতে পারেনি। মানুষের মধ্যে থেকে যাওয়া এইসব বাতিককে উস্কে দেয় বিশেষ বিশেষ প্রোপাগান্ডা। শুভবুদ্ধিকে দূরে সরিয়ে এভাবেই শুরু হয় মানুষে মানুষ অবিশ্বাস, ঘৃণা আর জাতিবৈরিতা। ভারত-পাকিস্তান-বাংলাদেশে হিন্দু- মুসলমান রায়ট, পাকিস্তানিদের বাঙালি-বিরোধী জাতিবৈরিতা, ইহুদি বনাম খ্রিস্টান, মুসলমান বনাম ইহুদি কিংবা খ্রিস্টান, সামরিক বাহিনীর বিপরীতে দাঁড়িয়ে থাকা নিরস্ত্র মানুষ, হুটু-তুতসি থেকে শুরু করে বৈরিতার ইতিহাস অনেক দীর্ঘ ও কষ্টদায়ক। বর্বরতা বা সন্ত্রাসী কর্মকাণ্ড একটা কোনো নির্দিষ্ট জাতির সাথে জুড়ে দেয়া যায় না। সীমিত সংখ্যক কিছু লোক বা গোষ্ঠীর জন্য জাতিতে জাতিতে হানাহানি-রক্তপাত শুরু হয়। ভুক্তভোগী হয় সাধারণ মানুষ। এইসব গোষ্ঠী বা লোকজনকে চেনানোর দায় আমাদের সবার। পৃথিবীর তাবৎ যুদ্ধাপরাধী, গণহত্যাকারীদের দ্রুত বিচারকার্য সমাধা করে একটা দৃষ্টান্ত তৈরি করা যায়। মানুষের মধ্যে ঘৃণার লাগাম টানতে পারে শুদ্ধবুদ্ধির লোকজন। মিডিয়া একটা বিশাল ভূমিকা পালন করতে পারে। ইসলামোফোবিয়া কিংবা তথাকথিত কোনো খ্রিস্ট-কায়েদা বা কোনো উগ্রপন্থী হিন্দু দলের জন্মগ্রহণে মদদ না দিয়ে সন্ত্রাস বা টেরোরিজমের আসল চেহারা দেখানোর দায়টা ইচ্ছে থাকলে নেয়াই যায়। আর আমজনতার কাজ একটাই। নিজের মানসিকতা অসাম্প্রদায়িক করে তোলা। 
সূত্র:
১। Ramberg, Ingrid, Islamophobia and its consequences on Young People, European Youth Centre Budapest, 1–6 June 2004
২। Asad, Talal, On Suicide Bombing, Columbia University Press, New York, 2007

[ড্রাফট]

