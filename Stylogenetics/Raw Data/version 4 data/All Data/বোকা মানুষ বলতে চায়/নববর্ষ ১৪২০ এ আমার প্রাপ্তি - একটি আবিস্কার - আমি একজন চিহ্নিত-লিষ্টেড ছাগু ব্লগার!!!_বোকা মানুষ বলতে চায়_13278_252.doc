নববর্ষ ১৪২০ এ আমার প্রাপ্তি - একটি আবিস্কার - আমি একজন চিহ্নিত-লিষ্টেড ছাগু ব্লগার!!!





                        স্কুল জীবনে প্রতি নববর্ষে সকাল সকাল ঘুম থেকে উঠে নববর্ষের দিন শুরু করতাম নববর্ষের টাইটেল বাসার মূল দেয়ালে চুপি চুপি আটকে দিতাম। তখন কোন কম্পিউটার ছিলোনা যে টাইপ করা লিস্ট ছাপাবো। হাতের লেখায় যেন ধরা পরে না যাই তাই স্কুলের বন্ধুদের দিয়ে আগের দিন লিখিয়ে আনতাম। কি মজার দিন ছিল। বয়সের সাথে সাথে উদযাপনও পালটায়। কলেজ জীবনে হাতে লেখা নববর্ষ পত্রিকা বের করতাম...”একলা বৈশাখ” নামে। সকালে যেতাম রমনা বটমূল, তারপর চারুকলার বৈশাখী শোভাযাত্রায়। এরপর এখানে সেখানে ঘরাঘুরি। কিন্তু ২০০১ এ রমনা বটমূলে বোমা হামলায় ভীষণ শক পেলাম। বাসায় টিভিতে (তখন একুশে টিভি ছিল বোধহয়) বোমা হামলার দৃশ্য দেখে ডুকরে কেঁদে উঠেছি। এরপর থেকে বৈশাখে বাসায় থাকি, কোথাও বের হইনা। অনেকে বলবেন কেন? ভয়ে? জানিনা কেন, মন ভেঙ্গে গেলে যা হয় তার সাইড এফেক্ট হয়ত। এবার ১২-১৪ খাগড়াছরি-রাঙ্গামাটিতে “বৈসাবি” উৎসবে যাওয়ার প্ল্যান করেছিলাম। একেবারে শেষ মুহূর্তে পরিবহণ কোম্পানি বাস ক্যান্সেল করায় বাদ দিতে হল ট্যুর। যাই হোক আসল কথায় আসি। এবার পহেলা বৈশাখে ফেসবুক আর ব্লগে লেখা পড়ে দিন কাটাচ্ছিলাম। হঠাৎ দেখি প্রথম বাংলা সার্চ ইঞ্জিন “পিপীলিকা” নাকি বিটিআরসি বন্ধ করেছে। তাড়াতাড়ি দেখার ইচ্ছা হল ঘটনা কি? ওয়েব এড্রেস বারে পিপিলিকার ওয়েব এড্রেস দিতে দেখি কোথায় কি? সব গুজব অথবা ফান। কি সার্চ করব প্রথম বাংলা সার্চ ইঞ্জিনে? দিলাম আমার এই সামু নিকের সার্চ। অনেকগুলো রেজাল্ট এলো। চেক করতে করতে একটা ধাক্কা খেলাম। দেখি প্রায় দুই মাস আগে জনৈক সুখোই-৩৫   একটা পোস্ট দিছে যেখানে সে জামাত-শিবির-ছাগুদের একটা লিস্ট করেছে, তাতে আমার নাম লিংক এড্রেস সহ। আমি হাসবো নাকি কাঁদবো বুঝতে পারলাম না। সে কিসের ভিত্তিতে আমাকে এই লিস্টে নিল খোদাই জানে। তার পোস্টে সাথে সাথে কমেন্ট দিলাম কারন জানতে, কিন্তু এত পুরানো লেখায় কেই বা রিপ্লাই দেয়? যাই হোক শকড হলাম এই ভেবে যে ব্লগের বিশাল পোস্টের সমুদ্রে কে কোথায় আমাকে আপনাকে কোন লিস্টে ফেলছে, কোন অপবাদ দিচ্ছে, কোন বিপদে ফেলছে আমরা কি তা জানতে পারছি? তাই আমি মনে করি সবার উচিত তার নিক সার্চ দিয়ে সব রেজাল্ট চেক করা। অন্য কোন উপায় কেউ জানলে প্লিজ শেয়ার করুন। এবার ভাল কথাটি বলি। সার্চে এটাও জানলাম যে আশিক মাসুম  এর “ব্লগারদের প্রোফাইল থেকে তুলে আনা কিছু কথা(৪র্থ পর্ব)”তে আমার প্রোফাইল লেখা স্থান পেয়েছে। মনটা হালকা হল, মুদ্রার উভয় পিঠই রয়েছে। সবশেষে সবার নিকট একটা অনুরোধ, না জেনে, খোঁজ না নিয়ে, শুধুমাত্র ধারণার বশে কারো সম্পর্কে কোন সিদ্ধান্তে পৌছবেন না। আপনার একটি অবিবেচকের মত কাজ কারো জীবনে ভয়াবহ বিপর্যয় ডেকে আনতে পারে।
                            
                    সর্বশেষ এডিট : ২০ শে এপ্রিল, ২০১৩  রাত ১:০৪                

