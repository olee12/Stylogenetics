_SOMEWHEREINBLOG’S ব্লগারস ট্রাভেলিং ডায়েরী রিটার্ন  - নভেম্বর ২০১৬_ (ভ্রমণ সংকলন – নভেম্বর ২০১৬)



  মানুষ স্বপ্ন দেখে, আর স্বপ্ন মানেই না পাওয়ার সাথে সম্পর্ক। আমি স্বপ্ন দেখেছিলাম, আজ থেকে বছর দুয়েকের বেশী সময় আগে, যতই ব্যস্ততা থাকুক না কেন, প্রতি মাসে শেষ তারিখে হলেও পূর্ববর্তী মাসের ভ্রমণ সংকলন পোস্ট দিবই। কিন্তু জীবন চলার পথের হাজারো স্বপ্নের মত ভেঙ্গেছে এই স্বপ্নও। নানান ব্যক্তিগত সীমাবদ্ধতায় বন্ধ ছিল বেশ কয়েকমাস আমার এই স্বপ্নের ভ্রমণ সংকলন। শেষ ভ্রমণ সংকলন পোস্ট করেছিলাম এপ্রিল মাসের ৩০ তারিখে, “SOMEWHEREINBLOG’S ব্লগারস ট্রাভেলিং ডায়েরী - মার্চ ২০১৬" (ভ্রমণ সংকলন – মার্চ ২০১৬)। মানুষ এরপর প্রায় সাতমাস কেটে গেছে, পোস্ট করা হয় নাই, ভ্রমণ সংকলন। প্রতিনিয়ত এক অজানা অচেনা সুক্ষ্ম, অতি সুক্ষ্ম কষ্ট হয়েছে, প্রতি মাসের শেষে। এমনটা নয় যে, এর মাঝে ব্লগে কোন পোস্ট করি নাই। পোস্ট করেছি, কিন্তু সেই পরিমান সময় দিতে পারি নাই, যেই পরিমান সময় দিলে, ভ্রমণ সংকলন করা সম্ভব। প্রতি মাসেই নিজের সাথে নিজে প্রতিজ্ঞা করে হেরে যেতে যেতে, অবশেষে বিজয়ের মাসে বিজয়ী হতে পারলাম, যদিও তা মনের মত হল না। নির্বাচিত সেরা পোস্ট এর প্রতিটি নিয়ে রিভিউ দেয়ার ইচ্ছে ছিল, শেষ পর্যন্ত হল না।    ও হ্যাঁ, যারা ভ্রমণ সংকলন সম্পর্কে অবগত নন, তাদের জন্য বলে রাখি, ২০১৪ সালের জুলাই মাসে প্রথম পোস্ট করি ভ্রমণ সংকলন সংখ্যা, এরপর ২২ মাস ধারাবাহিকভাবে প্রকাশ করেছি, সময় হেরফের করে হলেও। এরপর এই সাত মাসের হারিয়ে যাওয়া। ভ্রমণ সংকলন প্রসঙ্গে আরেকটু বলতে গেলে প্রথম সংখ্যা হতে শুরু প্যারাটুকু তুলে ধরতে চাই, “অন্নদাশঙ্কর রায় বলেছিলেন, “ভ্রমণ থেকেই হয় ভ্রমণ কাহিনী। কিন্তু ভ্রমণকারীদের সকলের হাত দিয়ে নয়।' কিন্তু তাই বলে ভ্রমণকারীরা কিন্তু থেমে থাকে নাই। বিশেষ করে আমাদের প্রিয় এই সামু ব্লগের ব্লগাররা যখনই কোথাও বেড়াতে গিয়েছেন, ভ্রমণ শেষ করে এসে সেই ভ্রমণের অভিজ্ঞতা শেয়ার করেছেন সহ ব্লগারদের সাথে। প্রতিদিন দু’তিনটি করে ভ্রমণ বিষয়ক লেখা কিন্তু আমরা পেয়েই থাকি আমাদের সামহোয়্যারইন ব্লগ প্লাটফর্মে। যারা ভ্রমণ বিষয়ক লেখা পড়তে পছন্দ করে থাকি তাদের সব সময় আশা ছিল প্রতি মাসের ভ্রমণ বিষয়ক লেখাগুলো একসাথে করে একটি সংকলন করা হোক। গত মার্চ মাসে সুমন কর তার “ফিরে দেখা: ফেব্রুয়ারি ২০১৪। একটি সংকলন পোস্ট।” এ আমার অনুরোধে একটা ভ্রমণ বিভাগ যুক্ত করে আমাকে উৎসর্গ করেন। এছাড়াও তার আগে পরে অনেক সংকলন পোস্টে আমি ভ্রমণ বিভাগ নিয়ে লেখা দেখেছি। কিন্তু একটি পৃথক ভ্রমণ সমগ্র দেখার খুব ইচ্ছা ছিল। গত সপ্তাহে ডি মুন এর জুন মাসের ৬ টি মনোমুগ্ধকর গল্প ( Click This Link ) নামক একটি লেখায় সামু ব্লগের ইবনে বতুতা খ্যাত ব্লগার জুন একটি কমেন্ট ভ্রমণ সংকলন এর কথা উল্লেখ করেন। আমি ঘুরে বেড়াতে পছন্দ করি আর যেহেতু বেশীরভাগ পোস্ট দেই ভ্রমণ সম্পর্কিত, তাই ভাবলাম আমি দায়িত্ব নেই না কেন? সেই ভাবনা থেকেই এই পোস্ট।”   এবার আসুন শুরু করা যাক, এই মাসের ভ্রমণ সংকলন। যদিও ক্রম বিবেচনায় এটি তেইশতম সংখ্যা, কিন্তু হওয়ার কথা ছিল ত্রিশতম। এবার ভ্রমণ সংকলন করতে গিয়ে প্রথমেই ধাক্কা খেয়েছি, সামু ব্লগে একমাসে পোস্ট সংখ্যা দেখে, আগে যেটা কখনোই সাড়ে চার থেকে পাঁচ হাজারের নীচে নামে নাই, এখন দেখি তা তিন হাজারের কমে চলে এসেছে। এটা দেখে মনে হল, আমিই দায়ী; কেননা এই “আমি”র মত সকল আমি মিলেই তো এই প্লাটফর্ম। তো, আমরা যদি দূরে সরে থাকি, ব্যস্ত থাকি নিজেদের অন্যান্য ব্যস্ততায়, তবে এই উঠোন কাদের পদভারে প্রাণ ফিরে পাবে? তাই, নিজেকে বিচারের কাঠগড়ায় রেখে প্রথমেই ক্ষমাপ্রার্থী সকলের কাছে। চেষ্টা থাকবে আগামী মাস থেকে নিয়মিত এই সংকলন করার। এবং খুব ইচ্ছে সময় হলে, পেছনের মাসগুলোরও একটা করে বকেয়া পোস্ট করে আর্কাইভ আকারে তুলে রাখার। দোয়া করবেন, যেন আমার ইচ্ছে পূর্ণতা পায়। আসুন শুরু করি এবারের সংখ্যা। মনে রাখবেন, এই সংকলনের প্রতিটি বিষয় নিছক এই বোকা মানুষের ব্যাক্তিগত পছন্দ বৈ কিছু নয়। এই মাসের তিন হাজারের মত পোস্ট হতে ভ্রমণ পোস্ট পাওয়া গেছে ৫৭টি, যা মন্দের ভাল। কারন পাঁচ হাজার পোস্টের মাঝে ত্রিশের চেয়ে কিছু বেশী ভ্রমণ পোস্টও দেখেছি অতীতে। পোস্ট সংখ্যা অপ্রতুল বলে “পাঁচটি ভিন্ন ক্যাটাগরির সেরা পাঁচ” ফরম্যাটে  না গিয়ে প্রথমে রইল “পাঠক মিথস্ক্রিয়া”য় সেরা পাঁচ"। আর তারপর আমার দৃষ্টিতে এই মাসের কিছু সেরা ভ্রমণ পোস্ট। আর শেষে রইল নভেম্বর, ২০১৬ এর সামহোয়্যার ইন ব্লগ এ প্রকাশিত সকল ভ্রমণ এবং ভ্রমণ সম্পর্কিত পোস্ট। ইচ্ছে আছে দুয়েকদিনে পোস্টটি আপডেট করার, আমার দৃষ্টিতে সেরা পোস্টগুলোর উপর ছোট্ট করে রিভিউ লেখা সংযোজন করার, যে ফরম্যাটে এর আগেও বেশকিছু ভ্রমণ সংকলন পোস্ট করেছিলাম। আরেকটি বিষয় যুক্ত করে দিলাম এই সংখ্যায়, আগের সব কয়টি ভ্রমণ সংকলনের লিংক একেবারে শেষে। এবার আসুন দেখে নেই পাঠক মিথস্ক্রিয়ায় সেরা পাঁচ তালিকাটি (আজকের পর্যন্ত ফলাফল অনুযায়ী), (ক্রম বিবেচ্য)(১) উত্তর ভারতের হিমালয়লিখেছেন সারাফাত রাজ (২) রাজবন বিহারের বান্দরগুলো লিখেছেন সাদা মনের মানুষ(৩) বাংলাদেশের সুন্দরতম ১০ টি দর্শনীয় স্থান লিখেছেন আবুমুছা আল আজাদ(৪) জেল থেকে ফিরে (ছবি ব্লগ) লিখেছেন প্রামানিক(৫) চল যাই মানালি... (কম খরচে ঘোরাঘুরি)  লিখেছেন বোকা মানুষ বলতে চায়(৬) আমার চীন থাইল্যান্ড আরাকান ভ্রমণ এবং রোহিংগা গণহত্যার চাক্ষুস বিবরণ লিখেছেন আদর্শ সৈনিক(৭) ট্রিপ টু লাসভেগাস - যাত্রা হলো শুরু লিখেছেন পয়গম্বরউপরে সাতটি পোস্ট দেয়ার কারণ, অদ্যাবধি এই সাতটি পোস্ট পাঁচশত বারের অধিকবার পঠিত হয়েছে। আর এই পাঠক মিথস্ক্রিয়ায় পাঠের ব্যাপারটি অগ্রাধিকার দেয়া হয়েছে। সর্বোচ্চ পঠিত প্রথম পোস্টটি এই মাসের একমাত্র পোস্ট, যেটি হাজার’বারের উপর পঠিত হয়েছে। এবার আসুন দেখে নেই আমার দৃষ্টিতে সেরা দশ, এই তালিকার জন্য ক্রম বিবেচ্য নয়। সেরা বিবেচনার হেতু দিয়ে সংক্ষিপ্ত রিভিউ আকারে নোট দিয়ে দিলাম সাথেঃ(১) পোস্টঃ সাতলা গ্রামের রুপ ও বৈচিত্রলিখেছেনঃ সোহেল চৌধুরী  বাংলাদেশের পর্যটন এর বিকাশে অন্যতম হাতিয়ার হতে পারে এই দেশের সাতাশি হাজারের বেশী গ্রাম এবং এর প্রাকৃতিক সৌন্দর্য, জীবনাচার, কৃষ্টি, সংস্কৃতি। নিজ নিজ অঞ্চলের পর্যটন বিকাশে এগিয়ে আসা উচিত স্থানীয় শিক্ষিত যুব সমাজ’কে। বর্তমানের তথ্যপ্রযুক্তির সময়ে সামাজিক অনলাইন ভিত্তিক যোগাযোগ মাধ্যমের যথাযথ ব্যবহার করে নিজ অঞ্চলের তথ্য এবং রূপ মাধুর্যের বার্তা নিমিষেই ছড়িয়ে দেয়া যায় সারা পৃথিবীর কাছে। নভেম্বর মাসে প্রকাশিত একটি লেখা ছিল, ব্লগার দুর্দান্ত কাফেলা ‘র “সুপারমুনে আড়াইহাজারে জ্যোৎস্নাবিলাস”; এই আড়াইহাজার’কে সাম্প্রতিক সময়ে জনপ্রিয় করেছেন স্থানীয় এক যুবা, নাম শাহীনূর আড়াইহাজারী। নিজের নামের সাথে নিজের এলাকাকে জুড়ে দিয়েছেন তিনি। তো যেই পোস্টকে ঘিরে এত কথা, সেই পোস্টটি কিন্তু অন্য আরেকটি পোস্ট; পোস্টটি হলঃ ব্লগার সোহেল চৌধুরী’র “সাতলা গ্রামের রুপ ও বৈচিত্র” শীর্ষক পোস্টটি। নিজ গ্রামের তথ্য নিয়ে চমৎকার একটি ফিচার লিখেছেন এই ভদ্রলোক। আমি মুগ্ধ তার গ্রামের কথা শুনে, ইচ্ছে আছে খুব শীঘ্রই সেখানে ঢুঁ মেরে আসার। তো আপনিও চলে যান, আর হ্যাঁ, যাওয়ার আগে একবার চোখ বুলিয়ে নেন তার পোস্টটিতে।   (২) পোস্টঃ কেমন আছেন ঢালচরের জেলেরা?লিখেছেনঃ *কুনোব্যাঙ*  লেখকের পোস্ট হতে ধার করা শব্দমালা স্বয়ং কথা বলবে এই পোস্ট এর ব্যাপারেঃ ভ্রমণ পিপাসুগণ প্রায়ই ছুটে যান দেশের বিভিন্ন প্রত্যন্ত অঞ্চলে। যেখানে অনেক কারণেই মূল ধারার গণমাধ্যমগুলোর নিয়মিত খবরাখবর নেয়া সম্ভব হয়ে উঠেনা। তাই ট্রাভেলারগণ চাইলেই পারেন প্রকৃতির পাশাপাশি সেখানকার স্থানীয় মানুষের জীবনযাত্রা চাওয়া পাওয়ার তথ্য তুলে আনতে। ইন্টারনেট প্রযুক্তির এই মুক্ত গণমাধ্যমে এটি হয়ে উঠতে পারে নাগরিক সাংবাদিকতার অনন্য এক দৃষ্টান্ত। যার মাধ্যমে বিকল্প গণমাধ্যমে উঠে আসবে বাংলাদেশের প্রত্যন্ত অঞ্চলের মানুষে জীবনযাত্রা, চাওয়া-পাওয়া ও সুখ-দুঃখের চিত্র। আর হ্যাঁ, ব্লগার কুনোব্যাঙ যে ঘরকুনো নন, তা প্রমাণ করতেই কি না জানা নেই, অতি সম্প্রতি তিনি এবং সামুব্লগের কিছু স্বনামধন্য সহব্লগার ঘুরে এসেছেন দেশের দক্ষিনের দ্বীপজেলা ভোলার একটি দ্বীপ ঢালচর। সেই চর ভ্রমণে তিনি তুলে এনেছেন সেখানকার জীবন জীবিকার নানান চিত্র। নিয়েছেন স্থানীয় জনপ্রতিনিধির সাক্ষাৎকার। এসবের মিশেলে ব্লগ ভিত্তিক নাগরিক সাংবাদিকতার অনন্য উদাহরণ হয়ে থাকবে এই পোস্টটি। যদি আপনি না পড়ে থাকেন এই পোস্ট, তাহলে এক্ষুনি ঢুঁ মেরে আসুন।(৩) পোস্টঃ জেল থেকে ফিরে (ছবি ব্লগ)লিখেছেনঃ প্রামানিক বেচারা প্রামানিক ভাই, কখন যে কোথায় দেন ছুট বুঝা মুশকিল। এই কোন বাবার মাজারে, তো এই গেলেন গণ্ডগ্রামে। এবার সরাসরি জেলে!!! ভয় পাওয়ার কিছু নাই, অতি সম্প্রতি ঢাকা কেন্দ্রীয় কারাগার পুরাতন ঢাকার নাজিমউদ্দিন রোড হতে সরিয়ে নেয়া হয়েছে। আর এরপর তা প্রদর্শনীর জন্য সর্বসাধারণের জন্য খুলে দেয়া হয়। উপচে পড়া ভিড় ছিল এই প্রদর্শনীতে। এই জেলখানা ভ্রমণের ছবি ব্লগ নিয়ে এই মাসে আরেকটি পোস্টও এসেছে সামু ব্লগের স্বনামধন্য ব্লগার আরজু পনি’র কাছ থেকে। কিন্তু সামগ্রিক ছবির সংখ্যা বিবেচনায়, যাতে করে কারাগারের ভেতরের বেশীরভাগ অংশ কাভার হয়, আমি প্রামানিক ভাই এর পোস্টটি বেঁছে নিয়েছি। আপনার চাইলে নীচে দেয়া নভেম্বর মাসের সকল ভ্রমণ এবং ভ্রমণসংশ্লিষ্ট পোস্ট তালিকে হতে আরজু পনি’র সেই পোস্ট থেকেও ঘুরে আসতে পারেন। আর প্রামানিক ভাইয়ের পোস্ট লিংক তো উপরে দিয়েই দিলাম। যারা এই প্রদর্শনী দেখার সুযোগ পান নাই, ভার্চুয়ালি ঘুরে আসতে পারেন এই পোস্ট হতে। তো? আর দেরী কিসের?(৪) পোস্টঃ আমার চীন থাইল্যান্ড আরাকান ভ্রমণ এবং রোহিংগা গণহত্যার চাক্ষুস বিবরণলিখেছেনঃ আদর্শ সৈনিকএকজন পর্যটক একজন পর্যবেক্ষকও বটে। আদর্শ পর্যটক শুধু তার ভ্রমণের গণ্ডি সীমাবদ্ধ রাখে না কোন স্থান,স্থাপনা অথবা সংস্কৃতির মাঝে। রথ দেখা কলা বেচা’র মত ভ্রমণের সাথে সাথে তার মানসপটে ধরা দেয় সেই এলাকার সমাজব্যবস্থা, মানুষের জীবনাচার, বোধ, রাজনৈতিক ব্যবস্থা, সামাজিক রীতিনীতি সহ আরও অনেক কিছুই। এই সব পর্যবেক্ষণ একজন ভ্রমণকারীকে পরিণত করে আদর্শ পর্যটকে। যুগে যুগে এমন বহু পর্যটক এক জায়গার দেশ কাল সমাজকে তুলে এনেছেন বহুদূরের সকলের কাছে। গত তিন বছর যাবত ভ্রমণ সংকলন করার কল্যাণে প্রায় সকল ভ্রমণ পোস্টেই নজড় বুলানো হয়েছে। ব্লগার আদর্শ সৈনিক এর এই পোস্ট এবং এর ভ্রমণলব্ধ অভিজ্ঞতা তথা জ্ঞানের আলোকে সমসাময়িক সময়ে পৃথিবী জুড়ে আলোচিত মিয়ানমারের রোহিঙ্গা নির্যাতন ইস্যু নিয়ে একটি ভিন্নধর্মী বিশ্লেষণী লেখা আমাকে সত্যি আপ্লুত করেছে। স্যালুট এই ব্লগারকে। আপনিও চাইলে দেখে আসতে পারেন এই পোস্টটি।(৫) পোস্টঃ বাঙালির আতিথিয়েতার গল্প।লিখেছেনঃ কাল্পনিক_ভালোবাসাকয়েকজন ভ্রমণ পাগল এক শৈত্যপ্রবাহের রাতে যাত্রা শুরু করল উত্তরবঙ্গের পাণে, ঢাকা থেকে; গন্তব্য নওগাঁ। সন্ধ্যে পেড়িয়ে যমুনা সেতু পার হওয়ার পর ঘন কুয়াশায় পথচলা মুশকিল, থামাতে হল গাড়ী, নির্জন এক স্থানে। রাতের রহস্যময়তার মত করে আরেক রহস্য এসে হাজির হল তাদের সামনে, এককাপ চা খাওয়ানোর লোভ দেখিয়ে নিয়ে চলল অজানার পথে। এরপর? অপ্রত্যাশিত এক আতিথিয়েতরা মুখোমুখি তারা; কিন্তু প্রশ্ন হল কি ছিল সেই আতিথিয়েতা? জানতে হলে, যারা এখনো এই পোস্ট পড়েন নাই, দ্রুত ঢুঁকে পড়ুন। ঝরঝরে লেখনীর সাথে হারিয়ে যান সেই রাতে, তারপর...(৬) পোস্টঃ কিন্নরলিখেছেনঃ অরিন্দম চক্রবত্রী সুউচ্চ হিমালয়ের শীতল মেরু অঞ্চল৷ বৃষ্টি হয় না বললেই চলে৷ দু’পাশের অবিন্যস্ত সারি সারি শৃঙ্গের ধার বেয়ে নেমে এসেছে শুধু পাথর আর পাথর৷ চূর্ণ-বিচূর্ণ শিলাখণ্ড ও ঝুরঝুরে মাটির মধ্যে হারিয়ে গিয়েছে পথ৷ নিচে গভীর খাদ, বয়ে চলেছে স্পিতি নদী৷ অদূরে পাহাড়ের ঢালে খচিত আছে বৌদ্ধ মন্ত্র ‘ওম মণি পদ্মে হুং’৷ আর তারই পাশে মুদ্রিত অক্ষরের মতো উন্নত শৃঙ্গের জানু বেষ্টন করে রয়েছে শিশুদের আঁকা ছবির মতো সমতল ছাদ, চৌকো দেওয়াল উজ্জ্বল বর্ণযুক্ত কতগুলো কুটির নিয়ে তৈরি টাবো গ্রাম৷ গ্রামের নিজস্ব চৌহদ্দির মধ্যে নীল আকাশের দিকে মাথা উঁচিয়ে খাড়া দাঁড়িয়ে আছে উদ্যত ধ্বজাধারী একটি সৌধ ১০২০ বছরের পুরনো বৌদ্ধ মঠ, টাবো মনাস্ট্রি৷ যারা শুধুমাত্র হিমাচলের সিমলা আর মানালি ঘুরে এসেছেন, বা অনেক গল্প শুনেছেন, তারা অবশ্যই এই পোস্ট মিস করবেন না। দারুন সব ছবি আর চমৎকার বর্ননায় মুগ্ধ হয়ে আপনি বাধ্য হবেন এখনই প্ল্যান করতে বসতে, কবে যাবেন এই এলাকায় বেড়াতে। কি? আমার কথা বিশ্বাস হচ্ছে না? বোকা মানুষের কথা বিশ্বাস না হতেই পারে। তাই একবার চোখ বুলিয়ে আসুন না এই পোস্ট থেকেই।(৭) পোস্টঃ মোমিজি (Momiji) লালপাতা দেখার উৎসব (ছবিব্লগ) লিখেছেনঃ নিরব জ্ঞানী ভিনদেশ আর সেখানকার প্রকৃতি আর জীবনাচার নিয়ে আমার ভীষণ আগ্রহ। আমার মত যদি আপনারও এই আগ্রহ থেকে থাকে তাহলে এই পোস্ট একবারের জন্য হলেও ঢুঁ মারা দরকার। মোমিজি, লাল পাতা দেখার জাপানীজ উৎসব। প্রবাসী ব্লগার নিরব জ্ঞানী তার এই পোস্টে অসাধারণ সব ছবির সাথে অল্প বিস্তর তথ্য দিয়ে সাজিয়েছেন জাদুর আসর। হ্যাঁ, জাদুই! ছবিগুলো দেখে আপনি মন্ত্রমুগ্ধের মত চেয়ে রইবেন, আরকেবার দেখতে চাইবেন। আমি তো পারলে প্রিন্ট করে দেয়ালে সাজিয়ে রাখি। অসম্ভব সুন্দর এই ছবিব্লগ যদি আপনি গত মাসে মিস করে থাকেন, তাহলে এখনই একবার চোখ বুলিয়ে নিতে পারেন। আর আগে দেখে থাকলে অসুবিধা কোথায়, চলুন আপনার সাথে আমিও আরেকবার দেখে আসি।(৮) পোস্টঃ ট্রিপ টু লাসভেগাস - যাত্রা হলো শুরুলিখেছেনঃ পয়গম্বর লাস ভেগাস!!! তাবৎ বিশ্বের লাখো লাখো টুরিস্টের ড্রিম ডেস্টিনেশন, বিশেষ করে যারা আয়েশী হলিডের সাথে নাইট লাইফ, ক্যাসিনো ইত্যাদি খোঁজ করেন, তাদের জন্য এটি স্বর্গরাজ্য। আমাদের সৌভাগ্য ব্লগার পয়গম্বর এবার তার ট্রিপ শুরু করেছেন এই বিখ্যাত লাসভেগাস দিয়ে, যার আল্টিমেট ডেস্টিনেশন গ্রান্ড ক্যানিয়ন। কিন্তু এই পর্বে আপনি দেখবেন লাসভেগাস পর্যন্ত উনার যাত্রাকালীন ছবিসব সাথে তাদের ট্যুর প্ল্যান উইথ বাজেট, ভ্রমণ বর্ণনা সব, সবকিছু। মানে যাকে বলে এক্কেবারে প্যাকেজ আয়োজন। তো কি আর করবেন, বিনে পয়সায় আপনিও এই প্যাকেজ লুফে নিন, ভার্চুয়াল এই ব্লগ উঠোনে। (৯) পোস্টঃ চন্দ্র-প্রপাত ভ্রমণ (সিপ্পি এবং পাইন্দু সাইতার, বান্দরবান) - প্রথম এবং শেষ পর্ব লিখেছেনঃ পুলহ আমাদের দেশে রোমাঞ্চ আর থ্রিল, ট্রেকিং এসবের সকল তীর্থ পার্বত্য চট্টগ্রাম, আর সেখানকার মূল কেন্দ্র হল বান্দরবান। হালে পাইন্দু সাইতার ঝর্ণা পেয়েছে ব্যাপক জনপ্রিয়তা, প্রচুর ট্রেকার আর ট্রাভেলার ছুটছেন এই ঝর্ণার রূপে মোহিত হতে। আর সিপ্পি, বহুকাল ধরেই ব্যাপক জনপ্রিয় ট্রেকারদের কাছে, যদিও তুলনামূলক দূর্গম। এই দুই জায়গা এক ট্রিপে ভ্রমণ করে এসেছেন আমাদের প্রিয় ব্লগার পুলহ। সেই ভ্রমণ শেষে ফিরে এসে লিখেছেন সবিস্তারিত সেই ভ্রমণ কাহিনীর। দুই পর্বের এই জোড়া পোস্ট পড়ে আপনারও মন চাইবে ছুটে যেতে বাংলার পাহাড়ি কোলে। সত্যি সত্যি না হোক, চলুন না, প্রিয় ব্লগারের পোস্টদ্বয় হতে না হয় ভার্চুয়ালি ঘুরে আসি এই চমৎকার দুটি পর্যটন স্পট হতে।(১০) পোস্টঃ খাগড়াছড়ির গভীর অরণ্যে লুকিয়ে থাকা তৈদুছড়া ঝর্ণা-১,২ অভিযান (ছবি ও ভিডিও ব্লগ)লিখেছেনঃ নিভৃত নিঃশব্দ  ভ্রমণের তালিকায় খাগড়াছড়ির নাম সাধারণত শুরুতে আসে না। বান্দরবান আর রাঙ্গামাটির তুলনায় খাগড়াছড়ি এত জনপ্রিয় না। সাজেক হওয়ার পর খাগড়াছড়িতে মানুষের যাতায়াত বেড়েছে। কিন্তু খাগড়াছড়ির দুর্গম পাহাড়ী অরণ্যেও যে অনেক সুন্দর সুন্দর ঝর্ণা লুকিয়ে আছে সেটি আমাদের বেশিরভাগ মানুষই জানে না। অবশ্য পাহাড়ী অঞ্চলের ভ্রমণপিপাসুদের কাছে তৈদুছড়া ঝর্ণা একটি অতি পরিচিত নাম। আর এই ঝর্ণা ভ্রমণে বেড়িয়ে পড়েন ব্লগার নিভৃত নিঃশব্দ, সাথে আরও তিন বন্ধুকে নিয়ে। সহজ বিকল্প রাস্তা রেখে বিপদসঙ্কুল ঝুঁকিপূর্ণ ট্রেইল দিয়ে সেই ঝর্ণার পাণে ছুটে চলা, এবং ঝর্ণায় পৌঁছানো’র গল্পের সাথে রয়েছে ছবি আর ভিডিও। দেখে আপনিও মেটাতে পারেন দুধের স্বাদ ঘোলে। আসুন না, সাথে আমিও আছি, ভার্চুয়ালি ঘুরে আসি তৈদুছড়া ঝর্ণা হতে।উৎসর্গঃ এই মাসের ভ্রমণ সংকলনটি উৎসর্গ করছি, মহান মুক্তিযুদ্ধে নিহত শহীদ বুদ্ধিজীবীদের, যাদের হারানোর ক্ষতি জাতি কখনো পূরণ করতে পারবে না। প্রচ্ছদ এবং অলঙ্করণঃ বোকা মানুষ বলতে চায়।ছবিঃ সংশ্লিষ্ট পোস্ট হতে। এবার দেখে নেই, নভেম্বর ২০১৬ তে সামহোয়্যার ইন ব্লগে প্রকাশিত সকল ভ্রমণ পোস্টঃ পোস্টগুলো প্রকাশের তারিখ অনুযায়ী তালিকাভুক্ত।  (১) সাতলা গ্রামের রুপ ও বৈচিত্র লিখেছেন সোহেল চৌধুরী(২) কেমন আছেন ঢালচরের জেলেরা? লিখেছেন *কুনোব্যাঙ*(৩) স্বপ্নের টুমলিং...... (স্বপ্নের সান্দাকুফু-৬) লিখেছেন সজল জাহিদ(৪) বনে বাঁদাড়ে.....৫০ (হাফ সেঞ্চুরী পূর্ণ হল) লিখেছেন সাদা মনের মানুষ(৫) জেল থেকে ফিরে (ছবি ব্লগ) লিখেছেন প্রামানিক(৬) সিলেট ভ্রমণ - জাফলং লিখেছেন পগলা জগাই(৭) ভালোবাসার ভারে, তুষার ঝরে পরে...! (স্বপ্নের সান্দাকুফু-৭) লিখেছেন সজল জাহিদ(৮) গুলমার্গে "পনি রাইড" লিখেছেন সাদা মনের মানুষ(৯) সায়গন নদীতে ভাসমান বোটে ডিনার, ছবি ব্লগ লিখেছেন শোভন শামস(১০) ছবি ব্লগ "ভ্রমণ" - ১ লিখেছেন অবনি মণি(১১) গাইডহীন সান্দাকুফু অভিযান...! (স্বপ্নের সান্দাকুফু-৮) লিখেছেন সজল জাহিদ(১২) উত্তর ভারতের হিমালয় লিখেছেন সারাফাত রাজ(১৩) এই শীতে ঘুরে আসুন বৃহত্তম ম্যনগ্রোভ সুন্দরবনে লিখেছেন পদ্ম পুকুর(১৪) ছবি ব্লগ "ভ্রমণ" - ২ লিখেছেন অবনি মণি(১৫) লিওনার্দো ডিক্যাপ্রিওর নতুন ডকুমেন্টারি মুভি 'বিফোর দ্য ফ্লাড' দেখে যা বুঝলামলিখেছেন ...নিপুণ কথন...(১৬) ডিমপাথরঝিরিলিখেছেন সাদা মনের মানুষ(১৭) আমারভ্রমনকথা -১লিখেছেন শোভন শামস(১৮) পথে - প্রান্তরে (পর্ব - ৩) লিখেছেন র ম পারভেজ(১৯) মন খারাপের তিনদিন...! (স্বপ্নেরসান্দাকুফু-০৯) লিখেছেন সজল জাহিদ(২০) ভুটানের ফটো - এক। লিখেছেন হাসান রাজু(২১) সুপারমুনে আড়াইহাজারে জ্যোৎস্নাবিলাস (১৪/১১/২০১৬) লিখেছেন দুর্দান্ত কাফেলা(২২) পর্যটকদের নিরাপত্তায় শক্তিশালী হচ্ছে ট্যুরিস্ট পুলিশ লিখেছেন স্বপ্ন বীথি(২৩) বনেবাঁদাড়ে.....৫১ লিখেছেন সাদা মনের মানুষ(২৪) ইউরোপে কিছু সময় লিখেছেন রোকসানা লেইস(২৫) খাগড়াছড়ির গভীর অরণ্যে লুকিয়ে থাকা তৈদুছড়া ঝর্ণা-১,২ অভিযান (ছবি ও ভিডিও ব্লগ) লিখেছেন নিভৃত নিঃশব্দ(২৬) আশা-নিরাশার বরফ চুড়া...(স্বপ্নের সান্দাকুফু-১০) লিখেছেন সজল জাহিদ(২৭) জেলখানা থেকে লিখেছেন আরজু পনি(২৮) আমার চীন থাইল্যান্ড আরাকান ভ্রমণ এবং রোহিংগা গণহত্যার চাক্ষুস বিবরণ লিখেছেন আদর্শ সৈনিক(২৯) বাঙালির আতিথিয়েতার গল্প। লিখেছেন কাল্পনিক_ভালোবাসা(৩০) জীবনের সেরা চারঘণ্টা...! (স্বপ্নেরসান্দাকুফু-১১) লিখেছেন সজল জাহিদ(৩১) কাকড়ভিটা থেকে কাঠমুন্ডুর পথে- পর্ব ৮ লিখেছেন শেরজা তপন(৩২) সৌন্দর্যের লীলাখেলার প্রান্তর নেত্রকোনার বিরিশিরি লিখেছেন বিদ্রহী পথিক(৩৩) রাজবন বিহারের বান্দরগুলো লিখেছেন সাদা মনের মানুষ(৩৪) ট্রেকার্সদের স্বর্গরুট - ফালুটের পথে! (স্বপ্নের সান্দাকুফু-১২) লিখেছেন সজল জাহিদ (৩৫) পাহাড়ের সাথে দুর্ধর্ষতা...!! (স্বপ্নের সান্দাদাকুফু-১৩) লিখেছেন সজল জাহিদ(৩৬) চল যাই মানালি... (কম খরচে ঘোরাঘুরি)  লিখেছেন বোকা মানুষ বলতে চায়(৩৭) লালবাগ কেল্লা লিখেছেন সাদা মনের মানুষ(৩৮) বুক রিভিউ ।। HQ "চাঁদেরপাহাড়" লিখেছেন ফাহাদ জুয়েল(৩৯) কিন্নর লিখেছেন অরিন্দম চক্রবত্রী(৪০) পায়ে হেঁটে তেঁতুলিয়া থেকে টেকনাফ ভ্রমণ লিখেছেন(৪১) ভুটানের ফটো - দুই। লিখেছেন হাসান রাজু(৪২) মওলানা ভাসানীর মাজারে লিখেছেন প্রামানিক(৪৩) ''মহাস্থানগড়'' বাংলাদেশের সংস্কৃতিক রাজধানীর স্বীকৃতি পেল লিখেছেন রেদওয়ান কাদের(৪৪) বাংলাদেশের সুন্দরতম ১০টি দর্শনীয় স্থান লিখেছেন আবুমুছা আল আজাদ(৪৫) ভ্রমণব্লগঃ বিরিশিরি - বাংলাদেশের অবহেলিত সৌন্দর্য লিখেছেন নির্বাসিত শব্দযোদ্ধা(৪৬) বাংলার প্রাচীন নিদর্শন লিখেছেন বাবুল বাদশা(৪৭) বরফশোভিত নাথাং লিখেছেন অরিন্দম চক্রবত্রী(৪৮) বনেবাঁদাড়ে.....৫২ লিখেছেন সাদা মনের মানুষ(৪৯) মোমিজি (Momiji) লালপাতা দেখার উৎসব (ছবিব্লগ) লিখেছেন নিরব জ্ঞানী(৫০) এই পাঁচস্থানের টানেই ভারতে বারবার ছুটে আসেন বিদেশিরা (সংগৃহিত) লিখেছেন অরিন্দম চক্রবত্রী(৫১) চন্দ্র-প্রপাত ভ্রমণ (সিপ্পি এবং পাইন্দু সাইতার, বান্দরবান) - প্রথম পর্ব লিখেছেন পুলহ(৫২) ট্রিপ টু লাসভেগাস - যাত্রা হলো শুরু লিখেছেন পয়গম্বর(৫৩) সেন্টমার্টিন্স দ্বীপে ৪রাত ২দিন লিখেছেন কুর্দি আয়লান(৫৪) মিনি কক্সবাজার মৈনটঘাট লিখেছেন সাদা মনের মানুষ(৫৫) আসেন টরেন্টো বিখ্যাত সান্টাক্লজ প্যারেড দেখি লিখেছেন সোহানী(৫৬) পায়ে হেঁটে দেশ ভ্রমণ: টুকরো স্মৃতিগুলো (এক) লিখেছেন(৫৭) চন্দ্র-প্রপাত ভ্রমণ (সিপ্পি এবং পাইন্দুসাইতার, বান্দরবান) - শেষ পর্ব লিখেছেন পুলহ*** বিগত সকল ভ্রমণ সংকলন পোস্টসমূহ ***(১) “SOMEWHEREINBLOG’S ব্লগারস ট্রাভেলিং ডায়েরী - মার্চ ২০১৬" (ভ্রমণ সংকলন – মার্চ ২০১৬) (২) “SOMEWHEREINBLOG’S ব্লগারস ট্রাভেলিং ডায়েরী - ফেব্রুয়ারি ২০১৬" (ভ্রমণ সংকলন – ফেব্রুয়ারি ২০১৬)(৩) “SOMEWHEREINBLOG’S ব্লগারস ট্রাভেলিং ডায়েরী - জানুয়ারি ২০১৬ (ভ্রমণ সংকলন – জানুয়ারি ২০১৬)”(৪) “SOMEWHEREINBLOG’S ব্লগারস ট্রাভেলিং ডায়েরী - ডিসেম্বর ২০১৫ (ভ্রমণ সংকলন – ডিসেম্বর ২০১৫)”(৫) “SOMEWHEREINBLOG’S ব্লগারস ট্রাভেলিং ডায়েরী - নভেম্বর ২০১৫ (ভ্রমণ সংকলন – নভেম্বর ২০১৫)"(৬) “SOMEWHEREINBLOG’S ব্লগারস ট্রাভেলিং ডায়েরী - অক্টোবর ২০১৫ (ভ্রমণ সংকলন – অক্টোবর ২০১৫)”(৭) SOMEWHEREINBLOG’S ব্লগারস ট্রাভেলিং ডায়েরী -সেপ্টেম্বর ২০১৫ (ভ্রমণ সংকলন – সেপ্টেম্বর ২০১৫) (একটি বকেয়া পোস্ট  )(৮) SOMEWHEREINBLOG’S ব্লগারস ট্রাভেলিং ডায়েরী - আগস্ট ২০১৫ (ভ্রমণ সংকলন – আগস্ট ২০১৫)(৯) SOMEWHEREINBLOG’S ব্লগারস ট্রাভেলিং ডায়েরী - জুলাই ২০১৫ (ভ্রমণ সংকলন – জুলাই ২০১৫)(১০) SOMEWHEREINBLOG’S ব্লগারস ট্রাভেলিং ডায়েরী - জুন ২০১৫ (ভ্রমণ সংকলন – জুন ২০১৫)(১১) SOMEWHEREINBLOG’S ব্লগারস ট্রাভেলিং ডায়েরী - মে ২০১৫ (ভ্রমণ সংকলন – মে ২০১৫)(১২) SOMEWHEREINBLOG’S ব্লগারস ট্রাভেলিং ডায়েরী - এপ্রিল ২০১৫ (ভ্রমণ সংকলন – এপ্রিল ২০১৫)(১৩) SOMEWHEREINBLOG’S ব্লগারস ট্রাভেলিং ডায়েরী - মার্চ ২০১৫ (ভ্রমণ সংকলন – মার্চ ২০১৫)(১৪) SOMEWHEREINBLOG’S ব্লগারস ট্রাভেলিং ডায়েরী - ফেব্রুয়ারি ২০১৫ (ভ্রমণ সংকলন – ফেব্রুয়ারি২০১৫)(১৫) SOMEWHEREINBLOG’S ব্লগারস ট্রাভেলিং ডায়েরী - জানুয়ারি ২০১৫ (ভ্রমণ সংকলন –জানুয়ারি ২০১৫)(১৬) “SOMEWHEREINBLOG’S ব্লগারস ট্রাভেলিং ডায়েরী - ডিসেম্বর ২০১৪ (ভ্রমণ সংকলন – ডিসেম্বর ২০১৪)(১৭) “SOMEWHEREINBLOG’S ব্লগারস ট্রাভেলিং ডায়েরী - নভেম্বর ২০১৪ (ভ্রমণ সংকলন – নভেম্বর২০১৪)(১৮) SOMEWHEREINBLOG’S ব্লগারস ট্রাভেলিং ডায়েরী - অক্টোবর ২০১৪ (ভ্রমণ সংকলন – অক্টোবর ২০১৪)(১৯) SOMEWHEREIBLOG’S ব্লগারস ট্রাভেলিং ডায়েরী -সেপ্টেম্বর ২০১৪ (ভ্রমণ সংকলন – সেপ্টেম্বর ২০১৪)এর আগের পোস্টগুলোর লিংক ইন্সার্ট করলে খুঁজে পাওয়া যাচ্ছে না কেন বুঝলাম না। পরে বাকী চার পর্ব আপডেট করে দেব। 

                    সর্বশেষ এডিট : ২৩ শে ডিসেম্বর, ২০১৬  বিকাল ৫:৪৫                

