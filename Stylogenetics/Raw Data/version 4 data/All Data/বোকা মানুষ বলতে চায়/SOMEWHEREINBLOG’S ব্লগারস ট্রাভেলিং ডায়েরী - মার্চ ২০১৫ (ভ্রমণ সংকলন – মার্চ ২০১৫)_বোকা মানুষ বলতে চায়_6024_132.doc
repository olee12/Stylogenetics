SOMEWHEREINBLOG’S ব্লগারস ট্রাভেলিং ডায়েরী - মার্চ ২০১৫ (ভ্রমণ সংকলন – মার্চ ২০১৫)



 SOMEWHEREINBLOG’S ব্লগারস ট্রাভেলিং ডায়েরী - ফেব্রুয়ারি ২০১৫ (ভ্রমণ সংকলন – ফেব্রুয়ারি২০১৫)  বর্তমানের কর্মব্যস্ততা আর ছুটে চলা নাগরিক জীবনে যখন থেকে অন্তঃজালের কাল্পনিক জগতের সংযোগ ঘটেছে, তখন থেকে ধীরে ধীরে আমরা সবাই মানুষ থেকে যন্ত্রে রুপান্তর হতে শুরু করেছি যেন। তাইতো আগে ছুটিছাটা পেলে মন ছুটতো বাহির পাণে মুক্ত বাতাসে একটু নিঃশ্বাস নিতে, আর এখন সামাজিক যোগাযোগের নানান আঙ্গিনায় ঢুঁ মেরে কেটে যায় অবসরের মহামুল্যবান সময়গুলো। এখন ভ্রমণের মত মনের খোরাক কমেছে, আর তাইতো দিন দিন পড়তির দিকে সামু ব্লগে ভ্রমণ বিষয়ক পোস্ট। কিছু ভ্রমণ পাগল মানুষ তারপরও নিরন্তর লেগে আছে আমাদের ভ্রমণ বিষয়ক লেখা উপহার দিতে। তার উপর এখন ফেসবুক জনপ্রিয়তার জোয়ারে ভেসে যেতে সবাই ব্যস্ত, ভ্রমণ করে নানান ছবি আপলোড দিয়ে লাইক আর কমেন্টের পেছনে ছুটছে। এই সবকিছুর ফাঁকে আমাদের কিছু সহব্লগার ভ্রমণ বিষয়ক লেখা উপহার দিয়ে যাচ্ছেন প্রতিনিয়ত। তাদের সেই সকল ভ্রমণ বিষয়ক লেখার মাসিক সংকলন এই ভ্রমণ সংকলন। শোভন শামস, পয়গম্বর, সাদা মনের মানুষ, মুদ্রা সংগ্রাহক, অনঢ়পাথর, পগলা জগাই, তুষার কাব্য, রাতুলবিডি৪ প্রমুখ ব্লগারদের কাছে এই ভ্রমণ সংকলন আন্তরিকভাবে কৃতজ্ঞতা প্রকাশ করছে নিয়মিত ভ্রমণ এবং ভ্রমণ সংশ্লিষ্ট পোস্ট দিয়ে ভ্রমণের মত অবহেলিত ব্লগিং সেক্টরটিকে জীবিত রাখার জন্য।  গত বছরের জুন মাস হতে নিছক শখের বশে এই সংকলনটি করছি ব্যক্তিগত ভ্রমণ নেশা থেকে। তাই এই সংকলনের প্রতিটি বিষয় এই বোকা মানুষের ব্যাক্তিগত পছন্দ বৈ কিছু নয়। যাই হোক, গত মার্চ মাসে সামু ব্লগে প্রকাশিত প্রায় চার হাজারের বেশী পোস্ট হতে মাত্র ৩৫টি ভ্রমণ এবং ভ্রমণ সংশ্লিষ্ট পোস্ট পাওয়া গেছে। আগেই বলেছি বিগত মাস কয়েক ধরে এই সংখ্যা পড়তির দিকে। আশা করি সব কিছু ঠিক হলে সামু ব্লগের ভ্রমণ পাগলের দল আবার বেড়িয়ে পড়বে নতুন নতুন সব ভ্রমণ আর এডভেঞ্চারে, সাথে আমাদের উপহার দিবে নতুন নতুন সব মন মাতানো ভ্রমণ বিষয়ক লেখা।  উল্লেক্ষ্য যে, গত বছরের ভ্রমণ সংকলনগুলোতে আমার নিজস্ব বিচারে করা পোস্ট নিয়ে পাঁচটি ক্যাটাগরিতে সেরা পাঁচ ভ্রমণ পোস্ট নির্বাচন করা হচ্ছিল। এগুলো ছিলঃ সেরা পাঁচ (দেশ), সেরা পাঁচ (বিদেশ), সেরা পাঁচ (ছবিব্লগ), সেরা পাঁচ (তথ্যভিত্তিক) এবং সেরা পাঁচ (অন্যরকম)। কিন্তু পোস্ট স্বল্পতার কারণে গত জানুয়ারি মাস হতে এই বিভাগভিত্তিক সেরা পাঁচ নির্বাচন বন্ধ রেখেছি। তার বদলে প্রতি মাসে থাকছে আমার নিজস্ব বিচারে প্রতি মাসের সেরা কিছু ভ্রমণ পোস্টের উপর রিভিউ। তবে আবার যখন শতাধিক পোস্ট পাওয়া যাবে, তখন আবার আগের মত সেরা পাঁচ পোস্টসহ সংকলন নিয়ে আপনাদের সামনে হাজির হব আশা রাখি।  আসুন শুরু করা যাক এবারের ভ্রমণ সংকলন, যা এই সংকলনের দশম সংখ্যা, SOMEWHEREINBLOG’S ব্লগারস ট্রাভেলিং ডায়েরী - মার্চ ২০১৫ (ভ্রমণ সংকলন – মার্চ ২০১৫)। হ্যাঁ, প্রতিবারের মত এবারো যথারীতি প্রথমেই থাকছে পাঠকের মূল্যায়নকে মাথায় রেখে সর্বাধিক পঠিত ভ্রমণ পোস্ট নিয়ে সেরা তালিকা-  পাঠক মিথস্ক্রিয়া’র ভিত্তিতে সেরা পাঁচ ভ্রমণ পোস্ট (ক্রম বিবেচ্য) 1. দার্জিলিংয়ের ডায়রী: ৩য় পর্ব (দার্জিলিং পর্ব) লিখেছেন অনঢ়পাথর  2. খাজুরাহো মন্দির : দ্যা টেম্পল অব লাভ ( ছবি সহ) লিখেছেন হু  3. কুয়াকাটা ভ্রমণ এবং ম্যাজিষ্ট্রেট সাহেব লিখেছেন প্রামািনক  4. ইতিহাসের পাতায়, নারায়ণগঞ্জের পথে (একটি দিনব্যাপী ভ্রমণ প্যাচাল  ) লিখেছেন বোকা মানুষ বলতে চায়  5. পাঠ প্রতিক্রিয়াঃ সহব্লগার ও লেখক সুফিয়া’র ভ্রমণ কাহিনী ভিত্তিক বই ‘নেপাল টু সংযুক্ত আরব আমিরাত’ লিখেছেন বিদ্রোহী বাঙালি   এবার আপনাদের সাথে পরিচয় করিয়ে দেব গত মাসে প্রকাশিত সেরা কিছু ভ্রমণ পোস্টের যা আমার বিবেচনায় সেরা তালিকায় স্থান করে নিয়েছে। এক্ষেত্রে আপনার বিবেচনা বা পছন্দ আমার সাথে নাও মিলতে পারে। এটা সম্পূর্ণরূপে আমার ব্যক্তিগত পছন্দের বিবরণ। ও আরেকটি কথা, এখানে ক্রম বিবেচ্য নয়। এগুলোর বাইরে আপনার ভালো লাগা ভ্রমণ কাহিনীটির কথা মন্তব্যে জানাতে ভুলবেন না যেন।  ============================================ পোস্ট শিরোনামঃ দার্জিলিংয়ের ডায়রী: ৩য় পর্ব (দার্জিলিং পর্ব)  লিখেছেনঃ অনঢ়পাথর  এই পোস্ট পড়ার পর আপনি যদি আগে দার্জিলিং ভ্রমণ না করে থাকেন তাহলে মন এখনই যেতে আঁকুপাঁকু করবে, মন চাইবে এখনই ছুটে যাই দার্জিলিং। আর যদি আগে সেখানে যেয়ে  থাকেন তাহলে সমস্যা আরও বেশী, কেননা আবার মন চাইবে সেখানে ছুটে যেতে, কারণ আপনি জানেন সেই অপরূপা দার্জিলিং এর রূপের জাদুর মায়া। ব্লগার অনঢ়পাথর সহজ সাবলীলভাবে বর্ণনা করে গেছেন তাদের চার বন্ধুর ভারত ভ্রমণের গল্প। সিরিজ এই লেখায় আগের পর্বগুলোতে মিরিক, মানেভঞ্জন ভ্রমণ এর চমৎকার গল্প শুনিয়ে যে মুগ্ধতার জালে বেঁধেছিলেন আমাদের পাঠকসকলকে সেই কথার জাদু অক্ষুণ্ণ আছে এই পর্বেও। বিনে পয়সায় দার্জিলিং ভ্রমণ করতে হলে অবশ্যই এই লেখাটি আপনাকে পড়তে হবে।============================================ পোস্ট শিরোনামঃ কেনিয়ার কোণে কোণে (তৃতীয় কিস্তি)  লিখেছেনঃ মুদ্রা সংগ্রাহক  ব্লগার মুদ্রা সংগ্রাহক এর এই সিরিজের আমি বোধহয় প্রেমে পড়ে গেছি। মুগ্ধতার জাদুতে বেঁধে ফেলা সব জাদুকরী ছবি দিয়ে সাজানো এই সিরিজের পোস্টগুলো খুব সহজেই টেনে আনে পাঠককে। শুধু ছবি দেখার জন্য হলেও আপনাকে এই পোস্ট পড়ার অনুরোধ রইল, হতাশ হবেন না আশা করি। ‘লেক নৈভাসা’ নিয়ে এবারের পর্বটি আমাদের উপহার দিয়েছেন ব্লগার মুদ্রা সংগ্রাহক। এই লেক নৈভাসা হল এমন এক স্থান যেখানে পর্যটকেরা পায়ে হেঁটে তৃণভোজী প্রাণীদের খুব কাছ থেকে দেখতে/পর্যবেক্ষণ করতে পারেন। কোন মাংসাশী প্রাণী আশে পাশে না থাকার কারণে পর্যটকেরা এই সুযোগ পান চমৎকার সব তৃণভোজী প্রাণীদের সংস্পর্শে যেতে। তো আপনিও নিশ্চয়ই চাচ্ছেন? তাহলে দেরী কেন? একবার ঢুঁ মারুন এই পোস্টে। ============================================ পোস্ট শিরোনামঃ খাজুরাহো মন্দির : দ্যা টেম্পল অব লাভ ( ছবি সহ)  লিখেছেনঃ হু  ভারতের অন্যতম সৌন্দর্য্যমন্ডিত মন্দির হিসেবে বিবেচিত এবং Temple of Love  নামে পরিচিত খাজুরাহো মন্দির নিয়ে ব্লগার হু এর এই পোস্ট একটি পরিপূর্ণ ফিচারধর্মী ভ্রমণ পোস্ট যা ছবি, তথ্য আর বর্বণার ঢঙ্গে পরিপূর্ণ। পর্যাপ্ত তথ্য উপাত্ত, ছবি আর গোছানো উপস্থাপনায় এই পোস্ট এক কথায় অসাধারণ। এই মন্দিরের ইতিহাস, মিথ আর কারুকার্যের সংক্ষিপ্ত বিবরণের সাথে চমৎকার সব ছবির সংমিশ্রণে রচিত এই ভ্রমণ বিষয়ক পোস্ট তাই স্থান করে নিয়েছে আমার সেরা তালিকায়। ============================================ পোস্ট শিরোনামঃ আমিয়াকুম,এক অনিন্দ্য সুন্দরীর খোঁজে  লিখেছেনঃ তুষার কাব্য  এবারের সংকলনের জন্য দেশের ভেতরের কোন পোস্টই তেমন পছন্দ হচ্ছিল না, কিন্তু একটাও দেশের ভেতরের ভ্রমণ পোস্ট থাকবে না এবারের ভ্রমণ সংকলনে এটা ভাবতেই মন খারাপ হয়ে যাচ্ছিল। তখন দেখা মেলল ব্লগার তুষার কাব্যর এই পোস্ট। বাংলাদেশের সবচাইতে সুন্দরতম ঝর্ণা আমিয়াকুম অভিযান নিয়ে রচিত এই পোস্টে নানান রকম অভিজ্ঞতার সহজ সাবলীল বর্ণনায় রচিত হয়েছে এই ভ্রমণ পোস্ট। যারা আমিয়াকুম ভ্রমণ করেন নাই, এই পোস্ট ধরে ঘুরে আসতে পারেন স্বপ্নের আমিয়াকুম ঝর্ণা। কিন্তু এই পর্বে নয়, এই পর্বে আপনাকে থেমে যেতে হবে পথিমধ্যে, কারণ এখনও আমিয়াকুম পৌঁছয় নাই এই পোস্ট  ============================================ পোস্ট শিরোনামঃ পৃথিবীর সবচেয়ে সুন্দর ১০ টি দুর্গ....!!!  লিখেছেনঃ  সাজ্জাদুল হাসান পন্নী  গত সহস্রাব্দে সারা বিশ্বে ছিল নানান রাজ্য আর তাদের রাজত্ব রক্ষার জন্য নানান যুদ্ধ-বিগ্রহের গল্পে ভরা। নিজেদের রাজত্ব বজায় রাখতে প্রতি রাজ্যে থাকত দুর্গ আর সেই দুর্গ ছিল সর্বোচ্চ সুরক্ষার অন্যতম অস্ত্র। আজকের এই একবিংশ শতকে এসে সেইসব দুর্গ হয়েছে আকর্ষণীয় পর্যটন স্পট। এমনই পৃথিবীর সেরা দশটি দুর্গ’র গল্প নিয়ে রচিত হয়েছে ব্লগার সাজ্জাদুল হাসান পন্নী’র এই পোস্ট। অপূর্ব সব ছবির সাথে ছোট্ট করে একটি বর্ণনার মিশেলে রচিত এই পোস্ট যে কারো ভালো লাগতে বাধ্য।  ============================================ পোস্ট শিরোনামঃ ক্যাসালোমা: স্বপ্নের এক রাজপ্রাসাদের গল্প  লিখেছেনঃ  পয়গম্বর  আমরা যখনই কোন রাজপ্রাসাদের গল্প শুনি, কল্পনার রাজ্যে ভেসে বেড়াই, তাই না? আরে বিদেশের সব রাজা-বাদশাহ’দের প্রাসাদের কথা না হয় বাদই দিলাম, নিজেদের দেশের বঙ্গভবনেই কয়জনের যাওয়ার সৌভাগ্য হয় বলেন? ব্লগার পয়গম্বর কিন্তু এবার একটি স্বপ্নের রাজপ্রাসাদের আদ্যপান্ত নিয়ে হাজির হয়েছেন তার এই পোস্টে। কানাডার টরেন্টো’র তীরে দানবীয় এই রাজপ্রাসাদ যা ’ক্যাসালোমা’ নামেই বিশ্বখ্যাত। এই বিশ্বখ্যাত রাজপ্রাসাদের ইতিহাসের সাথে বাহিরাঙ্গনের সাথে অন্দর মহলের সব লোভনীয় ছবি নিয়ে সাজানো এই পোস্ট পড়তে আপনার কখনো বিরক্ত লাগবে না নিশ্চয়ই।============================================ উৎসর্গঃ এই মাসের ভ্রমণ সংকলন উৎসর্গ করছি নেপালের সাম্প্রতিক সময়ে ভূমিকম্পে নিহত সকল মানুষের প্রতি। দক্ষিণ এশিয়ার সৌন্দর্য আর রোমাঞ্চের স্বর্গরাজ্য নেপালে ভয়াবহ ৭.৯ মাত্রার ভূমিকম্পে যে ধ্বংসলীলা এবং অপূরণীয় ক্ষতি হয়েছে তার প্রতি সহমর্মিতা প্রকাশ করছি সামু ব্লগের পক্ষ থেকে ভ্রমণ সংকলনের এই সংখ্যায়।  প্রচ্ছদঃ বোকা মানুষ বলতে চায়  অলঙ্করণ চিত্রাবলীঃ সংশ্লিষ্ট পোস্ট হতে সংগৃহীত। ============================================ মার্চ ২০১৫’য় সামহোয়্যার ইন ব্লগে প্রকাশিত সকল ভ্রমণ এবং ভ্রমণ সংশ্লিষ্ট পোস্টসমূহঃ  1. স্বপ্ন পূরণের লক্ষে-ঐতিহ্যের সোনার গাঁ / পানাম নগরী লিখেছেন রাইয়ান৪৯ Click This Link 2. স্বপ্ন পূরণের লক্ষে...বালিয়াটি প্রাসাদ লিখেছেন রাইয়ান৪৯ Click This Link 3. তোপকাপি প্রাসাদ ইস্তাম্বুল শহর -৫ লিখেছেন শোভন শামস Click This Link 4. নিজের মানচিত্রের বাইরে দেশে দেশে ঘুরে যেসব বিচিত্র অভিজ্ঞতা অর্জন করেছি আমি । লিখেছেন সুফিয়া Click This Link 5. পাঠ প্রতিক্রিয়াঃ সহব্লগার ও লেখক সুফিয়া’র ভ্রমণ কাহিনী ভিত্তিক বই ‘নেপাল টু সংযুক্ত আরব আমিরাত’ লিখেছেন বিদ্রোহী বাঙালি Click This Link 6. ইতিহাসের পাতায়, নারায়ণগঞ্জের পথে (একটি দিনব্যাপী ভ্রমণ প্যাচাল  ) লিখেছেন বোকা মানুষ বলতে চায় Click This Link 7. হন্ডুরাসে হারিয়ে যাওয়া শহর  লিখেছেন রিপন ইমরান Click This Link 8. মারমারা সাগর এমিনুনু , কাদিকয় এলাকা, ইস্তাম্বুলের এশিয়ার অংশ -৬ লিখেছেন শোভন শামস Click This Link 9. কুয়াকাটা ভ্রমণ এবং ম্যাজিষ্ট্রেট সাহেব লিখেছেন প্রামািনক Click This Link 10. নেপালের হোলী উৎসব লিখেছেন কামরুন নাহার বীথি Click This Link 11. ভারত ভ্রমণ-(১ম পর্ব)-ভূবনেশ্বরের পথে লিখেছেন কাজী মেহেদী হাসান Click This Link 12. দার্জিলিংয়ের ডায়রী: ৩য় পর্ব (দার্জিলিং পর্ব) লিখেছেন অনঢ়পাথর Click This Link 13. চীনামাটির পাহাড় ও নীল হ্রদে একদিন (বিরিশিরি, নেত্রকোনা ) ।। লিখেছেন জাকরিন কাদির Click This Link 14. ।। কোলকাতা ভ্রমণ ।। লিখেছেন পোয়েট ট্রি Click This Link 15. হারিয়ে যাওয়া সফেদ নগরীর সভ্যতা।। হন্ডুরাস লিখেছেন শাহ আজিজ Click This Link 16. তাজহাট জমিদার বাড়ি , রংপুর ( সৌন্দর্যের এক আধার) লিখেছেন পজিটিভ ইলেকট্রন Click This Link 17. মুভি রিভিউ The Perfect Wave (2014) (Adventure & Travel Movie Review - পর্ব ০১) Click This Link 18. কেনিয়ার কোণে কোণে (তৃতীয় কিস্তি) লিখেছেন মুদ্রা সংগ্রাহক Click This Link 19. কদম রসুল দরগা লিখেছেন সাদা মনের মানুষ Click This Link 20. ইস্তাম্বুল ভ্রমন – শেষ ভাগ লিখেছেন শোভন শামস Click This Link 21. মানস ভ্রমণ সুন্দরবনে লিখেছেন পগলা জগাই Click This Link 22. খাজুরাহো মন্দির : দ্যা টেম্পল অব লাভ ( ছবি সহ) লিখেছেন হু Click This Link 23. আমিয়াকুম,এক অনিন্দ্য সুন্দরীর খোঁজে লিখেছেন তুষার কাব্য Click This Link 24. অবিশ্বাস্য ১২ টি প্রত্নতাত্ত্বিক খোঁজ লিখেছেন নহে মিথ্যা Click This Link 25. ভারত ভ্রমণ-( ২য় পর্ব)- পুরি দর্শন লিখেছেন কাজী মেহেদী হাসান Click This Link 26. মধ্য দুপুরে শৈল প্রপাত লিখেছেন মোরতাজা Click This Link 27. সুন্দর সিঙ্গাপুর লিখেছেন আনোয়ার ভাই Click This Link 28. ভারত ভ্রমণ-( ৩য় পর্ব)- পুরি'র সৌন্দর্য্য লিখেছেন কাজী মেহেদী হাসান Click This Link 29. সাইক্লিং - ভোমরা, সাতক্ষীরা থেকে তামাবিল, সিলেট দিন-০৫ লিখেছেন ভ্রমণ বাংলাদেশ Click This Link 30. পৃথিবীর সবচেয়ে সুন্দর ১০ টি দুর্গ....!!! লিখেছেন সাজ্জাদুল হাসান পন্নী Click This Link 31. কালের ডাইরী থেকে : বাংলাদেশের ৪র্থ সর্বোচ্চ চুড়া কংদুক বা যোগী পাহাড় আরোহণের ইতিহাস । লিখেছেন রাতুলবিডি৪ Click This Link 32. গুয়াংঝুু, চীনের হুয়াইসেং মসজিদ/লাইট হাউস মসজিদ এবং এর ইতিহাস। লিখেছেন ইন্জিনিয়ার জনি Click This Link 33. ক্যাসালোমা: স্বপ্নের এক রাজপ্রাসাদের গল্প লিখেছেন পয়গম্বর Click This Link 34. ভারত ভ্রমণ-( ৪র্থ পর্ব)- পুরি থেকে কোনারক লিখেছেন কাজী মেহেদী হাসান Click This Link 35. সিঙ্গাপুরের স্যান্টোসা আমাদের কক্সবাজার লিখেছেন আনোয়ার ভাই Click This Link

                    সর্বশেষ এডিট : ২৭ শে এপ্রিল, ২০১৫  সন্ধ্যা  ৭:৩২                

