Never Underestimate Anybody_ জীবন থেকে নেয়া একগুচ্ছ প্রেরণার গল্প (সূচনা পর্ব - গল্প ০১)



  হঠাৎ করেই স্মৃতির ঝাঁপি খুলে গিয়ে কয়েকটা স্মৃতি যেন গড়িয়ে পড়ল বাসের জানালা দিয়ে চলন্ত গাড়ির বাইরে, পিচ ঢালা পথে। কোনটা হয়ত গাড়ি চাপা পড়ে আর্তনাদ করছে। আমি আনমনা বসে আছি। আড়চোখে খেয়াল করছি মিলনও আমাকে দেখছে এবং অস্বস্তিতে আছে। এই সেই মিলন যে আমাকে আজ থেকে এক যুগ আগে পাবলিকলি প্রচণ্ড অপমান করেছিল একজন ক্যারিয়ারে ফেইলিয়র হিসেবে। সেদিন অশ্রুসিক্ত চোখে চ্যালেঞ্জ ছুঁড়ে কান্নাধরা গলায় বলেছিলাম, এক যুগ পরে দেখবো কে জীবন যুদ্ধে কোথায় রয়েছে, এই বলে চলে এসেছিলাম। এরপর চলার পথে মাঝে মাঝে দেখা হয়ে গেছে কখনো-সখনো, মুখ ফিরিয়ে নিয়েছি। এরপর দীর্ঘ এক যুগের অনেক ত্যাগ আর কষ্ট স্বীকার করে পরিশ্রমের কল্যাণে আজ আমি জীবনে প্রতিষ্ঠিত, এক যুগ আগে মানসপটে যে স্বপ্ন একেছিলাম হয়ত তার চেয়ে ভালো অবস্থানে চলে এসেছি। এই সংগ্রামমুখর এক যুগে আমি যখনই হতাশায় নিমজ্জিত হয়েছি, ভেঙ্গে পড়েছি তখনই ঐ একটি চ্যালেঞ্জ আমাকে থামতে দেয়নি, ঘুরে দাড়াতে প্রেরণা জুগিয়েছে। সবসময় ভাবতাম কোন একদিন মিলনকে গিয়ে জড়িয়ে ধরে ধন্যবাদ জানিয়ে আসব। তার একটি ছেলেমানুষি মন্তব্য আমার জীবনে কত মূল্যবান সম্পদে পরিণত হয়েছে তা কি সে জানে? For the success of my life, a part of credit goes to him. সেদিন রাতের বেলা, আটটা কি সাড়ে আটটা হবে। কি কারনে যেন সেদিন বাসায় যাওয়ার ডাইরেক্ট কোন বাস না পেয়ে ভেঙ্গে ভেঙ্গে যাওয়ার সিদ্ধান্ত নিয়েছিলাম। মধ্যপথে গাড়ি পাল্টে আরকে বাসে যেয়ে উঠার সাথে সাথে সিট পেয়ে যাই, জানালার পাশে বসে ক্লান্ত চোখে বাহিরের দিকে চেয়ে ছিলাম। হঠাৎ পাশের সিটে নড়াচড়া অনুভব করে ঘাড় ঘুরালাম, পাশের যাত্রী উঠে পরায় আরেকজন সেখানে বসল। লোকটির মুখের দিকে তাকাতেই দেখি মিলন। সাথে সাথে ঘাড় ঘুরিয়ে আবার বাইরের পানে দৃষ্টি মেলে বসেছিলাম। হঠাৎ মনে হল আজই কেন তাকে বুকে জড়িয়ে ধরিনা? মনে মনে নিজেকে গুছিয়ে নিয়ে তার দিকে ঘুরে হ্যান্ডশেকের জন্য হাত বাড়িয়ে দিয়ে বললাম, “দোস্ত ভালো আছিস?”। তারপর সেদিন রাতে প্রায় ঘণ্টা দুয়েক গল্প করলাম দুজনে, শেয়ার করলাম এই একযুগের জীবনের সামারি এন্ড সাবটেন্স। ফোন নাম্বার আদান-প্রদান শেষে যখন বাসার পথে হাঠছি নিজেকে অজানা এক ভালোলাগায় জড়ানো হিসেবে আবিস্কার করলাম। আকাশের চাঁদটার দিকে চেয়ে বললাম, “Never Underestimate Anybody” এই বিষয়ক একটি কবিতা দেয়ার লোভ সামলাতে পারলাম না -  ======================= অবজ্ঞার মূল্যায়ন কখনো কাউকে অবজ্ঞা করোনা একচুলকেননা সময়ের আবর্তনে প্রমাণিত হবে ভুল,তুমি, কেন করতে যাও সদা বিচার আরেকজনায়যখন নিয়ত তারা তোমায় অবাক করে,যায়না হারিয়ে অবজ্ঞার ঝড়ে,তারপরও তোমার কেন এই ধারনারভ্রান্ত যাতনা বয়ে বেড়াও চিরকাল। দুর্বল যারা তোমার চোখেকেন তুমি তাদের আরও দুর্বল করতেছুঁড়ে দাও তোমার অবজ্ঞার তীর,এই দুর্বলেরা একদিন শক্তি সঞ্চিত করেতোমার মুখোমুখি দাঁড়াবে ঘুরে,যদি তারা প্রতিশোধই নিতে চায়তোমার থেকে, জীবনের কোন ভিন্ন মোড়ে। তাই তোমার ভ্রান্ত ধারণায় বিশ্বাস রেখোনাঅন্যকে করতে যেওনা বিচার তোমার মরীচিকার আয়নায়,কভু কাউকে অবজ্ঞা কোরোনা বন্ধুকারণ, পুস্তক চেনা যায়না তার মলাটের গহনায়।(এটি একটি অনুবাদ কবিতা, মূল কবিতাটি নীচে দেয়া হোল।) =======================Do Not Underestimate People By - Annekoma Do not underestimate people,They will prove you wrong.Do not judge others,They will shock you.Do not put faith in your own assumptions,They are not always correct. Do not judge and bully others when they are weak,The bully never remains in power,The weaklings grow strong,And if you have done them wrong,They will exact their revenge,When the tables turn. Never put faith in your own assumptions.Never judge others.Never underestimate people.And never, ever judge a book by its cover.  =======================তো এই হল আমার “Never Underestimate Anybody” সিরিজের সুচনার ঘটনা। আমার জীবনের খুব কাঁছ থেকে দেখা কিছু Underestimated মানুষের গল্প আপনাদের শোনাবো এই সিরিজে এই আশা রাখি, যারা তাদের জীবনযুদ্ধে জয়ী হয়ে প্রমাণ করেছে চির সত্য একটি কথা “Never Underestimate Anybody”। পরের পর্বের দাওয়াত রইল।
                            
                    সর্বশেষ এডিট : ২৩ শে সেপ্টেম্বর, ২০১৪  বিকাল ৪:১০                

