ভাব-বুদ্বুদ- আহমদ শরীফ





আহমেদ শরীফের ভাব-বুদ্বুদের বেশ বড় একটা পর্ব ভারত ভাগ, বাঙলা ভাগ এবং এর সামাজিক ও রাজনৈতিক প্রতিক্রিয়া, তার নিজস্ব আক্ষেপ, চাহিদা, লোভ এবং অক্ষমতাও রয়েছে এই দিনলিপিতে সংকলিত। অবশ্য নিজের দুর্বলতা কিংবা লোভ দিনলিপিতে প্রকাশ করে, সেটাকে প্রকাশিত করবার অনুরোধ জানানোর ভেতরেও একটা সাহসিকতা রয়েছে। মানুষ নিজের দুর্বল মুহূর্ত, নিজের অবমূল্যায়নের আক্ষেপ এবং আমি চাইলেই মাথা নত করে বড় হতে পারতাম জাতীয় বড় হতে না পারা জনিত আক্ষেপ প্রকাশ করে নিজের সততাকে হাস্যকর করে তুলতে পারে না। তার নিজস্ব অভিমত তার নিজস্ব আক্ষেপ পড়ে খারাপ লাগছে না।০৫.০৭.৯৪জাহানারা ইমামের লাশের সঙ্গে আওয়ামী লীগ কবর দিচ্ছে রাজাকার মৌলবাদ বিরোধী আন্দোলনকেও। আওয়ামী লীগ জামায়াতে ইসলামী ও এরশাদের জাতীয় পার্টির সঙ্গে আঁতাত করে বিএনপি বিতাড়নে মাঠে নেমেছে। অতএব রাজাকার গোলাম আজমের শাস্তির আন্দোলন এভাবেই বিলুপ্ত হয়ে যাবে। রাজাকার মৌলবাদ বিরোধিতা এখন থেকে ঝিমিয়ে পড়বে, হবে শক্তিহীন।১৩.০৩.৯৫নিরপেক্ষ তত্ত্বাবধায়ক সরকারের পরিচালনায় নির্বাচন অনুষ্ঠানের দাবির মধ্যেই নিহিত রয়েছে সরকারী সর্বশ্রেণীর কর্মচারীর আদর্শের ও নৈতিকচেতনার প্রতি অবিশ্বাস এবং আমজনতার চরিত্রেও অনাস্থা। সবাই যেনো হয় ভয়ে অথবা লাভে, লোভে, অর্থে ও স্বার্থে আত্মভোট ও আত্মবিক্রয় করতে রাজি। গোটা জাতিতে এভাবে ক্ষমতার রাজনীতিপ্রবণ খ্যাতি-ক্ষমতা, অর্থবিত্ত, মানযশ, দর্পদাপট, প্রভাবপ্রতিপত্তিলোভী রাজনীতিক দল আওয়ামীলীগ, জাতীয় পার্টো, জামাত-ই_ইসলামী এমন কি শহুরে শিক্ষিত শিক্ষক, উকিল, ডাক্তার, সাংবাদিক, লেখকশিল্পী নামে সর্বপ্রকারের বুদ্ধিজীবিরা একজোট হয়ে গণমানবকে অপমানিত করেছেন। এ যে প্রকারান্তরে আত্মঅবমাননাও, তা বুঝবার মতো মজগ-মনন রাজনীতিক নেতাদের মধ্যে দৃশ্যত অনুপস্থিত। এককথায় আমাদের মধ্যে শুধু রাজনীতিক সংস্কৃতি নয়, কোন প্রকারের আধুনিক সংস্কৃতি প্রত্যাশিত মাত্রায় আজো অনুন্মোচিত। নিতান্ত লজ্জার কথা। কিন্তু লজ্জিত হওয়ার মতো সংস্কৃতিচেতনা, এমন দাবির তাৎপর্য ও পরিণামচেতনা আমাদের মধ্যে নেই।০৯.১২.৯৫যতদুর মনে পড়ে ঢাকা বিশ্ববিদ্যালে ষাটের দশকে ইংরেজী বিভাগের খান সারওয়ার মুর্শিদ এবং বাঙলা বিভাগের মুনীর চৌধুরীই বাঙলায় দরখাস্ত ও সই করা শুরু করেন। কিন্তু দুজনই সন্তানদের ইংরেজী মাধ্যম স্কুলেই পড়িয়েছেন এবং ঘরেও ইংরেজীতেই সন্তানদের সঙ্গে কথা বলতেন তাদের কথ্য-ইংরেজীতে পাকা করে তোলার লক্ষ্যে। একদিন বাঙলা মাধ্যমে বিদ্যালয়ে শিক্ষাদানের এবং জীবনের সবসময়ে সরকারী ও বেসরকারী সর্বক্ষেত্রে বাঙলা ব্যভারের ঔচিত্য ও প্রয়োজনীয়তা সমন্ধে মুনীর চৌধুরী কোন এক সভায় বক্তৃতা দিয়ে আমার সঙ্গেই ফিরছিলেন। আমি কথা প্রসঙ্গে তাঁকে বললাম। বাঙলার পক্ষে তো জোড়ালো বক্তৃতা দিয়ে এলেন, কিন্তু নিজের সন্তানদের তো ইংরেজী মাধ্যম স্কুলে পড়াচ্ছেন। উত্তরে বললেন,' পাগল নাকি, আমার নিজের সন্তানের সর্বনাশ করবো নাকি' দেখা যাচ্ছে, গোড়া থেকেই আজ অবধি এবং পরেরও সব ধনী-মানী শিক্ষিত লোকের ইংরেজী-প্রীতি এবং বাঙলার প্রতি অবজ্ঞা চালু রয়েছে থাকবে। প্রমাণ সব শহরেই দৃশ্যমান, এবং বিয়ের ও জন্মদিনের আমন্ত্রনপত্রেও এ হীণমন্যতা কিংবা উচ্চমন্যতার প্রমাণ প্রত্যক্ষ করছি। প্রসঙ্গত, মুহাফফর চৌধুরী, অজিত গুহ ও মুনীর চৌধুরী- এ তিন অধ্যাপকই বন্ড দিয়েই জেল থেকে ছাড়া পেয়েছিলেন।২৩.১২.৯৫উইলিয়াম রাস ব্রুককে সঙ্গ দিয়েছিলেন ১৯৭১ সনে সরকারের সহযোগী হিসেবে কবীর চৌধুরী-মুনীর চৌধুরী। উভয়েই ছিলেন ১৯৭১ সনে সরকার সমর্থক। মুনীর চৌধুরী আয়ুবের আমলে পাক জমহুবিয়ায় বেনামে লিখতেন এবং সিতারা-ই-ইমতিয়াজ উপাধি প্রাপ্ত। মরে শহীদ হলেন। কবীর চৌধুরী ভাইয়ের শাহাদাতের ডল ভোগ-উপভোগ করলেন। তাঁদের রাজাকারী ঢাকা পড়লো।ডক্টর আনিসুজ্জামান বলতে গেলে লোকপ্রিয়তায় অসাধারণ। তিনি যুগপৎ ও একাধারে রুশ-মার্কিন, মস্কো-ওয়াশিংটনে যেমন প্রিয় ও বিশ্বস্ত ,তেমনি স্বভুমেও একাধারে ও যুগপৎ সরকার-অনুগত ও সরকারের বিশ্বাস-ভরসার পাত্র এবং আওয়ামী ও প্রাক্তন রুশপন্থীদের মধ্যে সবচেয়ে দ্রোহী প্রতিবাদী বিবৃতি-ভাষণ রচয়িতা প্রতিবাদী কণ্ঠ। এর রহস্য কি।২৮.০১.৯৬রাজাকারদের ৯১ সন অবধি সহ্য করা হয়েছে। শাহ আজিজরা দেশ-শাসন করেছে। জিয়া রাজাকার সহযোগিতায় নায়কতন্ত্র চালু করেছিলো। রাজাকার নায়ক গোলাম আজমকে জিয়া চৌদ্দ বছর পুষেছে। হঠাৎ জাহানারার নেতৃত্বে কিন্তু কর্নেল কাজী নুরুজ্জামানের উদ্যমে- উদ্যোগে- আয়োজনে গণআদালতি আন্দোলন গড়ে উঠলো, জোড়ালো হলো। তাদের দাবি ট্রাইব্যুনালে যুদ্ধাপরাধীরুপে গোলাম আযমের বিচার। সংসদের অধিবেশনকালে এ আন্দোলন মন্দা বা নিলুপ্ত করার অভিপ্রায়ে সরকারী দলের উপনেতা ডাক্তার বদরুদ্দোজা চৌধুরী ঘোষণা করলেন গোলাম আযম অবশ্যই অপরাধী এবং তার বিচার হবে আদালতে। জাহানারা ইমামের আন্দোলনে ট্রাইব্যুনাল মিললো না। সরকারও আদালতে তাঁর বিরুদ্ধে মামলা রুজু করে কথা রাখলো না। জাহানারা ইমামরাও আদালতের আশ্রয় নিলেন না। মাঝখানে গোলাম আযমের সন্তানের আবেদনক্রমে সুপ্রীমকোর্ট গোলাম আযমকে বাঙলাদেশের নাগরিকরূপে স্বীকৃতি দিলো। তবু বিক্ষুব্ধ জনতা তাঁর প্রতি মারমুখো রইল। ইতিমধ্যে আওয়ামী লীগ বিএনপিকে পুরো মেয়াদ অবধি রাজত্ব করতে না দেয়ার মতলবে তুচ্ছ অজুহাতে সংসদ বর্জন করলো, সঙ্গে নিলো স্বৈরাচারী বলে ধিক্কৃত ও বিতাড়িত এরশাদের জাতীয় পার্টিকে আর রাজাকার বলে ঘৃণিত জামায়াত-ই-ইসলামী দলকে। এভাবে আওয়ামী লীগ সুবিধাবাদী নীতি গ্রহন করে আত্মহননের ও ঘৃণ্য হওয়ার পথ বেছে নিলো। জনগণের সারল্যের ও অবজ্ঞার সুযোগ নিয়ে আওয়ামী লীগ প্রচার করলো যে জাতীয় পার্টির ও জামায়াত-ই-ইসলামির সঙ্গে আঁতাত করেছে সংসদীয় সংগ্রামে সহযোগী ও সঙ্গীরূপে পাওয়ার জন্য-সাধারণ শত্রু বিএনপিকে গদীচ্যুত করবার লক্ষ্যে। তাই বলে জামায়াতকে কিংবা জাতীয় পার্টিকে আওয়ামী লীগ মিত্র ভাবে না, ভাবে না সহযোগী রূপে রাজনৈতিক অঙ্গনে।জনগণকে বিভ্রান্ত রাখার গরজে সৈয়দ হাসান ইমাম-শাহরিয়ার কবির প্রভৃতি সব আওয়ামী লীগার দিয়ে গঠন করিয়েছে নির্মূল ও সমন্বয় কমিটি। অর্থ আত্মস্যাৎ প্রভৃতি অভিযোগ ওদ্বন্দ্বে কমিটি দউভাগ হয়েছে। এটা আর জমবে না আন্দোলন হিসেবে। আমি চরম ঘৃণায় তাদের সম্পর্ক ত্যাগ করেছি-গণআদালতী আসামী হয়েও।আমি রাজাকারদের নিয়ে ঘাঁটঘাটি নিরর্থক ও অন্যায় বলেই মানি, কেননা এক রাষ্ট্রপতি তাদের ক্ষমা করেছেন, অন্য এক জঙ্গী নায়ক জিয়া তাঁদের তাঁর সহযোগী সম্বল করে রাজত্ব করেছিলেন। তখন কেউ আন্দোলনক রে নি, সবাই উক্ত দুই শাসকের সিদ্ধান্তের বা নির্দেশের বিরুদ্ধে আন্দোলনে এগিয়ে আসেনি যথাসময়ে। আমার লক্ষ্য ছিলেন গোলাম আযম। কারণ আমার চোখে তিনি ব্যক্তি ছিলেন না, ছিলেন একজন একটি ইসলামিক দলের সর্বজনমান্য নেতা ও ব্যক্তিত্ব, একটা রাজনীতিক দলের, একটি আদর্শের, একটি লক্ষ্যের, একটি প্রতিষ্ঠানের, একটি রাজনীতিক ও শাস্ত্রিক শক্তির প্রতীক, প্রতিম ও প্রতিভু; তাই তার পতনে বা শাস্তিতে আমার ধারণা জামায়াতী ইসলামি দল হৃতবল, হীনবল হয়ে হয়ে আত্মবিলুপ্তি পেত।০৯.১২.৯৬দেশ এখনফেরপাল আকীর্ণ।'সব শেয়ালের এক রা।' 'রজতজয়ন্তী' নামে আওয়ামী লীগকে জনপ্রিয় করা, মিথ্যা ভাষণে সত্য ইতিবৃত্ত রচনার প্রয়াস এখন মূখ্য। আমাদের সাহিত্যিক সাংবাদিক শিক্ষক উকিল ডাক্তার বুদ্ধীজীবিরা সবাই লোভে লাভে স্বার্থে বেহায়া বেশরম হয়ে নগ্নভাবে পা চাটা চাটুকার হয়ে আওয়ামী লীগে ছুটে গেছেন।আত্মসত্তার মর্যাফাবোধহীন এমন শিক্ষিত জ্ঞানীজন অন্যত্র আছে বটে। শওকত ওসমান ও কামাল লোহানী হচ্ছেন বগের মতো সুবিধাবাদীম সুযোগসন্ধানী ও নগদজীবি। মুনীর চৌধুরীর ভাই কবির চৌধুরীও মুনীর চৌধুরির মতোই সুবিধাবাদী, কিন্তু মগজে-মননে স্থুল সুবিধাবাদী। আমি যাকে দেশগৌরব কবি বলে জানি ও প্রচার করি, সেই শামসুর রাহমান এমন নগ্ন ভাবে নগদজীবি আওয়ামী দালালধলেন সার্বক্ষণিকভাবে- এ বড় লজ্জার ও বেদনার বিষয় আর ন্যাক্কারজনক।আর আমাদের অজাতশত্রু গুণে-গৌরবে অত্যন্ত জনপ্রিয় ড. আনিসুজ্জামান কি জাদুকরী নীতি আদর্শে একাধারে ও যুগপৎ বিরোধী রাজনীতিক দলের প্রতিবাদী বিবৃতির লেখক ও সাক্ষরদাতা, বক্তা হয়েও সরকারের কাজে কমিটিতে, রেডিয়ো-টিভিতে অত্যন্ত প্রয়োজনীয় ব্যক্তি হিসেবে গন্য ও আস্থাভাজন থাকেন। আবার একাধারে ও যুগপৎ মার্কিন ও রাশিয়ার প্রিয় ও আস্থাভাজন থাকেন তা ভেবে পাইনে। তিনিই বুদ্ধিজীবিদের মধ্যে আন্তর্জাতিক খ্যাতিসম্পন্ন অনন্য পুরুষ। তাঁর জনপ্রিয়তাও অসামান্য। তার বক্তৃতার কোনো শব্দ বা বাক্যই আজো কারো আপত্তির বা অপছন্দের কারণ হয় নি। ড. আনিসুজ্জামান হচ্ছেন পমপত্র বা কচুপাতার মতো চরিত্রের লোক। জলেতে নামবে, কিন্তু গায়ে জল লাগবে না।২২.০৬.৯৮জনগণমন মুজিব, মুক্তিযুদ্ধ ও স্বাধীনতা- এ তিন জিগিরে আবেগাচ্ছন্ন করে স্বর্ণলতার মতো শেকড়, পাতাপ্রশাখাহীন সুতোর মতো নির্মূল নিরাদর্শ নির্লক্ষ্য হাসিনা লীগ নিজেদের ও বাঙলাদেশের সর্বনাশ করেই চলেছে। যমুনা সেতু উদ্বোধন উৎসবে নাকি পোস্টারে, প্রচারে, অনুষ্ঠানে তিন থেকে পনেরো কোটি টাকা ব্যয় করেছে। মহিলা ও মুসলিম প্রধানমন্ত্রী সিনেমার নায়িকার মতো পোস্টারে নিজের ছবি ছাপালেন কেন, বাপেরটাই কি যথেষ্ট ছিল না? এ সেতু নির্মাণে আওয়ামী লীগের অবদান কি? প্রতিশোধলিপ্সা, অসূয়া, আত্মপ্রচার ও ক্ষমতার অপপ্রয়োগে ' মজাচ্ছে এ কনক বাঙলা মজিছে আপনি সদলে।'২৮.০৬.৯৮জাহানারা ইমামজাহানারা ইমামের নেতৃত্বে 'ঘাদানি' কমিটিতে শাহরিয়ার কবিরের আকস্মিক আহ্বানে আমিও যোগ দিয়েছিলাম গণআদালত বসার পূর্বমুহূর্তে। আমার বিশ্বাস ছিলো: যদি গোলাম আযমকে নাগরিকত্ব থেকে বঞ্চিত করা যায়, কিংবা তার শাস্তির ব্যবস্থা হয়, তাহলে নেতৃত্বের অভাবে জামায়াতে ইসলামী ক্রমে দুর্বল হয়ে  প্রাতিষ্ঠানিক অস্তিত্ব হারাবে। কিন্তু গোলাম আযম নাগরিকত্ পেলেন বিচারে, আর আওয়ামী লীগ দলীয় স্বার্থে তাঁকে দেশব্যাপী সভা করার সুযোগ দিয়ে ও শ্রোতা যোগাড়ে প্রত্যক্ষ সহায়তা দিয়ে আওয়ামী লীগারদের দিয়ে দেশে অন্যতম জাতীয় রাজনীতিক দলের নেতারূপে স্বীকৃতি ও স্থায়ী প্রতিষ্ঠা দিল। তাঁর বিরুদ্ধে নরহত্যায় নেতৃত্ব দেওয়ার জন্য, প্ররোচিত করার জন্য, নীল নকশা তৈরি করে দেওয়ার জন্য আসামি হিসেবে মামলা রুজু করা যেতো। আওয়ামী লীগের প্রভাবে পড়ে জাহানারা ইমাম কিংবা সৈয়দ হাসান ইমাম প্রমুখ এখনকার আওয়ামী লীগপন্থী ঘাদানি কমিটি তা করলেন না। তবে আওয়ামী লীগার হয়েও অকারণ,[ কেন না আওয়ামী লীগ  নির্বাচনপূর্ব কালে জামায়াতের মিত্র ছিল] 'ঘাদানিরূপে' সভা করে করে লোক দেখানো [ কারো কারো মতে অর্থাগম লক্ষ্যে] নিস্ক্রিয় অস্তিত্ব বজায় রেখেছে। এ আন্দোলনে নেতৃত্ব দিয়ে আজ জাহানারা দেশবন্দ্য মহিয়সী মহিলা। তাঁড় স্মৃতি অমর ও অবিমোচ্য রাখার জন্য হল-হস্টেল-সড়ক হচ্ছে। বার্ষিক স্মৃতিসভা হচ্ছে। কিন্তু জাহানারার নেতৃত্বের প্রেরণার মূলে ছিলো স্বামী-পূত্র হারা নারীর অন্তরের প্রতিহিংসার আগুণ। এটা কি মহৎ কিছু গুণ।

