আইনের শাসন( আদৌ চলছে)





                        তত্ত্বাবধায়ক সরকারের দুর্নীতি দমন অভিযান নিয়ে অনেকেরই আশাবাদ আছে- অনেকেই বলতে চায় এই সাম্প্রতিক সময়ে যাডের আটক করা হয়েছে, যেসব রাজনৈতিক নেতারা বর্তমানে কারাগারে তাদের সবাই রাজনৈতিক সরকারের সময় কারাগারে থাকলে একটা গনআন্দোলন হতো এবং এদের কেউই কারাগারে আটক থাকতো না- এটাই সরকারের সাফল্য-আমি কিছুটা ভিন্নমত পোষন করি- আইন বিষয়ে জটিলতা নেই কোনো এবং অপরাধ এবং দুর্নীতি মাথাচাড়া দিয়েছিলো কারণ আইনের সঠিক ব্যবহার করা হয় নি- আইনকে প্রভাবিত করা হয়েছিলো- রাজনৈতিক এবং প্রশাসনিক ভাবে আইনের উপরে খবরদারির কারণে আইন নিজের পথে চলতে পারে নি এবং কিছু কিছু মানুষ আইনের উর্ধ্বে চলে গিয়েছিলো-বর্তমানে এদের কেউ কেউ রাজনীতি সংশ্লিষ্ঠতার কারণে কারাবন্দি, তবে দেশের অর্থনীতি যারা নিয়ন্ত্রন করে তাদের সবাই এখনও আইনের উর্ধ্বেই রয়ে গেছে- আমাদের ব্যর্থতা আমাদের অনেকগুলো ক্ষমতামান মানুষ কোনো না কোনো ভাবে আইনের উর্ধ্বে-এ তালিকায় আছে কারা- প্রাক্তন আমলারা- যারা প্রশাসনের বড় বড় পদের বহাল ছিলেন এবং যারা দুর্নীতির নানাবিধ তরিকা শিখিয়েছেন রাজনৈতিকদের- সামরিক বাহিনীর সদস্যরা এবং ব্যবসায়ীরা- এদের কেউই আইনের দ্বারা নিয়ন্ত্রিত হচ্ছে না-আমি বেশ অনেক বার দেখলাম গুরুত্বপূর্ণ সরকারি কাজে নিয়োজিত গাড়ীগুলো প্রতিদিন সকালের সচিবের সন্তানকে পৌঁছে দিচ্ছে স্কুলে- স্কুল থেকে ফিরিয়ে নিয়ে যাচ্ছে- এটা রদ হয় নি এই সরকারের আমলেও- এমন কি অর্থ মন্ত্রনালয় এবং রাজস্ব মন্ত্রনালয়ের কয়েকটি মাইক্রোবাস গত ২ মাসে বাসা পরিবর্তনের কাজে ব্যবহৃত হয়েছে- এসব গাড়ী সচিবদের পরিবার এবং পরিবারের ঘনিষ্টজনদের সেবায় নিয়োজিত থাকাটা রদ করা গেলো না কোনোভাবেই- অথচ এই আইনটা পালিত হলেও বলা যেতো সরকার আন্তরিক- ে অভিযোগ করেও লাভ নেই- প্রতিদিন সকালে ৭ ৫০এ রাসেল স্কয়ারের সামনে অর্থমন্ত্রনালয়ের একটা গাড়ী ২টা বাচ্চা নিয়ে থামবে- এবং সেখানে লেখা থাকবে অর্থমন্ত্রনালয়ের গুরুত্বপূর্ণ সরকারী কার্যে নিয়োজিত- ছেলেটা নামবে এর পরে েকটু এগিয়ে গিয়ে নামবে মেয়েটা- তারা কার সন্তান? অর্থ মন্ত্রনালয়ের কোনো সচিব কিংবা উচ্চ পদস্থ কর্মকর্তার?যে গাড়ীটা মগবাজার থেকে মালামাল নিয়ে যাচ্ছে খিলগাও সেই রাজস্ব দপ্তরের গাড়ীটা কার? প্রধান উপদেষ্টার কার্যালয়ের একটা গুরুত্বপূর্ন কাজে নিয়োজিত গাড়ী বাসা বদলের মালামাল নিয়ে হাজির হয়েছিলো ইস্কাটন গার্ডেনের পাশে- সেই মাইক্রোবাস ভর্তি লেপ তোষক- কারা কেনো এই গাড়ী ব্যক্তিগত কাজে ব্যবহার করছে -এটা কি আমলযোগ্য দুর্নীতি না?অবশ্য ভিন্নমত থাকবে- এসব ছোটোখাটো অপরাধ আমলে না এনে বড় বড় অপরাধীদের ধরছে সরকার- তবে সমস্যা হলো এইসব ছোটো ছোটো মানুষের ছোটো ছোটো দুর্নীতি মানুষকে আইনের প্রতি বীতশ্রদ্ধ করে- মানুষ আইন মান্য করতে উৎসাহ পায় না- তাদের চোখের সামনে নিয়মিত উদাহরন হয়ে থাকে এসব- কেউ কেউ আইনের উর্ধ্বে থেকে নিজেদের চাহিদা পুরণ করে দিব্যি ঘুরছে তার সামনে আইনের শেকল পড়ে আছে- এ উদাহরন দেখে মানুষ দুর্নীতিতে উৎসাহী হয়- ভাবে ছোটোখাটো দুর্নীতি আমলে আনবে না কেউ- আর আমাদের সম্মিলিত এই ছোটো ছোটো অপরাধপ্রবনতা আমাদের সামগ্রীক আইন অবকাঠামোকে কলুষিত করে ফেলছে-আইনের উর্ধ্বে বর্তমানে আমাদের সামরিক বাহিনীকে বহন করা গাড়ীসমুহ- তাদের জন্য কোনো ট্রাফিক আইন নেই- তারা যেকোনো সময় রেড সিগন্যাল অমান্য করে যেকোনো দিকে রওনা হতে পারে- যদি এর প্রমাণ কেউ চায় তাহলে ঢাকা শহরের যেকোনো প্রধান সড়কে একটু সময় নিয়ে দাঁড়িয়ে থাকলেই হবে- এমন কি জলপাই জীপের ড্রাইভারও আইন মানে না- মেজর সাহেবদের গাড়ী আসছে ট্রাফিক আইন অমান্য করে চলে যাচ্ছে এবং সাথে নিয়ে যাচ্ছে ট্রাফিক পুলিশের সালাম- এই একই কাজ করতে গেলে চড় থাপড় জুটছে রিকশাওয়লার কপালে- একই যাত্রায় পৃথক ফল কখনই আইন শৃঙ্খলা নিয়ন্ত্রনে সহায়ক ভূমিকা পালন করে নাপুলিশ বহনকারী কোনো যানবাহনই ট্রাফিক আইন মান্য করে চলে না- এটা অনেক দিন ধরেই চলছে- মানুষ আইনশৃঙ্খলা রক্ষার কাজে নিয়োজিত মানুষদের শ্রদ্ধা করে না- কারণ তাদের ঘুষ নেওয়ার প্রবনতা এমনও না- অনেকেই এরই সাথে এইসব দুর্নীতিলিপ্ততার অনুযোগো সামনে আনবে-যদি ট্রাফিক আইন অমান্য করে পুলিশ যেতে পারে- যেতে পারে সেনাবাহিনীর জীপ, যেতে পারে উপদেষ্টামন্ডলীর সদস্যরা রাস্তার ট্রাফিক আটকে তবে মানুষ কেনো ভোগান্তি শিকার করে আইনানুগ হবে?সেদিন একজন আক্ষেপ করে বললো এইযে নাইকো মামলায় যে কয়টা সচিবের নাম যুক্ত হচ্ছে আর যে কয়টা রাজনৈতিকের নাম যুক্ত হচ্ছে এদের ভেতরে রাজনৈতিকেরা আটক হবে তবে সচিবেরা কেউই আটক হবে না- তাদের কেউই স্পর্শ করবে না- কথাটা সত্য- এমনটাই রীতি আর আইন পালনের উদাহরন সৃষ্টির জন্য হলেও এইসব ক্ষুদে এবং নিয়মিত অপরাধীদের শাস্তি হওয়া প্রয়োজন।আমাদের সাম্প্রতিক ঘুর্নিঝড়ে আক্রান্ত মানুষদের ত্রান বিনিময়ে নাজেহাল অবস্থার অনেকটাই প্রশাসনিক জটিলতা- এখন আইন এমন দুরহ যে কেউই সাহস করে দায়ত্ব নিয়ে সহায়তা করতে চাইছে না- দুদক এবং যৌথ বাহিনীর যৌথ হয়রানীর ভয়ে অনেকেই সহায়তার তাগিদ বোধ করছে না।তবে সমস্যা হলো এই যে স্বাধীন দুর্নীতি দমন কমিশন সেও আইন সম্মত ভাবে কাউকে আটক করছে না- এবং অপরাধ সংঘটিত হলেও যদি অন্যায় ভাবে কাউকে আটক করা হয় তাকে বিচার করতে পারবে না আদালত- বিষয়টা অদ্ভুত হলেও সত্য যে যদি কোনো রকম পরোয়ানা ছাড়া কাউকে আটক করা হয় এবং প্রমাণিত হয় সে কোনো অপরাধ করেছে তখনও নাগরিক অধিকার ক্ষুন্ন হয়েছে বিধায় অপরাধীর প্রতি সহানুভূতিশীল আচরণ করবে- তার আটক অবৈধ হলে সেই অবৈধ আটকের পরে তার বিরুদ্ধে আনীত অভিযোগের বিচার হবে না- যদিও বাংলাদেশের আদালতে এখনও প্রশাসনের সার্বক্ষণিক তদারকি তবে অনেকগুলো মামলাই এমন দুর্বলতার কারণে মুখ থুবড়ে পড়ে আছে- আদতে আমার নিজের ধারণা এইসব রাজনৈতিকদের দুর্নীতির বিচার করার চেয়ে বর্তমান সরকার বিজ্ঞাপনের কাজে এদের ব্যবহার করছে বেশী। এবং আমার আশংকা দুদক যেভাবে কাজ করছে তাতে দুর্নীতি দমন হবে না বরং প্রকৃত দুর্নীতিবাজরাও রেহাই পেয়ে যাবে আইনের ফাঁক গলে-এভাবে বড় বড় মানুষের আটক হওয়ার খবরে উৎফুল্ল মানুষদের জন্য বলছি একদিন যদি এরা সবাই মুক্ত হয়ে যায় তবে তারা আরও কৌশলে দুর্নীতি করবে এবং এদের ঠেকানোর উপায় থাকবে না-

