যৌতুক বিরোধী আইন কি যৌতুকের প্রবনতা রোধ করতে পারে_





মানুষ কতটা অন্ধ হতে পারে? কতটা ক্ষুব্ধ হলে মানুষ এমন কাজ করতে পারে। গত কয়েক দিনের সংবাদপত্রে যৌতুক এবং নারী নির্যাতনের অনেক সংবাদ পড়লাম। তবে এটা সেসবের কোনোটার সাথে তুলনীয় নয়।সংবাদটায় পাত্র পাত্রীর নাম উল্লেখ না করে ঘটনাটা সাদামাটা ভাষায় বয়ান করলেই এর ভয়াবহতা পরিস্কার হবে।স্বামী যৌতুকের দাবিতে স্ত্রীর উপরে অত্যাচার করতো। একটা পর্যায়ে তাকে বাবার বাসায় পাঠিয়ে দেয়। স্ত্রী বাবার বাসায় ছিলো। চাহিদা অনুযায়ী যৌতুক না পেলেও একটা সময়ে স্বামী স্ত্রীকে বাসায় ফিরিয়ে আনে এবং প্রতিহিংসা চরিতার্থ করবার জন্য স্বামী তার চাচাতো ভাইকে দিয়ে স্ত্রীকে ধর্ষণ করায়।কতটা উদ্ভাবনকুশল হলে এই ধারণা এবং এই ফন্দি মানুষের মনে আসে। এরপর তাকে শাররীক ভাবে হেনেস্তা করে সমবয়সী কয়েকজন যুবক যারা স্বামী জ্ঞাতি ভাই।অভিযুক্তের পরিবার ঘটনার সত্যতা স্বীকার করেছে।----------------------------------------------------------------------------বাংলাদেশে যৌতুকবিরোধী সামাজিক সচেতনতা বৃদ্ধির জন্য ব্যপক প্রচারণা হয়েছে একটা সময়। যৌতুকের আইনগত সংজ্ঞা হলো [ বাংলাদেশের ২০০০ সালে প্রণীত নারী ও শিশু নির্যাতন বিরোধী আইন অনুসারে]  বিবাহের কনে পক্ষ কতৃক বিবাহের বর কিংবা বরের পিতা মাতা বা বর পক্ষের অন্য কোনো ব্যক্তিকে প্রত্যক্ষ কিংবা পরোক্ষ ভাবে, উক্ত বিবাহের সময় বা তৎপূর্বে বা বৈবাহিক সম্পর্ক বিদ্যমান থাকাকালে, বিবাহ স্থির থাকিবার শর্তে, বা বিবাহের পণ হিসাবে, প্রদত্ত অথবা প্রদানে সম্মত অর্থ, সামগ্রী বা অন্যবিধ সম্পদ, এবং উক্ত শর্ত বা পণ হিসাবে উক্ত বর বা বরের পিতা, মাতা, বা বর পক্ষের অন্য কোনো ব্যক্তি কতৃক কনে কিংবা কনে পক্ষের কোনো ব্যক্তির নিকট দাবিকৃত অর্থ সামগ্রী বা অন্যবিধ সম্পদ হলো যৌতুক।নারী ও শিশুর উপর নির্যাতন রোধ করবার এই আইন ২০০৩  সালে সংশোধিত হয়েছে। আমাদের সামাজিক সচেতনতা কি বেড়েছে? যৌতুক বিরোধী কিংবা যৌতুকের কারণে নারীর উপরে নির্যাতন রোধ করবার জন্য এই আইনে যৌতুক দাবি করে নারীর উপরে অত্যাচার করবার জন্য কঠোর শাস্তির বিধান রয়েছে।"যদি কোনো নারীর স্বামী অথবা স্বামীর পিতা, মাতা, অভিভাবক, আত্মীয় বা স্বামী পক্ষের অন্য কোনো ব্যক্তি যৌতুকের জন্য উক্ত নারীর মৃত্যু ঘটান বা মৃত্যু ঘটানোর চেষ্টা করেন, উক্ত নারীকে আহত করেন বা আহত করবার চেষ্টা করেন, তাহা হইলে উক্ত স্বামী, স্বামীর পিতা, মাতা, অভিভাবক, আত্মীয় বা ব্যক্তি[ক] মৃত্যু ঘটানোর জন্য মৃত্যদন্ডে বা মৃত্য ঘটানোর চেষ্টার জন্য যাবজ্জীবন কারাদন্ডে দন্ডিত হইবেন এবং উভয় ক্ষেত্রে উক্ত দন্ডের অতিরিক্ত অর্থ দন্ডেও দন্ডনীয় হইবেন[খ] আহত করার জন্য যাবজ্জীবন সশ্রম কারাদন্ডে বা আহত করার চেষ্টা করার জন্য অনধিক চৌদ্দ বৎসর কিন্তু অনুন্য পাঁচ বৎসরের সশ্রম কারাদন্ডে দন্ডনীয় হইবেন এবং উভয় ক্ষেত্রে উক্ত দন্ডের অতিরিক্ত অর্থ দন্ডেও দন্ডনীয় হইবেন।এই আইনের বিধানে এই সকল অপরাধে অভিযুক্ত ব্যক্তি কোনো জামিন পাইবেন না, যদি অভিযোগকারী অসম্মতি জানান, যদি আদালত মনে করে অভিযুক্ত ব্যক্তি দোষি হইবার যুক্তি সংগত কারণ আছে, কিংবা  যদি ট্রাইবুনাল [ বিশেষ আদালতে নারী নির্যাতন আইনের মামলার বিচার হয়] মনে করে অভিযুক্তকে মুক্তি দিলে ন্যয় বিচার বাধাগ্রস্থ হবে।মামলার নিষ্পত্তি করবার সময়সীমা অনধিক ১৮০ দিন যদি আদালত মনে করে অভিযুক্ত ব্যক্তি তাহার গ্রেফতার বা তাহাকে বিচারের জন্য সোপর্দকরণ এড়ানোর জন্য পলাতক রহিয়াছেন কিংবা আত্মগোপন করিয়াছেন।কিংবা পেপারে বিজ্ঞপ্তি দেওয়ার পরে অনধিক ৩০ কর্ম দিবসের ভেতরে তিনি নিজেকে আদালতে সোপর্দ না করিলে।কিংবা জামিনে মুক্তি পাইবার পর ফেরার হইলেআদালত তাহার অনুপস্থিতিতে বিচার সমাপ্ত করতে পারবে।সাধারণত আদালতে আসামী হাজির না হলে বিচারিক শুনানী শুরু করার নিয়ম নেই।আইনটির কঠোরতা বিষয়ে কোনো সন্দেহের অবকাশ নেই। তবে এর অপপ্রয়োগও লক্ষণীয়। জেলা শহরগুলোর অনেক জেলহাজতে এই মামলায় মিথ্যা অভিযুক্ত অনেক আসামী জামিন অযোগ্য বিধায় বিচার সমাপ্ত হওয়ার দিন গুনছেন। এমন কি বাদীকে এই মামলার আসামী করবার পরে বিবাদী পক্ষও বাদী পক্ষকে হেনেস্তা করবার জন্য একই রকমের মামলা দায়ের করেছে। ফলে বাদী পক্ষের মানুষ এবং বিবাদী পক্ষের মানুষ উভয়েই জেলহাজতে। এবং আইনের কঠোরতা এমনই যে অভিযুক্ত নয় চতুর উকিল আসামী পুরুষ এবং তাহার সকল পরিজনকে অভিযুক্ত হিসেবে দেখায়।মানবাধিকার লঙ্ঘিত হয় অনেক সময়ই। অনেক সময়ই প্রকৃত অভিযুক্ত নির্দিষ্ট ১৮০ দিনের সময়সীমার ভেতরে আদালতে উপস্থিত হইতে পারে না। মামলার জটও প্রচুর। অপপ্রয়োগের কারণে এই বলিষ্ঠ আইনটিও উপযোগিতা হারিয়েছে। মানুষের প্রতিহিংসা কিংবা প্রতিশোধ পরায়নতা এবং এর সাথে অর্থলোভী উকিল খুব ভয়ংকর সংযোগ। তারা হয়রানির জন্য এই মামলার আসামি হিসেবে যে কাউকেই অভিযুক্ত করতে পারেন। এবং যার বিরুদ্ধে অভিযোগ তাকে ধরে বেঁধে আদালতে হাজির করে জেল হাজতে পাঠিয়ে দেওয়া হবে।ভারতও যৌতুক এবং নারী নির্যাতন রোধ করবার জন্য এমন একটা আইন করেছিলো, এটা অনেকটা মুক্তিপণ আদায়ের কাজেও ব্যবহৃত হচ্ছে। বিশেষত সম্পন্ন পরিবারের মানুষদের সাথে এই প্রক্রিয়ায় আইনি ভয়ভীতি দেখিয়ে কেউ কেউ অর্থ উপার্জন করছে। পাশা বদলে গেছে একেবারে। যারা একটা সময় যৌতুকের দাবিতে স্ত্রীর উপরে অত্যাচার করতো। কঠোর আইনের কারণে তারাই এখন শিকার, তাদের এই আইনের ভয় দেখিয়ে কনেপণ আদায় করছে কন্যা পক্ষ। এটাও অভিপ্রেত নয়।এইসব অপব্যবহার বাদ দিলে সত্যি কি যৌতুক বিরোধী কঠোর আইন করবার পরেও যৌতুক গ্রহনের হার কমেছে? যৌতুকের কারণে নির্যাতন কমেছে? যৌতুকের কারণে হত্যা কমেছে?হতাশাজনক সত্য হলো এত প্রচারণা, নারী নির্যাতন বিরোধী কঠোর আইন প্রস্তাব এবং সেটা বাস্তবায়িত হওয়ার পরেও বাংলাদেশে যৌতুকের প্রকোপ কমে নি। সম্পন্ন পরিবারের কন্যার পিতা যৌতুক দিচ্ছেন না বরং মেয়ের ঘর সাজিয়ে দিচ্ছেন। মেয়ের নামে একটা বড় অঙ্কের টাকা জমা রাখছেন ব্যাঙ্কে।মধ্যবিত্ত পরিবারের মানুষের মেয়ের বিয়ের জন্য টাকা জমাচ্ছেন। ব্যংকগুলোও বিশেষ সঞ্চয়প্রকল্পের ব্যবস্থা রেখেছে।তবে গ্রামীন ক্ষুদ্র ঋণ প্রকল্প শুরু হওয়ার পরে দরিদ্র পরিবারে প্রদেয় যৌতুকের মূল্য বেড়েছে। আগে গ্রামের দরিদ্র মানুষ ৫০০০ টাকা যৌতুক দিয়ে কিংবা একটা রিকশা, সাইকেল কিনে দিয়ে যৌতুকের দাবি মেটাতে পারলেও এখন সেটা ২০ থেকে ৩০ হাজারে চলে গেছে।একই সাথে বিশেষত শ্রমসঞ্চালনের কারণে শ্রমিক কাজের খোঁজে বিভিন্ন লোকালয়ে গিয়ে সেখানে পয়সার বিনিময়ে বিয়ে করছে। শ্রম দান শেষ হওয়ার পরে তারা সন্তান এবং বৌ রেখে পালাচ্ছে। এইভাবে তারা বিভিন্ন লোকালয়ে বিয়ে করে যৌতুক নিচ্ছে। এটাও একটা ব্যবসা হয়ে দাঁড়িয়েছে। ১০০ বছর আগেও গ্রামের বামুন এই কাজটা করতো। কন্যার ইজ্জত রক্ষার জন্য একেকজন ১০, ২০, ৫০ বিয়ে করে বিভিন্ন সময়ে উপস্থিত হয়ে কলাটা মুলাটা নিয়ে যেতেন। এটাই গ্রামের বামুনের আয়ের একটা প্রধান উৎস ছিলো। সেই সাথে তরুনী স্ত্রীর সেবা।একই সময়ে নেশাসক্ত ছেলেকে সুপথে আনবার জন্য পারিবারিক ভাবে বিয়ে দেওয়ার প্রবনতা বেড়েছে। এইসব নেশাসক্ত পুরুষ নেশার টাকার জন্য স্ত্রীর উপরে নির্যাতন করছে। তাকে আহত করছে, যৌতুকের দাবিতে নির্যাতন করছে, এবং অত্যাচারের মাত্রা বাড়তে বাড়তে একটা সময় তারা স্ত্রীকে হত্যা করছে।

