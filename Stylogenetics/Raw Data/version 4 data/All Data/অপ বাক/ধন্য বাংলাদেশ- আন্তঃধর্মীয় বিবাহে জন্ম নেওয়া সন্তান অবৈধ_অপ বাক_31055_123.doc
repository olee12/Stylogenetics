ধন্য বাংলাদেশ- আন্তঃধর্মীয় বিবাহে জন্ম নেওয়া সন্তান অবৈধ





                        সম্পত্তির উত্তরাধিকার আইন বিষয়ে বাংলাদেশে কোনো মিছিল এবং রাজনৈতিক কর্মকান্ড নিষিদ্ধ থাকা সত্ত্বেও ভয়ংকর আন্দোলন হয়ে গেলো। সম্পদে নারীর উত্তরাধিকার পুরুষের সমান হবে। এই বিধি নিয়ে তুলকালাম কান্ড হলো বাংলাদেশে। বাংলাদেশের ধর্মান্ধ জনগন এবং বাংলাদেশের ধর্মীয় উগ্রবাদীরা চমৎকার শক্তির প্রদর্শন করে মসজিদের কার্পেট পুড়িয়ে ফেললো। পুলিশের অস্ত্রহরণ করে তাকে সেই অস্ত্রে ঘায়েল করে মৃত্যুপথযাত্রী করে দিলো।বাংলাদেশের বর্তমান তত্ত্বাবধায়ক সরকার নিয়ন্ত্রিত তত্ত্বাবধান করলেন এই অরাজকতার। সম্পদের উত্তরাধিকার বিষয়ে ইসলামী শরিয়া নারীদের কি পরিমাণ অধিকার দিয়েছে? এই পরিমাণ কি এমন যে এটা নিয়ে সংঘর্ষে লিপ্ত হয়ে রাজপথ রক্তরঞ্জিত করা যায়? সাধারণ বিবেচনায় সম্পদে নারীর অধিকার পুরুষের অর্ধেক।প্রাক ইসলামী যুগের আরবে নারীদের কোনো সম্পদের উত্তরাধিকার ছিলো না- এমনটাই জনদাবী। তবে এর পরেও খাদিজা তার স্বামীর সম্পদের উত্তরাধিকারি হয়েছিলেন। এই বিতর্ক তুলে রেখে আমরা যাচাই করে দেখি, নারীদের ইসলাম কোরাণ আর সুন্নাহর ভিত্তিতে কি পরিমাণ সম্পদের উত্তরাধিকারি করেছে।সম্পদের কিংবা মৃত ব্যক্তির সম্পদের কি পরিমাণ উত্তরাধিকার বর্তায় নারীর উপরে? এমনিতেই সম্পদের উত্তরাধিকার বিষয়ে নানাবিধ বিধি প্রচলিত। এখানে ঘনিষ্ট রক্তের সম্পর্কের মানুষেরা সম্পদের সরাসরি অধিকার অর্জন করে। যদি কোনো সন্তান - সন্ততি না থাকে তবে তাদের অবর্তমানে সম্পদের উত্তরাধিকারি হবে রক্তের সম্পর্কের ভিত্তিতে কাছাকাছি মানুষেরা। এরপরে যদি এমন কাউকে পাওয়া না যায় শেষ পর্যন্ত সম্পদের উত্তরাধিকারী হবে তার গোত্রের মানুষেরা। যদি তার কোনো গোত্র খুঁজে পাওয়া না যায় তবে তার রেখে যাওয়া সম্পদের উত্তরাধিকারি হবে তার মহল্লার মানুষ।মৃত ব্যক্তির কন্যা এবং পূত্র সম্পদের উত্তরাধিকারী বিবেচিত হয়। তবে যদি মৃত ব্যক্তির সন্তান সন্ততির মৃত্যু হয় তবে সম্পদের অধিকার বেশী হবে পূত্রের সন্তানদের। এই বিবেচনায় কন্যা সন্তানের সন্তান- সন্ততি দুর সম্পর্কের উত্তরাধিকারী বিবেচিত হবে।১] যদি মৃত ব্যক্তির সন্তান থাকে তবে তার স্ত্রীরা সম্মিলিত ভাবে তার সম্পদের এক অষ্টমাংশের উত্তরাধিকারী বিবেচিত হবেন। যদি মৃত ব্যক্তির কোনো সন্তান না থাকে তবে তার সম্পদের এক চতুর্থাংশের উত্তরাধিকারি হবেন তার স্ত্রীগণ।২] তবে যদি স্ত্রীর স্থাবর- অস্থাবর সম্পত্তি থাকে তবে স্ত্রীর সন্তান বর্তমান থাকলে সম্পদের এক চতুর্থাংশের উত্তরাধিকারী হবেন স্বামী, এবং কোনো সন্তান না থাকলে স্ত্রীর সম্পত্তির অর্ধেকের উত্তরাধিকারী হবেন স্বামী।৩]  সন্তানের সম্পত্তির এক ষষ্ঠাংশের উত্তরাধিকারী হবেন মাতা- যদি তার সন্তানের মাত্র এক জন ভাই বা বোন থাকে তবে সন্তানের সম্পত্তির এক তৃতীয়াংশের উত্তরাধিকারী হবেন মা।৪] পিতাও একই বিবেচনায় মৃত সন্তানের সম্পত্তির এক ষষ্ঠাংশের উত্তরাধিকারী হবেন। তবে যদি তার সন্তানের উত্তরাধিকারী না থাকে এবং যদি তার আরও কোনো সন্তান  বর্তমান থাকে তবে তাদের দাবি পরিশোধ করবার পরে সকল সম্পদের উত্তরাধিকার পিতার।৫]  ১৯৬১ সালের মুসলিম পারিবারিক আইন সংশোধিত অবস্থায় একটা নতুন ধারণা তৈরি করেছিলো। যদি কোনো ব্যক্তির সন্তান মরে যায় তবে মৃত সন্তানের উত্তরাধিকারিরা দাদা কিংবা নানার সম্পত্তির উত্তরাধাকারী বিবেচিত হতো না। এই বিধিকে সংশোধন করে ১৯৬১ সালে প্রবর্তিত মুসলিম আইনে ঘোষণা করা হলো মৃত সন্তানের সন্তান-সন্ততি দাদা- নানার সম্পদের উত্তরাধিকারি হবে- এবং এই প্রাপ্ত সম্পদের পরিমাণ হবে জীবিত অবস্থায় সন্তান যে পরিমাণ সম্পদের উত্তরাধিকারি হতো ঠিক সেই পরিমাণেই। তবে অবহেলিত নারী অবহেলিতই থাকলো। মৃত সন্তানের স্ত্রী এই সম্পত্তির উত্তরাধিকারি নয়। অর্থ্যাৎ যদি স্বামী মরে যায় তবে স্ত্রী শ্বশুরের সম্পত্তির উত্তরাধিকারি হবেন না। --------------------------------------------------------------------------------বৈধ উত্তরাধিকারি নির্ধারণে বিবাহ একটা গুরুত্বপূর্ণ মাধ্যম। বিবাহ সামাজিক চুক্তি, মুসলিম শরিয়া আইনে বিবাহ সংক্রান্ত বিধান রয়েছে। কার কার সাথে বৈবাহিক সম্পর্ক বৈধ এবং কার কার সঙ্গে অবৈধ এ বিষয়ে বিধান রয়েছে। কোরানের এই ঘোষণাকে অস্বীকার করে না কেউই। এটাই বৈবাহিক সম্পর্কের ভিত্তি।শিশু কিংবা অপ্রাপ্ত বয়স্ক কন্যা সন্তানের বিবাহ বিষয়ে নানাবিধ বিধান রয়েছে।১৫ বছর অতিক্রান্ত হলেই কন্যা সন্তান বালেগ বিবেচিত হইবে। যদি বালেগ নাও হয় তবে মুসলিম শরিয়া আইন অনুসারে কন্যা সন্তানের অভিভাবক তার বিয়ে দিতে পারবেন পছন্দসই পাত্রের সঙ্গে।  হানাফি মতে যদি কোনো নাবালিকা কন্যার বিবাহ হয় তবে বালেগ হওয়ার পরে সেই নাবালিকা বিবাহ চুক্তি অস্বীকার করতে পারে। অর্থ্যাৎ চাইলেই সে এই বিবাহ বন্ধন থেকে মুক্তি পেতে পারে। এবং যদি বিবাহ সম্পূর্ণ না হয় অর্থ্যাট যদি যৌন সম্পর্ক স্থাপিত না হয় তবে নাবালিকা অন্তত ১৮ বছর বয়েস পর্যন্ত এই সুযোগের অধিকারী থাকবে।তবে শরিয়া এবং বর্তমানের আইনের সংঘাত এখানেই- শরিয়া আইন অনুসারে ১৬ বছরের উর্ধের সকল কন্যা তার বিবাহের সম্মতি দিতে পারবে।  তবে এর পরেও যার সাথে সে বিবাহবন্ধনে আবদ্ধ হয়েছে যে এবং যে কাজী  যার তত্ত্বাবধানে এই বিবাহ চুক্তি সম্পাদিত হয়েছে তাদের শিশু বিবাহ রোধ আইনে অভিযুক্ত সব্যস্ত করে জেল জরিমানা করা যাবে।কাকে বিয়ে করা যাবে, অর্থ্যাৎ কোন কোনো বিবাহ বৈধ বিবেচিত হবে এই নিয়ে শরিয়ার প্রথম বক্তব্য হলো মুসলিম পুরুষগণ যেকোনো কিতাবধারী মেয়ের সাথে বিবাহবন্ধনে আবদ্ধ হতে পারবে। অর্থ্যাৎ কোনো মুসলিম পুরুষ চাইলেই খ্রীষ্টান এবং ইহুদি মেয়েকে বিবাহ করতে পারবে। তবে সে কোনো পৌত্তলিককে বিবাহ করতে পারবে না। এই বিবাহের কোনো আইনগত বৈধতা নেই। অর্থ্যাৎ যদিও এটা শরিয়া মতে শাস্তিযোগ্য অপরাধ নয় তবে এই বিবাহ অবৈধ এই বিবেচনায় যে এই বিবাহের ফলে জন্ম নেওয়া সন্তানের সব অবৈধ বিবেচিত হবে এবং তারা সম্পদের উত্তরাধিকারি বিবেচিত হবে না কোনো অবস্থাতেই।তবে মুসলিম নারীদের জন্য বিধান আরও কঠোর। তারা শুধুমাত্র মুসলিম পুরুষের সাথে বিবাহবন্ধনে আবদ্ধ হতে পারবে। এবং এর বাইরে যেকোনো পুরুষকে বিবাহ করা তার জন্য অবৈধ। এবং এমন বিবাহের ফলে জন্ম নেওয়া সন্তানেরা সবাই অবৈধ এবং সম্পদের উত্তরাধিকারী হইবে না। হঠাৎ করেই আশ্চর্য লাগলো এটা ভেবে।সংশোধিত শিশু ও নারী নির্যাতন বিরোধি আইন ২০০৩ এর ১৩ নং ধারা অনুসারে, ধর্ষণের ফলশ্রুতিতে জন্ম নেওয়া সন্তানকে তাহার পিতৃ পরিচয় দিতে হবে। অর্থ্যাৎ তারা আইনগত ভাবে বৈধ সন্তান বিবেচিত হবে। এবং এমন সন্তানের ভরণপোষণের যাবতীয় ভার রাষ্ট্র বহন করবে।তারা প্রাপ্ত বয়স্ক কিংবা ২১ বছর বয়সী না হওয়া পর্যন্ত রাষ্ট্র এই ভরণপোষণের ভার বহন করবে। রাষ্ট্র এই প্রদেয় অর্থ ধর্ষণকারীর কাছ থেকে জব্দ করতে পারবে। এমন কি তার ভবিষ্যত উপার্জন থেকেও এই অর্থ কিংবা সম্পদ জব্দ করতে পারবে। কষ্ট লাগলো আমার বন্ধুর কথা ভেবে। তারা কেউই ধর্ম বিষয়ে অতিরিক্ত আগ্রহ রাখে না। ধর্মের তুলনায় তাদের ভালোবাসার টান বেশী। তবে ভালোবাসা এবং আদালতের স্বীকৃতি থাকলেও তাদের সন্তান শরিয়া আইন অনুসারে অবৈধ সন্তান বিবেচিত হবে।আমার বাংলাদেশ, এখানে ভালোবাসার সন্তানের রাষ্ট্রীয় অধিকার নেই। আন্তঃধর্মীয় বিবাহ জন্ম নেওয়া সন্তান ধর্ষণের ফলশ্রুতিতে জন্ম নেওয়া সন্তানের তুলনায়  আইনগত বিবেচনায় অনেক নীচু অবস্থানে রয়েছে।ধন্য বাংলাদেশ- ভালোবাসার সন্তান যেখানে অবৈধ হিসেবে পরিচিত হয়।

