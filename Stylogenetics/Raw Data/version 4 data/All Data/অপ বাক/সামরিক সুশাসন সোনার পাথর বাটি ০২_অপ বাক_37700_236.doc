সামরিক সুশাসন সোনার পাথর বাটি ০২





                        সরকারের প্রতিহিংসাপরায়নতা দিন দিন স্পষ্ট হচ্ছে- বর্তমানের প্রশাসন বালখিল্যতায় মগ্ন কিংবা তাদের কাউকেই বিবেচনায় আনবার প্রয়োজন নেই- তাদের আচরণের উদ্ধত ভঙ্গি দেখে মনে হয় বাংলাদেশে কতিপয় উচ্চ পর্যায়ের ব্যবসায়ী, দুই পয়সা কামানোর ধান্দা নিয়ে ঘোরা কতিপয় সুশীল সমাজের মানুষ এবং সমারিক বাহিনী ভিন্ন আর কেউ বসবাস করে না- দেশের অধিকাংশ মানুষই পশুর পর্যায়ভুক্ত- তাদের কোনো মানবিক অধিকার থাকতে পারে না- তারা নিজেদের মতো সিদ্ধান্ত গ্রহন করছে- সাধারন মানুষ হিসেবে বিবেচিত দেশের ৯৫ শতাংশ মানুষের অবস্থা কোন তলানীতে দিয়ে ঠেকেছে এ বিষয়ে তারা স্বেচ্ছায় উদাসীন-এসব অসুবিধা স্বত্ত্বেও তাদের সমর্থনের কোনো উল্লেখযোগ্য কারণ আমার নেই- তাই আমি কোনো ভাবেই তাদের সমর্থন করতে পারছি না- সামরিক বাহিনী ও তত্ত্বাবধায়ক সরকার প্ররোচিত করছে , দল ভাঙার রাজনীতি করছে এবং অনৈতিকভাবে সংস্কারকে প্রভাবিত করছে- এই বিষয়টা প্রকাশ্যে আসলো যখন দুই নেত্রীকে জোর করে নির্বাসনের প্রক্রিয়াটা ব্যর্থ হলো তখন- আর সে সময় সামরিক সমর্থিত সরকার রাজনৈতিকদের ব্ল্যাকমেইল করছে এমন অভিযোগ তুলবার পরপরই প্রতিহিংসা পরায়ন এই সরকার হান্নাহ শাহকে আটক করলো- গ্রেফতারের পর ২ মাস গেছে- যদি এমন অবস্থা বিরাজমান থাকতো যেখানে যা ইচ্ছা তাই করা যায়- তাহলে হয়তো হান্নান শাহকে গুম খুন করে ফেলতো সামরিক সরকার- তা ঘটে নি- তিনি প্রতিহিংসার কবল থেকে মুক্ত হয়ে ফিরে এসেছেন ২ মাস পরে- একই অভিযোগ ছিলো তারেক জিয়াকে আটক না করবার জন্য যেশ তোয়াজ করছিলো তার মেজর জেনারেল মামা- সে প্রক্রিয়া সফল হয় নি- হতো হয়তো- তারেক জিয়া , খালেদা জিয়া আরাফাত রহমান এবং তার পরিবারবর্গ সসম্মানেই দেশ ত্যাগ করতে পারতো যদি খালেদা জিয়া নির্বাসনে যাওয়ার সিদ্ধান্ত নিয়ে ফেলতে পারতেন সময় মতো- তা ঘটে নি- তারেক জিয়া  জেলে- এবং তাকে মুক্ত না করবার সিদ্ধান্ত বর্তমানে এত বেশী সমস্যার উদ্ভব করেছে-এরপর শেখ সেলিম আর জলিলকে আটক করা হলো- একই সাথে আটক হলো বাবর- এবং এদের রিমান্ডে নেওয়ার পর যে সীকারোক্তি তারা দিয়েছিলো সেটা কে কিংবা কাহারা সংবাদপত্রের মানুষদের সরবরাহ করেছে- এবং এই জবানবন্দি বর্তমানে বাংলাদেশে বেচাকেনা চলছে- বিষয়টা গ্রহনযোগ্য নয়- তবে দুটো সম্ভবনা আছে- হয় এই কাজে বর্তমানের প্রশাসনের সহযোগিতা আছে- তারা উৎসাহী হয়েই এই জবানবন্দী সরবরাহ করেছে- অথবা এ বিষয়ে সরকার অনবগত- তাদের অগোচরেই এ কাজ কতিপয় মানুষ করেছে- যদি প্রথমটা সত্য হয় তবে আমার উৎকণ্ঠা কমে না= বরং সরকারের অনৈতিক অবস্থাকেই এটা প্রমাণ করে- আর যদি দ্বীতিয়টা সত্য হয় তবে সিদ্ধান্ত নিতে হবে প্রশাসনের উপরে কোনো নিয়ন্ত্রন নেই এই সরকারের- দুটোই ভয়াবহ- এমন কি এই জবানবন্দীর একটা অনুলিপি আমরা মতো কতৃপক্ষের অনুগ্রহবঞ্চিত মানুষেরও শোনবার দুর্ভাগ্য হয়েছে- সুতরাং এইটার সহজলভ্যতা ঠিক কিসের ইঙ্গিত  বহন করে?এর পরপরই শেখ হাসিনাকে গ্রেফতার করা হলো- শেখ হাসিনা সরকার বিরোধী বক্তব্য প্রদানের ২ দিনের ভেতরেই তাকে আটক করা হলো- এবং আটক করা হলো এমন পরিস্থিতিতে , এমন অপরাধে যে অপরাধে অভিযুক্ত কয়েকজন জামাতের নেতার চলাচলে কোনো বিধিনষেধ নেই-এবং একই কারণে একটা সন্দেহ দানা বাঁধছে- সরকার জামাতকে কিছুটা অনৈতিক সুবিধা প্রদান করছে- এবং আজকে এম এ মতিন সাহেব বলেছেন সম্ভবত জামাত দুর্নীতিতে জড়িত ছিলো না- কি আশ্চর্য বিষয়- মন্দিরের জমি জবর দখল- কিংবা সরকারী খাস জমি দখলে রাখা কিংবা ত্রান বন্টনে অনিয়ম কোনো অপরাধ নয়- যদি এটাই সত্য হয় তবে কেনো ফালুকে আটক রাখা- তবে কেনো ভুমি দস্যু আর বনদস্যুকে আটকে রাখা- একই যাত্রায় পৃথক ফলের কারণ আইনগত অনৈতিকতাকেই প্রকট করে তুলে-শেখ হাসিনাকে যে চাঁদাবাজীর মামলায় আটক করা হয়েছে সেখানে চাঁদার জন্য ব্যবহৃত চেকগুলোর অনুলিপি দেওয়া হয়েছে- কে উত্তোলন করেছে- কবে উত্তোলন করেছে- কোথায় জমা দেওয়া হয়েছে সবই তো ব্যাঙ্কের তালিকা থেকে পাওয়া সম্ভব- এবং আদতেই এটা শেখ হাসিনা গ্রহন করেছেন কিনা এটাওআসলে ব্যাঙ্কের হিসাব পরীক্ষা করে জানা সম্ভব- এই সহজ পথটা তদন্তের পথটা খোলাই ছিলো- শেখ হাসিনা চাইলেই ব্যাংকের হিসাব থেকে তাকা সরিয়ে নিতে পারতো তবে ব্যাংকের হিসাব বইতে এই হিসাব কেনো বিগত ৬ বছরের সকল হিসাবই জমা থাকে- সুতরাং তদন্ত করে এটা বের করে নেওয়া সম্ভব ছিলোই- তা না করে আটক করা হলো এবং চার্জশীটে নাম দেওয়ার আগে তাকে কোনো জিজ্ঞাসাবাদ করা হলো না- এবং এই চার্জশীত আদৌ গ্রহনযোগ্য কিনা এ বিষয়ে আদালত সিদ্ধান্ত নেবে ১৫ই আগষ্ট- আমি জানতাম এই ১৫ই আগষ্ট সরকারী বন্ধের দিন ছিলো-ফ্রিগেট ক্রয় সংক্রান্ত দুর্নীতির মামলাটা আবার উঠেছে- তবে আমার মনে হয় না আবারও এই মামলার কার্যক্রম চলবে- সামরিক বাহনী নিজেদের ধোয়া তুলসি পাতা ইমেজ রক্ষার জন্যই এখানে কোনো বারাবারি করবে না- কেঁচো খুঁড়তে সাপ বের হয়ে যাক এটা তারা চায় না- বরং মামলাটা পুনরায় সামনে আনার উদ্দেশ্য একটা দেনদরবারে বাধ্য করে হাসিনাকে- ভালোই চলছে- তবে আবারও সিদ্ধানত জানাচ্ছি- ছাগল দিয়ে হাল চাষ আর সামরিক বাহিনীকে দিয়ে সুশাসন আর দুর্নীতি দমন সম্ভব না। 

