প্রয়োজনে শয়তানকেও সমর্থন দেওয়া যেতে পারে পরিস্থিতির বিবেচনায়





                        সূর্য্যের চেয়ে বালি গরম কথাটা মনে পড়লো। ধর্ম প্রচারকের তুলনায় উগ্র সমর্থক কিংবা বিশ্বাসী ভয়ঙ্কর। তারা বিশ্বাসের উৎকর্ষতা দেখাতে চেয়ে অমানবিক হয়ে যেতে বিন্দুমাত্র দ্বিধাবোধ করে না। ধর্ম নিয়ে সংঘাত ধর্মপ্রচারকের উগ্রতার কারণে যত না ঘটেছে তার চেয়ে বেশী ঘটেছে কট্টর বিশ্বাসীদের কারণে। হয়তো ধর্মপ্রচারক সমস্যা সমাধানে যে কৌশল গ্রহন করতেন সেটাতে তার মেধার পরিচয় থাকতো। তবে অন্ধ সমর্থকের ক্ষেত্রে এ কথা প্রযোজ্য নয়। তারা যা করবে একটা নির্দিষ্ট কাঠামোর ভেতরে থেকে ধর্মীয় বিধি বিধানকে অক্ষুন্ন রেখে সে সমস্যা সমাধানের উপায় খুঁজবে- এই উপায় যে ধর্মপ্রচারকের সমস্যা সমাধান পদ্ধতির সাথে খাপ খাবে না এটা নিশ্চিত হয়েই বলা যায়। ধর্ম প্রচারক কিংবা আদর্শের সূচনা যে করে তার একটা স্বাধীনতা থাকেই- সেই স্বাধীনতা নিজের মতামতকে প্রতিষ্ঠা করবার জন্য একটা কৌশল অবলম্বন করা।হয়তো তার পূর্বতন কোনো অনুসিদ্ধান্ত সেই সমস্যা সমাধানে বাধা হয়ে দাঁড়াতে পারে, সে অনায়াসে সেই অনুসদ্ধান্তকে বদলে দেওয়ার ক্ষমতা রাখে। তার বক্তব্যের বিশ্লেষণ সে নিজের মনের মতো করতে পারে। তার এই বাড়তি যোগ্যতাই প্রথমত তাকে নেতার আসনে আসীন করে। তাই অন্য সব সাধারন মানুষের ঘাড়ে ভর করেই ধর্মপ্রচারক পূর্বতন ধর্মকে বদলে কিংবা সংস্কার করে নিজের একটা ধর্ম তৈরি করতে পারে, এবং সেই নতুন মতবাদে অন্য সব মানুষকে দীক্ষিত করতে পারে।তাই ধর্মপ্রচারক সমস্যা কিংবা বিরোধ নিরসনে যতটা নমনীয় তার কট্টর সমর্থকেরা ততটা নমনীয়তা দেখাতে পারে না। তারা একটা নির্দিষ্ট কাঠামোর ভেতরেই সকল সমস্যার সমাধান খুঁজে। যে মানুষটা গায়ে বোমা বেধে আত্মহত্যা করতে জনসমাগমে ঝাপিয়ে পড়ছে সে একটা আদর্শ প্রতিষ্ঠার জন্যই হয়তো এটা করছে। তবে তার যে নেতা সে একটা পর্যায়ে গিয়ে আলোচনা করে অহিংস পন্থায় সমস্যা কিংবা সংকট থেকে উত্তরণের পথ খুঁজছে। তামিল টাইগারদের নেতারা যখন আলোচনার টেবিলে তখন সাময়িকভাবে হলেও এইসব আত্মহত্যাপ্রবণ মানুষেরা আরও কিছুদিন বেঁচে থাকে। আলোচনা ভেস্তে যায়, আবারও হত্যা আর আত্মহত্যার মৌসুম শুরু হয়।যেকোনো জঙ্গী কিংবা উগ্রবাদি দলের সমস্যা কিংবা প্রতিবাদ প্রকাশের ধাঁচটাই এমন। তাদের আদর্শই যে অন্যতম অনুকরণীয় ন্যায্য দাবী এটা প্রতিষ্ঠার জন্য তারা যেকোনো পর্যায়ের অমানবিকতার জন্য প্রস্তুত।সূর্য্যের তুলনায় বালি গরম কথাটা মনে হয় এমন সময়ই। নেতারা যতটা শান্তিপূর্ণ কর্মী সমর্থকেরা ততটাই উগ্র। এইসব বলির পাঠাদের ভবিষ্যত আদর্শের কারণে নিহত হওয়া এবং নিহত হওয়ার আগে আরও কিছু নিরপরাধ মানুষকে হত্যা করা। বিশ্বের যেকোনো স্থানে আদর্শের কারণে যেসব হত্যা হচ্ছে সবগুলোর পেছনেই এমন সব উগ্র কর্মীরা দায়ি।আপাতত ব্লগের অবস্থাও এমন। এখানে অবশ্য আদর্শ প্রতিষ্ঠার তাগিদটা প্রশ্নের বিষয় না। আদর্শ প্রতিষ্ঠার সৈনিকদের আচরণ আমার নিজের কাছে গ্রহনযোগ্য মনে হচ্ছে না।তবে আদর্শিক জঙ্গীবাদ বিরুদ্ধমত দমনে যতটা নির্মম ততটা নির্মম নয় বোধ হয় আর কিছুতেই। তাদের কতটুকু সীমা এবং এই সীমারেখা অতিক্রম করাটা আদৌ উচিত কি না এসব প্রশ্ন তাদের ভেতরে কোনো সময় জাগে না।তাদের সামনে মন্ত্রের সাধন অথবা মৃত্যু , যেকোনো উপায়েই নিজের মতামত প্রতিষ্ঠার তাগিদটাই বড় হয়ে উঠে। প্রতিরোধের তরিকা নিয়ে প্রশ্ন থাকতে পারে। আমার নিজের স্বাধীন মতামত থাকতে পারে, এবং সেই মতামত প্রকাশের স্বাধীনতাটাও আমার কাম্য দাবী।বিরুদ্ধ মত জোর করে দমন করাটা আমার নিজের কাছে গ্রহনযোগ্য বিবেচিত হয় না। আমি অনেক কিছুই সমর্থন করি না। র‌্যাবের হাতে ন্যায় বিচার আর আইনের শাসন প্রতিষ্ঠার নামে বেআইনী হত্যা আমি সমর্থন করি না। ইসলামী জঙ্গীদের ইসলাম প্রতিষ্ঠার জন্য বোমাবাজি আমি সমর্থন করি না। সুশীলতা এবং গণতন্ত্র পুণঃপ্রতিষ্ঠার নামে সামরিক খবরদারি আমি সমর্থন করি না।মুক্তিযুদ্ধ সমর্থন করলেও মুক্তিযুদ্ধ পরবর্তী মুক্তিযোদ্ধাদের জোর করে সম্পত্তি দখল এবং সন্ত্রাসী কর্মকান্ড আমি সমর্থন করি না, করতে পারি না। স্বাধীনতা অর্জনের সাথে এই স্বাধীনতাকে কলুষিত করে দেওয়া এইসব আচরণ স্বাধীনতাকেই প্রশ্নবিদ্ধ করেছে। একই সাথে একটা জলন্ত প্রশ্ন তৈরি করেছে, আদৌ কি স্বাধীনতার জন্য ১৯৭১এর যুদ্ধ বাঙালীর মুক্তির সংগ্রামের সূচনা ছিলো? না কি এটা কতিপয় ক্ষমতালোভী দুবৃত্তের অর্থ উপার্জনের নিজস্ব পদ্ধতি ছিলো। এই প্রশ্নটা উস্কে দিয়েছে সে সময়ের কিছু মুক্তিযোদ্ধার আচরণ। যারা পশ্চিমাদের সম্পত্তি জবরদখল করেছে। যারা এলিফ্যান্ট রোডে এসে লুটতরাজ করেছে, বিহারীদের হত্যা করেছে ,জাতিগত সহিংসতা স্বাধীনতার ২ বছর পরে কাম্য ছিলো না, তবে এই মর্মান্তিক ঘটনাও ঘটেছে।এইসব নিজস্ব বিশ্বাসের বিষয়ে আমার স্বাধীনতাটুকু অক্ষুন্ন রাখতে চাই, এবং সেই সাথে চাই অন্য সবাই এইসব স্বাধীনতা বহন করুক। এটার জন্য যদি কোনো রকম সক্রিয়তা দেখাতে হয় সেটাও দেখানোর তাগিদ বোধ করি।প্রশ্ন হলো এইসব বিতর্ক কিংবা বিরুদ্ধমতের বিরুদ্ধে খড়্গহস্ত হয়ে থাকা একটিভিস্ট দলটির সদস্যরা হয়তো এতটা কঠোর কিংবা অসচেতন নয়, তাদের অনুকরণ করে অনুসরণ করে যারা এ টিমের আদর্শ বাস্তবায়ন করতে বদ্ধ পরিকর তাদের নেহায়েত অনুগামী মনে হয়, তারা একটা পর্যায়ে এসে এটাও বুঝতে পারে না, তাদের মতের বিরুদ্ধে যাওয়া মানেই এটা স্বাধীনতার বিরোধিতা নয়, তাদের বিরুদ্ধে কথা বলা মানেই সেটা রাজাকারদের ক্ষমতায়নের চক্রান্ত।সর্বজনাব হ্যারি সেলডন কিছুটা বিরক্ত আমার উপরে, তার বিরক্তিকে অসম্মান করতে পারছি না, তবে তার এড়ে তর্কটা এমন একটা বিষয়ে যেখানে বিতর্কটা অব্যাহত রাখতে চাই নি। এমন কি জনাব হ্যারি সেলডন আদতে সেই লেখার পেছনের মর্মার্থ না বুঝেই অহেতুক বিরোধিতার কারণে বিরোধিতা এবং উগ্রতার আশ্রয় নিয়েছেন।আমার লেখার বিষয়বস্তু ছিলো বিশ্বাসীদের অন্ধ বিশ্বাস মাঝে মাঝেই আদর্শিক গুরুর প্রতি অবিচার ও অসম্মান বয়ে আনে।মোহাম্মদের বিরোধিতা করে না লেখা একটি বক্তব্যে এসে হ্যারি সেলডন সাহেব সেটারই প্রমাণ রাখলেন যে বিশ্বাসীর অন্ধতা আদর্শিক গুরুকে আহত করে।আমার দুঃখ ছিলো, মোহাম্মদের পিতার হৃদয়টা কখনই সামনে আসলো না, সামনে যখন আসে তখন তার সন্তানের অকালমৃত্যুও একটা ঐশ্বরিক নিদর্শন হয়ে আসে, তার সন্তান জীবিত থাকলেই নবী হতো এই বিশ্বাস, কিংবা তার সন্তান বিশ্বাসীদের নেতা হতো- এটা যেনো না হয় এটা প্রতিষ্ঠার জন্যই মোহাম্মদের সন্তানদের অকালমৃত্যু হয়েছে- এই বিশ্বাসটাকে আমার খুব কষ্টদায়ক মনে হয়।বেচারার জন্য করুণা বোধ করি, হায়রে মানুষের অন্ধ বিশ্বাস, পিতার হৃদয় নিয়েও উপহাস করে।সেখানে এসে অন্য একজব সর্বজনাব বলেছেন হ্যারি সেলডন এ টিমের সদস্য নয়, তবে আদর্শিক মত্ততা কিংবা অহেতুক বিরোধিতার মন্ত্রে লালিত এই ওয়ানাবি কে সামলাবে কে? এই উগ্রবাদীতার কুফল সম্পর্কেই আলোচনা করছিলান একটা পোষ্টে, সেখানেও একই উগ্রতার পরিচয় পেলাম, আমার সংশয় ছিলো এই যে প্রথাটা তৈরি হলো- এই প্রথাটা এ টিমের নিজের জন্যই ক্ষতিকর প্রমাণিত হবে। ভবিষ্যতে হয়তো এ টিমের সদস্যদের অনেক সময়ই নিজের ইচ্ছার বিরুদ্ধেও অনেক কাজ করতে হবে , কারণ কতিপয় ঘোষিত এ টিমের মতবাদের অনুসারীর ভুলের দায় সংশোধন করবার প্রবনতায় না গিয়ে তাদের লালন পালনের প্রচেষ্টায় ব্যস্ত থাকতে হবে তাদের।আশা করি এ টিমের সদস্য এবং এ টিমের সমর্থকদের ভেতরে এই বোধটা জন্মাবে, বিরোধিতা কিংবা ভিন্ন মত মানেই সেটা কঠোর হস্তে দমনের বিষয় না। কিছু কিছু ভিন্ন মত নিজেদের উন্নয়নের জন্যই লালন পালন করা প্রয়োজন, এতে নিজেদের ত্রুটি এবং বিচ্যুতিগুলো উপলব্ধি করতে সুবিধা হবে। অন্ধ উপাসকের তুলনায় ইশ্বর বিরোধী শয়তান ইশ্বরকে অনেক বেশী ব্যতিব্যাস্ত রাখতে পারে।

