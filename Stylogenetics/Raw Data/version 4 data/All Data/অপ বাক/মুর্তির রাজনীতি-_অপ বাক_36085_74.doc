মুর্তির রাজনীতি-





                        এয়ারপোর্টের সামনের গোলচত্ত্বরটিকে লালন চত্ত্বর ঘোষণা দিয়েছে ভাস্কর্য রক্ষায় নিবেদিত প্রাণ মানুষেরা। লালনকে নিজের আবাস থেকে উৎখাত করে দিয়েছে রাষ্ট্র, অনিকেত লালনের জন্য একটা সীমিত ভুখন্ড পাওয়া গেলো বাংলাদেশের একটা অংশে। লালনের ভক্তরাও এখন অনুমতি বিনে সাঁইজির চরণে ঠাঁই পায় না। লালন দর্শণ বিকশিত হচ্ছে শিল্পকলা একাডেমীর তত্ত্বাবধানে, গেঁজেল ভক্তদের চন্ডালগণ্য না করলে লালন ঠিক গ্রহনযোগ্য হয়ে উঠবে না মধ্যবিত্ত ড্রইং রুমে। চকিত ভ্রমণে কেউ ছেঁউরিয়া যাবে না।কৌলিন্যরক্ষা , ব্যক্তিগত আক্রোশ এবং সচেতনতার মানসিক পীড়ন, শিল্পের সমঝদার এবং শিল্পবোধের রক্ষক হয়ে উঠতে চাওয়া গোঁড়ামি এবং একই সাথে উপাস্য হয়ে উঠবার সীমিত ক্ষমতাধারী ভাস্কর্য/মুর্তি এইসব নানাবিধ ব্যক্তিগত মতামতে অনেকেই এই আন্দোলনের সাথে সম্পৃকতা বোধ করছে না।একদল বলছে এটাই সঠিক, ঐসলামিক পথ, ইসলাম এমন করেই মুর্তি ও প্রতিমূর্তিসংহারী মানবিক মতবাদ। হাজিক্যাম্প, মানুষের ধর্মীয়বোধ ও ধর্মীয় স্বাধীনতার জিকির, ধর্মকে জায়গা ছাড়তে ছাড়তে সীমিত বাংলাদেশের কোথায় গিয়ে ঠাঁই নিতে হবে মানুষকে- এই প্রশ্নের কোনো উত্তর নেই আপাতত। ধর্মীয় সম্প্রসারণশীলতার কল্যানে একদা পৌত্তলিক বঙ্গবাসী এখন মুসলিম ও অমুসলিম শিবিরে বিভক্ত। ফাহমিদুল হকের বিশাল আলোচনার সমাপ্তি যেখানে- গাঙ্গেয় বদ্বীপে এসে সকল মতবাদ যেই সারল্য পেয়েছে সেটাই এই মাটির ধর্ম। এই লোকধর্মকেই স্বীকৃতি দিতে হবে। দার্শণিক অবস্থান থেকে দেখলে শরিয়তপন্থীদের সাথে বাউলদের মতাদর্শিক সংঘাতের ইতিহাস শতাব্দীপ্রাচীন। তাদের জীবনাচরণ বিশুদ্ধতাবাদীদের চক্ষুশূল।উন্মুক্ত স্থানে ভাস্কর্য হওয়ার আগে গণভোটের প্রয়োজনীয়তার মতবাদের জায়গায় এসে একদলের মন্তব্য এটা নির্মাণের সময় যেহেতু জনগণের সম্পৃকতা ছিলো না, অন্তত মতামত দেওয়ার সময় জনগণ কোনো প্রত্যক্ষ ভুমিকা রাখে নি , সুতরাং এটাকে নির্মূল করে দেওয়ায় জনগণের উৎকণ্ঠিত হয়ে উঠবার কারণ নেই। সিদ্ধান্ত নিয়েছে রাষ্ট্র, অপসারণের সিদ্ধান্তও রাষ্ট্রের নেপথ্য ঘটনা যাই থাকুক না কেনো, মূলত জনগণের এখানে কোনো ভুমিকা নেই।মতবাদ অনেকগুলোই আছে, মোটা দাগে আলোচনা কিংবা সমালোচনার পক্ষ বিবেচনা করলে একদল এই মুর্তি/ভাস্কর্য ভাঙবার পক্ষে- অন্য দল এটার বিপক্ষে-যারা মুর্তি ভাঙার পক্ষে কিংবা মুর্তি কিংবা ভাস্কর্য অপসারণের বিপক্ষের আন্দোলনকে সমর্থন করছে না ,তাদের নিজস্ব দার্শণিক অবস্থান থেকেই তারা এটার বিরোধী। সেই বিরোধের কারণগুলোও তারা ব্যখ্যা করবার চেষ্টা করেছেন। নান্দনিকতা, ভাস্কর্য বনাম মুর্তি বিতর্ক, শিল্পবোধের সংরক্ষক হয়ে উঠা একটা নাগরিক ব্যানারের বিরোধিতার রাজনীতিতে এই মুর্তি ভাঙাকে সমর্থন দানের প্রয়াস, মাদ্রাসার ছাত্রদের নিজস্ব প্রতিবাদ ও ইসলাম মনস্কতার প্রকাশ এই মুর্তি ভাঙার চেষ্টা।যারা এই বাউল মুর্তি স্থাপনের পক্ষে তারাও বিভিন্ন অবস্থানে থেকেই এই স্থাপনাকে পুনঃস্থাপনের দাবি করছে। আমি নিজে এই মুর্তি ভাঙার কাজটাকে সমর্থন করছি না। সুতরাং ঐক্যবদ্ধ বোধ করছি তাদের সাথে যারা এই মুর্তিকে পুনঃস্থাপনের পক্ষে। মৌলবাদী রাজনৈতিক দলগুলোর নিজস্ব ক্ষমতা প্রদর্শন এবং সরকারকে বেকায়দা ফেলবার প্রয়াসেই এই কুৎসিত আচরণ হয়েছে এটা প্রথম থেকেই আমার অভিমত। সুতরাং মানুষের কোমল ধর্মানুভুতিকে রক্ষা করতে গিয়ে সরকার এয়ারপোর্টের সামনে থেকে এই মুর্তিকে অপসারিত করে। ধর্ম রক্ষা পায় তবে এই তরঙ্গের দোলা থামে না।রাজনৈতিক অবস্থান বিবেচনা করলে ধর্মভিত্তিক রাজনীতিই এখানে মূল রাজনৈতিক চেতনা। রাজনৈতিক আন্দোলন নিয়ন্ত্রন করে পরোক্ষভাবে ধর্ম।এই বাউল মুর্তি, নির্বাচনের ঠিক আগে আগে নিজেদের রাজনৈতিক পরিচিতি সংশোধনের সুযোগ দিয়েছে ১৪ দলীয় জোটকে। চার দলীয় জোট এবং তাদের পক্ষের শিল্পী ও বুদ্ধিজীবিগণ এই বিষয়ে নিরব কিংবা এই মুর্তি অপসারণের সিদ্ধান্তকে স্বাগত জানিয়েছে।অন্য দিকে ১৪ দলীয় জোট একই রকম প্রতিক্রিয়ায় এটার নিন্দা জানিয়েছে এবং এই জোটকে সমর্থন করা শিল্পী এবং বুদ্ধিজীবিরা লালনমুর্তি পুনঃস্থাপনের পক্ষে।রাজনৈতিক ভাষ্যগুলো চমৎকার লাগছে, চিহ্নিত অপশক্তি এবং যারা ১৮ই ডিসেম্বর নির্বাচনকে বানচাল করতে চায় তারাই এই কাজে মদদ জুগিয়েছে।ভোটের রাজনীতি অদ্ভুত এবং অকল্পনীয় এর উদ্ভাবন ক্ষমতা, চায়ের কাপে মরা পিঁপড়া ভেসে থাকলেও এটা নিয়ে ৪ এবং ১৪ দলের মতপার্থক্যের অবসান শেষ পর্যন্ত নির্বাচন করতে চাওয়া এবং নির্বাচন বানচালের প্রচেষ্টা করার সমাপ্তি গিয়ে শেষ হবে।মূলত আমার আশঙ্কা এই দলীয় রাজনীতির খপ্পড়ে পড়ে এই আন্দোলন আদৌ তার লক্ষ্যে পৌঁছাতে পারবে না, পারস্পরিক অবিশ্বাস এবং হীনমন্যতা উচ্চমন্যতা মিলে মিশে রাজনৈতিক বৈরিতা এমন একটা পর্যায়ে পৌঁচেছে নৈতিক সমর্থন থাকলেও ব্যক্তিবিদ্বেষ এবং ব্যক্তি আক্রোশের কারণেই নৈতিক সমর্থনের বিপরীতে গিয়ে ভাষ্য দিয়ে আগ্রহী হয়ে যায় মানুষ। আরো কিছু নির্বোধ হঠকারী আছে, যাদের ধারণা হুঠাট রাস্তায় নেমে একটা অরাজক পরিস্থিতি তৈরি করা মানেই রাজনৈতিক সচেতন অস্তিত্ব।রাজনীতি ঘোঁট পাকাচ্ছে, নিজ গৃহ থেকে রাষ্ট্রীয় সিদ্ধান্ত উৎখাত হয়ে যাওয়া লালন এই রাজনৈতিক কাদা ছোড়াছুড়ি শেষ হওয়ার পরে এয়ারপোর্টের সামনের চত্ত্বরে স্থাপিত হলে নিশ্চিত ভাবেই এই স্থাপনের সপক্ষের রাজনীতি এবং এতে নিজেদের ভুমিকা প্রচারের সর্বাত্মক প্রচেষ্টা থাকবে বিবাদমান দলগুলোর ভেতরে।এই আন্দোলনে  সাধারণ মানুষের  সম্পৃক্ততা বিষয়ে  সংশয় যাচ্ছে না।বুদ্ধিজীবিকে বিশ্বাস করতে না পারা বাংলাদেশী জনগণ কি এবার তাদের ডাকে লালনস্থাপন লড়াইয়ে সামিল হবে? 

