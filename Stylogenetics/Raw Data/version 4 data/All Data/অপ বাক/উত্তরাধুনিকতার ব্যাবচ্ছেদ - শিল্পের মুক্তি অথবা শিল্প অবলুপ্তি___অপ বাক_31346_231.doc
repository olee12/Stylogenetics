উত্তরাধুনিকতার ব্যাবচ্ছেদ - শিল্পের মুক্তি অথবা শিল্প অবলুপ্তি__





                        শিল্পের মুক্তি কিংবা শিল্পের অবলুপ্তি কোন অভিধা দেওয়া যায় উত্তরাধুনিকতাকে। অতিরিক্ত বানিজ্যিকরণের প্রভাবে যখন বক্তব্য আর ভঙ্গির মাঝের সম্পর্কগুলো খুলে পড়ে যাচ্ছে, যখন পরিচিত আবহগুলোকে খুঁজতে গিয়ে হয়রান হতে হয়, আমাদের উচ্চারনগুলো প্রাত্যহিকতার পর্যায় থেকে শিল্পের জগতে ঢুকে যাচ্ছে কোনো রকম আড়ালের আবশ্যকতা না রেখে, আমাদের ভাবনার স্ফুরণের সবকটা পর্যায়ই সাহিত্য-শিল্প হিসেবেপ্পরিচিত হচ্ছে সেইসব তাৎক্ষণিকতার সাথে শিল্পের সম্পর্ক কতটুকু?আমাদের স্বাধীনতা দিচ্ছে, আমাদের কোনো নির্দিষ্ট ধারায় চলাচলের কোনো প্রয়োজন নেই এখন। আমরা কাব্যিক ভাবপ্রবণতাকে আধুনিকতার সাথে সম্পর্কিত করে ফেলছি, আমরা রুপকের প্রয়োজনীয়তাকে অস্ব ীকার করছি সচেতন ভাবে। সহজবোধ্যতাই একমাত্র শর্ত এবং অবশ্যই বাজার খুঁজে ফেরা শিল্পমনস্কতা টিভি পর্দায় আমাদের লক্ষ্য করেই বিজ্ঞাপনদাতারা পন্যের প্রসার করতে চাইছে। সারল্যের বিমুর্ততা সম্ভব নয়, তাই ভঙ্গিটাকে বদলে ফেলো, অনায়াসে পারস্পরিক সম্পর্কবিহীন অনেকগুলো অনুভব পাশাপাশি সাজিয়ে দেওয়া, আমাদের ভাবনার জগতের উপরে সরাসরি আগ্রাসন চালানো এই ভঙ্গিটা আমাদের সচেতন করে তোলে। আমাদের নিজেদের বদলাতে বলে।অন্য একটা বিষয় হলো বিষয়ের সাথে,  কথার সাথে, পরিবেশের সাথে, সরাসরি সম্পর্ক স্থাপনের চেষ্টা, অন্য কেউ নয়, আমাদের একজনই ফুটে উঠছে চলচিত্রে, আমাদের একজনের কথাই বলা হচ্ছে কথা সাহিত্যে, আমাদের একজনের দুঃখবোধ রেখা আর রংএ ফোটানোর চেষ্টা চলছে, আমাদের কোনো রকম অতীত অভিজ্ঞতার প্রয়োজন নেই, আমরা দেখা  মাত্রই চিনে নিতে পারি অনুভবগুলো।উত্তরআধুনিকতা একধরনের স্বাচ্ছন্দতা, ছন্দময়তা ভিন্নার্থে, একজন রাজনৈতিক নেতার ভাষণ যেমন একটা চুড়ান্ত লক্ষ্যঅভিমুখে যায়, শব্দের সাথে আবেগের সাথে উচ্চারনের সাথে, শ্রোতাদের মনোরঞ্জনের একটা সচেতন প্রচেষ্টা যেখানে দৃশ্যমান, এমন একধরনের ভাষনপ্রবণ শিল্প, গনমানুষের সাহিত্য নয় ঠিক আমরা যে অর্থে গনসঙ্গিতকে ব্যাবহার করি, বরং বলা যায় অনেক মানুষের কাছে পৌঁছে যাওয়া প্রাযুক্তিক উৎকর্ষতায়, সুসজ্জিত গ্যালারি থেকে একেবারে বিষ্যুদবারের হাটে বিকোনো মাটির ঘোড়ার মতো শিল্পের সার্বজনীন বাজারটাকে আয়ত্ব করে ফেলা এই শিল্পভঙ্গিকে সহজপাচ্য করে প্রসার করছে আমাদের টিভি। আমাদের উত্তরাধুনিকতার সাথে , আমাদের আধুনিক থেকে উত্তরাধুনিক হয়ে উঠার সম্পুর্ন পথটাই নিয়ন্ত্রন করছে আমাদের শোবার ঘরের কোনে কিংবা সুন্দর ড্রইং রুমে সাজানো বহুজাতিক টিভি স্ক্রিনের বিভিন্ন চ্যানেল। প্রাইম টাইম, ম্যাটিনি, চিলড্রেন সেকশন, কার্টুন, গান, সব মিলিয়ে একটানা ধারাবাহিক বিনোদন, ছোটো ছোটো অনেকগুলো খন্ড গল্প, আমাদের ঘরোয়া কুৎসার মতো উৎকর্ণ করে ফেলা একটা আগ্রহ, রিক্যাপ, পুর্বের পর্বে যা ঘটলো, আগামিতে কি ঘটবে, একটা দুইটা দৃশ্য, এই হলো উত্তরাধুনিকতার ভঙ্গি, মহাকাব্যের ধকল সহ্য করতে পারবে না এটা, মহাকাব্যিক জগত মধ্যযুগে ফেলে এসেছি, আধুনিকতা যেমন মহাকাব্যের বিশালত্বকে বদলে উপন্যাসের জন্ম দিয়েছে, এবং এর সাথেই অনেক রকম সুযোগ দিয়েছে, উত্তরাধুনিকতা আমাদের সেই উপন্যাসের বর্ণনা ভঙ্গিকেও ভেঙে ফেলতে বলছে, ভাঙতে বলছে দেশ-কাল- সীমান্ত সব মুছে ফেলে একটা ব্যক্তিঅনুভবের চুড়ান্ত প্রকাশ হয়ে উঠুক শিল্প, উত্তরাধুনিকতার ব্যাক্তিসর্বস্বতা আমাদের সামাজিক বিচ্ছিন্নতার প্রকাশ। আমরা নিজেদের নিয়ে নিমগ্ন এতটাই নিজের ভাবনাই জনতার ভীড়ে আমাদের সচেতন করে রাখে, আমরা পাশাপাশি হেঁটে যেতে পারি অনেকটা দুর পরস্পরের সাথে কোনো রকম সম্পর্কিত হওয়ার প্রয়োজনীয়তাকে অস্ব ীকার করে। আমাদের ভাবনার ভেতরে আমাদের দৈনন্দিনতা, আমাদের টিভির কোনো চরিত্র ঘুরাফেরা করে। আমাদের পাশের মানুষ এবং আমি হয়তো একই নাটকের একই দৃশ্যে ডুবে আছি, তবে আমরা এটা জানি না। আমাদের যোগাযোগ মাধ্যম বদলে গেছে, আগের মতো ডায়েরি লেখার সময় কোথায়, সময় কোথায় দুঃখ লিখে রাখার, কান্না লিখে রাখার আয়োজন, আমাদের একটা অংশ সবকিছুকেই প্রকাশ্যে আনতে চায়, আমাদের রাগ-দ্্বেষ-ঘৃনা- ভালোবাসা সবই অর্গলখোলা হয়ে যাক এই কামনা করে। আমাদের সম্পর্কগুলোও ক্ষনস্থায়ী, চ্যাট রুমের ক্ষনিক আনন্দ,ক্ষনিক সম্পর্কেই অপরিচিতের সামনে নিজের গোপন প্রদেশ খুলে দেওয়া। আমরা বলতে চাই আমাদের কথাগুলো, প্রযুক্তি আমাদের মুখোমুখি না হয়েও আমাদের ভাবনা প্রকাশের সুযোগ দিয়ে দিচ্ছে, আমাদের জন সংযোগ ইয়াহু, এম এস এন, আরও বেশী সহজ করে তোলার জন্য কথা বিনিময়, অক্ষর অক্ষর জুড়ে তৈরি করা সম্পর্কের ভিতগুলো এখন তারে তারে সংযুক্ত।টিভির চ্যানেল মানুষ খুঁজছে, আমাদের 70 এর জিম মরিসন আর 90 এর সুমন আর অঞ্জন, আমাদের টিভি দেখো না বলা গান, আমাদের মেট্রো চ্যানেলে ছেলে মেয়ে বড় হবে'র আক্ষেপ আমাদের সময়কে প্রকাশ করছে তীব্র ভাবে, পৃথিবীটা নাকি ছোটো হতে হতে ড্রাইং রুমের বোকা বাক্সতে বন্দি এমন ভাবনাও এখন স্বাভাবিক। বাংলাদেশেও এখন একই প্রথার সুচনা হয়েছে, আমাদের যৌনাবেদনের ব্যাবহার এখনও ততটা প্রফেশনাল হয়ে উঠে নি, আমাদের বানিজ্যিকরন প্রথাটা এখনও আমাদের সামাজিক অনুশাসনগুলোকে তোয়াককা করে চলে, এইটুকু অনগ্রসরতা আছে বলেই এখনও আধুনিকতা- উত্তরাধুনিকতার দ্্বন্দ্ব নিয়ে লিখছি এই লেখাটা। আমরা স্মৃতিপ্রবণ বলেই এখনই অতীতমগ্নতাকে নিজেদের সাথে জুড়ে নিয়েছি। শিল্পের ধাঁচ কি হবে এটা নিয়ে কোনো খবরদারি-দাদাগিরি কেউ হজম করবে না, এখন পৃষ্ঠপোষক মুদির দোকান থেকে চোরাকারবারি সবাই, একজন পছন্দ না করলে আরও সুযোগ আছে, পৃষ্ঠপোষকদের চাহিদা অনুযায়ি শিল্পের সরবরাহ কমে যাওয়াটা আমাদের উত্তরাধুনিক করেতুলুক। আমরা বিরক্ত হতে হতে একদিন মেনে নিবো- আমাদের অভ্যস্থতা অসীম। আমরা খুব সহজেই নেশাগ্রস্থ হতে পারি, এর পর এই বিষয়টাও ক্লিশে হবে, একদিন একজন এই প্রচলিত ভঙ্গিটাকে বদলানোর চেষ্টা করবে, তবে যে যাই করুক না কেনো সেটা কখনই উত্তরাধুনিকতাকে ছাপিয়ে উত্তরউত্তরাধুনিক হতে পারবে না।পালাবদলের যেই সময়টাকে আমরা উত্তরাধুনিক হিসেবে চিহি্নত করবো, আগামি 5 বছরে সেটাই আধুনিক মেইন স্ট্রিম শিল্পধাঁচ হবে। তখন এই জড়তা কাটানোর জন্য যা করা হবে সেটাই উত্তরাধুনিক।
                            
                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

