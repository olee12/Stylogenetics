একই ভুল কি বাংলাদেশ করবে_





                        ১৯৫০ এর পর থেকে মার্কিন যুক্তরাষ্ট্র ব্যপক হারে কম্যুনিস্টবিরোধী প্রচারণা চালায়। এবং একটা পর্যায়ে রাষ্ট্রীয় ভাবেই কম্যুনিস্ট নিধনের পরিকল্পনা করে। সেই সময়ে বামপন্থী সন্দেহে অনেকের উপরে অত্যাচার করা হয়েছিলো। এমন কি অনেককে গোপনে হত্যা করা হয়েছিলো। সেই সময় থেকেই মার্কিন যুক্তরাষ্ট্র সমস্ত বিশ্বেই কম্যুনিস্টরোধী প্রচারণা শুরু করে।উপমহাদেশেও এর আঁচ লাগে। ভিয়েতমানযুদ্ধ কিংবা সমসাময়িক বিভিন্ন ঘটনা দুর্ঘটনায় মার্কিন সংশ্লিষ্ঠতার কারণ অনেক সময়ই এ অঞ্চলে সাম্যবাদের ধারার বিরুদ্ধে জনমত গড়ে তোলা। কলম্বিয়া পানামা কিংবা দক্ষিন আমেরিকার অনেক অঞ্চলে গৃহযুদ্ধ লাগাবার নেপথ্য কারণ এই কম্যুনিস্ট ম্যানিয়া।পাকিস্তানের সূচনালগ্নে এখানেও ইউসিসের সহায়তায় কম্যুনিস্ট বিরোধী প্রচারণা চালানো হয়, এবং এই কাজে তারা ব্যবহার করেছিলো মুলত জামায়াতে ইসলামীকে। এইসব অতীত ঘটনার পুনারবৃত্তি করতে চাই না। আজ হঠাৎ করে ইন্দোনেশিয়া বিষয় নিয়ে একজনের লেখা পড়লাম, তার লেখা পড়ে মনে হলো উগ্র ডানপন্থী কট্টর ধর্মপ্রধান রাজনৈতিক দলগুলোকে যেভাবে সহায়তা দিচ্ছে যুক্তরাষ্ট্র এবং একই সাথে সাপ আর ব্যাঙের গালে চুমু দিয়ে যাচ্ছে সেটা নিয়ে আশংকিত হওয়ার কিছু আছে না কি?ইন্দোনেশিয়া মূলত উপনিবেশ ছিলো, দ্বিতীয় বিশ্বযুদ্ধের সময় স্বাধীন হলেও তাকে পুনরায় ঔপনিবেশিক লাগাম পড়ানের প্রচেষ্টা ছিলো, এই সময় তারা যুদ্ধ করে স্বাধীন হয়। এরপরে সেখানে গণতন্ত্র, এবং গণতন্ত্রের সাথে সেখানেও বামপন্থী দলের উত্থান ঘটলো। এই ঘটনার পরে মার্কিনযুক্তরাষ্ট্রের সহায়তায় সেখানে সামরিক বাহিনী ক্ষমতা গ্রহন করলো।মানুষ দীর্ঘ সময় একই রকম সামরিক নিষ্পেষণ মেনে নেয় না, সেখানে গণতান্ত্রিক আন্দোলনের ধারা বেগবান হওয়ার সময়ই সুহার্তো হঠাৎ করেই হজে গেলেন, হাজী হলেন, এবং এর পর থেকেই তিনি অন্তত প্রকাশ্যে ঐসলামিক আচরণ শুরু করলেন, তার বড় কন্যা সে সময়ে লম্বা হিজাব মাথায় ঝুলিয়ে বিভিন্ন জনসমাবেশ গতায়ত করতে শুরু করলো।এই হিজাব যত না ধর্মীয় কারণে এর তুলনায় অনেকবেশী রাজনৈতিক কারণে মাথায় উঠেছিলো। সুহার্তো ইসলামপন্থী মানুষদের সহায়তায় গণতন্ত্রকামী মানুষদের রুখবার চেষ্টা করেছিলেন। ইন্দোনেশিয়ার যা কিছু অর্জন তা এভাবেই নষ্ট হয়ে গেলো। ইন্দোনেশিয়ার একাংশে গৃহযুদ্ধ শুরু হয়েই ছিলো, সেটা আরও বেগবান হলো এই অতিরিক্ত রাষ্ট্রীয় ইসলামপ্রীতির কারণে।সুহার্তোর সহায়তা অনেকরা রক্ষাকবচ হিসেবে কাজ করেছিলো ইন্দোনেশিয়ার ইসলামপন্থী দলগুলোর জন্য। তারা যখন হত্যা করতো গণতন্ত্র আন্দোলনের কর্মীদের, সেখানে আইন কিংবা আদালতের ন্যায়বিচার ছিলো এইসব ইসলামপন্থী মানুষেরা বিচারের উর্ধ্বের জীব।সুহার্তো নেই, পদত্যাগ করে বিস্মৃতির অতলে হারিয়ে গেছেন। তবে ইসলামপন্থীদের উগ্রতা কমে নি। তারা বালিতে জঘন্য বোমাহামলা চালায়। যেই যুক্তরাষ্ট্র একদা এখানে ইসলামপন্থী এবং সামরিক বাহিনীকে সহায়তা করতো , তারাই এখন সমর্থন হটিয়ে দিয়ে গণতন্ত্র চাইছে ইন্দোনেশিয়ায়, তারাই এখন ইসলামী জঙ্গীদের নিধন করতে চাইছে।বাংলাদেশের সাম্প্রতিক অতীত দেখে এমনটাই আশংকা হচ্ছে। ইন্দোনেশিয়ার পরিস্থিতি দেখে অনেক কিছু শিখবার আছে। অতিরিক্ত ইসলামপ্রীতি কিংবা ধর্মীয় মুল্যবোধের জুজুকে অতিরিক্ত পাত্তা দেওয়া দীর্ঘ মেয়াদে সুফল বয়ে আনে না।মারিয়ার্টি বিভিন্ন রাজনৈতিক নির্দেশন প্রদান করছেন গুলশানের কনস্যুলার অফিসে বসে। আমাদের মেরুদন্ডহীন সাংবাদিকেরা ভবিষ্যত বাংলাদেশের রুপরেখা জানতে চাইছেন মারিয়ার্টির কাছে। আমাদের লজ্জা বাড়ছে বৈ কমছে না। তবে এই বিষয়ে বেহায়ামির চুড়ান্ত না করে থামবে না তারা। এই উজবুকদের কারণে মাঝে মাঝে মনে হয় আমরা ইউরোপ আমেরিকার করদ রাষ্ট্র, আমাদের সার্বভৌমত্ব নামক কোনো বস্তু নেই।যেই সাদা চামড়ার দেশের মানুষ ব্রীফকেস হাতে নিয়ে কথা শুরু করলো সেই সাংবাদিক নামক মানুষদের জিহ্বা কিংবা কুকুরের ল্যাজ নাচতে শুরু করলো। বাংলাদেশকে কি রকম দেখলেন, এখানকার রাজনৈতিক পরিস্থিতি কি রকম হওয়া ভালো। আপনার কি মনে হয়?শুধু রাজনৈতিক বিট ধরা সাংবাদিকেরাও নয় এমন মানুষ আছে ক্রীড়া সাংবাদিকের ছদ্মবেশে, যেকোনো বিদেশী খেলোয়ার কিংবা কোচকে দেখলেই প্রথম প্রশ্ন বাংলাদেশ ক্রিকেট টিমকে কেমন দেখলেন,বাংলাদেশের মানুষের এই সাদাপ্রীতি আদৌ কমবে না কি এটা সংশোধনহীন এক ব্যধি যা আমাদের জাতীয় পরিচয়কে অবজ্ঞা করে সাদাদের পা চাটতে শেখায়।
                    
