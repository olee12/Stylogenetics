আধুনিক হতে না পারা মানুষেরা আধুনিকতার খোলস পড়ে ঘুরে-





                        প্রকৃত সুশীল না হতে পেরে অনেক প্রতিক্রিয়াশীল ব্যক্তিই সুশীলের মুখোশ পড়ে থাকে- আধুনিক হওয়া চর্চার বিষয় তবে আধুনিকতার ভান সহজসাধ্য- আর আধুনিকতার ভড়ংএর  তীব্র চর্চা চলছে বাংলাদেশে- কোর্ট প্যান্ট ঝুলিয়েও তার পায়ের ফাঁক দিয়ে অনাধুনিক ল্যাজ ঝুলে থাকে  এটা সবচেয়ে করুণ দৃশ্য বর্তমানের-খারাপ লাগে না- নাস্তিক্যবাদ কিংবা আস্তিক্যবাদ নিয়ে তর্কে লিপ্ত হতেও ভালো লাগে না ইদানিং- চেতনায় অস্ত্রোপচার সম্ভব না- যারা নেহায়েত একাডেমিক ভাবেও কোনো আলোচনা চালাতে ব্যর্থ তাদের সাথে স্বতঃসিদ্ধ ভাবনা আর স্বগত ভাবনার ভেতরের তফাৎ নির্ধারণ করে জুতসই পর্যায়ে আলোচনাকে আনতে চলে যায় অনেকটা সময়-এত পরিশ্রম না করে বরং প্রলাপের মতো বিশ্বাসীর উদ্ভট আলোচনা শুনে বসে থাকি- আশ্চর্য হতে পারি না- প্রশ্নটা থেকেই যায়- বাংলাদেশের মতো দেশে আদৌ ইসলামিক টিভির প্রয়োজনীয়তা আছে কি না এটাও একটা প্রশ্ন- আর যদি থাকেই সেটা ব্যবসায়িক কারণেই আপোষ করতে বাধ্য হচ্ছে- বিজ্ঞাপনের আগে প্রচারিত টেলেপ দেখে এটাই বুঝতে পারছি- ইসলামকে প্রচারের জন্য প্রয়োজনীয় অনুকম্পা পেতেও ব্যর্থ হচ্ছে এই বানিজ্যিক প্রতিষ্ঠান- তাই নিজেদের আদর্শের সাথে আপোষ করেও তারা ইসলাম প্রচার করছে- অবশ্য মৌলিক অনুষ্ঠান বলে তেমন কিছু নেই- বাপ দাদার সূত্রে পাওয়া ইসলামি জ্ঞান আর ধারণাকে পুনরায় যাচাই করতে অপরাগ মানুষেরা বিভিন্ন মাসায়েলা দিচ্ছে- আধুনিক সময়ের সাথে তাল মিলিয়ে চলতে গিয়ে উদ্ভুত সামাজিক সমস্যাগুলোকে সমানভাবে দেখতে পারছে না- আর সব কিছুই আসলে সুন্নাহ আর কোরাণের মর্জিমফিক চলছে এটা প্রতিষ্ঠার চেষ্টাটা আরও করুণ দেখা যায়-আমি আগে কমেডি চ্যানেল দেখতাম- পিস টিভি - কিউ টিভি আর ইসলামিক টিভি আসার পর অন্য কোনো কমেডি সিরিয়াল দেখি না- জমজমাট কৌতুক সারাদিন চলছে- পিস টিভির জাকির নায়েকের নানাবিধ ভঙ্গি আর ভড়ং দেখে মনে হয় কৌতুকাভিনয়ের বদলে হয়তো সস্তা ভাঁড়ের সান্নিধ্যে কাটবে দিন- এই আসছে জাকির নায়েক- একটু সাইড ফেসে দাঁড়ালো- এই একটা কথা বললো- পিস ফর পিস ফর পিস ফর ওয়ার্ল্ড বলে গেয়ে উঠলো কেউ- মজমা জমবে-তবে ইসলামিক টিভি আরও এক কাঠি সরেস- তারা প্রচলিত বানিজ্যিক চ্যানেলের বাইরে ভাবতে পারছে না- তাদের নিয়মিত সংবাদের আসর আছে- বিভিন্ন স্থানে তাদের সাংবাদিকদের দেখা যায় মাইক হাতে সাক্ষাৎকার নিতে- তবে তাদের প্রতিবেদনে কোনো ভাবেই বাংলাদেশের গ্রামের ইমামদের অজ্ঞতার কথা উঠে আসে না- কিংবা আমাদের অজ্ঞ ইমামমন্ডলী যারা স্বপ্নেও তালাক দেখলে তালাক কার্যকর হয়েছে ফতোয়া দেয় তাদের এই ভ্রান্তি কাটাতে উপকারি হবে না- বরং শেষ পর্যন্ত  এটা ইসলামকে ব্যবহার করে আরও একটা ব্যবসায়িক উদ্যোগ-ধর্মের ব্যবসায়িক- রাজনৈতিক যেকোনো ব্যবহারই ধর্মের অবমাননা- তবে পূঁজিবাদের বৈশিষ্ঠ্যই এমন এটা মানুষকে পণ্য বানিয়ে ফেলে- মানুষের যাবতীয় আবেগ অনুভুতির একটা বিনিময় মূল্য তৈরি করে-আমাদের ইসলামী মানুষেরা ফতোয়া দিচ্ছে না এখনও তবে ইসলামের আইন আছে কেউ যদি ধর্ম ত্যাগ করে তবে তার শাস্তি মৃত্যুদন্ড- আমি স্বেচ্ছায় ধর্ম ছেড়েছি- আমার কাছে এটা তেমন প্রগতিশীল কোনো ভাবনা মনে হয় না- ইসলামী আইনে আমি মৃত্যুদন্ডপ্রাপ্ত আসামী তবে এখনও কেউ কার্যকর করে নি-তবে আমি যা বুঝি না তা হলো ইসলাম নিজেই ধর্মান্তরিতের শাস্তি নির্ধারণ করেছে মৃত্যুদন্ড তবে কেনো সব করভার্টেড মুসলিমকে ফাঁসি দেয় না কিংবা পাথর ছুঁড়ে মারে না এরা?
                    
