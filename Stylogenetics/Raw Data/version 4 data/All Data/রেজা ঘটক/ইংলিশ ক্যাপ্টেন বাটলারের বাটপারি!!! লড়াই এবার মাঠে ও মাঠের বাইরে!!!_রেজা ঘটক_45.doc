ইংলিশ ক্যাপ্টেন বাটলারের বাটপারি!!! লড়াই এবার মাঠে ও মাঠের বাইরে!!!





                        ঘটনার শুরু ২৮তম ওভারের প্রথম বলে। বল করছিলেন তাসকিন আহমেদ। ওভারের প্রথম বলেই তাসকিন ইংলিশ ক্যাপ্টেন জোস বাটলারের বিপক্ষে এলবিডব্লিউ'র জোড়ালো আবেদন করেন। পাকিস্তানের আম্পায়ার আলিম ধর তাসকিনের আবেদনে সাড়া দেননি। টাইগার্স ক্যাপ্টেন মাশরাফি রিভিউ আবেদন করলেন। ঘটনা টিভি আম্পায়ার দক্ষিণ আফ্রিকার মারিয়াস ইরাসমাস বেশ কয়েকবার পর্যবেক্ষণ করলেন। তারপর বাটলারকে আউট ঘোষণা করলেন। ইংলিশদের স্কোর তখন ২৭.১ ওভারে ৭ উইকেট হারিয়ে ১২৩ রান। ইংল্যান্ডের জয়ের জন্য প্রয়োজন ২২.৫ ওভারে আরো ১১৬ রান। আর বাংলাদেশের তখন জয়ের জন্য প্রয়োজন আর মাত্র তিনটি উইকেট। ইংলিশ ক্যাপ্টেন জোস বাটলারকে টিভি আম্পায়ারের দেওয়া আউটের সিদ্ধান্তটি বাটলার মন থেকে মেনে নিতে পারেননি। বাটলারের ধারণা ছিল, বলটি একটু হাইট বেশি ছিল। আর দলকে জেতানোর জন্য তাঁর ওই সময়ে খুব প্রয়োজনও ছিল। দলের পক্ষে সর্বোচ্চ ৫৭ রান (৫৭ বলে) বাটলারের ব্যাট থেকেই এসেছে। ইংলিশ ক্যাপ্টেনের মূল্যবান উইকেটটি পাওয়ার পর টাইগার্সদের উদযাপনকে হঠাৎ বাটলারের বাড়াবাড়ি রকমের মনে হয়েছে! তাই সে প‌্যাভেলিয়নের দিকে না হেঁটে পাগলা ষাড়ের মত রেগেমেগে উদযাপনরত টাইগার্সদের দিকেই হাঁটলেন। মাঠের দুই আম্পায়ার পাকিস্তানের আলিম ধর ও বাংলাদেশের শরফুদ্দৌলা বাটলারকে থামানোর চেষ্টা করলেন। টাইগার্স ক্যাপ্টেন মাশরাফি আর অপর ইংলিশ ব্যাটসম্যান ক্রিস ওকস ওই সময় উভয়পক্ষকে শান্ত করার চেষ্টা করে ঘটনা মিটমাট করে দিলেন। মাঠে বাটলারের নকরামির ঘটনা ওখানেই শেষ!কিন্তু খেলা শেষে বাংলাদেশের জয়ের পর ইংল্যান্ডের ড্রেসিংরুমের সামনে দুই দলের খেলোয়াড়রা যখন হাত মেলাচ্ছিলেন, নতুন করে তখন আবার বেন স্টোকসের সঙ্গে লেগে গেল তামিম ইকবালের। সারি বেঁধে করমর্দন করে যাওয়ার সময় হঠাৎ করেই তামিম ইকবাল আর জনি বেয়ারস্টো'রের  মধ্যে ঠোকাঠুকি লেগে গেল। কে কাকে কী বলেছিলেন তা টেলিভিশনে বা পরে ভিডিও দেখে ঠিক বোঝা যায়নি। কিন্তু ডেইলি মেইলসহ বেশ কিছু ব্রিটিশ সংবাদমাধ্যমের দাবি, তামিম করমর্দন করার সময় জনি বেয়ারস্টোকে কিছু একটা বলেছেন। জনি বেয়ারস্টোরের পরেই ছিলেন বেন স্টোকস। তিনি হঠাৎ করেই কেন জানি ক্ষেপে গেলেন তামিমের ওপর। বেশ তেড়েফুঁড়ে গেলেন তামিমের দিকে। উক্তেজিত হয়ে কী যেন বললেন। পাল্টা জবাব দিলেন তামিম। ওই সময় সাকিব এসে দু'জনকেই আলাদা করে দিয়ে পরিস্থিতি সামাল দিলেন। এটা ছিল হারার পর ইংলিশদের দ্বিতীয়বার ফোঁসফোসানি! ম্যাচশেষে সংবাদ সম্মেলনে ইংলিশ ক্যাপ্টেন জোস বাটলার মাঠের ঘটনাটি নিয়েই বেশি কথা বললেন। করমর্দনের সময়কার স্টোকস-তামিমের প্রসঙ্গটি কৌশলে এড়িয়ে গেলেন। কিন্তু আলাদাভাবে কয়েকটি ইংলিশ সংবাদমাধ্যমকে বাটলার মাঠৈর ওই ঘটনাটার জন্য বাংলাদেশের ‘সীমা ছাড়ানো’ উদ্‌যাপনকে দায়ী করেছেন! এছাড়া স্টোকস-তামিমের ঘটনা নিয়ে আলাদাভাবে বলেছেন, ‘বেন একটু আবেগপ্রবণ মানুষ। কিন্তু যদি ওখানে কিছু না হয়ে থাকে তাহলে সে ওইভাবে প্রতিক্রিয়া দেখাত না।’ কিন্তু বাংলাদেশ অধিনায়ক মাশরাফি সংবাদ সম্মেলনে পুরো ব্যাপারটা এড়িয়ে যেতে চেয়েছেন। মাশরাফি বলেন, "I was ahead in the line so I didn't see what happened. I can tell you after I find out." মিরপুরের শেরে বাংলা জাতীয় স্টেডিয়ামের দ্বিতীয় ওয়ানডে ম্যাচের পর নিজের টুইটারে বেন স্টোকস অবশ্য রীতিমতো হুংকার দিয়েছেন বাংলাদেশকে। টুইটারে স্টোকস লিখেছেন, "What I won't stand for is someone putting a shoulder to my teammate at handshakes," ‘জয়ের জন্য বাংলাদেশকে অভিনন্দন। ওরা আমাদের চেয়ে ভালো খেলেছে। কিন্তু আমার কোনো সতীর্থকে হাত মেলানোর সময় কঠিন কিছু বলা আমি একদমই মেনে নেব না।’ইংল্যান্ড বাংলাদেশ সফরে তিনটি ওয়ানডে ও দুটি টেস্ট খেলবে। ওয়ানডে-তে সিরিজে এখন সমতা। আগামী ১২ অক্টোবর বুধবার চট্টগ্রামে ওয়ানডে সিরিজের শেষ ম্যাচটি হবে। ওই ম্যাচটি এখন সিরিজ নির্ধারনী ম্যাচ। এরপর চট্টগ্রামে প্রথম টেস্ট খেলে দুই দল আবার ঢাকায় ফিরবে। মিরপুর শেরে বাংলা জাতীয় স্টেডিয়ামে হবে দ্বিতীয় টেস্ট। ইংলিশদের সঙ্গে টাইগার্সদের লড়াইটা যে এখন মাঠের বাইরেও গড়িয়েছে, এটাই এখন নতুন উক্তেজনা। লড়াই চলবে এখন মাঠে ও মাঠের বাইরেও। কাম অন গাইস, প্রীতি লতা-সূর্য সেনদের মাটিতে ইংলিশ বধের অপেক্ষায় আমরা। ......................................১০ অক্টোবর ২০১৬        

                    সর্বশেষ এডিট : ১০ ই অক্টোবর, ২০১৬  দুপুর ১:৪২                

