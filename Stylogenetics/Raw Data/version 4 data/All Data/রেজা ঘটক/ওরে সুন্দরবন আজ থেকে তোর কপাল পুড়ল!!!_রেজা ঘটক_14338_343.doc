ওরে সুন্দরবন আজ থেকে তোর কপাল পুড়ল!!!





                        ভারতের প্রধানমন্ত্রী মানমোহন সিং রামপাল কয়লা ভিত্তিক বিদ্যুৎ কেন্দ্রের এক হাজার ৩২০ মেগাওয়াট মৈত্রী থার্মাল পাওয়ার প্রজেক্টের ভিত্তিপ্রস্তর স্থাপন অনুষ্ঠানে ভিডিও কনফারেন্সের মাধ্যমে পরিবেশগত দিকটির সর্বোচ্চ গুরুত্ব দেওয়ার আহ্বান জানিয়েছেন। ভারতের প্রধানমন্ত্রী'র পরিবেশগত দিকটির এই আশংকার বিষয় থেকেও এটি এখন সুস্পষ্ট যে, রামপাল কয়লা বিদ্যুৎ কেন্দ্র পরিবেশের জন্য হুমকি বয়ে আনবে। আর সেই হুমকির প্রধান টার্গেট হবে সুন্দরবন। রামপাল কয়লা বিদ্যুৎ কেন্দ্রে যে হাজার হাজার টন কয়লা আসবে, তা কোন পথে আসবে? সুন্দরবনের পেটের ভেতর থেকে। সেই জাহাজগুলোর শব্দে সুন্দরবনের জীববৈচিত্র্যে কেমন প্রভাব পড়বে? বনের পশুপাখিরা একটু ভয় পাবে। পাখিরা আকাশে উড়ে ভয়ে চিৎকার করবে। আর কি হবে? কয়লা ওঠানামা করার সময় সামান্য কিছু ডাস্ট নদীর পানিতে পড়বে। সেই সামান্য কয়লা নদীর পানিতে মিশে কি হবে? সামান্য পানি নষ্ট হবে। সেই নষ্ট পানি খাইলে কি হবে? কিছু বন্যপ্রাণী মারা যাবে। আর কি হবে? কিছু মাছ মারা যাবে। আর কি হবে? কিছু সাপ কোপ জন্তু জানোয়ার মারা যাবে। আর কি হবে? কিছু গাছপালা মারা যাবে। আর কি হবে? কিছু পাখি মারা যাবে। আর কি হবে? কিছু মানুষের পেটের পিড়া হবে। আর কি হবে? কিছু মানুষও মারা যাবে। আর কি হবে? কিছু বন মারা যাবে। আর কি হবে? আরো কিছু কিছু মারা যাবার আশংকা হবে?সেই আরো কিছু কি কি? ধরেন, সুন্দরবন মারা যাবে। বনের পশুপাখি মারা যাবে। রয়্যাল বেঙ্গল টাইগার মারা যাবে। মাছ মারা যাবে। কিন্তু ভাই তারা মারা যেতে যেতে প্রায় ৩০-৪০ বছর লাগবে। এই ৩০-৪০ বছরে ওখানে আর কি কি হবে? ধরেন, নতুন কিছু শিল্প কারখানা হবে। সেখানে কিছু লোক চাকরি পাবে। সেই শিল্পের পন্য বিদেশে রপ্তানি হবে। কিছু টাকা আসবে। সেই টাকা যাবে শিল্পের মালিকের পকেটে। আর কি কি হবে? ধরেন, যারা এখন মাছ মারে তারা তখন ওই কারখানায় ঘুরবে কাজের জন্য। এখন যারা গোলপাতা কাটে, তখন তারা কয়লার বস্তা ওঠানামা করাবে। এখন যারা মধু সংগ্রহ করে, তারা হয়তো কযলার তলানি সংগ্রহ করবে। বলা তো যায় না সেই কয়লার তলানি কোন রঙের কাজে লাগে। আর কি কি হবে? আরে ভাই, আপনি তো ভারী নাচ্ছোর বান্দা! আর কি কি হবে? রামপালের শিল্প-কলকারখানায় বিদ্যুৎ আসবে। সুন্দরবনের ভেতরেও লাইট আসবে। আর রামপালের গ্রামে কি বিদ্যুৎ যাবে? আরে ভাই আপনি আছেন গ্রাম নিয়া। আপনে একটা গাঁইয়া। গ্রামে বিদ্যুৎ গেলে বা কি আর না গেলে বা কি?আর কি কি হবে? কিছু লোকের পয়সা হবে। কিছু লোকের টাকা হবে। অনেক টাকা। বিদ্যুতের আলোর মত চকচকা টাকা। আর কি হবে? আরে ভাই, আর কি হবে আপনে জানেন না? আমনের সুন্দরবনটা ধ্বংস হয়ে যাবে। তখন কি হবে? আরে ভাই তখন কি হবে, খোদা জানেন। ঝড়-বন্যা-সাইক্লোন? এসব কি হবে? হইলে হবে। ঝড়-বন্যা-সাইক্লোন এখন বুঝি হয় না? আরে ভাই, তাইলে সুন্দরবনের কাম কি? ওই জঙ্গল পুষে এতো দিন কি লাভ হইল?খাঁড়ান, একটু মুইতা আসি। আমনের কথা চিন্তা কইরা উত্তর দেওন লাগবে...হে হে হে...
                            
                    সর্বশেষ এডিট : ০৫ ই অক্টোবর, ২০১৩  রাত ৯:৫৭                

