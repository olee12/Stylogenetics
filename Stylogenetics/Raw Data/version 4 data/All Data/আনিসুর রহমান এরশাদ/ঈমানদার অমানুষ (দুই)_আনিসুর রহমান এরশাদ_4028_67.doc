ঈমানদার অমানুষ (দুই)





                        কথায় বলে মাছ খাওয়ায়ে কাউকে সন্তুষ্ট করতে চাইলে আমন্ত্রণ করে খাওয়াতে হয় আর প্রতিদিন মাছ খাবে এমন ব্যবস্থা করতে মাছ চাষ শেখাতে হয়।  অনেক হুজুর অন্যের বাড়িতে দাওয়াত পেলে আনন্দিত হন, খেয়ে তৃপ্তি লাভ করেন, আর অন্যকে নেক কাজে আঞ্জাম দেয়ায় গর্বিত হন। অথচ রাসুলের (সা: ) অনেক সাহাবী নামাজ পরিয়েছেন আবার বড় ব্যবসায়ীও ছিলেন। মানুষ যখন শুধু পেয়ে আনন্দিত হয় তখন সে শুধু নেয়ার ধান্ধায় থাকে, দেয়ার আনন্দ সে বুঝেনা। যে কষ্ট করেনা, চিন্তা ভাবনা করে চলেনা তারপক্ষে বহু বছরের অর্জিত মান সম্মান কয়েকমিনিটেই নষ্ট করা সম্ভবপর হয়।  কোন মানুষ যদি ভোগ বিলাস আর পাশবিক উন্মাদনায় ১০ বছরের সঞ্চয় ১০ মিনিটে খরচ করে তখন সে আর স্বাভাবিক মানুষ থাকে না। উত্তরণ অনেক কঠিন, উপরে ওঠার জন্যে পরিশ্রম ও চেষ্টা সাধনা লাগে কিন্তু অবতরণ খুবই সহজ।  সোনালী ব্যাংক, হলমার্ক কিংবা ডেসটিনির কেলেংকারীর সাথে সম্পৃক্ত কোন ব্যক্তিকেও আপনি জিজ্ঞেস করেন আপনি কি মুসলমান? বলবে হ্যাঁ। এরশাদ শিকদার, মুরগি মিলন কিংবা বাংলা ভাই যে কাউকে জিজ্ঞেস করলে- আপনি কি আল্লাহ আছে বিশ্বাস করেন?  সম্ভবত তারা উত্তর দিতেন- হ্যাঁ। আর্সেনিক যুক্ত পানি উত্তপ্ত করলেও বিষের মাত্রা যেমন বাড়তেই থাকে, বিমান দুর্ঘটনায় যেমন রিকসা দুর্ঘটনার চেয়ে বিপদের ঝুঁকি বেশি থাকে তেমনি ভেতরের ঈমান যদি বাইরে কাজ না করে তবে তার দ্বারা ক্ষতির ব্যাপকতা বৃদ্ধি পেতেই থাকে। আপনি জিজ্ঞেস করবেন- কি ভাই আপনারা কেন মারামারি করছেন; আপনারা কি ইসলাম ধর্মের অনুসারী? বলবে- হ্যাঁ। আপনারা কি বাংলাদেশের নাগরিক?-বলবে হ্যাঁ। উত্তর শুনে কেউ যদি মনে করেন ধর্ম ও দেশের চাইতে তাহলে বড় কিছু আছে। সেটা কি দল কিংবা অঞ্চল, বংশ কিংবা বর্ণ? যদি বলেন- হ্যাঁ। তবে কি এসব কোনটাই না হয়ে যে মানুষ হয়েছে সেই বেশি শ্রদ্ধার পাত্র হবেনা? যুদ্ধবিধ্বস্ত ভিয়েতনামও অনেক উন্নত হয়ে যায়  পরিশ্রমী নারী পুরুষের অবদানে। বৈষম্য জিইয়ে রেখে আমরা নারীকে অর্থমূল্য আছে এমন উৎপাদনশীল কর্মকান্ড থেকে দূরে রাখি। যদিও এর সুফল হিসাবে ইভটিজিং ও ধর্ষণমুক্ত সমাজের নিশ্চয়তা বিধান হয়না। বাংলাদেশের পর্দানশীল নারী মালয়েশিয়ার পর্দানশীল নারীর মতো গাড়ির ড্রাইভার হেলপার হয়না। বিধর্মের দেশেও দিন রাত ২৪ ঘন্টা শংকামুক্তভাবে নারী অবাধ বিচরণ করতে পারে কোন যৌন হয়রানির আশংকা ছাড়াই।  ডেনমার্কে ৪২ বছর আগে ১টি অস্বাভাবিক মৃত্যু হয়েছে, ৪২ বছরে ১টিও অস্বাভাবিক মৃত্যুর রেকর্ড নেই। বাংলাদেশকে সবচেয়ে বেশি সাহায্য প্রদানকারী জাপান বাংলাদেশ থেকে ৠণের একটি টাকাও ফেরৎ নেয়নি এদেশে এখনো চরম দরিদ্র ও নি:স্ব মানুষ আছে বলে, নিয়মানুযায়ী সরকার ৠণের টাকার কিস্তি বৎসরে দেয় কিন্তু তারা স্বেচ্ছায় তা আবার ফেরৎ দেয় এই দেশ ও জাতির  উন্নয়নে কাজে লাগানোর জন্যে। এখন কারো যদি অভদ্র ঈমানদারের চাইতে ভদ্র মানুষদের (বেঈমান) বেশি ভাল লাগে তা কি অযৌক্তিক হবে?।।।  আমার খুব কষ্ট লাগে যখন শুনি যে দেশে জুম্মার নামাজের পর কতল কার্য কর করার জন্যে জল্লাদ রেডি থাকে সেখানেও গৃহকর্মীরা যৌন নির্যাতনের শিকার হয়। সৌদি আরবের কথা বাদ দিলেও পৃথিবীতে বাংলাদেশ অন্যতম বৃহত্তম মুসলিম দেশ। অথচ এখানে এমন অবস্থা বিরাজমান যে দৈনিক গড়ে খুন হয় ১১টি, আত্মহত্যা হয় ২১টি। ফকির থেকে বড়লোক হবার জন্যে একেকজন একেক ধরনের মেশিন ব্যবহার করেন। যে মেশিনের একদিক দিয়ে শূণ্য পকেট ও খালি হাতে ঢুকলেও আরেকদিক দিয়ে পকেট ভর্তি টাকা ও হাত ভর্তি ফুলের মালা নিয়ে বের হওয়া যায়।। যেমন: রাজনীতি মেশিন, এনজিও মেশিন, মাজার মেশিন ইত্যাদি। কেউ যদি জাতে ফকির আর ভাবে জমিদার হয় তার যে দশা আমাদের অনেকেরই সেই দশা। যেই সুইডেনের কেউ  ৩০ বছর কোন কাজকর্ম না করলেও রিজার্ভের টাকায় চলতে পারবে তাদের পরিশ্রমে জাত যায়না অথচ আমাদের অনেকে নিজের জুতাটা নিজে কালি করেন না, নিজের মশারি নিজে টানান না, নিজের চা নিজে বানিয়ে খান না। এমন অনেকে আছেন ভিন দেশে যেয়ে ভিন জাতির জুতা কালি করেন, হোটেলে কাজ করেন, গাড়ি পরিষ্কার করেন, টয়লেটগুলোকে ব্যবহার উপযোগী রাখতে পারদর্শীতা দেখান অথচ নিজ দেশে গোপনীয় লোম কাটতেও  পরের সাহায্য নেন। আসলে এটি বিকৃত রুচি ও বিকৃত চিন্তা। (চলবে)

                    সর্বশেষ এডিট : ০৪ ঠা এপ্রিল, ২০১৫  সকাল ১১:১৫                

