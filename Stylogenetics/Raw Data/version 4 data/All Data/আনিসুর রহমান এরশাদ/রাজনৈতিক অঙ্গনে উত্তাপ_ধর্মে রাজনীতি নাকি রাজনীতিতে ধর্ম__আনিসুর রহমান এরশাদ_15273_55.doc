রাজনৈতিক অঙ্গনে উত্তাপ_ধর্মে রাজনীতি নাকি রাজনীতিতে ধর্ম_





                        চরম রাজনৈতিক অস্থিরতায় তৈরি বৈরী পারিপার্শ্বিকতায় অনিশ্চয়তার মধ্যে আছে দেশের মানুষ।  গ্রামের বাড়িতে বেড়াতে গিয়েছিলাম। অনেককে দেখেছি দেশের বতমান সংকটময় পরিস্থিতি ও ভবিষ্যত নিয়ে উদ্বেগ উৎকণ্ঠা প্রকাশ করতে। আমার পিতা একজন ক্ষুদ্র ব্যবসায়ী। আলাপ করে যেটা বুঝলাম সময়টা খুব ভাল যাচ্ছেনা। আইন শৃংখলা পরিস্থিতি ভাল না থাকলে উদ্যোক্তাদের অতিরিক্ত ঝুঁকি বাড়ে। যদি আইন শৃঙ্থলা পরিস্থিতি নিয়ন্ত্রণের বাইরে চলে যায় তবে জীবন ও সম্পদের নিরাপত্তাহীনতার সংকট তৈরি হয়। বিনিয়োগকারীরা যদি নিরাপত্তাহীনতায় ভোগেন তবে সব ধরনের ব্যবসা বাণিজ্য শ্লথ কিংবা অচল হয়ে পড়বে। শুধু ব্যবসায়ীরা কেন বাংলাদেশের বর্তমান সহিংস ও আতঙ্কজনক পরিস্থিতিতে গভীরভাবে উদ্বিগ্ন সব শ্রেণী পেশার মানুষই। চলমান রাজনৈতিক সঙ্কট সমাধানে সরকার ও বিরোধী দলের আপোসহীন মনোভাব ও বিপরীতমুখী অবস্থানের কারণে বাড়ছে উৎকণ্ঠা; যা আতঙ্কগ্রস্ত ও হতাশ করে ফেলেছে শান্তিপ্রিয় দেশবাসীকে। দেশের সচেতন মানুষ ধ্বংসাত্মক রাজনৈতিক কর্মসূচীকে কখনই সমথন করেনা। শান্তিপূর্ণভাবে জীবন পরিচালনা ও জীবিকার নিশ্চয়তা বিধান করতে হলে শান্তিপূর্ণ উপায়েই চলমান রাজনৈতিক সঙ্কট নিরসন হওয়া দরকার। দেশের উন্নয়ন ও মানুষের উন্নতির ধারা অব্যাহত রাখার স্বার্থে গণতান্ত্রিক সরকারের ধারাবাহিকতা থাকা প্রয়োজন। সহিংস কর্মসূচির ফলে বাড়ে চরম হতাশা, স্থবির হয়ে পড়ে উৎপাদন, বন্ধ হয়ে যায় প্রতিষ্ঠান যাতে দেশের অপূরণীয় ক্ষতি হয়।সংঘাত ও সংঘর্ষের যে রাজনৈতিক সংস্কৃতি সৃষ্টি হয়েছে তাতে দেশ যে ক্রমান্বয়ে বিপর্যয়ের দিকেই যাচ্ছে-ভাবতেই দেশ ও জাতির ভবিষ্যত নিয়ে সন্দিহান হয়ে উঠি।এটা ঠিক যে, জনসাধারণকে প্রতিকূল পরিস্থিতির মুখোমুখি করে নেতারাও স্বস্তিতে থাকতে পারবে না। সংঘাতময় রাজনীতির আশংকায় অর্থনীতি হয়ে পড়েছে স্থবির,বিনিয়োগ হচ্ছে বাধাগ্রস্ত, প্রবৃদ্ধির ক্ষেত্রে পড়ছে নেতিবাচক প্রভাব,শিল্পোৎপাদন হচ্ছে ব্যাহত,রফতানি খাতে ঘটছে বিপর্যয়,ব্যাংকিং ব্যবসাতে হচ্ছে নৈরাজ্যের সৃষ্টি, বীমা ব্যবসাতে ধস নামছে,শেয়ার বাজারেও পড়ছে নেতিবাচক প্রভাব। এভাবে চলতে থাকলে দেশের অর্থনীতি হবে নিম্নমুখী,নেতিবাচক প্রভাবে দেশের কাঙ্খিত প্রবৃদ্ধি অর্জন হবে বড় চ্যালেঞ্জ। তাই রাজনৈতিক দলগুলোকে দেশের মাটি ও মানুষের স্বাথে একসঙ্গে বসে অবাধ, সুষ্ঠু ও বিশ্বাসযোগ্য নির্বাচন অনুষ্ঠানের লক্ষ্যে গ্রহণযোগ্য পথ খুঁজে বের করতে হবে। আমরা চাই শান্তিপূর্ণ ও স্থিতিশীল বাংলাদেশ।অভ্যন্তরীণ শ্রমবাজারকে ক্ষতিগ্রস্ত করে, গোটা অর্থনীতিকে গভীর সংকটে ফেলে কোনোদিনই জনগণের ভোগান্তি ও জিনিসপত্রের দাম বৃদ্ধির লাগামকে টেনে ধরা যাবে না। হরতাল-অবরোধ-ভাঙ্চুর কখনই প্রতিবাদের একমাত্র যৌক্তিক ভাষা হতে পারে না। বাংলাদেশ দোকান মালিক সমিতির হিসাব মতে, একদিনের হরতালে তাদের ক্ষতি হয় প্রায় ৪০০ কোটি টাকা। বিজিএমইএর মতে, তাদের একদিনের হরতালে ক্ষতি হয় ১৮০ কোটি টাকা। অপর এক পরিসংখ্যানে দেখা গেছে, জিডিপিতে পাইকারি ও খুচরা ব্যবসার অবদান দৈনিক ৩০৮ কোটি টাকা, আর স্থলপথে পরিবহনের অবদান ১৩৪ কোটি টাকা। হরতালে বন্ধ হয়ে যায় শিক্ষাখাতের সব কর্মকাণ্ড যার আর্থিক মূল্য প্রতিদিন ৬০ কোটি টাকা। যদিও প্রশ্ন থেকে যায় বাংলাদেশের রাজনীতিবীদদের যে মন মানসিকতা, রাজনৈতিক দলগুলোর যে দৃষ্টিভঙ্গী তাতে দাবি আদায়ের জন্য হরতালের বিকল্প কোন কমসূচি আছে কি? ২০০৬ সালে ১৪৫ দিন হরতাল দেয়া হয়েছিল। তারপর জিডিপি ছিল ৬ দশমিক ৭ ভাগ। এটাও ঠিক শুধু হরতালের কারণে নয়- অর্থনীতি ধ্বংস হয়েছে দুর্নীতি আর লুটপাটের কারণেও। আমি এটাও বলছিনা যে, দেশের রাজনৈতিক অস্থিরতাই অর্থনীতিকে ধ্বংস করে দেয়ার একমাত্র কারণ। তবে এটা জোর দিয়েই বলতে পারি, রাজনৈতিক অস্থিতিশীলতা বাংলাদেশের অর্থনৈতিক বিকাশকে গতিহীন করে দিলে এর দায়ভার রাজনৈতিক দলগুলোকে নিতে হবে।বাংলাদেশের অর্থনীতির শ্বাসরোধ করে কেউ দেশকে সামনে এগিয়ে নিয়ে যেতে পারবে না।রাজনৈতিক সঙ্কটের ফলে বর্হিবিশ্বে বাংলাদেশের ভাবমূর্তি ক্ষুণ্ন হচ্ছে। এমন পরিস্থিতিতে দেশের সব রাজনৈতিক দল আলোচনার মাধ্যমে সমঝোতা খুঁজে বের করে রাজনৈতিক দূরদর্শিতা দেখাবে এটাই দেশের মানুষ আশা করে। একদিকে রাজনৈতিক সংঘাত, আরেকদিকে বাজারে সবকিছুর অগ্নিমূল্য-স্বল্প আয়ের পরিবারগুলোকে চরম হতাশার মধ্যে ফেলে দিয়েছে। জীবন নিবাহের ব্যয় লাফিয়ে লাফিয়ে বাড়ছে। কনজুমার অ্যাসোসিয়েশন অব বাংলাদেশের (ক্যাব)এর এক জরিপ থেকে জানা গেছে, রাজধানীর এক কোটি ২৬ লাখ মানুষের মধ্যে ৮৩শতাংশ বাড়া বাড়িতে থাকে।১৯৯১ সাল থেকে গত ২০ বছরে রাজধানীতে বাড়িভাড়া বেড়েছে ৩২৫ শতাংশ। সাধারণ মানুষের আয়ের ৬০শতাংশ অথ ব্যয় হয় বাড়িভাড়ার পেছনে। বাড়িভাড়া আইন থাকলেও বাস্তবে প্রয়োগ না থাকায় বাড়ির মালিকদের ভাড়া বৃদ্ধির একতরফা সিদ্ধান্তে ভাড়াটিয়াদের জীবন অতিষ্ঠ হয়ে উঠেছে। অথচ অনেক দেশে ভাড়ার টাকায় ফ্ল্যাটের মালিক হওয়ার সুযোগ করে দেয় সরকার। মালয়েশিয়া এর উৎকৃষ্ট উদাহরণ। অথচ বাংলাদেশে এমন অবস্থা তৈরি করা হয়েছে, যেখানে সাধারণ কোনও চাকরিজীবী সারা জীবনেও মাথা গোঁজার ঠাঁই তৈরি করতে পারেন না। একদিকে বিরোধী দলীয় নেতাদের জেলে রাখা, অন্যদিকে আলোচনার কথা বলা অথহীন। দেশে যদি সাংবিধানিক অধিকার ফিরে না আসে, রাজনীতিবিদরাই যদি ব্যবসা-বাণিজ্য দখল করে ফেলে তবেতো তা ভয়াবহ সমস্যারই কারণ হবে। সঙ্কট সমাধানে সাংবিধানিক সমস্যা সমাধানের পাশাপাশি রাজনীতিবিদদের মানসিকতার পরিবর্তন খুব বেশি জরুরী হয়ে পড়েছে। হিংসা বিদ্বেষ ও মিথ্যাচারের যে চচা রাজনৈতিক অঙ্গনে শুরু হয়েছে এমন অবস্থায় দেশ চলতে পারে না। দেশে আজ তিন কোটি লোক বেকার।দেশের বিদ্যমান অবস্থায় অর্থনীতির বিকাশ সম্ভব নয়। একটি বিশেষ চেতনার কথা বলে পরিকল্পিতভাবে দেশে বিভাজন বাড়ানো হচ্ছে।এটি সন্দেহাতীতভাবে সত্য চলমান সংঘাত গণতন্ত্রের জন্য ইতিবাচক নয়। এ পরিস্থিতি অব্যাহত থাকলে গণতন্ত্র হুমকির মুখে পড়বে। দেশের অর্থনীতি ও স্থিতিশীলতা বিপর্যস্ত হয়ে যাবে। ব্যবসা, বাণিজ্য, বিনিয়োগ মারাত্মকভাবে ক্ষতিগ্রস্ত হবে। কেন্দ্রীয় ব্যাংকের সর্বশেষ প্রতিবেদনে দেখা গেছে, বিনিয়োগ না থাকায় বাণিজ্যিক ব্যাংকগুলোতে অলস টাকার পরিমাণ দাঁড়িয়েছে ৮৪ হাজার ৫২০ কোটি টাকা। আর এ অলস টাকা বৃদ্ধির ফলে একদিকে বেড়ে যাচ্ছে ব্যাংকের পরিচালনার ব্যয়, অন্যদিকে এর নেতিবাচক প্রভাব পড়ছে ব্যাংকগুলোর মুনাফায়। এছাড়া দেশের অর্থনীতিকে টিকিয়ে রেখেছে যে রফতানি খাত, সেখানেও দেখা দিয়েছে নেতিবাচক প্রভাব। আবার প্রবাসীদের পাঠানো রেমিটেন্স প্রবাহ ধীরে ধীরে কমে আসছে। একইভাবে যুক্তরাষ্ট্রের বাজারের জিএসপি সুবিধাও বাতিল হয়েছে। এমনকি শেয়ারবাজারের ক্ষতিগ্রস্ত বিনিয়োগকারীদের জন্যও কোনো সুখবর মিলছে না। রাজনৈতিক অস্থিরতার কারণে দেশের অর্থনীতিতে অপূরণীয় ক্ষতি হচ্ছে, যা কাটিয়ে উঠা কোনোভাবেই সম্ভব নয়। এ জন্য পিছিয়ে যাওয়া আর পেছনে টানার এই সংস্কৃতি থেকে রাজনীতিবীদদের বেরিয়ে আসতে হবে। প্রধান দুই রাজনৈতিক দলকে এ বিষয়ে এমন সিদ্ধান্ত নিতে হবে যা দেশকে রক্ষা করবে, জাতিকে রক্ষা করবে, ব্যবসায়ীদের শান্তিতে ব্যবসা করতে দেবে। দেশের ভাগ্য নিয়ে ছিনিমিনি খেলা দেশপ্রেমিক জনগণ কখনই বরদাশত করবেনা। এবার আসুন রাজনৈতিক অঙ্গনে ধর্ম খুব গুরুত্বের সাথে উত্থাপিত হবার প্রসঙ্গে একটু ভেবে দেখি। প্রশ্ন হচ্ছে, ধর্মে রাজনীতি আছে নাকি রাজনীতিতে ধর্মকে ব্যবহার করা হয়? উত্তরের আগে বলে নিতে চাই যে, পৃথিবীর কোন ধর্ম কিংবা ধার্মিক ব্যক্তিত্ব পৃথিবীতে অশান্তি সৃষ্টির কারণ হয়নি। বকধামিকেরাই কেবল ধমের অপব্যবহার বা বিকৃতি সাধন করে শান্তির বিপক্ষে কাজ করতে পারেন। বাংলাদেশে সিলেটের শাহজালাল, শাহপরান, খুলনার খানজাহান আলী, চট্টগ্রামের বারো আউলিয়া কিংবা বাইরের রামকৃষ্ণ পরমহংস দেব, স্বামী বিবেকানন্দ, গৌতম বুদ্ধ, লোকনাথ ব্রহ্মচারী—তাঁরা কেউ বিশৃংখলা সৃষ্টি বা সম্প্রীতি নষ্টের কারণ হননি, মানুষের শান্তি নিশ্চিতকরণে সংগ্রাম করেছেন। অথচ এই ধর্মকে ভুলভাবে ব্যাখ্যা করে,ধমের প্রতি মানুষের আবেগ অনুভূতিকে নেতিবাচক কাজে লাগিয়ে অনেকে বড় রকমের অধম করেছেন। ধমের অপব্যবহার করেই অযৌক্তিকভাবে মানুষ হত্যা, জ্বালাও-পোড়াও, লুটপাট করাকে বৈধতাদানের অপচেষ্টা হচ্ছে, সমাজে অশান্তি বৃদ্ধি পাচ্ছে। বাংলাদেশ-মিয়ানমারে রক্তপাত, আহমদিয়াদের নির্যাতন, শিয়া-সুন্নিতে সংঘর্ষ ভীতসন্ত্রস্ত করছে মানুষকে। ধর্মীয় সম্প্রীতি ধ্বংস করাটাতেও যে পাপ-এই বোধটা লক্ষ্য করা যাচ্ছেনা। ধর্মের নামে সহিংসতা হলে তা কখনো মেনে নেয়া যায় না। কারো ওপর হামলা সব ধর্মই পাপ ও অন্যায় বলেছে। সমাজে বিচিত্র প্রকৃতির অধর্ম হচ্ছে। যেমন: ঘুষ-দুর্নীতির অধর্ম,গরিব মানুষকে ন্যায়বিচার থেকে বঞ্চিত করার অধর্ম, টাকা দিয়ে রায় কেনার অধর্ম, অশ্লীল আচরণে অধর্ম।ধর্মীয় মূল্যবোধের ওপর গুরুত্ব না দিলে কখনও এই অধম দূর হবে না।অজ্ঞতার জন্যও মানুষ ধর্মান্ধ হচ্ছে। অনেক মানুষ নিজ ধর্ম সম্পর্কে জানে না এবং ৯৯ শতাংশ মানুষ অন্য ধর্ম সম্পর্কে জানে না। সত্যিকার অর্থে মুসলিম, বৌদ্ধ, খ্রিষ্টান ও হিন্দু হতে পারলে বাংলাদেশে কেন, বিশ্বে কোনো সহিংসতা থাকত না। ইহুদি ধর্মের ১০টি নির্দেশের মধ্যে ষষ্ঠ নির্দেশ হচ্ছে, ‘কাউকে হত্যা কোরো না’। হিন্দু সম্প্রদায়ের ‘নমস্কার’ শব্দটার অর্থ হচ্ছে, ‘তোমার ভেতরে যে ভগবান আছে, তার প্রতি আমি মাথা অবনত করছি।’ এ সম্বোধন যে ধর্মে আছে, তারা তো অন্য ধর্মের মানুষের প্রতি আঘাত হানতে পারে না। ইসলাম ধর্মেও বলা হয়েছে, নিরপরাধ একজন মানুষকে হত্যা করার অর্থ হলো দুনিয়ার সব মানুষকে হত্যা করা। এবং একজন অসহায় মানুষকে রক্ষা করার অর্থ হলো, দুনিয়ার গোটা মানবজাতিকে রক্ষা করা। যিশুখ্রিষ্টের আদর্শ যদি খ্রিষ্টানরা পালন করত, তাহলে জাপানের হিরোশিমা ও নাগাসাকিতে আণবিক বোমা ফেলতে পারত না। বার্ট্রান্ড রাসেল বলেছিলেন, যদি কোনো ধর্ম সম্পর্কে ইতিবাচক কিছু বলতে বলা হয়, আমি বলব বৌদ্ধধর্মের কথা। কারণ, এ ধর্ম স্বর্গ বা নরকের ভয়ে সৎ থাকতে বলে না, বিবেকের তাড়নায় সৎ থাকতে বলে। আজকে তাঁদের আদর্শ কোথায়? ইসলাম ধর্ম সম্পর্কে কমবেশি অন্য ধর্মের মানুষ জানলেও অন্যান্য ধর্ম সম্পর্কে মনে হয় মানুষ কম জানে। ইসলাম ধর্ম অন্য ধর্মের প্রতি আঘাতের কথা বলেনা। পূর্ণ জীবনব্যবস্থা ইসলামে বৈষম্য নেই, ধর্মীয় সম্প্রীতি আছে। স্বাভাবিক সময় তো নয়ই, এমনকি যুদ্ধের সময়ও কোনো উপাসনালয়ে আঘাত করা, শিশুদের আঘাত করা, বৃদ্ধ ও ধর্মীয় নেতাদের আঘাত করা-ইসলামে নিষিদ্ধ।বাংলাদেশের একজন নাগরিক হিসেবে নিজ নিজ ধর্ম পালন করবার অধিকারটি সংবিধানস্বীকৃত। সংবিধানের অনুচ্ছেদ ৪১(১)(ক) তে বলা হচ্ছে – আইন, জনশৃংখলা ও নৈতিকতার সাপেক্ষে প্রত্যেক নাগরিকের যেকোন ধর্ম ‘অবলম্বন, পালন ও প্রচারের’ অধিকার রয়েছে। বিশ্বের প্রায় সকল দেশের সংবিধানেই নাগরিকদের এ অধিকারটি দেয়া হয়েছে। তবে রাজনৈতিক কর্মকান্ডে অংশগ্রহণের বিষয়টি যদি ধর্ম পালনেরই একটি অংশ হয়ে থাকে, সেক্ষেত্রে অবস্থান কি হবে সে ধরণের বিধান আমরা সংবিধানে পাই না। বর্তমানে বিশ্বজুড়ে প্রায় নব্বইটিরও বেশি দেশে ধর্মভিত্তিক দলগুলো রাজনীতি করে যাচ্ছে, কেউ কেউ ক্ষমতাও লাভ করছে। স্বাধীনতাপূর্ব বাংলাদেশে ধর্মভিত্তিক দলগুলো দেশের রাজনীতিতে সক্রিয়ভাবে অংশ নিত, সত্তরের নির্বাচনেও তাদের অংশগ্রহণ ছিল। তবে একাত্তরের স্বাধীনতা সংগ্রামের সময়ে তৎকালীন ধর্মভিত্তিক দলগুলোর সবগুলোই এ সংগ্রামের বিপক্ষে অবস্থান নেয়, যার ফলশ্র“তিতে স্বাধীন বাংলাদেশে তারা রাজনীতি করবার অধিকার হারিয়ে ফেলে। বাহাত্তরের সংবিধানের অনুচ্ছেদ ৩৮ এ সংগঠনের স্বাধীনতা সম্পর্কে বলা ছিল, ‘জনশৃংখলা বা জনস্বাস্থ্যের স্বার্থে আইনের দ্বারা আরোপিত যুক্তিসঙ্গত বাধানিষেধ সাপেক্ষে সমিতি বা সংঘ গঠনের অধিকার প্রত্যেক নাগরিকের থাকবে। তবে শর্ত থাকে যে, কেন ব্যক্তিরই এমন কোন সংগঠন গঠন করবার, সদস্য হবার কিংবা কোন কার্যক্রমে অংশ নেবার অধিকার থাকবে না যদি ঐ সংগঠনটি সাম্প্রদায়িক হয় অথবা কোন ধর্ম বা ধর্মীয় উদ্দেশ্যকে ভিত্তি করে কোন রাজনৈতিক লক্ষ্য-উদ্দেশ্য বাস্তবায়নের জন্য গঠিত হয়।’ এর মাধ্যমে জামায়াতে ইসলামী, নেজামে ইসলাম ও অন্যান্য রাজনৈতিক দলগুলো নিষিদ্ধ হয়ে যায়। জেনারেল জিয়াউর রহমান ১৯৭৮ সালে একটি আদেশের মাধ্যমে অনুচ্ছেদ ৩৮ এর ঐ শর্তাংশটুকু বাতিল করে দেন, পরবর্তীতে যা ১৯৭৯ সালে পঞ্চম সংশোধনীর মাধ্যমে সাংবিধানিক বৈধতা পায়। সাংবিধানিক নিষেধাজ্ঞাটি উঠে যাওয়ায় ইসলামী দলগুলো তাদের কার্যক্রম আবার শুরু করে এবং একে একে পাঁচটি সংসদ নির্বাচনে তারা অংশগ্রহণ করে । ২০১০ সালে যখন আদালতের রায়ে পঞ্চম সংশোধনী বাতিল হয়ে যায়, তখনই বিভিন্ন পর্যায় থেকে ধর্মভিত্তিক দলের রাজনীতি করার বৈধতা নিয়ে প্রশ্ন আসতে শুরু করে। সর্বশেষে, ২০১১ সালে পঞ্চদশ সংশোধনীর মাধ্যমে সংবিধানের ৩৮ অনুচ্ছেদে কিছু নতুন শর্তাবলী যুক্ত করা হয়, যার মাধ্যমে বাহাত্তরের সংবিধানের মত স্পষ্টভাবে না বললেও সরকারের হাতে ধর্মভিত্তিক দলের রাজনীতি সম্পূর্ণ নিষিদ্ধ করবার কিংবা পরোক্ষ নিয়ন্ত্রণে রাখবার এখতিয়ার চলে আসে। বাংলাদেশের সংবিধান এখন পঞ্চদশ সংশোধনীর মাধ্যমে ধর্মনিরপেক্ষ চরিত্রের, ধর্মভিত্তিক দলের গঠণতন্ত্র ও কার্যক্রমের সাথে বহু জায়গাতেই এটি সাংঘর্ষিক। বাহাত্তরের সংবিধানের অনুচ্ছেদ ১২ অনুচ্ছেদের ৩য় শর্তটি, অর্থাৎ রাজনৈতিক উদ্দেশ্যে ধর্মের অপব্যবহার বিলোপ করা ইসলামী দলগুলোর জন্য মাথাব্যাথার বড় একটি কারণ । কেননা ধর্মের অপব্যবহার কি, কিভাবে হয় বা কতটুকুতে হয় এ বিষয়ে কোন সুস্পষ্ট বক্তব্য কোথাও নেই, সুতরাং সরকার চাইলে সুবিধামত সংজ্ঞা নির্ধারণ করে তা ইসলামী দলগুলোর বিরুদ্ধে ব্যবহার করতে পারে। এছাড়াও অনুচ্ছেদ ৮ এ রাষ্ট্র পরিচালনার মূলনীতিতে সর্বশক্তিমান আল্লাহর উপর পূর্ণ আস্থা ও বিশ্বাস এর বদলে ধর্মনিরপেক্ষতার প্রতিস্থাপন হয়েছে। বিশ্বের প্রায় আশিটি দেশে একশ সত্তরটি খ্রিষ্টান ধর্মভিত্তিক বিভিন্ন দল রাজনীতিতে অংশগ্রহণ করছে। ক্রিশ্চিয়ান ডেমোক্র্যাটিক পার্টি কিংবা ক্রিশ্চিয়ান সোশ্যালিস্ট পার্টি এ ধরণের নাম দিয়েই ভিন্ন ভিন্ন দেশে দলগুলো কাজ করে চলেছে। জার্মানীতে অ্যাঞ্জেলা মার্কেলের নেতৃত্বাধীন ক্রিশ্চিয়ান ডেমোক্র্যাটিক পার্টি এখন ক্ষমতায়। নেদারল্যান্ডস, আর্জেন্টিনা সহ বিশ্বের আরও বিভিন্ন দেশে এ ধরণের দল ক্ষমতায় রয়েছে। তবে নামে ক্রিশ্চিয়ান দল হলেও দলগুলো তাদের রাষ্ট্রীয় সাংবিধানিক মূলনীতি অনুসরণ করে চলে, বেশিরভাগ ক্ষেত্রেই তা হল সেক্যুলারিজম। খ্রিস্টান ধর্মে রাজনীতি বা রাষ্ট্রক্ষমতা লাভের উপর কোন সুনির্দিষ্ট গুরুত্বারোপ করা নেই। অপরদিকে মুসলিম দেশগুলোতে ধর্মভিত্তিক দলগুলোর অবস্থা চোখে পড়বার মত। ৩০ টি দেশে প্রায় ৭৯টি ইসলামী দল বর্তমান বিশ্বে গণতান্ত্রিক পন্থায় রাজনৈতিক কার্যক্রম চালিয়ে আসছে। তবে মুসলিমপ্রধাণ দেশগুলোর মধ্যে সাংবিধানিক ভাবে ধর্মভিত্তিক রাজনীতি নিষিদ্ধ রয়েছে মূলত চারটি দেশে মিসর, তুরস্ক, আলজেরিয়া এবং তিউনিসিয়া। এছাড়াও সাবেক ফরাসী কলোনীভুক্ত পশ্চিম আফ্রিকার কিছু দেশেও ধর্মভিত্তিক রাজনীতি সাংবিধানিক ভাবে নিষিদ্ধ। ফ্রান্সে ধর্মভিত্তিক রাজনীতি নিষিদ্ধ। আমাদের দেশে বর্তমানে নিবন্ধিত মোট ৩৯টি রাজনৈতিক দলের মধ্যে ১১টি ইসলামী দল রয়েছে, এদের মধ্যে বাংলাদেশ জামায়াতে ইসলামী সর্বপ্রথম নিবন্ধিত ইসলামী দল, যারা ২০০৮ এর ৪ঠা নভেম্বর নির্বাচন কমিশনে নিবন্ধিত হয়। দেশের জাতীয় নির্বাচনগুলোতে অংশগ্রহণের হিসাব করলে দেখা যায়, ১৯৭৩ এর প্রথম নির্বাচনে ধর্মভিত্তিক দল নিষিদ্ধ থাকায় জামায়াত নির্বাচনে অংশ নিতে পারেনি। ১৯৭৮ সালে কার্যক্রম শুরু করবার পর ১৯৮৬ এর নির্বাচনে দশটি আসন লাভ করে জামায়াত। ১৯৯১ এর নির্বাচনে ১৮টি আসন লাভ করবার পর ১৯৯৬তে তা নেমে আসে ৩টি আসনে। এরপর ২০০১ এর নির্বাচনে ১৮টি আসন পেলেও সর্বশেষ ২০০৮ এ জামায়াত পায় মাত্র দুটি আসন। অন্যান্য ইসলামী দলগুলোর নির্বাচনে চোখে পড়বার মত কোন তৎপরতা এখনও পরিলক্ষিত হয়নি। মিয়ানমারে সামরিক জান্তা প্রণীত আইনে বলা হয়েছে, রাজনৈতিক উদ্দেশ্যে ধর্মের অপব্যবহারের উদ্দেশ্যে কোন দল নিবন্ধন পাবে না। ভারতের গণপ্রতিনিধিত্ব আইন, ১৯৫২ এর ২৯(ক) আইনের ৫ম উপধারা অনুযায়ী, নিবন্ধনের জন্য প্রতিটি দলকে অবশ্যই তার গঠণতন্ত্রে এ অনুচ্ছেদটি যোগ করতে হবে যেখানে বলা হয়েছে, এ দলটি ভারতের সংবিধান ও সকল আইনের প্রতি এবং সমাজতন্ত্র, ধর্মনিরপেক্ষতা এবং গণতন্ত্রের মূলনীতিসমূহের উপর পূর্ণ আস্থা ও বিশ্বাস ধারণ করবে এবং ভারতের সার্বভ্যেমত্ব, ঐক্য এবং উন্নতি নিশ্চিত করতে সচেষ্ট হবে। তবে ইংল্যান্ড, আয়ারল্যান্ড, পাকিস্তান, শ্রীলংকা, অস্ট্রেলিয়াসহ আরো বেশকিছু দেশে রাজনৈতিক দলের নিবন্ধনে সাংগঠনিক দৃঢ়তা এবং অর্থনৈতিক স্বচ্ছতাকেই মূল বিবেচ্য হিসেবে দেখা হয়, ধর্মভিত্তিক রাজনীতি সম্পর্কে কোন আলাদা বিধিনিষেধ সেখানে আরোপিত নেই যদি না তা দেশের সার্বভৌমত্ব হানিকর কোন উদ্দেশ্যে গঠিত হয়। দেশের লাখো-কোটি খেটে খাওয়া মানুষের স্বপ্ন এবং স্বর্ণালী আগামীর প্রেরণা বুকে নিয়ে পথ চলা তরুণ-যুবসমাজের অমিত সম্ভাবনাময় এই দেশ নিয়ে আমরা আশাবাদী। সংকীর্ণতা এবং প্রতিহিংসার রাজনীতির বলয় থেকে বেরিয়ে এসে মসৃণ গণতান্ত্রিক পথ চলা নিশ্চিত করতে এবং দেশ গড়তে সর্বজনীন অংশগ্রহণের ভিত্তিতে কার্যকরী সংসদ গড়ে তুলতে পরমতসহিষ্ণুতা এবং পরম বুদ্ধিমত্তার পরিচয় দিতে সক্ষম হতে হবে রাজনৈতিক নেতৃবৃন্দকে।দেশের জন্য একটি আলোকিত ভবিষ্যতের দরজা উন্মুক্ত করণে সম্মিলিত প্রয়াসের বিকল্প নেই।
                    
