বিবেকের দ্বন্দ্ব (ধারাবাহিক গল্প)





                        (চার)যোবায়েরের কাকা সামসুজ্জামান আনসারী প্রাইমারী স্কুলের হেডমাস্টার। তার আনন্দ দেখে কে? জড়ায়ে ধরে চুমু খেল। গ্রামের মানুষের অতিথিপরায়ণতা দেখে যোবায়েরের শহুরে বন্ধুরা বেশ মুগ্ধ। কত কাছের, কত আপন, যার তুলনা হয় না। যোবায়েরের কাকা একজন সমাজ সচেতন ব্যক্তি। তার ছাত্রদের মধ্যে ২ জন সচিব, ১ জন বাংলাদেশ ব্যাংকের জিএম, এমবিবিএস ডাক্তার ৫ জন সহ সরকারি ও বেসরকারি অনেক উচ্চ পদস্থ অফিসার হয়েছেন অনেকে। এ নিয়ে তার অনেক গর্ব। যদিও নিজের ছেলেদেরকে তেমন একটা উচ্চ শিক্ষায় শিক্ষিত করতে পারেননি। সংসারে অভাব অভিযোগ লেগেই থাকে। জাতি গঠনের মহান কারিগর এই শিক্ষকরা সামাজিক মর্যাদা পায় না। প্রয়োজন মেটানোর যৌক্তিক দাবিও পূরণ হয় না। মেধা ও মননশীলতার বিকাশ ঘটে প্রাইমারীর জীবনে। প্রতিভার উপযুক্ত পরিচর্যার জন্য চাই দক্ষ শিক্ষক। কিন্তু বেতনের স্বল্পতার কারণে যোগ্য ব্যক্তিরা অনেকেই শিক্ষকরা পেশায় না এসে আগ্রহের পেশা থাকা সত্ত্বেও অন্য কাজকর্মে জড়িত হয়। প্রাইমারীর জীবনই মানবজীবনের সবচেয়ে মূল্যবান সময়। প্রাইমারীর শিক্ষকদের বেতন, সামাজিক মর্যাদা, অন্যান্য সুযোগ-সুবিধা তাই বেশি থাকাটা অত্যন্ত যৌক্তিক ছিল। কিন্তু তা হয় নি। ফলে বঞ্চিত হয় জাতি। পিছিয়ে পড়ে দেশ।অনুপের ছল ছল চোখ দুটির দিকে তাকিয়ে অস্থির হয়ে পড়ল যোবায়ের। প্রিয় চাচাত ভাইটির অশ্রুসজল বদন দেখে ব্যথিত হল তার হৃদয়। চমকে উঠে জিজ্ঞাল-ভাইয়া অনুপ তুমি কাঁদছ! কিন্তু কেন? আজ তো ভীষণ আনন্দের দিন। তুমি ট্যালেন্টপুলে বৃত্তি পেয়েছো শুনে আমি খুব আনন্দিত হয়েছি। এনেছি মিষ্টি, খেলনা এবং চমৎকার কিছু বই। মাথায় হাত বুলাতেই ফুঁপায়ে ফুঁপায়ে জোরশব্দে কেঁদে উঠল অনুপ। কাঁদো কাঁদো স্বরে ভাঙ্গা গলায় বলল-জানো ভাইয়া! শিশির মারা গেছে। শুনেছি বাজারের ঐ পেট মোটা হাতুরে ডাক্তারটি ভুল ঔষুধ দিয়েছিল। ফলে ওর অসুখ বেড়ে যায়। আর বাঁচানো সম্ভব হয়নি। সেও বৃত্তি পেয়েছে, বলেই আবার কান্না...সান্ত্বনা দিতে কি বলবে ভাষা-খুঁজে পাচ্ছে না যোবায়ের। জাকিও স্তব্ধ। আনন্দ আর হৈ চৈ করা নয়। আজ এক ভিন্ন চিত্র। জাকি চাচাত ভাইদের মধ্যে সবার ছোট। ওর কৌতুহলী মনে জানার অনেক আগ্রহ। সেদিন ফয়সাল স্যার শিখিয়েছে, 'আমি হব সকাল বেলার পাখি, সবার আগে কুসুমবাগে উঠব আমি ডাকি।' যা বলা হবে তা তোতা পাখির মত মুখস্ত করার ছেলে জাকি নয়। এর মানে কী? এটা কী? ওটা কী? নানান প্রশ্ন। স্যারকে এ কবিতার ব্যাপারেও ব্যাখ্যা দিতে হয়েছে। আর সেই ব্যাখ্যাই কাল হয়ে দাঁড়ায়েছে যোবায়েরের চাচা জাফর চৌধুরী। তিনি এখন আর সকাল নয়টা পর্যন্ত ঘুমাতে পারেন না। ভোরে উঠেই বাবাকে ঘুম থেকে জাগাতে নানান কৌশল প্রয়োগ করতে থাকে জাকি।আগে জাকি ঘরের বাইরে তেমন একটা বের হত না। কিন্তু যেইনা শিখল 'থাকব না ক বদ্ধ ঘরে দেখব এবার জগৎটাকে' তখন থেকে ফিরিয়ে রাখে এমন সাধ্য কার? দিন দিন ওর দুরন্তপনা বাড়ছে। 'যারা বেশি চঞ্চল তাদের মেধাও তীক্ষ্ম' এ বিশ্বাসেই জাফর চৌধুরী ছোট ছেলেকে নিয়ে বড় স্বপ্ন দেখেন। জাকি বানান করে পড়তে শিখেছে। কণ্ঠস্বর আরো সমধুর করতে নিয়মিত তাকে মধু খাওয়ানো হয়। মধুতেও ভেজাল থাকতে পারে বলে দাদুর এ ব্যাপারে দারুণ আপত্তি। কিন্তু কে শুনে কার কথা।একদিন তো জাকি পণ করেই ফেলল 'ওকে পুকুর ভরা মাছ আর গোলা ভরা ধান' না দেখালে আর বাংলা বইটা ধরবেই না। কী বিপদ! খুব জেদি ছেলে। যা বলবে তা করেই ছাড়বে। ময়ের সাথে গ্রামের বাড়ি বেড়াতে গিয়ে ও স্বাদ মিটল। কিন্তু সমস্যা ঘটল অন্যক্ষেত্রে। বিশাল খেলার মাঠ, মুক্তমনে ছুটাছুটির সুযোগ পেয়ে এখন মামাতো ভাই- বোনদের ছেড়ে আর আসতেই চায় না। অনেক কষ্টে রাজি করাতে হল।দাদু জাকির খুবই প্রিয়। দাদুর সাথে একদিন মসজিদে যাবার বায়না ধরল। বড় শক্ত সে ধরা। সাথে না নিয়ে উপায় নেই। ঈমাম আলোচনায় অনেক কথাই বলেছে। তবে জাকির কোমল মনে লেগেছে ' যে খারাপ কাজ করে সে বিপদে পড়ে।' নামাজ শেষকরে বের হয়ে দাদু তার জুতা খুঁজে পেলেন না। জাকি তো বিজ্ঞের মতো সবার সামনে জোর শব্দে বলে ফেলল, দাদু! আমি বুঝেছি। 'তুমি খারাপ কাজ কর তাই তোমার জুতা হারিয়েছে।' নাতির এমন কথায় আরো বিব্রত হতে হল দাদাকে।চিড়িয়াখানায় বেড়াতে গিয়ে পশুপাখিকে বন্দী করে রাখতে দেখে জাকির অনেক মায়া হল। এগুলোকে কেন খাঁচায় আটকে রেখেছে? মানুষকে জেলে পুরলে কষ্ট হয় ওদের কি হয় না? এরা তো কষ্ট পাচ্ছে। এদেরকে খেতে দেয়? নানা প্রশ্ন। দাদুকে ধমকে উঠেই নাতিকে থামাতে হল। বাবা বলেছে, চিপস্ , চকলেট, চুইংগাম খেলে দাঁতের ক্ষতি হয়। স্বাস্থ্য ভাল রাখতে হলে বেশি বেশি শাকসবজি, ফলমূল খেতে হয়। বাবার শিক্ষা জাকি অক্ষরে অক্ষরে মেনে চলে। একদিন তো 'ধূমুপান স্বাস্থ্যের জন্য ক্ষতিকর' লেখাটা পড়েছে। যেইনা বাবাকে সিগারেট খেতে দেখেছে অমনি বাবার দাঁতের ক্ষতি হবে, বাবা পঁচা, বাবা বোঁকা-কত কথা। বাবা জাকির ভয়ে তটস্থ থাকে, লুকিয়ে লুকিয়ে সিগারেট খায়।জাকির ছোটমামা কানাডা প্রবাসী সফল ব্যবসায়ী ওয়াসিম আহমেদ। দেশে এসে জাকিদের বাসায় বেড়াতে এসেছিল। জাকির আব্বুর সাথে আলাপের এক ফাঁকে কথা প্রসঙ্গে বলেছিল 'আরে মাছ খাবো না মানে মাছে ভাতেইতো বাঙ্গালী। আর যায় কোথায়! জাকির প্রশ্ন-মামা বাঙালী কে? মামা বুঝাল-আমরাই বাঙালী, আমরা ভাত খাই, মাছ খাই। জাকি বলল-আমিতো ফাস্টফুড পছন্দ করি। বাবার সাথে ছুটির দিনে বেড়াতে বের হলেও চাইনিজে নিয়ে যান। তবে আমি কি বাঙালি? প্রশ্ন শুনে জাকির বাবা হাসলেও মামা বলল, হঁ্যা, তোমরা নামে বাঙালি কাজে নও।জাকি কে নিযে কখন কোন্ ঝামেলায় পড়তে হয় তার কোনো ঠিক ঠিকানা নেই। একুশে ফেব্রুয়ারি বাবার সাথে খালি পায়ে শহীদ মিনারে ফুল দিয়েছে। পাবলিক লাইব্রেরী মিলনায়তনে ভাষা দিবসের আলোচনা সভা। জাকির বাবা তার বক্তৃতায় বলল, 'বাংলা ভাষা প্রাণের ভাষা। ভাষাকে ভালবাসার প্রমাণ আমাদেরকে বাস্তবে দিতে হবে।' কাছে আসতেই জাকির প্রশ্ন-বাবা তুমি সব সময় ইংরেজি শিখতে বল, পড়তে বল। অথচ আজকে বাংলার কথা বললে! আমি ঠিক ঠিক আম্মুর কাছে তোমার নামে নালিশ করবো।সবাই বসে টেলিভিশনে সংবাদ দেখছে। আন্তর্জাতিক খবরে ইরাকে শিশুদের উপর নির্যাতনের করুণ দৃশ্য প্রদর্শিত হচ্ছে। কোনো শিশুর চোখে পানি, কেউ আহত, রক্তাক্ত,হাসপাতালে নিচ্ছে। এগুলো দেখে জাকির প্রশ্ন-বাবু ওদেরকে কে মেরেছে? ওরা কি ওদের আব্বুর কাছে নালিশ করতে পারে না?... ? প্রশ্ন যেন শেষ হবার নয়। একের পর এক।জাকির বড় ভাই অনুপ। সেও মেধাবী ও ভদ্র। ফলে ওরা সবার প্রিয়। দুই ভায়ের সাথে খুব ভাল সম্পর্ক। মাঝে মাঝে ঢাকায় বেড়াতে যায়। বইমেলা, কম্পিউটার মেলা, বাণিজ্য মেলা সহ বিভিন্ন মেলা ও প্রদর্শনী, সেমিনারে অনুপ ছোট ভাইকে নিয়ে যায়। এগুলো থেকে নতুনত্বকে চেনার ও জানার আগ্রহ সৃষ্টি হয়। মাঝে মাঝে বড় বড় বিপণীকেন্দ্রগুলোতেও ঘুরতে নিয়ে যায়। নতুন পরিবেশ দেখে ও শিখে। জাকির কাছে অনুপের বড় কদর। সে তাদের জন্য গল্পের বই কিনে আনে। বড় হবার স্বপ্ন দেখায়। ভাল নামকরা শিক্ষা-প্রতিষ্ঠান ও দর্শনীয় স্থানে ঘুরতে নিয়ে যায়। দেয় সুন্দর সুন্দর উপহার সামগ্রী, বিভিন্ন খেলনা, কলম ডায়েরীসহ আরো কত কী! জাকি তো অনুপের ভীষণ ভক্ত। তাই বাবা মা উভয়েই যেখানে ব্যর্থ সেখানেও সফল হয়।জাকিদের বাসার কাজের মহিলাটির ছেলে সৈকত। অনুপ তাকেও খুব ভালবাসে। নিজে তাকে লিখতে ও পড়তে শিখিয়েছে। বইখাতা কিনে দিয়েছে। সৈকত সাড়া গাঁয়ে অনুপের প্রশংসা করে বেড়ায়। সৈকতের মাও খুবই সন্তুষ্ট এবং কৃতজ্ঞ। অনুপ অনেক বড় হবে এ জন্যে দু'আ করে। জাকি ও অনুপ দুই ভাইয়েরই স্বপ্ন তারা অনেক বড় মাপের মানুষ হবে। বিশাল ব্যক্তিত্ব হয়ে দেশ ও দশের সেবা করবে। সবার মুখে হাসি ফুটাবে। স্বপ্ন দেখে এক উজ্জ্বল আগামীর, শান্তিময় সুন্দর সোনালী বসুন্ধরার।

