ঈমানদার অমানুষ (তিন)





                        নরওয়ের মানুষ একসময় সমুদ্রে মাছ ধরতো। সিঙ্গাপুর ছিলো গরীব জেলেদের আবাস, খুবই খারাপ অবস্থা হওয়ায় মালয়েশিয়া সাথে রাখেনি। তারা কোথায় গেছে? কেউ হয়তো বলবেন, আমরা কম কিসে? আমাদের বসুন্ধরা শপিংমলে দুই ঈদেইতো ১০ হাজার কোটি টাকার শপিং হয়। এক গ্রামীণ ফোনইতো ৩৫০ কোটি টাকা দৈনিক আয় করে। আমরা পার্লামেন্ট চালাইতেই ঘন্টায় ১৫ লাখ টাকা খরচ করি।   আরো কত কি বলার! যখন বলা হবে এক বিল গেটসের একবছরের আয় দিয়েই তো বাংলাদেশ ১১ বছর চালানো যায়। তখন হয়তো অনেকে চোখ উপরে তুলবেন। আমরা বলি বেশি করি কম। আর যারা শুধু স্বপ্ন দেখেন কিন্তু অলস তাদের বলা ছাড়া আর করার কিইবা আছে? কথাকেই কেউ বড় কাজ মনে করলে আর কি কিছু বলার থাকে? বাংলাদেশ ছাড়া অন্য কোন দেশে সরকারী কর্মকর্তাকে জনগণের স্যার বলে সম্বোধন করতে হয় না বরং জনগণকেই তারা স্যার বলে। কারণ তাদেরকে জনগণই বেতন দেন, জনগণের ট্যাক্সের পয়সায় তাদের অন্ন বস্র বাসস্থান চিকিৎসার ব্যবস্থা হয়। অথচ ছোটবেলায় পড়া আজব দেশের বাস্তব উদাহারণ যেন বাংলাদেশ। এখানে সব উল্টো।যোগ্যতার চেয়েও বড় কথা নূন্যতম প্রয়োজন।  এদিকে খেয়াল নেই , খেয়াল শুধু ঝামেলা পাকানো আর গোলমাল বাঁধানোর দিকে। মহাত্মা গান্ধীর ছবি ওবামার অফিসেও এমনি এমনিই টানানো থাকেনা। তিনি ভারতীয় হয়েও পাকিস্তানের প্রাপ্য বুঝিয়ে দিতে অনশন করেছিলেন। তিনি বলেছিলেন, সেই কাজটি শুরু করো যা শেষ করতে পারো। যে সৃষ্টিকে ভালবাসে না অথচ বলে আমি স্রষ্টার প্রেমে পড়েছি সে আসলে মিথ্যা বলে, আসলে সে বেহেশতের প্রেমে পড়েছে কিংবা দোজখেরে ভয় পেয়েছে।অন্যের ওপর নির্ভরশীল থাকলে ব্যক্তির ক্ষমতা থাকেনা, সে মনের দিক দিয়ে ছোট হয়ে থাকে, মর্যাাদা নিয়ে বাঁচতে পারেনা। তাই মনের ভেতরের বাঁধাটাকে আগে দূর করতে হবে। যখন দেখবেন কেউ মুসলমানের খারাপটা দেখেনা আর অমুসলমানের ভালটা দেখেনা, কিংবা নিজ দলের শুধু ভালটাই দেখে আর অন্য দলের শুধুই খারাপটা দেখে, নিজের লাভের জন্যে সবই করে পরের ক্ষতি ঠেকাতে কিছুই করেনা তখন বুঝবেন  তারা ছোট দাজ্জাল, দাজ্জালের প্রেতাত্মা। উভয়ের মধ্যকার মিল হচ্ছে দাজ্জালের এক চোখ অন্ধ হওয়ায় সে শুধু এক চোখে দেখে, আর এদের মনের চোখ বন্ধ হওয়ায় শুধু চর্মচোখে দেখে। এদের আর দাজ্জালের মাঝে পার্থক্য হচ্ছে, এরা যেহেতু দাজ্জালের আগে এসেছে ফলে এরাই দাজ্জালের পূর্বসূরী। (চলবে)

