বদলে যাও, বদলে দাও (গল্প)





প্রবাহ...  অসহনীয় যানজট। এ দিকে ঘড়ির কাটা দশটা ছুঁই ছুঁই। সময়মতো না পেঁৗছলে স্যারের দেয়া শাস্তি। ওহ্ ভীষণ বিরক্ত শিশির। শিশির টিভি দেখছে। বড় ভাই এসেই চ্যানেল পরিবর্তন। ওর মতামত, পছন্দ-অপছন্দ, ইচ্ছা-আগ্রহ গুরুত্বহীন যেন। ছোট বলে অবহেলা তাকে কষ্ট দিল। পত্রিকায়/টিভিতে রক্তাক্ত শিশুদের কান্নায় শিশিরের হৃদয় ক্ষত-বিক্ষত হয়। বেদনাদায়ক সে দৃশ্য অমানবিক। অসহায়, ভিক্ষুক, প্রতিবন্ধীদের করুণ আকুতি মনটাকে ব্যথাতুর করে তোলে। শিশুশ্রমিকদের কষ্ট সহানুভূতিশীল মনের শিশিরকে ব্যাকুল করে। হরতাল। স্কুল খুলবে না। আশে পাশে নেই খেলার মাঠ। রুমের চারদেয়ালে আবদ্ধ সময় কাটানো অনাকাঙ্ক্ষিত। বদ্ধ খাঁচার পাখির মতই তাই ছটফট করে শিশির। দ্রব্যমূল্যের দাম বাড়ায় বাবা মুখরোচক খাদ্যদ্রব্য কেনা কমিয়েছে। যা আনে তাতেও ভেজাল। জীবনকে হুমকির মুখে ঠেলে যে স্বার্থপরেরা খাদ্যে ভেজাল মিশিয়ে ব্যবসায়িক উন্নতি করে তাদের প্রতি ঘৃণা উপচে পড়ে শিশিরের। একুশে ফেব্রুয়ারি। 'আমার...ভুলিতে পারি' গানটি বাজছে। অথচ বিদেশি ভাষায় জ্ঞানচর্চা, বক্তৃতা, আলাপচারিতা চলছে। বাজারও বিদেশি পণ্যের সয়লাব। বিদেশি ভাষা, বিদেশি পণ্য, বিদেশি চ্যানেলের প্রতি প্রীতিতে শিশির বিস্মিত। মা-বাবার ঝগড়া, পারিবারিক অশান্তি। ছোটবোন আফিয়াকে পোশাকে, খাবারে, পড়াশুনার খরচে সবক্ষেত্রে নিজের তুলনায় কম দেয়ায় শিশির কষ্ট পায়। নিজে বেশি পাওয়ায় নয় ছোটবোনের হাসিমুখই তার অধিক পছন্দ। জানালা খুললেও চাঁদ-সুরুজের আলো, বাতাস অনায়াসে ঢুকতে পারে না । অপরিকল্পিত নগরায়ন। ঝুঁকিপূর্ণ বিল্ডিং, লোডশেডিং, পানি না থাকা, মশা-মাছির উৎপাত তো আছেই। রাস্তা খুড়াখুড়ি, বৃষ্টি হলেই পানি জমা, ড্রেনের ময়লা উপচে পড়া, চাঁদাবাজ-বখাটেদের দৌরাত্মে দুঃসহ দুর্ভোগ।  কৃত্রিমতায় ভরা যান্ত্রিক জীবনে শিশির আনন্দ পায় না।   প্রত্যাশা ও প্রস্তুতি সীমাহীন সংকটের মাঝেও মহামানুষদের জীবন চরিতে শিশির আশার আলো খুঁজে পায়। মানবসেবায় আত্মনিয়োগে উৎসাহ, সাধনা ও সংগ্রামে আগ্রহ, সামনে এগিয়ে চলার প্রত্যয় লাভে মনীষীদের জীবনী তাকে অনুপ্রাণিত করে। শিশির পরিশ্রমপ্রিয়, দুঃসাহসিক, যথেষ্ট সচেতন। চিন্তায়, কর্মে, বলা ও লেখায় তার সুন্দর মনের পরিচয় প্রকাশ পায়।সে রোগীর জীবন রক্ষায় নিঃস্বার্থভাবে রক্তদান করে।হাত খরচের টাকা বাঁচিয়ে বই কেনে। সময় পেলেই বিভিন্ন লাইব্রেরীতে যায়, জ্ঞান সাধনা করে।বিভিন্ন প্রতিযোগিতায় যোগ্যতার স্বাক্ষর রাখে। ক্লাসেরও ফার্স্টবয়।বিভিন্ন মেলা, অনুষ্ঠানে যোগ দেয়, ভ্রমণ করে। জীবন ও জগৎ থেকে শেখে, চারপাশ থেকে জ্ঞানাহরণে সচেষ্ট থাকে।অসুস্থের সেবা করে। এইডস আক্রান্ত ফরিদ, মাদকাসক্ত রহিমকে অনেকেই ঘৃণা করে। কিন্তু শিশির তাদের নতুন করে বাঁচার স্বপ্ন দেখায়।বিভিন্ন পত্র-পত্রিকা, বার্ষিকীতে লেখালেখি করে।সময়ের সদ্ব্যবহার করে। শরীরচর্চা করে, পত্র-পত্রিকা পড়ে, সংবাদ শোনে। দেশ-বিদেশের খোঁজখবর রাখে। সবার সাথেই ভাল আচরণ করে। গত ঈদে শত চেষ্টার পরও তাকে নতুন জামা পড়াতে কেউ পারেনি। সে বলেছে-যুদ্ধে মা-বাবা হারানো শিশু কিংবা ফুটপাত, পার্ক যাদের ঠিকানা তারাও তো আমারই মতো মানুষ। তাদেরকে কষ্টে রেখে আমি আনন্দ করতে পারি না।  বদলের স্বপ্ন ও সিদ্ধান্ত শিশির বড় মানুষ হবে। মানবতার কল্যাণে আত্মনিয়োগ করবে। সবার সুখেই মানসিক প্রশান্তি লাভ করবে। নিজেকে বিলিয়ে দিয়ে হলেও শান্তিময় সুখের বসুন্ধরা দেখার স্বপ্ন তার। সে সোনালী স্বপ্নই তাকে বদলে দিয়েছে। তার সংস্পর্শে বদলে গেছে অনেক বন্ধুরা। বৃক্ষরোপন, নিরক্ষরতা দূরীকরণে তারা সম্মিলিত প্রয়াস চালাচ্ছে। এরাই উজ্জ্বল আগামীর সম্ভাবনা, যারা বদলে দিবে সমাজকে, দেশকে, বিশ্বকে। সংকীর্ণতা স্বার্থপরতা নয়; উদার আকাশের মত মনের বিশালতাই বদলাতে পারে সবকিছু। আহ্বান আসুন! নিজেকে বদলাই। জগৎটাই বদলে যাবে।

                    সর্বশেষ এডিট : ২৮ শে মে, ২০১১  সন্ধ্যা  ৭:২০                

