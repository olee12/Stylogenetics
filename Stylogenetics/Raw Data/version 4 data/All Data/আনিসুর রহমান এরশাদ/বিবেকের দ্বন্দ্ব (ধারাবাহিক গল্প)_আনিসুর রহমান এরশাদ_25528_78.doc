বিবেকের দ্বন্দ্ব (ধারাবাহিক গল্প)





(এক)মাফুজের আগমনে খুশিতে লাফিয়ে উঠল যোবায়ের। প্রিয়বন্ধুকে কাছে পাওয়ায় আনন্দের সীমা আর ধরে না। আজ ছুটির দিন। পূর্বনির্ধারিত পরিকল্পনা অনুযায়ী একুশে বইমেলায় অংশগ্রহণই তাদের একত্র হবার উদ্দেশ্য। সুনির্দিষ্ট কিছু পছন্দনীয় বই কেনার পাশাপাশি উভয়ের মনের ভাবের আদান প্রদান, আনন্দের সাথে সময় কাজে লাগানো, মানসিক প্রশান্তি অর্জনসহ নানা অভিজ্ঞতা ও বৈচিত্রময় জ্ঞানের অনুসন্ধানের প্রচেষ্টা চলবে।পিচঢালা রাজপথ। খালি একটি রিঙ্া আসতেই উঠে পড়ল দু' জন। রিঙ্াচালক ১৪/১৫ বছরের বালক। চমৎকার চেহারা। নাম জিজ্ঞাতেই বলল, 'রনি'। কিশোরগঞ্জের পাকুন্দিয়ায় তার বাড়ি। ৮ম শ্রেণীতে বৃত্তিও পেয়েছে। বাবার মৃতু্য হওয়ায় তার কপালে নেমে এসেছে দুর্ভোগ। সংসার চালানোর দায়-দায়িত্ব অর্পিত হয়েছে তার কাঁধে। বন্ধ হয়ে গেছে পড়াশুনা। অনেক বড় হবার স্বপ্ন। কঠিন বাস্তবতার মুখোমুখি হয়ে সে নিরুপায়। জীবন সংগ্রামে কর্মব্যস্ত দিন কাটাতে হচ্ছে। আশার আলো নিভে গেছে, ভেঙ্গে গেছে স্বপ্ন সৌধ। রনির জন্য দারুণ মায়া হল যোবায়েরের। এ্যালিফ্যান্ট রোড থেকে কথা শুরু হয়ে শাহবাগ মোড়ে এসে শেষ হল। নামল ওরা দু' জন। রনিকে বলল, চার ঘণ্টা পর গ্যারেজে রিঙ্া জমা দিয়ে যাদুঘরের সামনে অপেক্ষা করবে। 'রনি' মাথা নেড়ে সম্মতি জানাল।যোবায়ের বলল, মাফুজ। আমরা কী রনির জন্য কিছুই করতে পারি না? ওতো মেধাবী, সুস্বাস্থ্যবান, স্মার্ট একটা ছেলে। প্রাইমারী ও মাধ্যমিক বৃত্তি পেয়েছে। কথাবলার স্ট্যাইল ও বেশ আকর্ষণীয়। চমৎকার কণ্ঠস্বর। মিষ্টি সুরে কথা বলে। এভাবেই কী একটি নক্ষত্রের পতন ঘটবে? একটি সম্ভাবনার অপমৃতু্য হবে। এই অকাল পতন ঠেকাতে কী আমাদের কোনো ভূমিকাই থাকবে না?মাফুজ বলল, দ্যাখো বন্ধু! আবেগ দিয়ে সব কিছু সঠিক বিচার বিবেচনা করা যায় না। দেখ সেও তো আমাদের মতই মানুষ। কিন্তু তাই বলে তাকে তুমি যদি তোমার বাসায় নিয়ে যাও সেটাকে ভাল চোখে অনেকেই দেখবে না। সেখানেও সে বৈষম্যের শিকার হবে। কাজের ছেলে মেয়ের সাথে সাধারণত আমাদের দেশে অধিকাংশ পরিবারেরই খুব ভাল আচরণ করা হয় না। শিক্ষিত সচেতন মানুষেরাও বিবেকহীন আচরণ করে। তাই ও যেভাবে নিজের জীবন ও জীবিকা নির্বাহ তাই ও যেভাবে নিজের জীবন ও জীবিকা নির্বাহ করছে এটা মন্দ নয়।চমকে উঠল যোবায়ের। বন্ধু একী বলছ তুমি? রনির সাথে কথা বলে যতটুকু বুঝলাম ওতো খুব ভাল ছেলে। একটি মেধা তো দেশের সম্পদ। তাছাড়া ওতো বলল, কবিতা লেখে, কণ্ঠও শ্রুতিমধুর, আবৃত্তি, গান ও অভিনয়ও ভাল পারে। ওতো অসম্ভব রকম প্রতিভাবান। সে কাজের ছেলে হতে যাবে কেন? আমাদের কী দায়িত্ব ও কর্তব্য বলে কিছু নেই? সে আমাদের পরিবারের একজন সদস্যও তো হতে পারে।মাফুজ বলল, জানিনা তোমার আব্বু আম্মু এটা মেনে নেবে কি-না! অনেক সময় এ ধরনের ছেলেদের মন-মানসিকতাও ভাল হয় না। সংকীর্ণতা, হীনমন্যতায় ভোগে। অনাকাঙ্ক্ষিত নানা অঘটন ঘটায়। কাজকর্মে ছোটলোকি মানসিকতার বহিঃপ্রকাশ ঘটে। আর এ ধরনের নেতিবাচক কোনো ঘটনা ঘটলে সে জন্য দায়ী হতে হবে তোমাকেই। সুতরাং আমার মনে হয় না জেনে না শুনে ওকে বাসায় রেখে স্কুলে পড়াশুনার ব্যবস্থা করার যে ইচ্ছাটা তোমার কোমল মনে জেগে উঠেছে সেটা অবশ্যই ভাল। তবে বাস্তবতার কারনেই গ্রহণযোগ্য মনে হচ্ছে না।যোবায়ের বলল, আমরা সব সময় নেতিবাচক চিন্তা করি। ইতিবাচক দৃষ্টিভঙ্গি গড়ে না উঠায় চারপাশে শুধু সমস্যাগুলোই দেখি, সমাধান দেখি না। হতাশা দেখলেও আশার আলো খুঁজে পাইনা, সম্ভাবনা দেখি না। আমাদের চিন্তাধারা ও দৃষ্টিভঙ্গিই আমাদের পিছিয়ে থাকার মূল কারণ।মাফুজ বলল, আমি তোমার সাথে অবশ্যই ঐক্যমত পোষণ করি। তোমাকে অসমর্থন করি না। কিন্তু আমি বাস্তবিক পক্ষে দেখি যে, হলের ডাইনিং এ ইকবাল, বোরহান নামের দুটো কিশোর বেশ চঞ্চল, বুদ্ধিমান ও কর্মঠ, ইচ্ছে করলে আমরা হলে ৫০০ ছেলে থাকি। মাসে প্রত্যেকে ১০ টাকা করে দিলেও (১০্#৯৬৭;৫০০)/ ৫০০০ টাকা। এ টাকা দিয়ে ওতো ওদের পড়াশুনার ব্যবস্থা করা যায়। আমি উদ্যোগ নিয়েছিলাম, কিন্তু সফল হইনি। নানান জন নানা কথা বলে। আমাদের উদ্দেশ্যের ব্যাপারে নেতিবাচক মন্তব্য ছুঁড়ে। এতেও নাকি রাজনৈতিক নেতা হবার অভিলাসের সন্ধান মেলে। কেউতো কৌশলে আয়ের ধান্ধা মাথায় এসেছে বলে রীতিমত সমালোচনা করে। ফলে আর বেশি দূর এগোইনি। এদেশে এ সমাজে তোর সরলমন যেভাবে ভাল কিছু করাকে সহজ মনে করে আসলে বাস্তবতা বড়ই কঠিন।যোবায়ের বলল, ঠিক আছে বন্ধু। যা হয় হবে। আমার নীতিতে আমি অটল। তুমি তো জান আমি দৃঢ় প্রত্যয়ী। যা ভাল মনে করব তা বাস্তবায়ন করেই ছাড়ব। আমাকে থামাতে পারে এমন সাধ্য কারো নেই। আমি সদা সচল। সদাজাগ্রত, আমি থামতে রাজি নই।মাফুজ বলল, ঠিক আছে। এ ব্যাপারে পরে কথা হবে। এখন বইমেলায় চলে এসেছি। চল কিছু বই কেনা যাক।প্রচণ্ড ভীড়। বইমেলায় দর্শনার্থী ও ক্রেতার সমাগম প্রচুর। সবাই যদি কম বেশি বই কেনে তবে বিক্রেতাদের ভাল বই প্রকাশের আগ্রহ বাড়বে সন্দেহ নেই।যোবায়ের বলল, বন্ধু। অনেক বইতো ভাল লাগছে। পছন্দনীয় সব বইতো কেনা যাবে না। তবে আমার মনে হয় যে আমরা দশজন বন্ধু মিলে একটি গ্রুপ যদি তৈরি করতাম! পছন্দনীয় বইগুলো সবাই মিলে কিনতাম, পড়তাম, আলোচনা করতাম। ধরো, বই কেনার জন্য আমার বরাদ্দ ১০০০ টাকা, তোমার ১০০০ টাকা। এভাবে দশজনের দশ হাজার টাকা। অনেক সময় দেখা যায় তুমি যে বইটি কিনেছ আমিও সেই বইটি কিনেছি। কিন্তু যদি পরিকল্পিতভাবে কেনা হত তবে ভাল বই কেনার পরিমাণটা বাড়ত। একের পর এক পড়ে ফেলতাম। জ্ঞানে সমৃদ্ধ হতাম। উৎসাহ-উদ্দীপনাও বাড়ত। সবার মধ্যে জ্ঞান আহরণ ও জ্ঞান চর্চার প্রসার ঘটত।মাফুজ বলল, দেখ তোমার চিন্তা অবশ্যই প্রশংসনীয়। তবে অনেক ক্ষেত্রেই মনোমালিন্য সৃষ্টি হবে। যে বইটি বেশি হৃদয়গ্রাহী হবে সেটির ব্যাপারে বেশি আগ্রহ পরিলক্ষিত হবে। দীর্ঘসময় সেটি কাছে রাখার তীব্র বাসনা দেখা যাবে। ফলে অনেক সময় হীতে বিপরীত হবে। সামষ্টিক কাজে সুবিধাও আছে আবার অসুবিধাও আছে। এখানে নিজের ইচ্ছেমত, মনের মত অনেক কিছুই করা যায় না। তাই যৌথ উদ্যোগ ভাল তবে তার মন্দ দিকও না ভাবাটা সমীচীন হবে না।দু' বন্ধু স্টলে স্টলে ঘুরে ঘুরে অনেক বই কিনল। তন্মধ্যে শিবখেরার তুমি ও জিতবে, ডেল কার্নেগী রচনাসমগ্র, এ জেড এম শামসুল আলমের ব্যক্তিত্বের বিকাশ, বাণী চিরন্তনী, বিভিন্ন মনীষীদের জীবনী, এছাড়া সৈয়দ ইসমাইল হোসেন সিরাজী, কাজী নজরুল ইসলাম, শরৎচন্দ্র চট্টোপাধ্যায় ও প্রমথ চৌধুরীর লেখা বিভিন্ন বই সংগ্রহ করল।বইমেলা থেকে বের হবার সময় যোবায়ের লক্ষ করল কয়েকজন লোক প্রবেশের লাইন ভেঙ্গে আগে ঢুকার প্রচেষ্টা চালাচ্ছে। এ নিয়ে বেশ উচ্চবাক্য বিনিময় হচ্ছে, কথা কাটাকাটি হচ্ছে। দেখে তো বেশ উচ্চশিক্ষিত ভদ্রলোকই মনে হচ্ছে। আসলে আইন ভঙ্গ করায় মানসিক তৃপ্তি খুঁজে পাওয়াটা সম্পূর্ণ অগ্রহণযোগ্য। অথচ নিয়ম ভঙ্গ করে, নীতি-বহির্ভুত কাজ করে, শৃঙ্খলা নষ্ট করে নিজের ব্যক্তিত্বকে প্রকাশের চেষ্টা চালায়ে থাকে। এ ধরনের কর্মে প্রশান্তি লাভ নিঃসন্দেহে বিকৃত রুচিবোধের উজ্জ্বল দৃষ্টান্ত। এতে মানসিক রোগ বৈ দ্বিতীয় কিছুই পরিলক্ষিত হয় না। এর চিকিৎসা না হলে জাতি এগুবে না।দীর্ঘ নিরবতা ভেঙ্গে মাফুজ বলল, বন্ধু তোমার কথাবার্তা আমাকে নতুন করে ভাবতে শেখায়। নিজে তোমার সংস্পর্শে কেমন যেন চিন্তাশীল ব্যক্তি হয়ে উঠছি। কিন্তু দেশের জন্য দেশের মাটি ও মানুষের জন্য কল্যাণকর কিছু করতে হলে প্রয়োজন যোগ্যতার। জ্ঞান, সম্পদ ও ক্ষমতায় বড় না হলে বৃহৎ কোনো আয়োজন করা যায় না। নিজেই সমস্যার মধ্যে থেকে আরেকজনের সমস্যার সমাধান করব কিভাবে? সবার আগে গড়তে হবে নিজেকে।দু' জন হাঁটছে। হঠাৎ করে এক ভিরারিনী এসে সাহায্যপ্রার্থী হল। মাফুজ বলল, খালাম্মা মাফ করেন। গর্জে উঠল যোবায়ের। সে অগি্নশর্মা হয়ে গেল, চোখ মুখ লাল হয়ে উঠল। ঘটনার আকস্মিকতায় মাফুজ বিস্ময়ে হতবাক হয়ে গেল। সে কিংকর্তব্যবিমূঢ় হয়ে ফ্যাল ফ্যাল করে বড় বড় চোখে তাকায়ে রইল। কিছুই বুঝে উঠতে পারল না। যোবায়ের পকেট থেকে ১০ টাকার একটি নোট বের করে ভিরারিনীর হাতে দিল।চমকে উঠা মাফুজ থতমত খেয়ে জানতে চাইল, বন্ধু তুমি এত উত্তেজিত হলে, রাগে ক্ষোভে ফেটে পড়লে, কিন্তু এমন কি অপরাধ করলাম,অন্যায় করলাম, কোথায় ভুল-ত্রুটি হল আমি এখনও কিছুই বুঝে উঠতে পারছি না। তুমি যদি কিছু মনে না কর তবে খোলাসা করে বললে খুশি হতাম।যোবায়ের বলল, অহেতুক মাফ চাওয়াটা আমার কাছে বড় আত্মমর্যাদাহীনকর কাজ। ব্যক্তিত্বহীন ব্যক্তিই সহজে অন্যের কাছে মাফ চাইতে পারে। অপরাধ করলে ক্ষমা চাওয়া, পাপ করে ক্ষমা প্রার্থনা সেটা যৌক্তিক। আত্মমর্যাদাবোধ লজ্জা থাকলে কেউ হাসতে হাসতে ক্ষমা চাইতে পারে না। আরে ভিক্ষুকের কাছে মাফ চাইতে হবে কেন? যদি তাকে দেখে মনে হয় যে সে ভিক্ষা বা দান পাবার অনুপযুক্ত তবে সেটিও উল্লেখ করা যেতে পারে। অর্থ আছে কিন্তু দেব না সেক্ষেত্রে কেন দেব না সেটি বললেই হল। যেমন-তোমাকে দেখে মনে হয় তুমি শারীরিকভাবে পরিশ্রম করে, কাজকর্ম করে খেতে পার। তাই তোমাকে ভিক্ষা দেবার কোনো আগ্রহ নেই। অথবা সংক্ষিপ্তভাবে দেব না। ব্যাস। কিন্তু মাফ চাইতে যাব কেন? বিয়ে করে বউয়ের কাছে বাসর ঘরে মোহরানা অনাদায়ের কারনে মাফ চেয়ে দাম্পত্য জীবন শুরু করে অনেকে। এই যে মাফ চাওয়ার প্রবণতা এটাতে ঘটে জাতির সামষ্টিক চরিত্রের বহিঃপ্রকাশ। এটা মোটেই সুখকর নয়। লজ্জাজনক ব্যাপার। আমি মানতে পারি না সহজে।মাফুজ বলল, সত্যিকারার্থে এভাবে আমি ভাবি নি। কি অবাক করা কথা। কোন্ দুঃখে আমি ভিক্ষুকের কাছে মাফ চাইতে চাইব। আসলে আমাদের অনুভূতি এতটা শক্তিশালী নয়, যেন চেতনাহীন। ঐতো দ্যাখ, পাবলিক লাইব্রেরী। পাশ্বর্েই যাদুঘর। গুরুত্বপূর্ণ স্থাপনা। ঐ পাশ্বর্েই ফুলের দোকান। সৌরভে মুখরিত বাতাস।অথচ পাশ্বর্েই ময়লা-আবর্জনা ফেলায় কী বিশ্রী দুর্গন্ধ বেড়োচ্ছে। দ্যাখো ভদ্র মানুষগুলো যারা গায়ে সুগন্ধী ব্যবহার করছে, সেই পথচারী অনেকে রুমালে নাক চেপে ধরে দ্রুত পায়ে হেঁটে চলে যাচ্ছে। সমস্যার সমাধানে কোনো উদ্যোগ নেই। কোনো ইতিবাচক প্রতিক্রিয়া পরিলক্ষিত হচ্ছে না। অথচ এ সমস্যা সমাধান যোগ্য, সমাধান করা উচিত। এটাও হয়তো কারো ভাবনার জগতেও নেই।যোবায়ের বলল, তুমি ঠিক বলেছ। চলো যাদুঘরের সামনে একটু দাঁড়াই। ঐখানেই তো রনি আসার কথা। আরো দশ মিনিট সময় বাকী। অপেক্ষা করতে হবে।শাহবাগ থেকে কাঁটাবন রোডে ব্যাপক যানজট সৃষ্টি হয়েছে। কনকনে শীত। হাড়কাঁপানো এ শীতের মধ্যেও প্রায় উদোমগায়ে একটি শিশু ফুলের মালা বিক্রি করছে। হালকা কুয়াশাচ্ছন্ন সব। ঠাণ্ডায় শিশুটি কাঁপছে। আর চিল্লাচ্ছে। এই মালা রাখবেন মালা। সু্যট কোর্ট পরিহিত অনেক ভদ্রলোকই বসে আছে প্রাইভেটকারে। খালি গায়ের শিশুটির করুণ আহ্বানে কেউ সাড়া দিচ্ছে বলে মনে হচ্ছে না। জানালার কাঁচের পাশ্বর্ে নিবেদন করছে। অনেক চেষ্টা করেও ব্যর্থ হয়ে বারবার ফিরে আসছে। অথচ শিশুটির প্রতি মায়া-মমতা,মানবিকত, স্নেহ প্রীতি ভালবাসার কারনেও সুদৃষ্টি দেয়া উচিত অনেকের। কোথায় মনুষ্যত্ব? কোথায় মানব প্রেম? ছোট্ট এই কোমলমনা শিশুটির হৃদয় ক্ষত বিক্ষত হচ্ছে বারংবার। কেউ দয়াপরবশ হয়েও একটি মালা কিনছেন। অনেকে হয়ত বিরক্ত হচ্ছে। একটি গাড়ীতে বাবামায়ের সাথে বসে থাকা ছোট্ট এক শিশু উৎসুক হয়ে উঠল। তার অনুসন্ধিৎসু সরলমন হয়তো ব্যাকুল হয়ে উঠল উদোম গায়ের শিশুটির সাথে কথা বলার জন্যে। মাথাটা গ্লাসের বাইরে নিয়ে একটি ডাক দিতেই বাবা-মা তাকে জোর করে ভেতরে নিয়ে মুূখ চেপে ধরল। ফুল বিক্রেতা ছেলেটি পেছনে ফিরে অনেক খোঁজাখুুঁজি করেও কাউকে না দেখে মাথা নিচু করে হাঁটতে থাকল। চেহারায় তার বিষণ্নতার ছাপ। কষ্টের বহিঃপ্রকাশ অত্যন্ত সুস্পষ্ট।অত্যন্ত মনোযোগের সাথে যোবায়ের এই দৃশ্যগুলি পর্যবেক্ষণ করছিল। তার হৃদয় ব্যথিত হয়ে উঠল। সেই 'এই ছেলে', 'এই পিচ্ছি' বলে চেঁচাতে লাগল। মাফুজ কি যেন ভাবছিল। যোবায়েরের চেঁচানিতে তার সম্বিত ফিরে আসল। ফুল বিক্রেতা ছেলেটি কাছে আসল। যোবায়ের ছেলেটির কাছ থেকে ২ টি মালা নিল এবং তার হাতে ৫০ টাকার একটি নোট দিল। ছেলেটি বলল, ভাইয়া আমার কাছে তো ভাংতি নেই। যোবায়ের বলল, তোমার ২ টি মালার দাম বাদে বাকী যা থাকে সেটাও তোমার। তুমি তো আমার ছোট ভাইয়ের মত। তাই বড় ভাই হিসেবে আমি খুশি হয়ে তোমাকে কিছু দিলে সেটা আশা করি তুমি ফেরাবে না। ছেলেটির নয়ন বেয়ে অশ্রু গড়ায়ে পড়তে লাগল। সে হাউ মাউ করে কাঁদতে লাগল।এ ধরনের ঘটনার জন্য তারা প্রস্তুত ছিল না। ছেলেটির সাথে কথা বলে জানা গেল, তার নাম সবুজ। বাড়ী পাবনা জেলায়। তার বাবা সৌরভ মিয়া মালয়েশিয়ায় যায় দশবছর আগে। তখন সে খুব ছোট। সবুজের বাবা তার স্ত্রীকে অত্যন্ত ভালবাসত। বেশি ভালবেসে বিশ্বাস করে সবুজের মা শামীমা খাতুনের নামেই ব্যাংক এ্যাকাউন্ট করেছিল এবং টাকা পাঠাত। এ নিয়ে সবুজের দাদা ইবরাহীম খলীল ও দাদী আকলিমা খাতুনের সাথে তার বাবা মায়ের ব্যাপক কথা কাটাকাটি ও মনোমালিন্য হত। পরবর্তীতে সবুজের মা তার চাচাত ভাই জাহিদ হাসানের সাথে অবৈধ প্রেমের সম্পর্ক গড়ে তুলে এবং এক গভীর রাতে সবকিছু নিয়ে পালিয়ে যায়। সবুজের পিতা দেশে এসে রিমা খাতুনকে বিয়ে করে। সবুজের সারাটা জীবনই দুঃখে ভরাদ। কেউ তাকে কাছে টানেনি, ভালবাসেনি। কোনো বুকেই তার জায়গা হয়নি। পৃথিবীটা তার কাছে এক যন্ত্রণার জ্বলন্তপিণ্ড, দুঃখের আগ্নেয়গিরি, অশান্তির দাবানল। জীবনটা একটা ভারী বোঝা যা অসহ্য ও মূল্যহীন মনে হয় তার কাছে। সবকিছু ফেলে তাকে অজানা গন্তব্যে পা বাড়াতে হয়েছে। নেই তার কোনো ঠিকানা, মাথা গোঁজার নির্দিষ্ট কোনো ঠাঁই নেই। সে ওভার ব্রিজের উপরে, কখনো পার্কের বেঞ্চে রাত্রি কাটায়। সারাদিন ঘুরে বেড়ায়। অনেকেই চাইনিজ খায়, ফাস্টফুড খায়, অথচ সবুজকে অনেক সময় খাবারের ফেলে দেয়া উচ্ছিষ্ট কুড়িয়ে খেতে হয়। পেটের ক্ষুধা মেটানোর জন্যেই তার সকল প্রচেষ্টা।যোবায়ের পকেট নোট বুক থেকে একটু কাগজ ছিড়ে তার মোবাইল নং ও বাসার ঠিকানা লিখল। সবুজের হাতে দিয়ে বলল, কখনো মনে পড়লে এই ঠিকানায় চলে এসো। অথবা মোবাইলে ফোন করো আমি আসব। আজ তোমার সাথে পরিচয় হল,সম্পর্ক হল। এটি শুরু, শেষ নয়।রনি চলে এসেছে। রনি জানাল, তার বড় এক বোন রয়েছে। এ নিয়ে তার ও তার মার দুঃশ্চিন্তার শেষ নেই। সুন্দরী হওয়ায় অনেক বখাটে ছেলেই তার পিছু লাগে। নানা অশ্লীল উক্তি করে। বাবার মৃতু্যর পর দুষ্টুদের উৎপাত বেড়েছে। মাকে রাত জেগে জেগে পাহারা দিতে হয়। ভাই হিসেবে বোনের সুখময় জীবনই তার কামনা। কিন্তু ভাল কোনো ছেলের সাথে বিয়েও দিতে পারছে না। অনেকেই আগ্রহ করে প্রস্তাব দেয়। কিন্তু যৌতুকের পরিমানটা আনুপাতিক হারে একটু বেশি থাকে ভাল পরিবারের ভাল ছেলেদের। যৌতুকের চাহিদা মেটানোও হয় না বিয়েও হয় না। তাই বাধ্য হয়ে রনিকে জীবন সংগ্রামে এই ধরনের কঠিন পথে পা বাড়াতে হয়েছে।মাফুজ বলল, দেখো আসলে রিঙ্াচালক বা পথশিশুদের সম্পর্কে এতদিন আমার ততটা ভাল ধারণা ছিল না। আজকে যোবায়েরের মাধ্যমে রনি ও সবুজের সাথে পরিচয় হয়ে আমার ধারণা পাল্টে গেছে। বুঝতে পারছি আমি বিভ্রান্তিতে ছিলাম। সব শ্রেণীতেই ভালমন্দ আছে। আসলে কোনো মানুষকেই অবহেলা করতে নেই। কাউকে তুচ্ছজ্ঞান করা ঠিক নয়। কার মাঝে কী লুকায়িত আছে তা অজানা। সুতরাং কাউকেই কষ্ট দেয়া, মনে আঘাত দেয়া ঠিক নয়, সবাইকে মূল্যায়ন করাটাই সমীচীন। সত্যিকারার্থে যদি আমাদের মন বড় না হয়, অন্তর্দৃষ্টি প্রসারিত না হয়, বিশাল হৃদয় গড়ে না উঠে, বিরাট স্বপ্ন দেখতে ও আশা করতে যদি অনভ্যস্ত হই তবে আমরা প্রকৃত মানুষ হতে পারব না। নিঃসন্দেহে খাঁটি মানুষ হওয়াটা অনেক কঠিন বিষয়।যোবায়ের বলল, বন্ধু তুমি খুব সুন্দর কথা বলেছ। এখন আমি চাচ্ছি রনি আর রিঙ্া চালাবে না। সে আমাদের বাসায় যাবে, আমাদের সাথে থাকবে। ছোটভাই সৌমিক, সৌরভ, শুভর সাথে ছোটভাই হিসেবে রনিও যোগ হবে।মাফুজ ও রনি উভয়েই মাথা নেড়ে সম্মতি জানাল। যোবায়েরের পিতা ডা. এস এম সাদেকুর রহমান ঢাকা মেডিক্যাল কলেজের অধ্যাপক। আর মা এ্যাডভোকেট মৌসুমী খানম সুপ্রিমকোর্টের একজন নামকরা আইনজীবী তারা মোট ছয় ভাই। বড় দু'ভাই জিসান ও রিক্ত। বড় দু'ভাই উচ্চশিক্ষা গ্রহণে বৃটেনে অবস্থান করছে। যোবায়ের ঢাবিতে আইন বিভাগে পড়ছে। ছোটভাই সৌমিক ঢাকা মেডিকেলে, সৌরভ বুয়েটে আর শুভ নটরডেম কলেজে পড়ছে। যোবায়ের তার মায়ের অত্যন্ত প্রিয়। সহজেই রনির ব্যাপারটা তার মা-অত্যন্ত আনন্দের সাথে মেনে নিলেন। বিএএফ শাহীন স্কুল ঢাকাতে তার ভর্তির ব্যবস্থা ও করা হল। রনি নতুন আশায় বুক বাঁধল। অনেক বড় মানুষ হবার নতুন স্বপ্ন দেখতে শুরু করল। আসলে আমাদের বড় অভাব ভাল কাজের উৎসাহ ও উদ্যোগ গহণের, উদ্যোগী হয়ে কেউ এগিয়ে আসলে অনেকেই সহযোগিতা করে।

