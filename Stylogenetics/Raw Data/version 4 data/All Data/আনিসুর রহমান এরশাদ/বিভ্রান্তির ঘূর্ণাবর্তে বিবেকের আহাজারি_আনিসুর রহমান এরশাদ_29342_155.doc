বিভ্রান্তির ঘূর্ণাবর্তে বিবেকের আহাজারি





creative ও constructive কর্মকান্ডও অনেকের কাছে অপছন্দনীয়। কলুষতায় আচ্ছাদিত আত্মার নিকট আলোকে উদ্ভাসিত পরিবেশ অসহনীয় হওয়াই স্বাভাবিক। কুটিলতাযুক্ত হৃদয় দিয়ে সরলতাকে মূল্যায়ন করা যায় না এটা সত্য। বাহ্যিক চাকচিক্য আভ্যন্তরীণ গলদ গোপন রাখতে ব্যর্থ। মূলত, সংকীর্ণমনতা এ বিরাট আলোকমালাকেও ক্ষুদ্রাকারেই গ্রহণ করে। এভাবে পতনের অনিবার্য সত্যের মুখোমুখি দাড় করিয়ে দেয় হিংসা।অন্ধকারে আলো জ্বালানোর কর্মসোনালী মানুষদের খাটিত্বের প্রমাণ। আসলে সৎ কাজে আগ্রহ সৃষ্টির জন্যে সুন্দর মনের প্রয়োজন। ভাল মন-মানসিকতার পরিচয় সুকর্মের মাধ্যমেই প্রকাশ পায়। মানসিক দৃঢ়তা সবল শক্তির গতিবেগ উত্তরোত্তর বৃদ্ধি করে। তবে হ্যাঁ, শ্রেষ্টত্বের লড়াইয়ে বিজয়ী হবার জন্যে জেতার মনোভাবটা আবশ্যক। মনের দাসত্ব পশুত্বের অস্তিত্বকেই শক্তিশালী করে এটাই বাস্তবতা।পেছনে পড়ে থাকা বীরপুরুষদের স্বভাব বিরুদ্ধ কাজ। সফলতার জন্যে প্রয়োজনীয় আত্মবিশ্বাসের অভাব অনাকাংখিত বিপর্যয় ডেকে আনে। বড় সমস্যার মুকাবেলায় সাহসী ভূমিকা পালন করলে ছোট সমস্যাগুলো এমনিতেই দ্রুত পলায়ন করে। আর জীবনের প্রতি অতিরিক্ত মায়া কাপুরুষত্বের তীব্রতাকে বৃদ্ধি করার ক্ষেত্রে কার্যকর। ভীরু কাপুরুষেরাই আত্মতৃপ্তির হতাশা ও ব্যর্থতার গ্লানি ভূলে থাকতে বিধিলিপির আশ্রয় গ্রহণ করে।খেয়ালের বিষয় হচ্ছে, পতিত পুষ্প নিকুঞ্জের শোভাবর্ধনের প্রতিবন্ধক। স্বর্ণের সাথে তামার সংমিশ্রণ ঘটিয়ে স্বার্ণের খাটিত্ব নষ্ট করা অগ্রহণযোগ্য। পরিমাণে তামা বেশী হলেও স্বল্প স্বর্ণের আকর্ষণের তীব্রতাটাই বেশী। তাই বিপুল, পরিমাণ মাটির মজুদ বৃদ্ধি না করে মনিমুক্তা আহরণের প্রচেষ্টা চালানোই উত্তম। কেননা, আলো দ্বারা অন্ধকার দূরীভূত করাটা সহজ কিন্তু অন্ধকারকে আলোতে রুপান্তর করা কঠিন, অসম্ভব। আর অনেকগুলো শূণ্য জড়ো করার ফলাফল শুণ্য হওয়াটাই স্বাভাবিক। তাই জীবাণুকে ধ্বংস করার  চেয়ে জীবাণূ সৃষ্টি হবার প্রক্রিয়া বন্ধের প্রচেষ্টা চালানোটাই উত্তম এটা নি:সন্দেহে বলা যায়।সত্যের বিপক্ষে অবস্থান অসৎ রুচিবোধেরই উন্মোচন ঘটায়। হিংস্রতাকে কেন্দ্র করে মানবিকতার আগমন অস্বাভাবিক। অকল্যাণকে ভিত্তি করে কল্যাণ হাসিল নিরর্থক। অমঙ্গলকে আশ্রয় করে মঙ্গলের আবির্ভাবটাও ক্ষতিকর। স্বীয় স্বার্থ- হাসিলে মনোনিবেশকারীদের দ্বারা পরোপকার অকল্পনীয়। স্বীয় কণ্ঠে নিজের প্রশংসা ধ্বনিত করা অন্যত্র কোথাও প্রশংসা পাবার যোগ্যতা না থাকারই প্রমাণ।মানুষের অকল্যাণে নিয়োজিত শক্তি একেবারেই অন্ত:সারশূন্য । অকল্যাণকর ক্ষেত্রে সাহসীকতা প্রদর্শন মানে মূর্খতারই উন্নয়ন সাধন। আর অপরকে তুচ্ছ জ্ঞান করার অর্থ নিজের জ্ঞানের পরিধিকে সংকীর্ণতার বেড়াজালে আবদ্ধ করা। অন্যের উন্নতিতে অন্তর্জ্বালার সৃষ্টি হওয়া সুখী হওয়ার প্রতিবন্ধক। নিজের বড়ত্ব প্রকাশের লক্ষ্যে কর্ম সম্পাদনকারীরা ছোট হবার পথেই এগিয়ে যায়। কেননা, পন্ডিত হবার মনোভাব থাকলেই পান্ডিত্য হাসিল করা যায় না। পংকিলতার সমুদ্রে ডুবুরী হয়ে পূণ্য হাসিল অসম্ভব।আকাশ কুসুম কল্পনাবিলাসীদের বাস্তবতার কাছে হেরে যাওয়াটা অযৌক্তিক নয়। বাস্তবতাকে মেনে নিয়ে গৃহীত পরিকল্পনার সাথে বীঢ়বৎরবহপব এর সমন্বয় ঘটলে কাংখিত ফলাফল অর্জন সম্ভব। মুক্তির  পথে চলার দৃপ্ত শপথ অসত্যের বিরুদ্ধে বিরাট চ্যালেঞ্জ স্বরুপ। ফলে ন্যায়ের অনুকূলতা অন্যায়ের প্রতিকূলতা অমানবিকতার সৃষ্টি হওয়ার ক্ষেত্রে কার্যকর। কর্মীর ভূমিকা পালন থেকে দূরে থেকে ধ্যানীর সঠিক উপলব্ধি আসাটা যুক্তিসম্মত নয়।আলোকিত মুখের প্রভাব ঘোমোট চেহারায় যেমন উজ্জ্বলতার ছোঁয়া লাগায় অন্ধকারের ঘনঘটার প্রভাবও তেমন আলোর মাঝে ঘোলাটে অস্তিত্ব সৃষ্টি করে। তবে আশার দিক হচ্ছে, দুর্বল ভিত্তির উপরই অপ্রত্যাশিত পরিস্থিতির উদ্ভব। নির্লজ্জতায় যারা আনন্দ খুঁজে তাদের পতন ঠেকিয়ে রাখা অসম্ভব। কান্না দর্শনে হাসির সৃষ্টি হওয়ার চেয়ে বড় অমানবিকতা আর নেই। সভ্যতার মুখোশধারী অনেক বর্বররাই মুসলমানের লাশ, রক্ত দেখে হাসছে। এটা স্বীকার না করে উপায় নেই রক্তের লাল রঙে নয়ন জুড়ানোর চেষ্টার অর্থ অন্ধত্বকে ডেকে আনা।জীবনের স্বাদ আস্বাদনের ক্ষেত্রে মরণের ভয়ের প্রভাব কার্যকর। চেতনার জন্যে বিশ্বাস ও চিন্তা গুরুত্বপূর্ণ। মানবতার জন্যে প্রেম বৃদ্ধি পাওয়া ব্যক্তি প্রেম হ্রাস পাওয়ার লক্ষণ। নিজেকে পরের কল্যাণে বিলিয়ে দেয়ার চেতনার পথ ধরেই আসে শান্তি, মুক্তি ও কল্যাণ।

