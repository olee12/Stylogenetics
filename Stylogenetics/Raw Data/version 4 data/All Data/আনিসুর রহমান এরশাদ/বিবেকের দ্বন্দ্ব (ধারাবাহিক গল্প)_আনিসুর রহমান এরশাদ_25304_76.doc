বিবেকের দ্বন্দ্ব (ধারাবাহিক গল্প)





                        (তিন)প্রচণ্ড শীত। গ্রামের মেঠো পথ বেয়ে হাঁটতে লাগল তারা। কথা বিরতীহীন ভাবে চলছে। কত কথা, যেন শুরু হয়েছে আর শেষ হবার নয়। হাঁটতে হাঁটতে, গল্পে গল্পে, কথায় কথায় জানা গেল গ্রাম বাংলার বর্তমান অবস্থা, গ্রামের মানুষের অবস্থা, গ্রামের অর্থনৈতিক, সামাজিক, সাংস্কৃতিক, রাজনৈতিক বিভিন্ন দিক নিয়ে আলাপ-আলোচনা চলছিল, চাচাত ভাইদের কথা থেকে যোবায়ের জানতে পারল যে, সেলিম বিয়ে করেছে। পঞ্চম ও অষ্টম শ্রেণীতে বৃত্তিপ্রাপ্ত এই মেধাবী ছেলেটি প্রেমরসে হাবুডুবু খেয়ে ইন্টারের গণ্ডি পার না হতেই বৈবাহিক সম্পর্কে জড়িয়ে পড়েছে। এইসএসসি আর পাশের মুখ দেখা হয় নি। উজ্জল এ নক্ষত্রের পতন বড়ই দুঃখজনক। নানান সমস্যা ও সংকট থেকে উত্তরণে প্রবাসী জীবন কাটাচ্ছে ইবরাহীম। পড়াশুনা ও জ্ঞানার্জন করে বড় শিক্ষিত মানুষ হওয়া নয় বড় বিত্তশালী হওয়াটাই এখন তার মূল টার্গেট। ইবরাহীম ছিল বড় প্রতিভাবান। কবিতা আবৃত্তি, কবিতা লেখা ও অভিনয়ে সে বেশ দক্ষ ছিল। সুমনের তো অর্থের সংকট নেই, তবে পড়াশুনায় তার অনাগ্রহ। ধূমপান থেকে শুরু করে নানান কু অভ্যাস তার গড়ে উঠেছে। আলমগীরের অসুস্থতা তার অগ্রগতি ও সামনে এগিয়ে নেয়ার ক্ষেত্রে বড় প্রতিবন্ধকতা। অর্থ আছে, মেধা ও আগ্রহ আছে কিন্তু শারীরিক ও দুর্বলতাই তার সম্ভাবনাকে বিকাশ হতে দিচ্ছে না। এখন বিদেশ যাওয়ার জন্য প্রস্তুতি নিচ্ছে। নিঙ্ন ও শোয়াইবের রেজাল্ট খারাপ হওয়া, কারো প্রেম কারো বিবাহের প্রস্তুতির কথা শুনে যোবায়ের বিস্ময় অনুভব করল। ফিরোজ প্রবাসী হয়েছে। উজ্জল ও জুয়েল বিদেশ যাবার প্রস্তুতি নিচ্ছে। গ্রামীণ অশিক্ষিত পরিবারের বিদ্যমান অসচেতনতা এবং নবীনদের জীবন ও জগৎ সম্পর্কিত সংকীর্ণ চিন্তা ও সীমিত ধারণা গুলো বুঝতে পেরে যোবায়ের বেশ চিন্তিত হয়ে পড়ল।গ্রামে এখন ঘরে ঘরে রঙ্গীন টেলিভিশন, সিডি, ভিসিডির ব্যবস্থা হয়েছে। ডিশ সংস্কৃতির সংস্পর্শ ও হয়েছে সহজলভ্য। এর সাথে যোগ হয়েছে মোবাইল কেন্দ্রিক যোগাযোগ। আর এসবের ফলে মানব জীবনে প্রবেশ করেছে নানান আবেগ। নবীন, যুবক-যুবতী, কিশোর-কিশোরী, তরুণ-তরুণীরা বিভ্রান্ত হচ্ছে। তাদের সহজ সরল কোমল মনে স্থায়ী আসন গেড়ে নিচ্ছে বিভিন্ন পাপাসক্তি। ক্যারিয়ার কেন্দ্রিক কোনো সচেতনতা নেই। জীবন নিয়ে কোনো সুপরিকল্পিত চিন্তাভাবনা নেই। সরলতার কারনে সহজেই অন্যের দ্বারা প্রভাবিত হচ্ছে। আর এটাকে কাজে লাগিয়ে অনেকেই নিজেদের স্বার্থ সিদ্ধির জন্য, টার্গেট হাসিলের জন্য ষড়যন্ত্রের ক্রীড়নক হিসেবে এদেরকে ব্যবহার করছে। খুব সহজেই এরা শিকারীর শিকারে পরিণত হচ্ছে।অনেকেই জীবনের উপর বিতৃষ্ণ। দেশ ছেড়ে প্রবাস জীবন কাটানোটাই তাদের অনেকের কাছে সোনার হরিণ। নিজ দেশের মাটি ও মানুষের মায়া ত্যাগ করে এক নিরুদ্দেশ যাত্রা, এক অনিশ্চিত আগামীর পথে পা বাড়ানো। এদের অনেকেই দেশে কাজ করতে লজ্জাবোধ করে। সারাদিন তাসের আড্ডায়, টেলিভিশনের সামনে, ক্লামবোর্ড খেলা কিংবা বন্ধুদের সাথে আড্ডা আর ঘুরে বেড়ানোর কাজে ব্যস্ত থাকে। নিজের জামা কাপড় নিজে পরিষ্কার করা, নিজের বিছানা বিছানো, মশারী টাঙ্গানো, হালকা বাজার সদায় করতেও তাদের আপত্তি। অথচ এসব রাজপুত, জমিদারপুত ধরনের ছেলেরাই বিদেশ গিয়ে অনেক ছোটখাটো, তুচ্ছ কাজ থেকে শুরু করে কঠিন শক্ত কাজ করতেও দ্বিধা করে না। নির্ধারিত দায়িত্ব পালনর পরে ও তারা অতিরিক্ত পরিশ্রমও করে থাকে। তাদের এই শ্রম যদি দেশে খাটাত তবে একটা ভাল ফলাফল নিশ্চিত না এসে পারত না, দেশ এগিয়ে যেত। ৩ লক্ষ টাকা খরচ করে বিদেশে পাড়ি জমায় এরকম ১০ জন ছেলে একত্র হয়ে (৩্#৯৬৭;১০)=৩০ লক্ষ টাকা দিয়ে দেশেই কমংসংস্থানের ব্যবস্থা করতে পারত। আর এই কার্যক্রমের সাথে যারা সম্পৃক্ত হত তারা এদেশেরই মানুষ তারাও লাভবান হত।ধ অর্থনৈতিক গতিপ্রবাহ সৃষ্টি হত। কিন্তু চিন্তায়, পরিকল্পনায় ও সিদ্ধান্তে আমরা এখনও স্বাধীন হতে পারিনি। আমাদের অজ্ঞতাই সকল দুর্ভোগের কারণ। নিজের ভাল ও মন্দ বুঝার মত শক্তিও তৈরি না হলে উন্নতি আসবে কীভাবে? আমরা প্রতিযোগিতায় পিছিয়ে পড়ছি।চাচাত ভাইদের কথা থেকে যোবায়ের বুঝল, গ্রামের অনেক ছেলেদেরই আত্মমর্যাদাবোধ নেই, উচ্চ আশা নেই, বড় হবার স্বপ্ন নেই। তাদের চাওয়ার পরিমাণটাও খুবই সীমিত। অল্পতেই এরা তুষ্ট। নিজেও নিজের পরিবারের জন্য চলার মত একটা ব্যবস্থা করতে পারলেই এরা মানসিক তৃপ্তির ঢেকুর গেলে। যাদের চাহিদাই কম সে বেশী পাবে কীভাবে? যে ছোট থাকাতেই তৃপ্ত, ক্ষুদ্র থেকে সংকীর্ণতার বেড়াজালে আটকা থেকেই প্রশান্তির ছোঁয়া পায় সে অনেক বড় হবে কীভাবে? এভাবে পিছিয়ে পড়ছে গ্রামের নবীনেরা। পিছিয়ে পড়ছে দেশ ও জাতি। এরা হতে পারত আশীর্বাদ কিন্তু হয়ে পড়ছে অভিশাপ।গ্রামে অনেক বাড়ীর উপর দিয়েই রাস্তা। আঁকাবাঁকা মেটোপথের দুপাশ্বর্ে সরিষা ফুল ফুটে প্রাকৃতিকভাবে হলুদের রংয়ের চাদর বিছানো যেন। দুর্বাঘাসের উপর স্বচ্ছ শিশির কণা পড়ে আছে, ভিজে যাচ্ছে পা। মাঝে মাঝে তাদেরকে অনেক বাড়ির উপর দিয়ে যাওয়া রাস্তায় চলতে হচ্ছে। অনেক বাড়িগুলো ছনের তৈরি। মাটি ও বাঁশের বেড়া। সালেহ তো উৎসুক। দেখার জন্য যাত্রা বিরতিই দিতে হল।বড় কষ্টে দিনাতিপাত করে এরা। বৃষ্টি হলে পানি পড়ে বিছানা ভিজে যায়। বড় কষ্টের এ জীবন। এদের দিকে কেউ তাকায় না। যারা এখন শহরে বাস করে অনেক বড় মাপের মানুষ এদের অনেকেইতো গ্রামেই বড় হয়েছে। গ্রামের আলো-বাতাসেই বেড়ে উঠেছে। টাইলসে জড়ানো, কার্পেটে মোড়ানো, এসি বাড়ি ও গাড়িতে বসবাস। স্বার্থপরের মত এরা গ্রামকে ভুলে গিয়েছে। যারা প্রতিষ্ঠিত গ্রাম তাদের অনেক দিয়েছে কিন্তু অনেকেরই গ্রামকে কিছু দেয়ার প্রয়াস ও নেই। অথচ তারা ইচ্ছা করলে গ্রামে বেকার সমস্যা রয়েছে, চিকিৎসা সেবার অপর্যাপ্ততা রয়েছে, মহাজন ও প্রভাবশালীদের অযৌক্তিক আচরণের ক্রিয়াশীলতা রয়েছে, দরিদ্রতা, পুষ্টিহীনতা, অশিক্ষা, কুশিক্ষা, গ্রামীণ রাজনীতির অনাকাঙ্ক্ষিত অবস্থা এসবই সমাধানে কার্যকর উদ্যোগ নিতে পারত, ভূমিকা রাখতে পারত। কিন্তু গ্রাম ও গ্রামীণ মানুষের উন্নয়নে তাদের পদক্ষেপ যথার্থ নয়। ব্যক্তিগত উদ্যোগে কেউ কেউ কখনও কিছু সৃষ্টি করে কিন্তু যৌথভাবে বৃহৎ পরিসরে সম্মিলিত উদ্যোগ খুব বেশি লক্ষ করা যায় না। দেশের প্রতি ভালবাসার কথা, দেশের মাটি ও মানুষের প্রতি দরদের কথা কথায় আছে কাজে নেই।আগে গ্রামের মৌলানা সাবরা বড় ভাল ছিল। তাদের কথা কাজের মিল ছিল। মানুষকে সুন্দর সুন্দর কথা বলতেন। নীতি- নৈতিকতার কথা বলতেন। তাদের উন্নত জীবন ও চরিত্র মানুষকে আকর্ষণ করত। তাদের চমৎকার আচার-ব্যবহার ছিল। কিন্তু আধুনিক মৌলানাদের মেয়ে-বউ ও এখন বেপর্দা চলাফেরা করে। ছেলেরা গান-বাজনা করে। আকাম-কুকাম করে বেড়ায়, নামাজ রোজার ধার ধারে না। মৌলানা সাবরাও ছেলেমেয়েদেরকে আধুনিক শিক্ষায় শিক্ষিত করেন। বাসায় টেলিভিশন সহ বিনোদনের নানা সামগ্রী ব্যবস্থা করেন। আগের মত মোল্লাবাড়ি থেকে ফজর বেলা তেলাওয়াতের সুমধুর সুর ভেসে আসে না। ফলে মানুষের ভক্তি শ্রদ্ধাও কমে গেছে। এখন আর তাদের কথায় জনসাধারণ প্রভাবিত হয় না। তেমন একটা মূল্যায়ন করে না। ব্যক্তি ও সামষ্টিক জীবনে পাপ প্রবণতা বাড়ছে। কিন্তু তারাও তেমন ভূমিকা রাখতে পারছে না। আর যারা আধুনিক শিক্ষায় শিক্ষিত তারাও শহরমুখী। শহরেই তারা ঠিকানা খুঁজে নেয়। ফলে গ্রাম গ্রামই থাকে। পশ্চাদপদরা পশ্চাদপদই থাকে। সামনে এগোয় না বরং পিছিয়ে পড়ে।আতিক বলল, আরিফ নামের ছেলেটি খুবই মেধাবী। কিন্তু তার পারিবারিক অর্থনৈতিক অবস্থা এত বেশি লাজুক যে সে বই, খাতা, কলম কেনার পয়সাও পায় না। তার পড়াশুনার ব্যাপক আগ্রহও রয়েছে। প্রাইভেট টিউটরের ব্যবস্থা নেই, প্রয়োজনীয় কোনো কোচিং এর ব্যবস্থা নেই। তাছাড়া গ্রামের শিক্ষা প্রতিষ্ঠানগুলোর শিক্ষকদের শিক্ষাদান পদ্ধতিও সনাতন। অতটা মানসম্মত নয়। অথচ শহরে প্রাইভেট টিউটর, কোচিং ইংলিশ মিডিয়াম, বেসরকারী স্কুল, কলেজ ও বিশ্ববিদ্যালয় সহ কত খরচ, ছেলে মেয়েকে শিক্ষিত করার কত প্রচেষ্টা। আর আরিফের বাবাকেও অনেকে প্রভাবিত করেন যে আমাদের মত গরীবদের ছেলে মেয়ে শিক্ষিত করে কোনো লাভ নেই। বড় আত্মীয়-স্বজন না থাকলে, বেশি টাকা ঘুষ না দিলে চাকুরীও হয় না। সুতরাং কাজ করেই খেতে হবে। অঝথা ছেলেকে পড়ালেখার ঝামেলায় না জড়ায়ে কাজেকর্মে লাগালেই পার। তাছাড়া ওর চেহারাও সুন্দর, পেশী শক্তিও বেশ। ভাল ঘরে বিবাহ করানো যাবে। যৌতুকের পরিমাণটাও বাড়ানো যাবে। ফলে তা দিয়ে একটা কিছু করে খেতে পারবে, অথবা বিদেশে চলে যাবে। অশিক্ষিত মুর্খ বাদল খন্দকার মনে করে সবাই তো ঠিকই বলছে। তাছাড়া আমি তো কারো ক্ষতি করি নি। সুতরাং আমার ভালইতো সবাই চাইবে। উত্তম পরামর্শ। এটা মানাতেই কল্যাণ নিহিত। আরিফের বাবা ছেলেকে পড়াশুনা ছেড়ে বিয়ে-শাদী করে কাজকর্মে ঢুকে পড়ার জন্যে পরামর্শ দেন, আপ্রাণ চেষ্টা করেন। বিদেশ গিয়ে অনেক টাকা কামাবে, অনেক বড়লোক হবে স্বপ্ন দেখান।আল মামুন বলল, দ্যাখ! আরিফ টাকার অভাবে পড়াশুনা করতে পারছেনা, বইখাতা কিনতে পারছে না। অথচ তার বাড়ির পাশ্বর্েই মাজারে আলোকসজ্জা আগরবাতি ও মোমবাতি জ্বালানো সহ নানানভাবে কত অর্থের অপচয় হচ্ছে। হারিকেনের কেরোসিন তৈল কেনার অভাবে একজন ছাত্র পড়াশুনা করতে পারছেনা আর মৃত মানুষের কবরকে কেন্দ্র অর্থ অপচয়ের এক মহা উৎসব তৈরি হচ্ছে, এ কেমন অযৌক্তিক আয়োজন। জীবিত মানুষ মৃতু্যর দুয়ারে আর মৃত মানুষের কবর প্রাণচঞ্চলতা ও প্রাণপ্রাচুর্যে মুখরিত। সত্যি এটা আমার কাছে বিস্ময়কর লাগে। অভাবে মেধা ঝরে পড়ছে, প্রতিভা বিকশিত হতে পারছে না। এ ব্যাপারে কি স্বচ্ছলদের দায়-দায়িত্ব নেই? সামাজিক নিরাপত্তার ব্যবস্থা থাকাটা কী জরুরী নয়? সত্যি বড় বিস্ময়কর লাগে।ঐতো বহু স্মৃতি বিজড়িত দাদা-দাদীর বাড়ি। কথায় কথায় হাটতে হাটতে তারা চলে আসল। সারি সারি নারিকেল গাছ। খেজুর গাছ, বেশ চমৎকার সে দৃশ্য। গাছগুলো শির উঁচু করে দাঁড়িয়ে আছে। তালগাছটির পাশ্বর্েই যোবায়েরের দাদা-দাদীর কবর। কবরের পাশ্বর্ে আম কাঁঠালের ঝোঁপ ঝাড়, প্রচণ্ড অন্ধকার। সবাই একসাথে দাঁড়ায়ে ফাতেহা পাঠ করল। মৃতদের আত্মার মাগফেরাতের জন্য প্রার্থনা করল। কবর যিয়ারত শেষে বাড়িতে প্রবেশ করল।

