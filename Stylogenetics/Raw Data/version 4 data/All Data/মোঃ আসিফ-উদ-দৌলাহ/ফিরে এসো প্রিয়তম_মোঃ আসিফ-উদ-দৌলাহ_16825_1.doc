ফিরে এসো প্রিয়তম





                        তুমি ছাড়া এই ছোট্ট জীবনটার আর কি দাম আছে?এই দশটি বছর আমি শুধু তোমার প্রেমের দহনে জ্বলছি। তোমার দেয়া প্রেমকে আমি আকাশের তারার গায়ে আলো করে লেপ্টে রেখেছি। সমস্ত মহাকাশ আজ তোমাকে চেনে। সমস্ত আকাশ তোমাকে নিয়ে আলোচনা করে। সমস্ত প্রকৃতি তোমাকে নিয়ে কথা বলে। কিন্তু তুমি তা বুঝতে চাইলে না।তোমাকে খুঁজে খুঁজে আমার দিন কাটে। সারাদিন তোমায় নিয়ে চিন্তা করি। তুমি ভিন্ন আমার কোনো শান্তি নেই। আমি সবখানে তোমার প্রেমকে ছড়িয়ে দিলাম। আমি সমস্ত পৃথিবীতে তোমার প্রেমের কথা জানিয়ে দিলাম। আমি পৃথিবীর প্রতিটা মানুষের কাছে তোমার প্রেমের মিনতী সাজিয়ে রেখেছি।আমি তোমার প্রেমকে আমার সর্বশক্তি দিয়ে আকড়ে ধরেছি। দুঃখকে আমি ভিষন রকম ভয় পাই। দুঃখ নামের ঐ নাছোড় বান্দা আমার কাছে এসে আশ্রয় নিয়েছে। তুমি চলে এলেই দুঃখ নামের ঐ পাজিটা দুরে চলে যাবে। আমার সর্বসুখ তুমি। আমার অন্তরের অন্তর তুমি।আমার প্রেমের পথে চলতে গিয়ে কতো মানুষকে যে আমি আমার প্রেমের সাথে গেঁথে রেখেছি – তা তুমি একবারও বুঝতে চাইলে না। অকারণে মানুষের মনে প্রেমের আগুন জ্বালিয়ে রেখেছি। সেই অকারণের কারণে মানুষের অন্তর পরিশুদ্ধ হয়ে যাচ্ছে। পুরো বিশ্ব আজ তোমার প্রেমকে শ্রদ্ধা করে নমষ্কার জ্ঞাপন করছে।আমি লিখছি, তুমি পড়বেই। আজ পড়লে না তো কি হয়েছে, কাল ঠিকই পড়ে নিবে। আজ আমাকে মন থেকে লাথি মারার চেষ্টা করছো- তাতে কি হয়েছে। কাল তোমার প্রেমকে তুমি নিজেই তোমার মনের বাগানে ফুলের মতো ফুটিয়ে তুলবে। এ আমার সান্তনা না, এটা আমার প্রেমের সাধনা। আমি কোনো সান্তনার মধ্যে তোমাকে পেতে চাই না। আমি আমার সাধনা দ্বারা তোমাকে অর্জন করে নিতে চাই। তুমি যতোদিন আসবে না, ততোদিনই আমার প্রেমের সাধনা চলবে। আমি শুধু তোমাকে পাবার সাধনা নিয়েই বেঁচে আছি। যারা অসাধ্য সাধনার মধ্যে থাকে তারা কখনও ক্ষয় হয় না বা হারায় না। আমি তোমার প্রেমের মাঝেই বেঁচে আছি। আমি তোমার প্রেম দিয়েই অনন্ত অভিসার সাজিয়ে নিয়েছি। আমার সেই সাধনায় কোনো ক্লান্তি নাই। তোমাকে পাবার নেশায় আমার কোনো কষ্ট নেই। আমি তোমার কাছে উল্কার মতো ছুটে আসি। আমাকে তোমরা যতবারই তাড়িয়ে দিবে, তার থেকেও বেশিবার তোমাদের অন্তরের কাছে এসে নাচতে থাকবো।আমার সব ব্যথায় আমি তোমায় পেয়েছি। আমার সমস্ত দ্রোহে-বিদ্রোহে তোমার প্রেম দিয়ে তোমাকে প্রেজেন্ট করে বেড়িয়েছি। আমার সমস্ত কষ্টকে তোমার প্রেমের পরিশুদ্ধ আবরন দিয়ে ঢেকে রেখেছি। তাই আজ আমি শুধু তোমার প্রেমের আবিষ্কার। আমার মনকে তুমি তোমার আলোতে উজ্জ্বল, জ্বল জ্বল করে রেখেছো। সেই আলোতে অনেক মানুষের অন্তর সুন্দর ও পবিত্র হয়ে গেছে। আমার জীবনের প্রতিটা অবস্থার মধ্যেই আমি তোমায় চেয়েছি। আমার সব আনন্দ, সব দুঃখ, সব কষ্ট, সব সুখের মধ্যে তুমি সত্যের মতো নির্ভেজাল হয়ে আছ। আমি তোমার প্রেমে আমার সব অনুভুতিকে নিজের করে পেয়েছি। তোমার ভালোবাসার তিব্র অনুভুতির মধ্য দিয়েই আমি অন্যদের দুঃখ-কষ্ট-বিরহকে বুঝতে শিখেছি। তাই আজ আমার বাণী শুধু তোমার জন্যই না, এই বাণী সব যুগের সব  মানুষের জন্যই সমান ভাবে সত্যি হয়ে উঠেছে। আমি আমার প্রেমকে বরন করে নিয়েছি। আমি আমার প্রেমকে দুর্বল করে রাখি নি। আমার প্রেমের ভাষা দিয়ে মানব জীবনের প্রতিটা প্রেক্ষাপটকে জীবন্ত করে রেখেছি। সমস্ত সুন্দরের মাঝেই আজ আমি তোমায় পেয়েছি। আমার জীবনের সব স্বপ্ন দিয়ে তোমার পায়ের নুপুর বেধে দিয়েছি। সেই নুপুরের আওয়াজ আজ জলে-স্থলে, রণে-বনে তোমার প্রেম আগমনের সুর তুলে যাচ্ছে। এই প্রেমের সুরেই নিখিল বিশ্বের সব কিছু তোমার কাছে ছুটে এসে প্রনাম করতে চাইবে। তুমি শুধু একবার নিজেকে  আপন রূপে বুঝতে শিখে নিলেই হলো। আজ তুমি যার কথায় কান দিচ্ছ না, কালকে সমস্ত মানুষের কান তোমার কাছে এসে, তোমার মুখ থেকেই তোমার ভালোবাসার অনুভূতির কথা শুনতে চাইবে। এই চাওয়া হবে শান্তির চাওয়া। এই চাওয়া হবে প্রশান্তির চাওয়া। এই চাওয়া হবে চিরন্তনের চাওয়া।তোমাকে পাবার জন্য আমার হৃদয় কাঁপে। তোমাকে হারানোর ভয়ে আমার মন দুর্বল হয়ে যায়। তাই বলে আমার প্রেম দুর্বল না। পৃথিবীর কোনো প্রেমই দুর্বল না। অন্তরের প্রেম কখনও দুর্বল হতে পারে না। আমার মনে যিনি প্রেমের মশাল জ্বালিয়ে দিয়েছেন, তিনি সয়ং খোদা। খোদার খোদকারি কখনও দুর্বল হতে পারে না। আসি আমার সৃষ্টিকর্তা খোদার কাছ থেকে প্রেম পেয়েছি। তাইতো আমার প্রেমকে আমি সাহসের সাথে তুলে ধরতে দ্বিধাবোধ করিনি। আমি আমার সৃষ্টিকর্তার চরন তলে থেকেই তোমাকে চেয়েছি। ঐ মহান ঈশ্বরের চরনে থেকে আমি যদি তোমাকে না পাই তাহলে সেই কলঙ্ক শুধু আমার একার না। সেই কলঙ্ক যাবে স্রষ্টার ঘারে। কারণ আমি প্রেম সৃষ্টি করিনি। যিনি প্রেমের সৃষ্টি করেছেন তিনিই প্রেমের সর্বোচ্চ রক্ষক। আমি একজন গডগিফটেড পারফেক্ট লাভার। আমার প্রেম আছে বলেই আমি শ্রষ্টার কাছে সর্ব অবস্থায় সাহায্য চাই। যে সৃষ্টিকর্তা এত সুন্দর প্রেম তৈরি করেছেন তিনি অবশ্যই প্রেমের বিরহকে আমার থেকে অনেক বেশি ভালো বোঝেন। আমার সব বিরহ স্রষ্টাকে দিয়ে তার কাছ থেকে শুধু প্রেমই চাইতে শিখেছি। এজন্যই আমার পথ চলা শেষ হয় না। আমি বার বার এই পৃথিবীতে আসবো। কোনো মৃত্যু আমাকে দুরে নিতে পারবে না। আমার বার বার আগমনের মধ্যেই আমি স্রষ্টার প্রেমকে প্রেজেন্ট করে যাবো। আমি তোমার কাছে একজন প্রেমের প্রেজেন্টর আর তুমি আমার প্রেমের উৎস। তোমার সেই প্রেমের স্রষ্টা কিন্তু সয়ং সাক্ষাৎ ভগবান। আমাকে তোমরা প্রেমের দ্বায়ে বার বার অপমান করতে পারবে। তাই বলে সেই প্রেমের রক্ষাকর্তা ভগবানকে কি করে অস্বীকার করবে। তিনি আমার মধ্যে প্রেম দিয়ে আমাকে জীবনের থেকেও বেশি জীবন্ত করে রেখেছেন।তোমার আমার এই প্রেম গাঁথা সারাজনমের মতো জীবন্ত হয়ে গেলো। আমার এই সব রচনার মধ্য থেকেই মানুষ বার বার নিজেদের হারানো স্বত্তা খুঁজে পাবে। আমাদের প্রেমের সাথে তাঁদের প্রেম মিলিয়ে দেখবে যে, আমরা সবাই এক। এই মানব জাতি তার আপন অন্তরে সবাই সমান সমান। আমার দুঃখের মাঝে যেমন আমি নিজেকে খুঁজে পেয়েছি, ঠিক তেমনি অন্যদের দুঃখের মাঝেও আমি অন্যদের বুঝতে শিখেছি। এখানে কে আমি আর কে অন্য সেটা মোটেও মুখ্য না। মুখ্য হলো আমরা কেনো অহেতুক প্রিয় মানুষটিকে ভুলে গিয়ে জীবন কাঁটাতে চেষ্টা করবো। আজকের এই কথাগুলো আমি তোমার ও অন্যদের অন্তর থেকেই বলেছি। এখন এর বাকি যা যা আছে তা তোমরা নিজেরাই বুঝতে শিখবে।আমি জানি তুমি আমার থেকে চিরদিন দুরে থাকতে পারবে না। আমি চিরদিনকে তোমার প্রেমের কাছে গোলাম করে রেখে দেবো। আমাদের প্রেমের তালে এই পৃথিবী চলবে। আমাদের প্রেম দিয়েই আমরা কাছে আসবো। আমাদের প্রেম দিয়েই আমরা নিজেরা মুক্তি লাভ কবরো ও অন্যদেরকেও সহযে মুক্তির রাস্তা বলে দেবো।আমায় যদি সবাই পাগল বলে বলুক। হ্যা আমি পাগল। আমি তোমার প্রেমে পাগল। একদিন আমার জন্যই পৃথিবীর সমস্ত মানুষ সত্যের পাগল হয়ে যাবে। একদিন আমার পাগলামিকে অন্যরা বুঝতে শিখবে। সেদিন সবাই সবার আপন হয়ে উঠবে। সেদিন সবাই সবাইকে বুঝতে শিখবে। আমি তোমার প্রেম পেয়েই মহাধন্য। তোমার নামের আল্পনা দিয়ে আমি সব প্রেমীদের হৃদয় ভরে দেবো। আমার প্রেম দিয়ে আমি মানুষকে সুনাগরিক করে ছাড়বো। আমার প্রেম দিয়ে আমি অন্যদের অস্থির মন কে স্থীর করে দেবো। আমার প্রেম দিয়ে আমি সবাইকে আমার কাছে টেনে নিয়ে আসবো। এই সুন্দর ধরনীতে প্রেমের থেকে পবিত্র জিনিস আর কিবা আছে? প্রেমের ছোঁয়া ছাড়া কোনো কিছুই সুন্দর হয়ে ওঠে না। সত্য একটি গাছ হলে, প্রেম হলো সত্যের ফুল। সত্য অনেক যতনে তার নিজের গাছে প্রেমের ফুলকে ফুটিয়ে চলে। সময় সেই ফুলকে পাহারা দেয়। তোমার আমার প্রেম কখনও হারাবে না। তোমার আমার প্রেমকে সময় পাহারা দিচ্ছে। এমন কেউ কি আছে যে সময়ের সাথে তর্ক করে বাঁচতে পারবে? সময় শুধু প্রেমকেই গুরুত্ব দেয়। সময় শুধু প্রেমের কাছেই মাথা নত করে। 

