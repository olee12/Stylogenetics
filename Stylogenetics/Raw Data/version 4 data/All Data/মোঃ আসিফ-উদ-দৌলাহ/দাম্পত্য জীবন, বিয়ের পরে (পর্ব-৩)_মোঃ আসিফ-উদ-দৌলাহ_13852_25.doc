দাম্পত্য জীবন, বিয়ের পরে (পর্ব-৩)





                        মুন! তোমার প্রেমে আমি আত্মহারা। আমি তোমার সাথে সুখি। তোমাকে কাছে পেয়ে আমি ধন্য। তোমার প্রেম আমাকে ধন্য করে দিয়েছে। দেখো আজ তুমি কতদুরে তারপরও তোমার আফটার ওয়েডিং এর জানতে চাওয়াকে নিয়ে বসে বসে তোমাদের লিখছি। আমার জীবন তুমি। তুমি আমাকে শিখিয়েছো প্রেম কাকে বলে। তাই আমি তোমাকে কখনও শুধু ঘরের বউ বানাতে চাইনি। চেয়েছি প্রেমিকা বধু বানাতে। যার সাথে প্রেম হবে না সে আবার বউ হয় কি করে?আমি এই অসুন্দর সমাজ ব্যবস্থার মধ্য থেকেই তোমাকে চির সুন্দরের পথে নিয়ে যেতে এসেছি। আমি এমনি করেই আসি। তোমরা আমাকে তাড়িয়ে না দিলে আমি যাই না। আমি তোমার সমস্ত চেতনা জুড়ে থেকে গেছি। হোক না তা তোমার অজান্তে! তাতে কি আমি তো আছি। এই দেখো মুন! আমি তোমার কত কাছে এসেছি। তুমিও আমার অনেক কাছে এসেছো। আমি তোমাকে দেখছি। আমি শুয়ে শুয়ে তোমাকে দেখছি। আমার চোখ মেলা। তোমারও চোখ খোলা। তোমার চোখে টিপ টিপ জল। তোমার চেখের জল সোজাসুজি আমার চোখে পড়ছে। আমার চোখের জল আর তোমার চোখের জলে মাখামাখি হয়ে গেছে। দু’জনের লোনা জল এক জায়গায় মিশে আমার কপোল ও কান বেয়ে নেমে যাচ্ছে। তুমি কি দু’জনের চোখের জল কে আলাদা করতে পারবে? তুমি তো ডাক্তার। পৃথিবীতে এমন কোনো ডাক্তার আছে যে আমাদের মিশে যাওয়া চোখের জলকে আলাদা করবেন? দেখো নোনা সমুদ্রের ঢেউয়ের গতির মতো আজ তোমার আমার প্রেম এক হয়ে কাঁদছে। দরকার নেই ঐ নাছোড় বান্দা চোখের জলের। আমাদের প্রেম আমাদের থাকলেই হলো। চোখের জল কোনোদিনও সমাজের বাজে চালাকি বুঝতে চায় না। চোখের জল শুধু তোমাকে খোঁজে মুন! আমাদের যে স্বপ্নগুলো চোখ যত্নে রেখেদিয়েছিলো, কেঁদে কেঁদে যেনো সেই স্বপ্নের পূর্ণতাকেই পাগলা চোখ খুঁজে বেড়ায়।মুন! বিয়ের পরে আমাদের শোবার ঘরটি (বেড রুম) হবে তোমার মনের মতো করে। তোমার অনেকগুলো ছবি থাকবে দেয়ালে সাটা। ঘরের মধ্যে সাউন্ড সিস্টেম থাকবে। ডলবি সাউন্ডে গান শোনার ব্যবস্থা থাকবে। কয় টাকা লাগে একটি সাউন্ড সিস্টেম বসাতে? অল্প টাকা। তারপরও আমাদের মহামূল্যবান গান শুনাবে। তোমার প্রিয় রবীন্দ্র সংগীত বেঁজে উঠবে। আরো যতো যা তোমার প্রিয় গান আছে। সব আমাকে তুমি শোনাবে। তুমিও মনের আনন্দে গান গেয়ে উঠবে। আমি সেই গান শুনবো। আমাদের মিলনের সময় সুন্দর সুন্দর গানে তুমি আমাকে ভরে দিবে জান! আমি তোমাতে পাগল হয়ে গেছি। আমি তোমার সাথে মিশে গেছি জান। আজ আমরা অনেক কাছে আছি। কেউ আর আমাদের আলাদা করতে পারবে না। আজ শুধু প্রেমই না। আজ আমরা আমাদের সমস্ত প্রেম নিয়ে মহামিলনের গানে এক হয়ে একাকার হয়ে গেছি।বেড রুমের প্রতিটা অংশ হবে তোমার মনের মতো। তুমি যেভাবে চাইবে আমি সেভাবেই চাইবো। তোমার সব স্বপ্ন, সব আশা, সব ভালোবাসাকে পূর্ণ করাই আমার কাজ। আমি তোমার প্রেমে বউপাগল হয়ে থেকে যাবো। আমার চোখ জল আসছে কেনো মুন? আমি কাঁদছি কেনো? তোমাকে একটু সুখে রাখার ভাবনা এলেও এতো কান্নার দরকার কি? এই সমাজ বড় নিষ্ঠুর। যে নিষ্ঠুর মানুষগুলো এই সমাজকে এভাবে প্রানহীন করে রেখেছিলো আমি তাদের বিরুদ্ধে লড়েছি। আমি তাদের কে ভালো করবার জন্য সারাজীবন শুধু চেষ্টাই করে গেছি। আজও সেই চেষ্টা অব্যাহত আছে। তারপরও তোমাকে আমি কাছে পেলাম না মুন! কি অপরাধ ছিলো আমার? আমি কি এমন কুকাজ করেছি যার জন্য তোমাকে এতবড় শাস্তি পেতে হলো? আমি তোমাকে ওভাবে রেখে কি করে শান্তি পাবো বলো? আম তো তোমার আত্মার মাঝ থেকেই এই ধরায় এসে তোমাকে পেয়েছি। তুমি আমাকে গ্রহন করে নিয়েছো আর আমিও তোমাকে গ্রহন করে নিয়েছি।আমি তোমাকে হারাতে চাই না মুন! আমি তোমার পাশে পাশে সারাজীবন আছি। সারা জীবন কেনো সারা জনম আমি তোমার পাশেই থাকবো। কেউ আমাকে আটকে রাখতে পারবে না। এই দ্যাখো আজ তোমার পাশে এসেছি, কেউ কি আমাকে আটকে রাখতে পারছে। আমার মৃত্যুর পরও যদি তুমি আমাকে চাও আমি তোমাকে এভাবে কালির অক্ষরের মধ্য থেকেও খুঁজে নিতে পারবো। তুমি কখনও নিজেকে নিঃস্বঙ্গ মনে করোনা জান। আমি তোমাকে স্বঙ্গ দিয়ে যাবো। তোমার সব ইচ্ছে কে আমি নিজের ইচ্ছেয় পরিনত করে তোমার পানে এগিয়ে এসেছি। আমাদের প্রেম এভারগ্রীন। আমাদের প্রেম ডেডলেস। আমাদের প্রেম অনন্তযৌবনা।কি যে আনন্দ সেই প্রেম ভরা মিলনে। তোমার কথোপকথোনে আমি পাগল হয়ে যাই। সারাক্ষন শুধু তোমার সাথে মিলন মায়ায় গেঁথে থাকতে ইচ্ছে করে। আমি তোমাকে কিভাবে হারাবো জান। আমার সমস্ত চেতনাতে আমি তোমাকে মিশিয়ে নিয়েছিলাম। তাইতো আমি যখন রাষ্ট্র বা ওয়ার্ল্ড নিয়ে কিছু লিখেছিলাম তার মধ্যও তোমাকে আমি স্বজতনে সাজিয়ে রেখেছিলাম। আমি তোমাকে ভুলে থাকতে কোনোদিন পারি নি আর কোনোদিন পারবোও না।মুন তুমি তোমার বেড রুমে আসবে না? তুমি তোমার অনন্ত বাসর সাঁজাবে না? তুমি আমার চোখের জল মুছিয়ে দেবে না? আমি দেখতে চাই কতদিন এই প্রশ্নের উত্তর তোমার কাছে “না” হয়। মন থেকে না করা এতো সহজ না মুন! এই পৃথিবী আজও ধ্বংস হয় নি শুধু প্রেম আছে বলে। আমার প্রেমকে অস্বীকার করে এমন কে আছে এই পৃথিবীতে? আমি এসেছি শুধু তোমার সাথে প্রেম করার জন্য। এই প্রেমের পরশে আমি সবাইকে ধন্য করে দেবো। সবাই বুঝবে যে, অর্থ হারালে অর্থ আসে। শরীর হারালে শরীর আসে। প্রেম হারালে প্রেম ফিরে আসে অনেক কষ্টের পরে। তাই সবাই যেনো সবার নিজ প্রেমকে নিজের কাছে রেখে দিতে পারে- এটাই আমার কাম্য।                                                                          চলবে...........................
                    
