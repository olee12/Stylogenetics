হিজিবিজি গল্পঃ নকল বয়ফ্রেন্ড !





                        -কই তুই ।-শুয়ে আছি !-কেন ?-আরে আজিব, মানুষ শুয়ে থাকে কেন ?-বাইরে বের হবি না ?-না !-সেকি ! আজকে আমাদের বাইরে বের হওয়ার কথা ! কালই না কথা হল ! আমি কিছুটা সময় দম নিলাম । কিছু কথা এখনই বলা দরকার নয়তো পরে আর বলা হবে না ! আমি বলল-শোন ! আমি তোর নকল বয়ফ্রেন্ড হতে হতে ক্লান্ত হয়ে গেছি । আর না ! তুই বুঝতে পারছিস না যে এমন ভাবে তোর সাথে মিশতে থাকলে তোর উপর আমি আমার ইমোশনকে কন্ট্রল করতে পারবো না ?ওপাশ থেকে কোন কথা শোনা গেল না ! আমি আবার বললাম-রাখি ! পরে কথা বলবো ! আমি ফোন রেখে আমার ঘুমাতে গেলাম । ঘড়িতে প্রায় ১১ টা বাজে । অন্য দিনে এই সময়ে ক্যাম্পাসে থাকি কিন্তু আজকে বাইরে বের হব না বলে ঠিক করেছি । নিজের সাথে কিছু বোঝাপড়া দরকার !সব কিছু ঠিকঠাকই চলছিল কিন্তু আসল ঝামেলা টা শুরু হল যখন নিশির ব্রেকআপ হল সাহেদ ভাইয়ের সাথে । প্রথম কয়েকদিন ঠিকই ছিল সব । আমরা বন্ধুরা মিলে ঠিক করলাম ওদের আবার মিল করিয়ে দেওয়া যায় নাকি সেই চেষ্টা করবো ।কিন্তু সেই পথে যাওয়ার আগেই একদিন নিশি আমার কাছে এসে বলল-আমার জন্য তোকে একটা কাজ করতে হবে !-কি কাজ ?-আমার বয়ফ্রেন্ড হতে হবে !আমি আকাশ থেকে পড়ার ভান করে বললাম -মানে কি ? কি বলতে চাস তুই ?-কোন কিছু বলতে চাই না । কেবল বলতে চাই আজকে থেকে তুই আমার বয়ফ্রেন্ডের ভূমিকায় !আমি প্রথমে ভেবেছিলাম ও মনে হয় আমার সাথে ঠট্টা করছে । কিন্তু না, ভুলটা ভাংলো আরও দুদিন পরে । হঠাৎ করেই নিশি আমাদের বাসায় এসে হাজির । এর আগেও ও আমাদের বাসায় এসেছে তবে সেটা আড্ডার সময় ! সাথে আরও কয়েকজন ছিল । একা একা এই প্রথম নিশি আমাদের বাসায় এসে হাজির !এবং একটা ব্যাপার লক্ষ্য করলাম নিশি আজকে একটু অন্য রকম ভাবে এসেছে । একটু যেন বেশিই সাজগোজ দিয়েছে । চোখের কাজলটাও স্পষ্ট চোখে পড়ছে । আবার হাতে মেহেদীও দিয়েছে । আমি কিছুটা সময় ওর দিকে তাকিয়ে রইলাম । তাকাতে যে খারাপ লাগছিল না সেটা স্বীকার করতে কোন দ্বিধা নেই ।মায়ের সাথে কিছু টা সময় গল্প করে আমার ঘরে চলে এল । আমার দিকে তাকিয়ে বলল-কি এভাবে তাকিয়ে আছিস কেন ?-তোকে দেখছি ! সুন্দর লাগছে ।-যাক ! তোর চোখে ভাল লেগেছে তার মানে অন্যের চোখেও লাগবে !-মানে কি !-কোন মানে নেই ! দেখি খাটের উপর সব তো ভাল করে !তারপর নিশিও আমার পাশে বসলো । একটু বেশি কোল ঘেসে ! ওর শরীরের মিষ্টি গন্ধ আমার নাকে এসে লাগলো ! সত্যি বলতে কি এই অনুভুতির কোন ব্যাখ্যা আমার কাছে নেই ! আমার বুকটা কেমন ঢক করে উঠলো ! তারপর নিশি আমার মুখের কাছে নিজের মুখ টা এনে বেশ কয়েকটা সেলফি তুলল ! অন-লাইনে হারহামেসাই কাপলদের যেমন করে সেলফি তুলতে দেখা যায় ঠিক তেমনি ভাবে ! আমি কোন রকমে জানতে চাইলাম-কি করছিস ?-দেখছিস না !-কিন্তু কেন ?-ফেসবুকে দেব !আমি আবারও আকাশ থেকে পরলাম । এই মেয়ে বলে কি ?-তুই কি সত্যি সিরিয়াস !আমার আসলে আসলে বুঝতে বাকি রইলো না যে নিশি কত খানি সিরিয়াস ! আসলে নিশি আমার সাথে এরকম একটা ছবি দিতে চাচ্ছে যাতে করে সাহেদ ভাই এইটা দেখে হিংসায় জ্বলে ওঠে !তা না হয় বুঝলাম প্রাক্তন প্রেমিককে জ্বালাক কিন্তু আমার পেটে লাথি কেন ? ক্যাম্পাসে একটা ইরিন কে বেশ কিছু দিন ধরে পটানোর চেষ্টা করছি যদিও মেয়েটা খুব বেশি পাত্তা দিচ্ছে না তবুও আশায় আছি কিছু একটা ঘটে যাবে ! এখন যদি এই ছবি ফেসবুকে ছড়িয়ে পড়ে তাহলে ইরিন আর রাজি হবে না! কেবল ইরিন কেন অন্য কোন মেয়েই তো রাজি হবে না ।খাইছে ! আমি কিছু বলতে মুখ খুলতেই নিশি বলল-শোন, ইরিন না ফিরিন ঐ মেয়ে কোন দিন তোর বাগে আসবে না । বুঝলি ! ঐ মেয়ের আরও দুইটা বয়ফ্রেন্ড আছে ! আমি খোজ নিয়েছি ! -কিন্তু .......-কোন কিন্তু না ! তুই ছাড়া আপাতত আর কেউ নেই । আমি কিছু শুনতে চাই না ! গবেষণায় দেখা গেছে প্রক্তন প্রেমিক প্রেমিকারা তাদের প্রাক্তন প্রেমিকা প্রেমিক দের সাথে অন্য কাউকে দেখলে ঠিক মত  সহ্য করতে পারে না । নিজেই সরিটরি বলে আমার সম্পর্ক জোড়া লাগানোর চেষ্টা করে । নিশিও সম্ভবত এরকম কিছু চাইছে যেন সাহেদ ভাই নিজে এসে নিশির কাছে সরি বলে ! যাক বন্ধুর জন্য এই টুকু করাই যায় ! আমি আর না করলাম না । রাজি হয়ে গেলাম ! তারপর থেকেই ফেসবুকে আমার আর নিশির ছবিতে ভরে গেল । আমাদের এক সাথে ঘোরাঘুরির পরিমানটাও হঠাৎ করে বেড়ে গেল ।  যেখানেই যাই দুজের এক সাথের ছবি । ক্লাসের সবাই তো বটেই যারা আমাদের বন্ধু তারাও ভেবে বসলো যে আসলেই নিশির সাথে আমার কিছু একটা চলছে । নিশি অন্য কারো কাছে ব্যাপার টা গোপন রাখতে বলেছিল ।কিন্তু আসল সমস্যায় পড়লাম আমি । একদিনের কথা । নিশি বলল-আচ্ছা একটা কাজ করি !-কি !এই বলে ও ক্যামেরা বের করে আবার দিকে ঘেসে বসলো আরও ! আমার মনে হল আবার মনে হয় সেলফি তুলবে ! কিন্তু সে কেবল ছবি তোলাতেই সন্তুষ্ট নয়, নিশি আমার গালে আলতো করে একটা চুম খেল এবং সেটার ছবি তুলল ! ঘটনা যে এই দিকে যাবে আমি ভাবতেই পারি নি ! কিছু সময়ে ধরে আমি কোন কথাই বলতে পারলাম না । অনুভুব করলাম আমার বুকের ভেতর একটা অদ্ভুদ রকমের অুনুভুতি হচ্ছে ! এই অনুভুতির কোন তুলনা আমি কোন কিছুর সাথে করতে পারলাম না ।পরদিনই সাহেদ ভাই আমার কাছে এসে প্রথমে খনিকটা হুমকির সুরে বলল আমরা যেটা করছি সেটা ঠিক না । আমি তার গার্লফ্রেন্ড কে নিয়ে এরকম ছবি দিতেছি মানুষ জন অন্য কিছু বলতেছে । তারপর এক পর্যায়ে নরম সুরে বলল যে সে তার ভুল বুঝতে পেরেছে । সে এটাও বুঝতে পারছে আমরা যা করছি সেটা ওনাকে জ্বালানোর জন্য ! সে সরি বলতে প্রস্তুত !মনে মনে বললাম যাক ঝামেলা তাহলে শেষ হল ! আমার এখন খুশি হওয়ার কথা । কিন্তু যখনই মনে হল নিশি আবারও সাহেদ ভাইয়ের কাছে চলে যাবে এই কথা মনে হতে আমার খুশি হওয়াটা কেন জানি মিলিয়ে গেল ! এর কারন আমি ঠিক মত বুঝতে পারলাম না !নিশির কাছে সাহেদ ভাইয়ের ব্যাপার টা বলতেই ও যেন একদম তেলে বেগুনে জ্বলে উঠলো ! তারপর আমাকে বলল-তুই কি ভেবেছিস আমি আর কোন দিন ওর কাছে ফেরৎ যাবো ? ফেরৎ যাওয়ার জন্য এসব করছি ?-তাহলে ?-শোন, সাহেদ আমাকে ছাড়ে নি আমি ওকে ছেড়েছি ! -মানে কি ?-এটাই মানে ! আমি ও কাছে আর কোন দিন ফিরে যাবো না ! বুঝেছিস !আমি কোন কথা বলতে পারলাম না । অনুভব করলাম যে নিশির যে সাহেদের কাছে আর যাবে না সেটা আমার কাছে বেশ খানিকটা আনন্দের সংবাদ ! তবে তাহলে নিশি আমার সাথে কেন এমন টা করছে ! কেন ?কোন কারন কি আছে । আমি নিজের কাছেই কোন উত্তর খুজে পেলাম না ! একবার মনে হল যেমন চলছে চলুক । সময় তো খারাপ কাটছে । আসলেই কীন্তু সময়টা খারাপ কাটছে না ! আবার মনে হল এই ভাবে দিন যেতে পারে না ! একটা কিছুর বিহিত হওয়া ভাল । এভাবে আর কত দিন ! ----শোন আমি তোর বাসার নিচে ! যদি ১০ মিনিট সময় দিলাম । এর ভিতর না এলে কিন্তু আমি উপরে আসবো !-আমি যাবো না কোথাও !-তুই যাবি তোর......আমি কোন কথা বলে চুপ করে রইলাম ! নিশি আবার বলল-প্লিজ আয় ! আমি অপেক্ষা করে আছি ! আমি তবুও চুপ !নিশি আবার বলল-তুই যদি না আসিস তাহলে আজকে সারাদিন আমি এখানে দাড়িয়ে থাকবো কিন্তু !-আচ্ছা আসছি !-তোকে যে নীল শার্ট টা কিনে দিয়েছিলাম সেটা পরে আসিস !-আচ্ছা ! রিক্সা ক্যাম্পাসের আসেপাশে উদ্দেশ্যহীন ভাবে চলছে । ঘন্টা হিসাবে ভাড়া করা হয়েছে । আমি রিক্সা চড়া পর্যন্ত কোন কথা বলি নি ! নিশিও খনিকটা চুপ করেি রয়েছে ।-তুই কি বললি সকাল বেলা ! কিছু বলি নি !-সত্যি করে বল ! তুই কি আমার প্রেমে পড়তে শুরু করেছিস ?-জানি না !-তাহলে ঐ কথা কেন বললি ?-এমনি !-তাকা আমার দিকে ! আমার দিকে তাকিয়ে বল ! অন্য দিকে কেন তাকিয়ে আছিস কেন ?আমি অন্য দিকেই তাকিয়ে রইলাম । জানি ওর দিকে তাকালে ও ঠিকই ধরে ফেলবে আমার মনে কথা ! নিশি দুহাত দিয়ে আমার মুখের দুদিকে ধরে ওর দিকে ফেরালো । কয়েক মুহুর্ত তাকিয়ে রইলো আমার দিকে ! আমি ঠিকই বুঝে গেলাম যা বোঝার ঠিকই বুঝে গিয়েছে !নিশি বলল-আসলে আমিই গাধা ! তা হলে এমন কেউ করে ! আমার আরও আগে বোঝা উচিৎ ছিল ! কবে থেকে ?একবার ভাবলাম না বলি কবে থেকে । তারপর বললাম-তুই যেদিন আমার গালে চুম খেলি তখন থেকে ......-হুম ! বুঝলাম ! আমার আরও একটু সাবধান হওয়া উচিৎ ছিল ! -হুম ! তোর দোষ !-আমার দোষ ? আমার ? -তা নয়তো কি ? আমার দোষ !-হ্যা ! এখন তো আমার দোষ দিবাই ! তোমরা ছেলেরা তো এই পারো ! এখনও পুরিপুরি প্রেমিকা হই নাই তার আগেই দোষারোপ করা শুরু করে দিয়েছো প্রেমিকা হয়ে গেলে তখন তো উঠতে বসতে দোষ ধরবা ! তোমাদের আমি চিনি না ! না ! এই বলে নিশি আরও চিৎকার করতে লাগলো ! রিক্সাওয়ালা কয়েকবার পেছন ফিরে তাকালো ! তার মুখ দেখে মনে হচ্ছে নিশির কথাতে সে বেশ মজা পাচ্ছে ! রিক্সা যখন ক্যম্পাসে দিকে যাচ্ছিলো তখন হঠাৎ করেই দেখি সাহেদ ভাই রাস্তারপাশে একা একা বসে কি যেন ভাবছে ! নিশিই আমাকে দেখালো ! আমাকে দেখি বলল-তোর সাহেদ কে একটা ধন্যবাদ দেওয়া উচিৎ !-কেন ?-না ও যদি সেদিন আমাকে সেই কথা গুলো না বলতো তাহলে আমি ওর আসল চেহারাটা দেখতে পারতাম না ! আর ওর সাথে ব্রেকআপ করতাম । আর ওর সাথে ব্রেক আপ না করলে তোর সাথে এভাবে রিক্সায় করে ঘুরতেও পারতাম না ! তাই না ? -তাই না ? তা কি বলেছিলো সে ? আমাকে তো বললি না ! -বলবো না ! যদি তুই কোন দিন ঐ কথা বলিস তাহলে তোকেই ছেড়ে চলে যাবো ! মনে রাখিস !আমি কেবল হাসলাম ! আমি জানি সাহেদ ভাই নিশিকে কি বলেছিল ! কি চেয়েছিল তার কাছে । সেদিন সাহেদ ভাই আমার কাছে দুঃখের কথা বলছিল সেদিনই আমি জেনেছি । আমি কোন কথা না বলে রিক্সাওয়ালাকে বা দাড়াতে বললাম ! আসলেই সাহেদ ভাইকে একটা ধন্যবাদ দেওয়াই যায় ! 

