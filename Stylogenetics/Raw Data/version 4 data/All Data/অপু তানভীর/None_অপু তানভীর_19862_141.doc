None



 আমাদের সামু ব্লগে অনেক ভাল ভাল গল্পকার আছে আছে অনে ভাল কবি যারা চমৎকার গল্প লিখেন । রাজনীতি নিয়ে স্বচ্ছ ধারনা আছে কিংবা, চমৎকার ছবি তুলেন ফিচার, প্রবন্ধ  লিখেন অথবা মুভি রিভিউ লিখেন এমন মানুষের সংখ্যাও কম নয় । কিন্তু একটা জিনিস এখন আর সামুতে খুব বেশি দেখা যায় না । সেটা হল পাঠক ! ভাল পাঠক ! সামুতে এখন ভাল পাঠকের সংখ্যা কমে গেছে আশংকাজনক ভাবে ! তার উপর ভাল পাঠক যে কি মন দিয়ে লেখাটা পড়বে এমন মানুষের সংখ্যা হাতে গোনা ! ভাল পাঠকের অভাবে ভাল ভাল লেখাও আসা কমে গেছে অনেক । একজন লেখক যদি অনেক কষ্ট করে একটা ব্লগ লিখেন কিন্তু সেখানে যদি ভাল পাঠক না পান কিংবা দশ পাতার একটা ব্লগে যদি কেউ মন্তব্য না করে কিংবা কেবল "ভাল হয়েছে" "প্লাস" "অসাধারন লিখেছেন" এই দুই তিন শব্দের মন্তব্য করে চলে যায় তাহলে লেখকের আসলে মন ভরে না । আরেক টা নতুন ব্লগ যে লিখবে সেই আগ্রহ সে পায় না ! অথচ যদি একটু ভাল মন্তব্য করা যায় তাহলে নতুন করে লেখার আগ্রহ পায়, কিভাবে লেখাকে আরও সম্মৃদ্ধশালী করা যায় সেই চেষ্টা করতে থাকে ! কিন্তু প্রশ্ন হচ্ছে বড় বড় পোস্ট পড়ার সময় কোথায় ? কিংবা বড় পোস্ট পড়ার আগ্রহও থাকে না সবার ! তাহলে ? এখন উপায় ?তাহলে ভাল মন্তব্যকারী কেমন করে হবেন ? উপায় কি ?কোন চিন্তা নাই । কিভাবে পোস্টা না পড়ে বড় বড় এবং গুরু গম্ভীর মন্তব্য করা যায় সেই উপায় বালর জন্যই আজকেই এই পোস্ট ! আসুন দেখে নেওয়া যাক কিভাবে পোস্ট না পড়েই কারও ব্লগে গুরু গম্ভীর মন্তব্য করে লেখক কে খুশি করে দিবেন !  গল্পঃ মন্তব্য একঃ অনেক দিন পরে একটা ভাল গল্প পড়লাম ! পড়া শুরুর প্রথম থেকেই একটা টান অনুভব করছিলাম ! একটানে পড়া শেষ না করে অন্য কোন দিকে মনযোগ দিতে পারলাম না ! এই দিক দিয়ে বলতেই হবে আপনার শব্দ চয়ন এবং শব্দের বুনন বেশ মজবুত ছিল ! তাছাড়া গল্পের কাহিনী এগিয়ে চলেছে দ্রুত গতিতে ! আমার মনে হয় যে কোন গল্পের সফলতা কিংবা পাঠক প্রিয়তা পাবার মূল যোগ্যতা হল গল্পের প্রান চঞ্চল্যতা এবং গল্পের গতি, যা আপনার গল্পে ছিল ভরপুর ! আশা করি এমন গল্প আরও পাবো ! শুভকামনা রইলো ! মন্তব্য দুইঃ কি বলবো তানভীর ভাই (যে ব্লগারের গল্প পড়বেন তার নাম লিখবেন) এক কথায় অসাধারন লিখেছেন ! একটু পড়ছিলাম আর আমি যেন নিজের গল্পের ভিতর ঢুকে পড়ছিলাম ! পুরো দৃশ্যটা যেন আমার চোখের সামনে ভাসছিল ! এইরকম সাবলীল লেখা ইদানিং আর দেখাই যায় না সামুতে তে ! গল্পের প্লট থিম আর চরিত্র গুলো খুবই সুন্দর ভাবে ফুটিয়ে তুলেছেন । এই ক্ষেত্রে আপনার একটা ধন্যবাদ অবশ্যই প্রাপ্য ! এই রকম ভাল গল্প অবশ্যই আরও বেশি বেশি আসা উচিৎ সামুতে !  শুভকামনা রইলো !   কবিতাঃ মন্তব্য একঃ আপনার প্রতিটা লেখায় যেন একটা আলাদা মাধুর্য আছে । যতই পড়ি ততই যেন মুগ্ধ হই ! অল্প কয়েকটা শব্দ দিয়ে কিভাবে পুরো মানব মন কে আন্দলিত করে ফেলা সম্ভব তার উকৃষ্ঠ উদাহরন হল আপনার লেখা কবিতা গুলো ! (তবে লেখক যদি এই প্রথম কবিতা লিখে থাকে তাহলে কিন্তু একটু সমস্যা আছে, তখন এই মন্তব্য করলে ফেঁসে যেতে পারেন)আপনার কবিতা লেখার হাত কে সালাম জানালাম ! আরও লিখতে থাকুন !  মন্তব্য দুইঃ অন্য রকম একটা স্বাদ পেলাম ! বলতে পারেন পুরো কবিটাটুকু যেন আমি হৃদয়ের একেবারে গভীরতা দিয়ে উপলব্ধি করলাম । আরও ভাল করে বলতে হয় আপনায় লেখায় অন্য রকম একটা কিছু ছিল যা আমার মন কে নাড়া দিলো প্রবল ভাবে । কত বার কলম নিয়ে এই রকম কিছু লিখতে চেয়েছি কিন্তু শব্দ গুলো যেন কিছুতেই ধরা দেয় নি আমার কাছে । কিন্তু আপনার কলমে যা উঠে এসেছি অতি দক্ষতার সাথে ! শুভকামনা রইলো ! মন্তব্য তিনঃ (এই ক্ষেত্রে কবিতার কয়েকটি লাইন কপি করে মন্তব্যের ঘরে তুলে দিয়ে) কবিতা টা আসলেই ভাল লেগেছে । আমার মনের কথাই যেন আপনি বলেছেন ! বিশেষ করে এই লাইন গুলো সব থেকে বেশি ভাল লেগেছে । অসাধান ! অসাধারন !  প্রবন্ধঃ আপনার লেখার আসল বিষয়টা আমি খানিকটা বুঝতে পেরেছি ! অনেক গুরুত্বপূর্ন একটা বিষয় নিয়ে লিখেছেন বোঝা যাচ্ছে । সাথে যথেষ্ট গুরুত্বপূর্ন তথ্য উপাত্ত সংযোজন পোস্টটিকে পাঠকের কাছে আরও গ্রহনযোগ্য করে তোলার ক্ষেত্রে বলিষ্ট ভুমিকা পালন করেছে । এই রকম গুরুত্বপূর্ন এবং তথ্য সম্বলিত পোস্টের জন্য লেখকের একটা অবশ্যই একটা ধন্যবাদ প্রাপ্য ! ইদানিং এই রকম পরিশ্রম সাধ্য পোস্ট সামুতে দেখাই যায় না ! আশা করবো আপনি এই রকমন পরিশ্রমী পোস্ট আরও বেশি বেশি দিয়ে সামহোয়্যারের পাঠকদের উপকৃত করবেন !  সংকলন পোস্টঃ (সংকলন কিসের সেইটা দেখার কোন দরকার নেই) অসাধারন একটা কাজ করেছেন । বেশ কষ্টসাধ্যও বটে ! বিশেষ করে আমার মত যারা ব্লগে অনিয়মিত তাদের জন্য এমন একটা পোষ্ট খুবই দরকার । পুরো মাসের ভাল ভাল পোষ্ট গুলোর বেশির ভাগই চোখ এড়িয়ে যায় । পড়তে পাড়ি না নাগরিক ব্যস্ততার কারনে । সেখানে ব্লগে এসে সব গুলো ভাল ভাল পোষ্ট গুলো এক সাথে পড়তে পারি আপনার কিংবা আপনাদের মত উপকারী ব্লগাদের জন্য ! তাই মাসের শেষে এমন একটা সংকলনের জন্য অপেক্ষা করে থাকি ! আশা করি এই কাজটা নিয়মিত করে যাবেন ! তবে এই রকম একটা পোস্ট যদি পুরোটা পিডিএফ আকারে পাওয়া যেত তাহলে বোধ করি আরও ভাল হত ! সব শেষে পোষ্ট টি প্রিয়তে / শোকেজে / নিজ বাড়িতে নিয়ে গেলাম !  আপনাকে অশেষ ধন্যবাদ !  সমসাময়িক কোন সমস্যা নিয়ে পোস্টঃ আপনার মুল বক্তব্যের সাথে সহমত প্রকাশ করছি ! আমাদের মনে এখনই এইটা নিয়ে পদক্ষেপ নেওয়া উচিৎ ! কারন এই সমস্যাটার সমাধানের জন্য যদি এখনই আমরা পদক্ষেপ না নেই তাহলে সামনে গিয়ে আমাদের পরিবার সমাজ তথা পুরো দেশের জন্যই এটা একটা বড় সমস্যার কারন হয়ে দাড়াবে । এখনই সময় প্রকৃত ভাবে সচেতন হওয়ার ! এই রকম একটা গুরুত্বপূর্ন বিষয়ে পোষ্ট দেওয়ার জন্য আপনাকে জানাই আন্তরিক ধন্যবাদ ! সামু কর্তপক্ষের কাছে পোস্ট টি স্টিকি করার আবেদন জানাই !  ঐতিহাসিক কোন ব্যক্তির জীবনীঃ খুব চমৎকার একজনকে নিয়ে ব্লগ লিখেছেন ! প্রথমেই আপনাকে ধন্যবাদ জানাই ! আমার খুব প্রিয় একজন ব্যক্তিত্বের একজন এই তানভির আলী (ঐ ব্যক্তিটির নাম) । আসলে আমাদের সবারই কত কিছুই না শেখার আছে এই মহান ব্যক্তিত্বের কাছ থেকে । তিনি কিভাবে নিজের জীবন টা অতিবাহিত করেছেন কিভাবে জীবনে প্রতিটা সময় ব্যয় করেছেন মানব সভ্যতার উন্নতির জন্য ! নিরলস পরিশ্রম করে গেছেন ! এমন একটা দিনে এমন মহান ব্যক্তিটিকে জানাই বিনম্র শ্রদ্ধা !  ছবি ব্লগঃ অসাধারন কিছু ছবি উপহার দেওয়ার জন্য আপনাকে অসংখ্য ধন্যবাদ ! আপনার ফটগ্রাফি পেশাদার ফটোগ্রাফিকেও হার মানায় । বিশেষ করে প্রথম দিক থেকে তিন নাম্বার ছবিটা দেখে মুগ্ধ হয়েছি ! সত্যিই অসাধারন !   ভ্রমন বিষয়ক পোস্টঃ আমাদের চারপাশটা কত সুন্দর, উপরওয়ালা আমাদের পৃথিবীটা কত চমৎকার ভাবেই না সৃষ্টি করেছেন, যার প্রতিটি পরতে পরতে ছড়িয়ে ছিটিয়ে আছে প্রকৃতির আসল সৌন্দর্য ! আপনার পোষ্টে সেই রকম একটি চমৎকার জায়গার কথা জানতে পারলাম । আসলেই বড়ই চমৎকার ভাবে তুলে ধরেছেন তা আপনার পোস্টে ! এই রকম একটা চমৎকার পোস্টের জন্য আপনাকে ধন্যবাদ !     অনেক দিন আগে সবার প্রিয় ব্লগার ফিফা একটা পোস্ট   দিয়েছিলেন কিভাবে পোস্ট না পড়েই মন্তব্য করা যায় সেই বিষয় নিয়ে ! সেখানে তিনি কিছু সতর্কতা অবলম্বন করতে বলেছিল । বোধ করি সেই সতর্কতা গুলো এখানেও খানিকটা কার্যকর !  আন্দাজে মন্তব্য দেওয়ার পর ভুলেও কথা বাড়াবেন না এবং লগডইন অবস্থায় ওই পোস্টে যাবেন না। প্রয়োজনে লগঅফ করে বসে থাকবেন। যেমন "গল্পের পোষ্টের মন্তব্যের কথা ধরা যাক। পোস্টদাতা যদি ভঙ্গিটা কিরকম জিজ্ঞেস করে বসেন, কি রকম ভাল লেগেছে কোন কোন বিষয় ভাল লেগেছে, সেক্ষেত্রে শুধু শুধু বিপদে পড়ার আশঙ্কা থাকে। মোট কথা, নিজের বুদ্ধি বিবেচনা প্রয়োগ করে চলুন। বিফলে এই পোস্টদাতা কোনোক্রমেই দায়ী নহে।     পরিশেষে এটা কেবলই একটা ফান পোস্ট । আশা করবো সবাই কেবল ফান হিসাবেই নিবেন ।  
                            
                    সর্বশেষ এডিট : ০২ রা মার্চ, ২০১৪  রাত ১২:৪৩                

