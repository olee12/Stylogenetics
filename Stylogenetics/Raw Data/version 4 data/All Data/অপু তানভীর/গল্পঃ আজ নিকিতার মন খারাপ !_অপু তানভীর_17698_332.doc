গল্পঃ আজ নিকিতার মন খারাপ !




 
                        আজকে নিকিতার মন খারাপ । যদিও মন খারাপের খুব একটা কারন নেই তবুও মন খারাপ । সকাল বেলা মন ঠিকই ছিল । এমন কি যখন স্কুলে গেল লাল ব্যাগটা কাধে ঝুলিয়ে তকনও নিকিতার মনটা ভাল ছিল । কিন্তু স্কুল থেকে ফেরার পথে নিকিতার মুখ একদম ভার । নিকিতার মা রেহেনা পারভিন মেয়ের মুখ ভার নিয়ে একটু চিন্তিত হলেন । নিকিতার বাবা সোবানুল হক মেয়ের মুখ ভার দেখলে খুব রাগ করেন । তখন তার মাথা ঠিক থাকে না । তার একটাই কথা । তিনি সব কিছু করছেন মেয়ের মুখের হাসির জন্য । সেই মেয়ের মুখই যদি ভার থাকে তাহলে এতো পরিশ্রম করে টাকা পয়সা উপার্জন করার মানে কি ? সোবানুল সাহেব বুঝতে চান না যে টাকা থাকলেই কেবল মেয়েদের মন ভাল করা যায় না । তাছাড়া এই বয়সের মেয়েদের মন কারন ছাড়া খারাপ থাকে !গাড়ির ভিতর নিকিতা অন্য দিকে তাকিয়ে ছিল । গাড়িটা অনেক্ষন ধরেই জ্যামে আটকে আছে । রেহেনা মেয়েকে ডাক দিলেন !-মা মনি ?-হুম ! -মন খারাপ ?-উহু ! -তাহলে মুখ ভার কেন ?-ভার না তো !-মিথ্যা বলবা না ! আমার দিকে তাকাও । আমার দিকে তাকিয়ে বল !নিকিতা রেহেনার দিকে ফিরে তাকালো না । জানালা দিয়ে বাইরে তাকিয়েই রইলো !রেহানা নিশ্চিত মেয়ের মন খারাপ । রেহানা মনে করার চেষ্টা করলো সকাল বেলা কিছু হয়েছে নাকি ?কিছু মনে করতে পারলেন না । সকাল বেলা সব কিছু ঠিকই ছিল । এমন কি যখন মেয়েকে স্কুলে নামিয়ে দিয়েছে তখনও মেয়ের মন ভাল ছিল । তাহলে ?সারাটা পথ নিকিতা মুখ ভার করেই রইলো । কোন কথা বলল না । রেহানা নিশ্চিত স্কুলেই কিছু একটা হয়েছে । কারো সাথে ঝগড়া হয়েছে ?তার মেয়ে এমনি তেই খুব লক্ষি ! কারো সাথে ঝগড়া করবে এটা ঠিক তার বিশ্বাস হয় না । তাহলে ?বাসায় এসে তিনি নিকিতার ক্লাসমেইট সাদিয়াকে ফোন দিলো ! -স্লামুয়ালাইকুম আন্টি!-ওয়ালাইকুময়াসসালাম ! ভাল আছো সাদিয়া ?-জি আন্টি !-আজকে তোমাদের ক্লাস কেমন ছিল ?-ভাল আন্টি ?-তোমাদের ক্লাসে কিছু হয়েছে আজকে ? কারো সাথে কোন সমস্যা ?-না তো আন্টি ? কেন ? -না ঠিক আছে এমনি ! -তবে আন্টি আজকে টিফিন পিরিয়ডের পর থেকে নিকিতার মুড কেমন যেন একটু খারাপ ছিল !-কেমন খারাপ ?-না মানে আমরা বেইলি রোডের কেএফসিতে লাঞ্চ করতে গিয়েছিলাম । ওখান থেকে আসার পরেই নিকিতা কেমন যেন চুপ মেরে গেছিল । তারপর আর খুব একটা কথা বলে নাই !-তুমি জিজ্ঞেস করেছিলে ?-জি আন্টি ! কিন্তু নিকিতা কিছু বলে নি ! -আচ্ছা ! ঠিক আছে । তোমাকে ধন্যবাদ !রেহানা ফোন রেখে দিল ! তার মানে ঐ টিফিন পিরিয়ডে কিছু একটা হয়েছে । কিন্তু কি হয়েছে ?নিকিতার দরজা বন্ধ করে ঘরের ভিতর শুয়ে আছে । যদিও তার এখন দরজা বন্ধ করে শুয়ে থাকার কথা না । অন্যান্য দিন নিকিতা এই সময়টাতে ছাদে ঘুরে বেড়ায় । মাঝে মাঝে আপন মনে গান গায় ! তার গানের গলার ভাল । ক্লাস ফাইভ থেকে সে রীতিমত ওস্তাদ রেখে গান শিখেছে । স্কুলে যে কোন অনুষ্ঠান হলেই তার ডাক পরে ।কিন্তু নিকিতা গান গায় একজন কে শোনানোর জন্য। একটু যদি সে কিছু বলে ! কিন্তু সেই মানুষটা কোন দিন কিছু বলে না গান শুনে। ছাদের এক কোনে চুপ করে বসে থাকে চুপ করে কানে হেড ফোন লাগিয়ে ! মাঝে মাঝে নিকিতার ইচ্ছা হয় এক টানে হেড ফোনটা খুলে ফেলতে ! টুকটাক কথা অবশ্য বলে নিকিতার সাথে । কিন্তু সবই পড়া শুনা টাইপের !-কোন ক্লাসে উঠলে ?-জি এইবার নাইনে !-সাইন্স নাকি আর্টস ?-সাইন্স !-হায়ার ম্যাথ নিয়েছো তো ?-হুম !-ম্যাথে ভাল করা কিন্তু খুব জরুরী ! -জি !আজে যাবে না যাবে না করেই নিকিতা সন্ধ্যার কিছু আগে ছাদের হাজির হল । ভেবেছিল জাদিদ ভাইয়ের দেখা আজকে পাবে না । জাদিদ ভাই প্রতিদিন বিকেলে মাত্র এক ঘন্টার জন্য ছাদের আসে । তার পরই আবার নিচে নেমে যায় । অন্য কোন দিকে তাকায় না । নিকিতার সাথে টুকটাক কথা বলেই নিচে চলে যায় ! সৌজন্য মুলক কথা ! সন্ধ্যা থেকে তার পড়াশুনা শুরু ।  সে খুব ভাল ছাত্র !  কিন্তু নিকিতা অবাক হয়ে দেখলো জাদিদ তখনও ছাদের সেই বাম পাশেই বসে আছে চুপ করে । কি যেন ভাবছে ! নিকিতা আজকে কোন গান গাইলো না, চুপ করে উল্টো দিকের রেলিং ধরে দাড়িয়ে রইলো ! হঠাৎ করেই নিকিতার কান্না আসতে লাগলো । আজকে স্কুলে টিফিন পিরিয়ডে ওরা যখন কেএফসিতে গিয়েছিল লাঞ্চ করার জন্য তখনই সেখানে জাদিদের সাথে দেখা হয়েছিল নিকিতার । একটা মেয়ের সাথে জাদিদ বসে গল্প করছিল কোনার দিকের একটা টেবিলে বসে । দৃশ্যটা খুবই স্বাভাবিক ! বেইলি রোডের কেএফসিটা বিখ্যাত । এখানে অনেকেই আসে । জাদিদ ও আসতেই পারে । কিন্তু জাদিদের সাথে ঐ মেয়েটাকে দেখে নিকিতার মোটেও ভাল লাগে নি । একদম সহ্য হয় নি ! বার বার মনে হচ্ছিল  জাদিদ ভাইয়ের পাশে কেন অন্য কোন মেয়ে থাকবে । কেন থাকবে ?-নিকি ?নিকিতার চমকে উঠে ফিরে তাকালো ! ওর পেছনে জাদিদ !তাড়াতাড়ি চোখ মুছে বলল-জি !-কাঁদছো তুমি ?-না । চোখের ভিতর কি যেন গিয়েছিল । তাই চোখ দিয়ে পানি পরছে ! -ও ! আজকে এতো দেরি করলে কেন ?-মানে ?-না কোন মানে নেই ! কোন মানে নাই !জাদিদ মাথা নাড়লো ! আসলেই কোন মানে নেই । আজকে এমনিতেই অনেক্ষন সে ছাদে বসে আছে । প্রতিদিন মেয়েটা বিকেল বেলা ছাদে আছে । আপন মনে সারা ছাদ ঘুরে বেড়ায় ! গুন করে গান গায় ! জাদিদ কানে হেড ফোন লাগিয়ে সেই গান শুনে ! এমন একটা ভাব করে যেন তার দিকে কোন খিয়াল নাই । কিন্তু জাদিদের সব খিয়াল থাকে নিকিতার দিকে ! আজকে মেয়েটা এতো দেরী করলো কেন ?তারপর যখন এল তখন কেমন মুখ টা ভার ভার ছিল !কিছু ক হয়েছে ?-এমনি বললাম ! আজে গান গাইবে না ?নিকিতা অবাক হয়ে বলল -আপনি আমার গান শুনেন ? আপনি তো কানে হেড ফোন লাগিয়ে রেডিও শুনে দেখি !জাদিদ হাসল ! -আজকে গান ঐ হান টা গাও দেখি ! গত পরশু দিন গেয়েছিলে ! আজি মুখরতার শেষ প্রহরে !নিকিতা সত্যি অবাক হয় ! বিশ্বাস তে চায় না আসলেই জাদিদ ওর গান শুনে । শুধু শুনে না মনেও রাখে ! আর একটু আগে যে নিকিতা কে বলল এতো দেরী করলো কেন তার মানে কি সে নিকিতার জন্য অপেক্ষা করছিল ! সত্যিই কি অপেক্ষা করছিল ??কিন্তু কেন ?তাহলে বেইলী রোড সেই মেয়ের সাথে সে কি করছিল !নিকিতার বলল-আজকে গান গাইবো না !-কেন ?-আজকে আমার মন খারাপ !-কেন খারাপ ! -আপনার জন্য !-আমার জন্য ? জাদিদ খুব অবাক হয় । বলল-আমি কি করলাম ?-আপনি ঐ মেয়েটার সাথে কেন গিয়ে ছিলেন বেইলী রোডে !জাদিদ কিছুক্ষন তাকিয়ে থেকে হেসে ফেলল । বলল-বোকা মেয়ে ! তুমি আসলেই বোকা মেয়ে ! এখন রাখো এই সব । গানটা ধর জলদি ! আমি অপেক্ষা করে আছি !ছাদের সিড়ি ঘরের দরজার কাছ থেকে রেহানা পারভিন পুরা দৃশ্যটা দেখতে পেলেন । একটু চিন্তিত হবার কথা তার মেয়ের মতি গতি তার কাছে মোটেই সুবিধার মনে হচ্ছে না । জাদিদ অন্য একটা মেয়ের সাথে বেউলী রোডে গেলে মেয়ের মন খারাপ কেন হবে ! তবে তিনি কিছু বললেন না । কারন নিকিতা এখন হাসছে । স্কুল থেকে ফেরার পথে যে মুখ ভার ছিল সেই মুখ ভারের ছায়া আর নাই এখন ! তিনি আসতে আসতে নিচে নেমে এলেন ! কিছুটা চিন্তিত হলেও কিছু না শান্তি লাগছে তার । আপাতত তিনি মেয়ের সমস্যা ধরতে পেরেছেন । পরে অবস্থা বুঝে ব্যবস্থা নিবেন !  Click This Link

