সামু ভাবনাঃ প্রিয় সামুতে যা যা দেখতে চাইনা এবং কয়েকটি কথা___





                        দিন দিন সামুর অবস্থা দেখলে মন খারাপই লাগে ! আমি এমন একটা সময় সামুতে এসেছিলাম যে সময়ে সামুর ভরা যৌবন চলছিল ! কিন্তু দিনকে দিন সামু সেই জৌলুস হারিয়ে মৃত এক নদীতে পরিনত হচ্ছে । এমন করুন অবস্থা দেখলে নিজের কাছেই খারাপ লাগে । বারবার মনে হয় কিছুই কি করার নেই ?  সামুর এমন মৃত দশার পেছনে আসল কারন কি ?অনেক কারন আছে ! এসব কারন খোজার সময় কই কারো কাছে ? আজকের পোস্ট একান্তই আমার নিজেস্ব মনভাবের কথা । আরও ভাল করে বলতে গেলে আমি সামুতে আমি ঠিক কি কি জিনিস দেখতে চাই না কিংবা আমার মতে সামুর নিয়ম গুলো কেমন হওয়া উচিৎ কিংবা কেমন হলে আমাদের এই প্রিয় ব্লগটা আরও ভাল হয়ে উঠবে সেই নিয়ে । ১. সামুতে এখন সে সমস্ত নিয়ম কানুন আছে সাথে আর যে নিয়ম টি যুক্ত করা উচিৎ বলে আমার মনে হয় সেইটা হল সামুতে পোস্ট দেওয়ার পরিমান এবং সময় সম্পর্কৃত । এমন বেশ কয়েক টা ব্লগ আছে যে ব্লগে দিনে একটার বেশি পোস্ট দেওয়া যায় না । কিন্তু আমাদের সামুর দিকে তাকালে দেখা যাবে এখানে পোস্ট দেওয়ার কোন লিমিট নেই । কদিন আগেও আমি জানতাম যে ৩০ মিনিটের মধ্যে সর্বোচ্চ ২ পোস্ট দেওয়া যায় ! কিন্তু গত ৯ তারিখে দেখলাম এক ভদ্রলোক বিকাল ৪ টা ৪৩ থেকে বিকার ৪ টা ৪৯ এর ভিতর সর্বমোট চার টা পোস্ট দিয়েছে । এখন আপনাদের কাছে আমার প্রশ্ন হচ্ছে এমন যদি একজনই প্রথম পাতার চার পোস্ট দখল করে রাখে তাহলে অন্যেরা কি করবে ? এমন দৃশ্য একটা না । প্রায়ই দেখা যাক ! কিন্তু মডারেশন প্যানেলের সেদিকে কোন খোজ নেই ! এমন একটা নিয়ম অবশ্যই বানানো উচিৎ যেন এমন ঘটনা বারবার না ঘটে । নির্দিষ্ট একটা সময়ের ভিতরে যে কোন ব্লগার একটা কিংবা দুইটার বেশি পোস্ট যাতে দিতে না পারে সেদিকে বিশেষ নজর দেওয়া প্রয়োজন ! এমনতেই সামুতে ভাল পোস্ট আসা দিন দিন কমে গেছে তার উপর এমন ছাগলদের জন্য সেই ভাল পোস্ট গুলো দ্রুত প্রথম পাতা থেকে চলে যায় । এমন টা হওয়ার বঞ্চনীয় নয় ! ২. আরেক ধরের ব্লগারদের দেখা যায় তাদের কাজই হল কোন সংবাদ পত্র থেকে সংবাদ কপি করে এনে এখানে পোস্ট করা । এই ধরনের পোস্ট গুলোও অবশ্যই বন্ধ রা উচিৎ ! তবে যদি সেই সংবাদের ভিত্তিকে ব্লগার নিজের মতামত ব্যক্ত করে কোন কথা বলতে চান তাহলে সেইটা ভিন্ন কথা ! সবার মনে রাখা উচিৎ যে এই কোন নিউজ পোর্টাল না । সামুতে যাতে এই ধরনের পোস্ট না আসে সেই দিকে নজর দেওয়া উচিৎ ।৩. আরেক টাইপের ব্লগার আছে যাদের হয়তো নিজেস্ব ব্লগ আছে কিংবা নিজের কোন সাইট আছে, সেই সাইটের কেবল লিংক টা পোস্টে জুড়ে দিয়ে পরপর কয়েকটা পোস্ট দিয়ে ফেলা ! এই সমস্ত পোস্ট গুলোও সামু থেকে দুরে রাখা উচিৎ ! ৪. এখন সমাুতে এএমন ব্লগাদের সংখ্যাই বেশি যারা অন্যের ব্লগে মন্তব্য করতে একেবারে অনীহা প্রকাশ করেন ! আমি নিজেও সেই দলের একজন ! একটা সত্য কথা কি, অনেকে হয়তো স্বীকার করবেন না যে তবুও নিজের একটা লেখা যদি ঠিক ঠাক মত এপ্রিশিয়েটেড না হয় তাহলে লেখক পরের আরেকটা পোস্ট লেখার আগ্রহ পায় না ! যেহেতু বেশিভাগ ব্লগার অন্যের পোস্টে মন্তব্য করছে না এমন কিছু ব্যবস্থাও করতে হবে যাতে মানুষ মন্তব্য করে । এখন উপরের তিন টাইপের ব্লগারকে দুরে রাখার জন্য কি করতে হবে ? এমন কোন অটোমেটিক ব্যবস্থা করা যেখানে নির্দিষ্ট সময়ের ব্যবধানে একটা কিংবা দুইটা পোস্টের বেশি যাতে কেউ দিতে না পারে সেই ব্যবস্থা করা ! কিন্তু এই অটোমেটিক সিস্টেমে পোস্ট দেওয়া আটকানো গেলেও ২ এবং ৩ নাম্বার টাইপ ব্লগাদের আটকানো যাবে না ! তাহলে দরকার কয়েকজন সার্বক্ষনিক মডারেশন প্যানেল ! হ্যা, একটা কথা আমি নিজেও বিশ্বাস করি । সেইটা হল সামুর মডারেশন প্যানেল নিরোপেক্ষ কি না আমি জানি না কিন্তু তারা যে ঠিক মত তাদের দায়িত্ব পালন করে না, এই শতভাগ সত্যি ! বলা চলে একটা জাহাজ চলছে মাঝ সমুদ্রে সেইটা ড্রাইভার বেশি ভাগ সময়ে ঘুমিয়ে থাকে ! মাঝে মাঝে ঘুম থেকে উঠে ! দেখে কোন দিকে যাচ্ছে তারপর আবারও ঘুমিয়ে পড়ে ! জানা আপা বরাবর কেবল একটা অযুহাত দিয়েই চলেছেন যে তাদের লোকবল নেই ! আমার কথা হচ্ছে লোকবল নেই, লোকবল বাড়াতে হবে ! আপনি বাংলাদেশের সব থেকে বড় বাংলা ব্লগ চালান । এখানে যদি বলেন আমাদের লোকবল নেই তাহলে তো হবে না । হয় আপনাকে সঠিক ভাবে ব্লগটা চালাতে হবে, এর জন্য যা যা দরকার সেই সমস্ত জিনিস পত্রের ব্যবস্থা করতে হবে, এর পেছনে সময় ব্যয় করতে হবে । ব্যাপার টা তো এমন না একটা জিনিস তৈরি করলাম তার পর এটা ভাগ্যের হাতে ছেড়ে দিলাম ! যদি সেটা ভাল করে মেইনটেইন করা না যায় তাহলে ব্লগ টা বন্ধ করে দিতে হবে । ধুকে ধুকে মান-সম্মান হারিয়ে মৃত্যুর চেয়ে সম্মানজনক মৃত্যুই ভাল ! যদিও এটা খুব বেশি কার্যকর হবে কি না আমি জানি না তবে আমার একটা পরামর্শ হচ্ছেঃ১. একটু লক্ষ্যই করলেই দেখা যাবে যে সামুতে সময় দেয় এখনও বেশ কিছু ব্লগার আছে । এদের ভিতর থেকেই কয়েকজনের সাথে যোগাযোগ করে তাদের বিশেস ক্ষমতা দেওয়া হবে যাতে করে তারা পোস্ট নির্বাচিত করতে পারেন এবং উপরে বর্ণীত তিন টাইপের ব্লগারদের ব্যাপারে ব্যবস্থা নিতে পারেন । আমার মনে হয় এমন কিছু ব্লগারদের নিশ্চই খুজে পাওয়া যাবে তারা মোটামুটি বিনা পারিশ্রমিক কিংবা নাম মাত্র পারিশ্রমিকে এই কাজ গুলো করতে হবে ! এবং অবশ্য এমন ভাবে তাদের দায়িত্ব বুঝিয়ে দিতে হবে যাতে অন্তত ২৪ ঘন্টার ভিতর ১৬-১৮ ঘন্টা কাভার করা যায় ! আরও বেশি হলে আরও ভাল ! ২. কিন্তু ক্ষমতা এলে যে কারোই সেইটার অপব্যবহারের মনোভাব জেগে উঠতে পারে সে ক্ষেত্রে নির্দিষ্ট সময় পরপরই তাদের সেই ক্ষমতা ফিরিয়ে নিয়ে অন্য কাউকে দেওয়ার একটা ব্যবস্থা থাকতে হবে ! ৩. নীতি মালার ভিতর এমন কিছু নিয়ম ঢুকানো উচিৎ যেন মানুষ মিনিটে মিনিটে পোস্ট না দিতে পারে ! দিলে প্রথম বার ওয়ার্নিক পরের বার তার ব্লগ স্টাটাসে ডিমোমশন আনা যেতে পারে । সেইফ থেকে জেনারেল এমনকি ওয়াচে পর্যন্ত ডিমোশন হতে পারে এমন কিছু ! ৪. মন্তব্যের ব্যাপারে সামুর প্রথম পাতায় আরও একটা বাটনের স্থাপন করা যেতে পারে ! যেখানে প্রতিদিন কিংবা প্রতি সপ্তাহের সর্বোচ্চ মন্তব্য কারীর নাম থাকবে ! নিজের নাম টা সবার উপরে দেখতে কে না ভালবাসে বলুন ! নিশ্চিত ভাবেই বলা যেতে পারে যে এতো মন্তব্যের সংখ্যা বাড়বে পোস্ট গুলোতে আরও বেশি মন্তব্য পড়বে, লেখার ভূল-ত্রুতি কিংবা প্রসংশা সম্পর্কে বেশি কথা আসবে ! লেখকরা আরও লেখার জন্য অনুপ্রানীত হবে ! দায়সারা ভাবে কোন লেখার চেয়ে কষ্ট করে লেখার একটা প্রবনতা বাড়বে আশা করি ! ৫. ব্লগার পরিসংখ্যাব টেবিলে কত মন্তব্য করেছে কত মন্তব্য পেয়েছে এর পাশাপাশি একটা রেটিং সিস্টেম রাখা যেতে পারে । যেই নির্দেশ করবে একজন ব্লগারের মন্তব্য পাওয়া এবং অন্যের ব্লগে করা মন্তব্যের অনুপাত । এবং যদি এই রেটিংয়ের সাথে ব্লগার মডারেশনের স্টাটাসের একটা লিংক করা যেতে পারে যেমন যদি অন্যের ব্লগে করা মন্তব্যের পরিমান কমে যায় তাহলে ব্লগার মডারেশন স্টাটাস কমে যাবে, তাহলেও মনে হয় ব্লগের মন্তব্যের সংখ্যার বাড়বে ! আমি কেবল একটা জিনিস দেখি যে আগে যেখানে ব্লগে ব্লগারের সংখ্যা ৩০০+ থাকতো সেখানে এখন ব্লগে ব্লগারদের উপস্থিতি গড়ে ৭০ থেকে ৭৫ জন ! যদি এই সংখ্যাটাও নিয়মিত থাকে যদি নিয়মিত এরা অন্যের ব্লগে মন্তব্য করে কিংবা ঠিক মত মডারেশন হয় তাহলেও ব্লগটা জমজমাট হয়ে উঠবে ! হ্যা হয়তো আগের মত জমজমাট হয়ে উঠবে না তবে এমন মরা ভাবটাও থাকবে না আশা করি ! কিন্তু আমার আশা করায় কি যায় আসে ! আমার কথা শুনছে কে বলুন....(কিছু বানান ভুলের থাকবে এই জন্য ক্ষমা প্রার্থী)

