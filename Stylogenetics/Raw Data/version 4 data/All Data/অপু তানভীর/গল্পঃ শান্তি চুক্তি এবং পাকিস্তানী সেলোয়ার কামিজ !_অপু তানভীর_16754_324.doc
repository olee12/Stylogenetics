গল্পঃ শান্তি চুক্তি এবং পাকিস্তানী সেলোয়ার কামিজ !




 
                        -এই পাকিস্তানী সেলোয়ার কামিজ কোথায় পাওয়া যায় বলতে পারো ?আমি রফিক ভাইয়ের দিকে ভরু কুচকে তাকালাম ! আমি যতদুর জানি রফিক ভাই তীব্র পাকিস্তান বিরোধী ! পাকিস্তানের সব কিছুতেই তার তীব্র ঘৃনা ! তিনি দুনিয়ার সব কিছু শুনতে রাজি আছেন  কিন্তু পাকিস্তানের প্রসংসা শুনতে মোটেই রাজি না !  আর আজকে এই রফিক ভাই ই কয় পাকিস্তানী সেলোয়ার কামজ কোথায় পাওয়া  যায় ?আমি রফিক ভাইয়ের দিকে তাকিয়ে বললাম-কি বলেন এই সব ?-কি বলি ? খারাপ কি বললাম ? বলেছি পাকিস্তানী কামিজ কোথায় পাওয়া যায় জানো নাকি ?-রফিক ভাই ? আপনি কিনবেন পাকিস্তানী জিনিস পত্র ? আপনি ? রফিক ভাইয়ের মুখটা একটু করুন হয়ে গেল ! কিছুক্ষন উদাস হয়ে তাকিয়ে রইলো উপরের সিলিংয়ের দিকে । তারপর বলল-বিয়ে করেছ না ? -হুম ! -কদিন বাদেই বুঝে যাবে !  বউয়ের ইচ্ছার কাছে পৃথিবীর সব কিছু ফিকে হয়ে আছে ! আমি বললাম-মানে কি ?-সময় যাক মানে এমনিতেই বুঝতে পারবে ! এখন বল পাকিস্তানী কামিজ কোথায় পাওয়া যায় জানো নাকি !-জি না !  আমি আমার কাজে মন দিলাম । ঠিক মত বুঝতে পারলাম না রফিক ভাই আসলে কি বুঝাতে চেয়েছে । বউয়ের কাছে পৃথিবীর সব কিছু ফিকে হয়ে যায় মানে কি ? অবশ্য বিয়ের আগে আমার সব বন্ধু বান্ধবই এমন কথা বলছিল ! এসবের মানে কি ? বউকে এতো ভয় পাওয়া কি আছে ?লোকে যা বলে বলুক ! আমার বউ তো আর এমন নয় ! নিশি আসলেই অনেক ভাল মেয়ে ! মাঝে মাঝে একটু আধটু বায়না কয়ে । সেটা তো সব মেয়েরাই তাদের স্বামীদের কাছে করে ! এটাই তো স্বাভাবিক  ! অফিস থেকে বাসায় ফিরতে ফিরতে সন্ধ্যা হয়ে গেল ! বাসায় গিয়েই দেখি নিশি গম্ভীর মুখে বসে আছে ! মুখটা অন্ধকার করে বসে আছে ! কি ব্যাপার ? আজকে কি একটু দেরী হয়ে গেল বাসায় আসতে ? ঘড়ি তে তাকিয়ে দেখলাম ! আধা ঘন্টার মত দেরি হয়েছে । এর জন্য নিশ্চই মুখ অন্ধকার করে বসে থাকার কোন মানে নেই ! আমি নিশির কাছে গিয়ে বললাম-কি হয়েছে বাবু ? এমন মন খারাপ কেন ?আমার কথা শুনে নিশি প্রথমে কিছুক্ষন অগ্নি চোখে আমার দিকে তাকালো ! তারপর বলল-তোমার ফেসবুকের পাসওয়ার্ড কত ?আমি একটু থতমত খেলাম ! কি রে ভাই ! এটা আবার কেমন কথা ! কিসের ভিতর কি !আমি একটু হাসার চেষ্টা করে বললাম-তুমি তো জানোই আমার ফেসবুকের পাসওয়ার্ড কত ! তাই না ? আমরা তো একসাথেই জয়েন্ট একাউন্ট খুলেছি ! এই কথা শুনে নিশি যেন আর একটু রেগে গেল ! চোখের আগুনের মাত্রাটা যেন আর একটু বাড়লো !  এই মেয়ের সমস্যা কি ? আমি তো কিছুই বুঝতে পারছি না ! আশ্চার্য !  নিশির সাথে বিয়ের পরপরেই ও আমাকে বলেছিল -শুনো আমাদের একটা জয়েন্ট একাউন্ট থাকবে ! আমি বললাম -অবশ্যই থাকবে ! আজকে গিয়েই আমি একাউন্ট করে আসবো !  এখন বল কোন ব্যাংকে একাউন্ট করবে ? আমার মনে হয় ব্রাক ব্যাংক টা বেষ্ট হবে ! -আরে ধুর ! ব্যাংকের একাউন্ট না ! ফেসবুক একাউন্ট ! -ফেসবুক একাউন্ট ? তাও আবার জয়েন্ট !-হুম ! আমি তো কিছুই বুঝতে পারলাম না ! জুয়েন্ট ফেসবুক একাউন্ট কেমনে খুলে ! আমি বললাম-জয়েন্ট ফেসবুক একাউন্ট কেমনে খুলে ?-শুনো ! আমরা দুজন প্রায় একই নামে একাউন্ট খুলবো ! -তাতে কি লাভ ! -আরে শুনো না ! ধর তোমার নাম অপু ! -আরে ধরবো কেন ! আমার নাম তো আসলেই অপু ! এবার দেখলাম  নিশি আসলেই একটু বিরক্ত হল ! আমার দিকে চোখ গরম করে তাকিয়ে বলল-শুনো ! ফাজলামি করবা না ! আমি যা বলছি শুনো ! -আচ্ছা !-জয়েন্ট একাউন্ট মানে হল তুমি অপু নামে এটা একাউন্ট খুলবা আর আমি তোমার নামের সাথে মিলিয়ে আরেকটা একাউন্ট খুলবো ! লাইক অপুর হৈম ! বুঝেছ ? এবং ..।-এবং ?-এবং তুমি তোমার আগের একাউন্ট টা ডি-একটিভেট করে দিবা ! ওকে ?-অবশ্যই ! তুমি সাথে আমার তো আর একাউন্ট রাখার দরকারই নাই !  আমি নিশি দিকে তাকিয়ে বললাম -এতো রাগারাগির কি আছে ? আমার পাওয়ার্ড তো তুমি জানোই ! নিশি বলল-এটা না ! তোমার আসল একাউন্ট ! যেটা আগে চালাতে ! -আরে ওটা তো আমি বন্ধ করে দিয়েছি !-বন্ধ করে দিয়েছ ? এই কথা বলে নিশি আমার দিকে কঠিন চোখে তাকিয়ে রইলো ! তারপর শীতল কন্ঠে বলল-বন্ধ করে দিয়েছ ? বন্ধ করে দিয়েছ ? বন্ধ করে দিয়েছ ?এই কাজ সেরেছে রে ! নিশি নিশ্চই কোন ভাবে টের পেয়ে গেছে যে আমি আমার আগের একউন্ট টা বন্ধ করে দেই নি ! আরে এভাবে বললে কি একাউন্ট বন্ধ করে দেওয়া যায় নাকি ? কত বন্ধু- বান্ধব কত পরিচিত মানুজন ! সবার উপরে কত গুলো মেয়ে ফলোয়া রয়েছে আগের একাউন্ট টাতে । বললাম আর একাউন্ট বন্ধ করে দিলাম !  কিন্তু প্রশ্ন হচ্ছে নিশি কিভাবে জানতে পারলো ! আমিতো আগের একাউণ্ট থেকে নিশিকে ব্লক করে রেখেছি ! তাহলে ? আমি একটু হাসার চেষ্টা করলাম ! বললাম -এসব কি বলছো সোনা পাখি ? আমি তো কবেই....-খবরদার মিথ্যা কথা বলবা না ! খবরদার  বলতেছি ! তুমি থাকো তোমার ফেসবুক ফ্রেন্ড আর ফলোয়ার নিয়ে ! আমি গেলাম !  আামকে অবাক কয়ে দিয়ে নিশি সত্যি সত্যই ব্যাগ নিয়ে দরজা দিয়ে বের হয়ে গেল ! আমি কিছু বুঝতেই পারলাম না ! ব্যাগ মনে হয় আগে থেকেই গুছিয়ে রেখেছিল ! আশ্চার্য ! এই টুকু সামান্য বিষয় নিয়ে কেউ বাড়ি ছেড়ে চলে যায় ?যাহ ! যাক ! হু কেয়ারস ??   -কি ব্যাপার অপু সাহেব ! মন খারাপ কেন ?আজকে রফিক ভাইকে দেখলাম বেশ প্রফুল্য ! সেদিনের মত আর এতো বিষন্ন নন ! -আর বইলেন না ! ফেসবুক নিয়ে ঝামেলায় পরেছি ।-ফেসবুকে নিয়ে আবার কি ঝামেলায় পড়লা ?-ঠিক ফেসবুক নিয়ে না ! ফেসবুক আর বউ নিয়ে !  তারপর রফিক ভাইকে সব কথা খুলে বলতেই তিনি কি যেন ভাবতে লাগলেন ! -রফিক ভাই একটা বুদ্ধি দেন ! রফিক ভাই কোন বুদ্ধি দিতে পারলো না ! কেবল বলল আমি যেন শান্তি চুক্তি করে নেই ! এটাই নাকি বিবাহিত জীবনে শান্তিতে থাকার সব চেয়ে ভাল উপায় !    আমার শ্বশুর বাড়ি আমার বাসা থেকে খুব বেশি দুরে না । হেটে গেলে বড় জোর পনের মিনিটের পথ ! এই জন্যই নিশি হুট করে চলে এসেছে এতো জলদি ! আগেও অবশ্য আসতো ! আমি ভেবেছিলাম নিশি গেছে পরের দিনই ফিরে আসবে ! কিন্তু দেখতে দেখতে সপ্তাহ কেটে যাবে ভাবতে পারি নি ! আমি নিশির রাগ ভাঙ্গানোর জন্য শ্বশুর বাড়ি গিয়ে হাজির হলাম !  ড্রয়িং রুমে বসে ছিলাম শ্বশুর সাহেবের সাথে । তিনি টুকটাক কথা বলছিলেন । আমি হ্যা হু করছিলাম ! শ্বশুর মাশই বললেন-তোমরা কি যে কর না ? আমি বুঝি না ! একটু মানিয়ে নিয়ে চললে কি হয় ? -তা তো অবশ্যই ! -নিশি এসেছে সেই এক সপ্তাহ আগে ! আর আজকে তুমি এলে ! এভাবে রাগ করে থাকলে কি চলে ? শুনো ! সব সময় বউদের কাছে পরাজয় স্বীকার করে নিতে হয় ! তাহলে সংসারে সুখ শান্তি বজায় থাকে ! -জি আব্বা !  শ্বশুর মশাই আরো কিছু বলতে যাচ্ছিল তার আগেই শ্বাশুড়ি এসে হাজির ! শ্বশুর মশাইয়ের দিকে তাকিয়ে বলল-কি ব্যাপার ? তোমাকে না বললাম বাজারে যেতে ! এখানে বসে বসে কি করছ ?কাচুমুচু করে শ্বশুর মশাই -এই তো যাচ্ছি !আমি বুঝে গেলাম কিভাবে শ্বশুর মশাইয়ের সংসারে সুখ শান্তি বজায় আছে !  কিছুক্ষন একা বসে থেকে আমি নিজে থেকেই নিশির ঘরের দিকে রওনা দিলাম ! গিয়ে দেখি মহা রানী খাটের উপর চুপ করে বসে আছে । আমাকে দেখে তার মুখটা আরো একটু গম্ভীর হয়ে গেল ! আমি আস্তে আস্তে ওর পাশে গিয়ে বসলাম ! ওর হাত ধরতে গেলেও ও তা ছারিয়ে নিল ! -আহা ! এটা কেমন কথা ! -কেমন কথা মনে ?-তুমি এমন কেন করছ ?-জানো না কেন করছি ?-আচ্ছা এটা এমন কি একটা কাজ আমি করেছি যে একেবারে বাড়ি ছেড়ে চলে আসতে হবে ! জানো গত দিন গুলো আমি একটুও ঘুমাতে পারি নি ! শান্তি মত একটুও খেতে পারি নি ! তুমি ছাড়া কি চলে বল আমার ? যদিও একটু মিথ্যা কথা বললাম ! সপ্তাহ ধরে শান্তি মত বিরানী খেয়েছি ! নিশি থাকলে একটু বিরানী খাওয়ার উপায় নাই ! বাইরে থেকে যে খেয়ে আসবো তারও উপায় নাই ! ঠিকই টের পেয়ে যায় ! বিরানী নাকি শরীরের জন্য খারাপ ! তাই সে আমাকে খেতে দেয় না ! দেখলাম নিশির মুখ একটু নরম হল ! বলল-ঠিক মত খেতে পার নি ! -উহু ! -একটুও ঘুম আসে নি ?-উহু ! আমার সোনা বউয়ের গায়ের গন্ধ না পেলে কি ঘুম আসে ?-তাই ?-হুম !  যাক মনে হচ্ছে ঝামেলা এখনই কেটে যাবে ! কিন্তু এতো সহজেই কাটলো না ! নিশি হঠাৎ বলল-তাহলে তুমি আমাকে না জানিয়ে কেন ওটা চালু রাখলে ? -বাবু একটু বোঝার চেষ্টা কর ! ওখানে কত দিনের পরিচিত মানুষ জন রয়েছে ! আস্তে আস্তে এই একাউন্টে সব ট্রান্সফার করছিলাম । এই জন্য ! -যাও তোমার ঐ পরিচিরাই তো সব । আমি তো কিছু না !-আমি কি তাই বলেছি ? তুমিই তো আমার সব ! একটু বোঝার চেষ্টা কর ! নিশি কিছুক্ষন আমার দিকে তাকিয়ে থেকে বলল-আচ্ছা ! তবে একটা শর্ত আছে !-যে কোন কিছু ! তুমি যা বলবে তাই !    -রফিক ভাই ভাল আছেন ?-হুম ! ভাল ! -একটা উপকার করতে হয় ! -বল !পাকিস্তানী কামিজ কোথায় কিন্তে পাওয়া যায় বলতে পারেন ?আমার এই কথা শুনে এবার রফিকভাই কেমন ভুরু কুচকে তাকালো আমার দিকে ! একটু পরে নিজের হেসে বলল-এখন বুঝেছ হে মিয়া ? -হুম ! -সেদিন তো খুব লেকচার দিচ্ছিলে ! -ভাই জানা থাকলে বলেন ! ঝামেলা শেষ করি ! রফিক ভাই কাগজে একটা ঠিকানা লিখে দিল !  নিশি আমাকে দুইটা পাকিস্তানী সেলোয়ার কামিজ কিনের দেওয়ার শর্ত সাপেক্ষে এইবার শান্তি চুক্তি করতে সম্মত হয়েছে ! আর প্রতিমাসের শুরুতে একবার করে শপিংয়ে নিয়ে যাওয়ার শর্ত দিয়ে আমি আমার আগের ফেসবুক একাউন্ট রাখার অনুমুতি পেয়েছি= !  আমি শান্তি চুক্তি মেয়ে নিয়েছি । যদিও খানিকটা বৈষম্য মূলক চুক্তি ! তবুও কি আর করার । শ্বশুর মশাইয়ের কথা মত বউদের কাছে পরাজয় স্বীকার করে নেওয়াই সুখে থাকা সব থেকে উত্তম উপায় !   Click This Link

                    সর্বশেষ এডিট : ১৮ ই জুলাই, ২০১৩  রাত ৯:১২                

