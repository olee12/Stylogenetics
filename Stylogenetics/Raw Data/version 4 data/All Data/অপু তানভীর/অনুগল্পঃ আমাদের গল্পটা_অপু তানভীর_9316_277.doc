অনুগল্পঃ আমাদের গল্পটা



 -এই দেখো তো এটা কেমন ? রেশমী লাল রংয়ের একটা শাড়ি গায়ে অর্ধেক টা জড়িয়ে নিয়েছে । আমার দিকে তাকিয়ে আমার পছন্দের কথা জানতে চাইছে ! এমন একটা ভাব যেন বিয়েটা ওর নিজের হচ্ছে ! আমি বললাম-সুন্দর ! রেশমী কপট রাগ দেখিয়ে বলল-কি ব্যাপার যেইটাই বলি সেইটাই বল সুন্দর ! তাহলে নেব কোন টা ?-আরে, ওরা এমনিতে আছে দৌড়ের ভিতর ! কোনটা সুন্দর কোন টা সুন্দর এটা চিন্তার করার সময় কোথায় ?রেশমী আমার দিকে চোখ গরম করে বলল-ইভান, তুমি এমন কেন বল তো ? বিয়ে মানুষের জীবনে কয় বার হয় আর বিয়ের শাড়িইবা কবার কেনে ? একবার কিনবে একটু দেখে শুনে কিনবে না ? রেশমীর রাগের কারন টা আমি ঠিকই ধরতে পারি । আসলে ওর জীবনে এমন একটা মুহুর্ত আসার কথা ছিল কিন্তু ঠিক মত আসেনি তাই এই কষ্টটা ও ঠিকই বুঝতে পারে ! আমি তাড়াতাড়ি বললাম-আচ্ছা বাদ দাও ! আমি কি এসব বুঝি ? এগুলো মেয়েদের ব্যাপার এই জন্য তো তোমাকে নিয়ে এলাম ! -হুম !  আমাকে চুপ করে বসে থাকতে বলে রেশমী আবারও বিয়ের শাড়ির বাছতে শুরু করে দিল । আমি চুপচাপ রেশমীর মুখের দিকে তাকিয়ে রইলাম । ওর সাড়া মুখ জুড়ে একটা চাপা উত্তেজনা স্পষ্টই ধরা পরছে ! নিশি আর আরমানের বিয়ে বিয়ে ও যথেষ্ঠ উত্তেজিত বোঝা যাচ্ছে ! দুপুরের অফিসে ছিলাম, আমিন ভাই ফোন দিয়ে বলল নিশি নাকি ওর বাসা থেকে চলে আসছে, এখন গাড়িতে । নিশির আব্বা নাকি নিশির বিয়ে দিয়ে দিচ্ছিলো কার সাথে । এদিকে আরমান একটু চিন্তিত হয়ে আছে । ও বাচ্চা মানুষ একা আর কত দিকে সামাল দিবে ! আর তা ছাড়া নিশি যখন ঢাকায় আসবে তখন বিয়ের জন্য কিছু মেয়েদের ব্যাপার আছে । সেগুলোর জন্য রেশমীকে দরকার ! একটু পরে আরমান নিজে ফোন করেও একই কথা বলল । সেই সাথে নিশির কেনা কাটার দায়িত্বটা নিতে অনুরোধ করলো । রেশমী কে বলতে রেশকী যেন একলাফে রাজি হয়ে গেলে । তাছাড়া রশমীর সাথে অনেক দিন বাইরে বের হওয়া হয় না । এই সুবাধে ওর সাথে ঘোরাঘুরিটাও হল একটু ! তাই আমিও বিশেষ আপত্তি করলাম না !  -আচ্ছা এবার চল কিছু কসমেটিক্স কিনি ! -আরও ! -শুনো মুখে বিরক্তি নিয়ে তাকাবা না খবরদার ! একটা বিয়ের জন্য কত কেনা কাটা আছে জানো ? কত রকমের জিনিস দরকার হয় একটা বউসাজাতে গেলে? কত ঝামেলা সহ্য করতে জানো ? নিজের বিয়ের সময় তো এসব কিছু করা লাগে নি তাই জানো না ! আসলেই আমার আর রেশমীর বিয়ের সময় এসব কিছুই করা লাগে নি । কিন্তু ঝামেলা হয়েছিল অন্য দিক দিয়ে ! নিজেদের বাসার অমতেই আমাদের বিয়েটা হয়েছিল । ভেবেছিলাম যখন একবার বিয়েটা হয়ে যাবে তখন মনে হয় আর কোন ঝামেলা হবে না । কিন্তু আমাদের ভুল ধারনা ভুল প্রমানিত হল যখন দেখা গেল দুই বাড়ির কেউই আমাদের কে মেনে নিল না । মাথায় যেন আকাশ ভেঙ্গে পড়লো । বিয়ের দিন যেখানে মানুষ কত রকম আচার অনুষ্ঠানে ব্যস্ত থাকে সেখানে আমি ওকে নিয়ে এদিকও ওদিক  ঘোরাঘোরি করে ঘর খুজতেছিলাম থাকার জন্য !  একটা টিন-সেডের বাসা ঠিক করে ফেললাম ! এক রুমের বাসা । সারি সারি আট টা রুম পরপর । আট রুমে আরও আট টা পরিবার থাকে । কমন বাধরুম সাথে কমন কিচেন ! হোক ! সামর্থ্যের ভিতর এর থেকে ভাল কিছু তখন কল্পনাই করা যেত না ! যখন ওকে নিয়ে প্রথম ঘরে ঢুকতে যাবো রেশমী নিজের মাথায় কাপড় টেনে একা একাই ঘরে ঢুকলো ! এই সময়ে ওকে বরন করার কেউ ছিল না ! একটু যেন ওর মুখ টা মলিন দেখলাম ! একবার মনে হয়েছিল নিস্পাপ এই মেয়েটার জীবনটা নিজের অনিশ্চিয়তার সাথে জড়িয়ে ফেললাম বুঝি ! মোটামুটি সব মেয়েই ভালবাসলেও নিশ্চয়তা ছাড়া ভালোবাসার মানুষটির সাথে ঘর বাঁধতে প্রস্তুত থাকে না ! কিন্তু রেশমী আমার অনিশ্চিত জীবনের সাথে নিজের জীবনকে মিশাতে বিন্দু মাত্র দ্বিধা বোধ করে নি ! আমার ভরশা করে আমার হাত ধরে বাসা থেকে বের হয়ে এসেছে । তখন কেবল মনে হয়েছিল আমি কি পারবো ওর ভরশাটাকে রক্ষা করতে ! -এই আরমানের জন্য কি পাঞ্জাবী কিনবা ? সাথে ওর নাগরা ?-এদিক কার কেনা কাটা শেষ ?-হুম মোটামুটি ! -আরেকবার ভেবে দেখো ! পরে কিন্তু বলতে পারবে না এটা কেনা হয় নাই । যা কিনবা একবারে কিনে ফেলো ! আমি আররও কিছু বলতে যাচ্ছিলাম তখন দেখি নিশির মোবাইলে ফোন এসে হাজির ! কিছুক্ষন হু হা করে ও ফোন রেখে দিল ! আমার দিকে তাকিয়ে বলল-বাসা থেকে ফোন ! বাবু ঘুম ভেঙ্গেছে ! -কোন সমস্যা ?-না ! কোন সমস্যা নেই ! এমনি ফোন দিয়েছে ! ফোন রেখে রেশমী নিজের কেনা ব্যাগ গুলো আরেক বার চেক করে  নিতে লাগলো । আরও কিছু লাগবে কি না সেইটাও দেখে নিচ্ছে ! বলতে গেলে প্রথম ধাক্কাটা আমরা দুজন মিলে ঠিকই সামলে উঠলাম ! ছোট একটা ঘরে দুজনের টোনাটুনির সংসার ! সাারা দিন আমি বাইরে থাকি । টাকা উপার্জন করতে হবে ! সন্ধ্যার বাসায় আসলে দুজন মিলে রান্না করতে যাই ! অন্যান্য ঘরের মানুষ গুলো আমাদের ভালোবাসা দেখে হাসে ! রাতের বেলা একটা সিঙ্গেল তোষকের উপরে দিজন ঘুমাই । গরমে একটু কষ্টই হত ! প্রথম দিকে কোন ফ্যান ছিল না ! হাত পাখা দিয়ে বাতাস করতে করতে মাঝে মাঝে আমার হাত টা লেগে আসতো ! আমার বুকে মাথা রেখে তখন রেশমী ঘুমিয়ে ! আমি পাখা হাত বদল করতেও ও কেমন করে জানি উঠে যেত ! আমার বুকে মাথা রেখেই বলল-আমার গরম লাগছে না ! তুমি ঘুমাও তো ! না হলে আমাকে দাও পাখাটা ! -ঠিক আছে ! তযেদিন আমি প্রথম ফ্যান কিনে আনলাম রেশমীর আনন্দ দেখে আমার নিজের চোখে পানি এল ! বাচ্চা মেয়েদের মত সুইচ টা বারবার টিপে দেখছিল ফ্যানের পাখাটা ঠিক মোত ঘরে কি না ! ফ্যান কিনে আনার আনার চেয়ে রাতে আমার যে আর কষ্ট করে বাতাস করতে হবে না এই আনন্দ টাই যেন ওর কাছে বড় ছিল !  আমরা মাঝে মাঝেই রাতের বেলা হাটতে বের হতাম ! ফাঁকা রাস্তায় রেশমী আমার হাত জড়িয়ে ধরে হাটতো ! মাঝে মাঝে গুন গুন করে গান গাইতো ! হয়তো কষ্ট সংসার ছিল আমাদের কিন্তু সেই মূহর্ত গুলোতে পৃথিবীর সব থেকে সুখী মানুষ মনে হত নিজেকে ! সকল কষ্ট তখন অতি তুচ্ছ মনে হত ! তারপর চাকরিটা হওয়ার পরে আমাদের কেবল সুখের দিন ! এদিকে দিন যাওয়ার সাথে সাথে দুজনের পরিবার থেকেও আমাদেরকে মেনে নিল ! তবুও ঐ দিন গুলোর কথা প্রায়ই মনে পড়তো আমার । আমি জানি রশমীও তেমন টাই হত !  কেনা শেষ করে আমিন ভাইয়ের বাসায় পৌছে দেখি সেখানে হুলস্থুল ব্যাপার ।  পরিচিত অনেকেই চলে এসেছে । নিশিও চলে এসেছে । ঘরের ভিতর বসে আছে ! রেশমী চলে গেল নিশির কাছে । আমি আরমানের বিয়ের আয়জন দেখতে লাগলাম ! একটু হলেও আমার নিজের বিয়ের কথা বারবারই মনে হচ্ছিল ! এতোটা  ভাগ্যবান কি ছিলাম আমি ?কে জানে ?বিয়ের ঝামেলা যখন শেষ হল তখন রাত হয়ে গেছে । সবার কাছ থেকে বিদায় নিয়ে বাইরে বের হয়ে এলাম ! এখানে রাতে থাকতে পারলে হয় আড্ডা টা ভাল তো হত তবে বাবু ওর মাকে ছাড়া কিছু বুঝে না ! আমি আবার বাবুর মাকে ছাড়া কিছু বুঝি না ! তাই থাকা হল না !  আমি রেশমীকে নিয়ে রিক্সায় উঠলাম ! আমার বাসা কাছেই তবুও রিক্সাওয়ালেকে একটু ঘুরে যেতে বললাম ! একটু রিক্সা ভ্রমন দেওয়া যাক ! -ওদের বিয়ে টা ভালই ভাল হয়ে গেল তাই না ?-হুম ! -ভাগ্য ভালো আমরা ছিলাম ! বিয়ের সময় কাছের মানুষ গুলোর থাকাটা একটা অনেক বড় একটা ব্যাপার ! তাই না ?রেশমীর দিকে তাকিয়ে মনে হল ওর মুখ টা মনে হয় একটু বিষন্ন । আমি ওর হাত ধরে বললাম-হুম ! অনেক বড় একটা ব্যাপার !রেশমী আমার দিকে যখন তাকালো তখন দেখি ওর চোখে পানি ! পুরানো সেই কষ্টের কথা গুলো মনে পড়লো ওর চোখে প্রায়ই পানি আসে । একটা মেয়ের জীবনের সব থেকে বিশেষ মুহুর্ত হচ্ছে তার বিয়ের সময় টা । এই সময়ে নিজের পরিবার আত্মীয় সজনের কাছে থাকা টা অনেক বেশি জরুরী ! ও এই বিষয়টা নিয়ে মাঝে মাঝে মন খারাপ করে ! আমি তখন ওর কথা ভাবি । ওকে মনে করিয়ে দেই আমরা কেবল কষ্টই করি নি অসম্ভব কিছু সুন্দর সময় কাটিয়েছি ! কেবল সুখের সময় না কষ্টের সময় গুলোতেও আমরা একে অন্যের হাতে হাত রেখে পার করেছি ! আমি বললাম-তুমি কেন মন খারাপ কর ! আমরা এক সময়ে কষ্ট করেছি কিন্তু এখন তো আমরা ভাল আছি ! অন্তত জীবনে আফসোস তো নেই ! নাকি আছে ?রেশমী বলল-আফসোস কেন থাকবে ?আমি কথার মোড় ঘুড়ানোর জন্য বললাম-না মানে, আমার থেকেই কোন হ্যান্ডসাম ছেলে যদি .....।-হুম ! আচ্ছা ! রেশমী একটু চিন্তা করার ভান করে ! তারপর বলল-এটা একটু চিন্তা করে দেখার বিষয় অবশ্য ! -কি ? শুনে আমার থেকে হ্যান্ডসাম ছেলে তুমি আর কোথাও খুজে পাবে বুঝছো ! -জি বুঝলাম ! আপনি কত হ্যান্ডসাম আমার জানা আছে ! আমাদের কথা চলতে থাকে ! এদিকে রিক্সা ফাঁকা রাস্তায় টুংটাং করে এগিয়ে এল ! যেমন ভাবে আমাদের গল্প টা এগিয়ে চলেছে... এক সাথে.... প্রিয় মানুষ গুলো জন্মদিনের কথা আমি সাধারনত খুব একটা ভুলি না ! আজকে তেমনই একজন প্রিয় মানুষের জন্মদিন ! প্রিয় কান্ডারি ভাই শুভ জন্মদিন ! 

