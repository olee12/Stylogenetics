ফান পোস্টঃ নির্বাচনী প্রচারণার আধুনিক এবং ডিজিটাল পদ্ধতি সমূহ



  শুরু হয়েছে সিটি নির্বাচনের প্রচার প্রচারণা । পুরো ঢাকা শহরে বিরাজ করছে নির্বাচনী আমেজ ! ঘন্টায় ঘন্টায় মিছিল আর মাইকিং ! আগে ছোট বেলায় যখন নির্বাচন হত আমরা প্রায়ই দেখতাম একটা রিক্সার মাথার উপরে দুইটা মাইক লাগিয়ে "আমার ভাইয়ের মার্কা কি পটল ছাড়া আবার কি ?" "মায়ের কোলে শিশুর ডাক, পটল মার্কা জিতে যাক" পটল মার্কা যেখানে উন্নয়ন ভাই সেখানে" এই টাইপের কত স্লোগান দিতে দিতে চলে যাচ্ছে । তারপর যেই এলাকায় নির্বাচন হচ্ছে সেই এলাকায় প্রার্থীদের পোস্টারে ছেয়ে যাচ্ছে ! দিনে গুটি কিছু মানুষ নিয়ে চলছে মিছিল !  সেই ছোট বেলা থেকে দেখে এমনই চলছে । সেই দিন থেকে কেবল ভোটারের প্রার্থী বদলেছে কিন্তু প্রচারণার ধরন বদলায় নি একটুও । তাহলে কেমন করে হবে ? দেশ এগিয়ে যাচ্ছে, সব কিছুতে পরিবর্তন আসলে, তাহলে কেন নির্বাচনী প্রচারণায় পরিবর্তন আসবে না শুনি ? তাই নির্বাচনী প্রচারণায় যাতে নতুনত্ব এবং অভিনব আইডিয়া আসে, সেই লক্ষ্যে আজকের এই পোস্টে অবতারনা । আজকে এই পোস্টে দেখানো হবে কিভাবে ডিজিটাল বাংলাদেশের ডিজিটাল ভাবে প্রার্থীরা তাদের নির্বাচনী প্রচারণা চালাতে পারবে !    পদ্ধতি একঃ ফেসবুক পদ্ধতি ।  আমরা জানি বর্তমানে বিশেষ করে দেশের তরুন সমাজের বিপ্লবের প্রধান জায়গা হচ্ছে হচ্ছে ফেসবুক । তারা দিন নেই রাত নেই ফেসবুকে দেশ নিয়ে ব্যাপক চিন্তা ভাবনা করে যাচ্ছে । আর নির্বাচন যেহেতু দেশের সাথে সম্পর্কৃত সেহেতু নির্বাচনী প্রচারণা চালানোর জন্য এর থেকে উত্তর জায়গা আর হতেই পারে না !  আসুন দেখা যাক কিভাবে প্রার্থীরা কিভাবে ফেসবুকে তাদের নির্বাচনী প্রচারণা চালাবেন !  ১. আমরা প্রায়ই দেখে বলা নেই কওয়া নেই যে কারো পোস্টে এক দল ফেসবুকারা এসে "এড মে এড মে" বলে কমেন্ট করে যায় ! ঠিক তেমনি ভাবে এখানে বিভিন্ন মানুষের পাবলিক কমেন্ট কিংবা কোন পেইজে গিয়ে "পটল মার্কায় ভোট দিন" এই কমেন্ট করে আসবে ! বলাই বাহুল্য এই লোক গুলো হবে ঐ পটল মার্কার প্রার্থীর লোক ! কেউ কেউ আবার "মায়ের কোলে শিশুর ডাক, পটল মার্কা জিতে যাক" টাইপের কাব্যিক কমেন্টও করতে পারে ! তাছাড়া নিজেদের ফেসবুক স্টাটাস তো আছেই ! ২. প্রার্থী হিসেব মত কোন বিখ্যাত ফেসবুক পেইজের কাভার ফটো কিংবা প্রোফাইল পিকচার ভাড়া নিতে পারে তার নিজের পোস্টার সেখানে কাভার ফটো হিসাবে দেওয়ার জন্য । এই ক্ষেত্রে ফেসবুক সেলিব্রেটিদের কাভার ফটোও ভাড়া নেওয়া যেতে পারে ।   আপডেট এক      ৩. প্রার্থী নিজের নির্বাচনী প্রচারণার জন্য ফেসবুক পেইজ খুলতে পারে ! আপডেট এক  আপডেট দুই ৪. ফেসবুক ইভেন্টও খুলতে পারে !  ৫. কেবল ফেসবুক বিখ্যাত পেইজ কিংবা সেলিব্রেটিদের কাভার ফটোই নয় বরং তাদের স্টাটাসও ভাড়া নিতে পারে তারা । লাইণ কিংবা অক্ষর হিসাবে স্টাটাসের জন্য টাকা দিতে পারে !     পদ্ধতি দুইঃ ব্লগ পদ্ধতি  যদিও এই পদ্ধতি এখন খুব বেশি কাজে আসবে না কারন ব্লগে মানুষ জন কম আসে এখন আর এখান কার মানুষ জনের চোখ কান মোটামুটি ভাবে খোলা । এখানে ভুচুং ভাচুং বুঝালেই কাজ হবে না ! তবুও কিছু পেইড ব্লগার ভাড়া করা যেতে পারে যেখানে তারা নির্দিষ্ট সময় পরপর পটল মার্কার গুনগান করে পোস্ট প্রসব করেই যাবে ! অথবা ঘন্টা হিসাবে ব্লগের ব্যানারও ভাড়া নিতে পারে তারা । সাথে সাথে বিজ্ঞাপন তো আছেই । কদিন আগে আমার সামুর বিজ্ঞাপনের ব্যানারে দিপিকা ঢাকায় আসছে সেই খবর দিতে পারলে পটল মার্কায় ভোট দিন এই বিজ্ঞাপন দিতে সমস্যা কোথায় ? আপডেট একঃ  পদ্ধতি তিনঃ স্পাম মেইল  যার মেইল আছে অথচ সে স্পাইম মেইলের কথা জানে না এমন পাবলিক মনে হয় নেই । কাজ হচ্ছে নিজের নির্বাচনী প্রচনার মেইল স্পাম মেইল আকারে মানুষের মেইলে পাঠানো যেতে পারে !      পদ্ধতি চারঃ ওয়াইফাই পদ্ধতি  এই পদ্ধতিতে প্রার্থী নিজের নির্বাচনী এলাকায় কয়েক টি ওয়াইফাই জোন তৈরি করবে যার পাসওয়ার্ড হবে এমন যাতে টাইপ করতে গিয়ে তার নির্বাচনের কথা আছে । যেমন "potolmarkaivotedin" ব্যস হয়ে গেল ! আপডেটঃ     পদ্ধতি পাঁচঃ শর্ট ফিল্ম পদ্ধতি   এটা অনেক টা টিভিসি বিজ্ঞাপনের মত । এখানে বিভিন্ন উন্নয়ন মুলক ভিডিও ফিল্ম বানানো হবে ! উদাহরন হিসাবে দেওয়া যেতে পারেঃ একটা মেয়েকে কিছু ছেলে ইভ টিজিং করছে । এটা দেখে আরও দুতিন লোক এসে সেই বখাটেদের কে তাড়িয়ে দিবে । মেয়েটি বলবে থেঙ্কু ভাইয়া ! সেই লোক গুলো বলবে সামছু ভাইয়ের (পটল মার্কার প্রার্থী) এলাকায় এসব হতে দেওয়া হবে না আপু ! আপনারা নিশ্চিন্তে চলাচল করতে পারবে !   এই টাইপের অনেক শর্ট ফিল্ম তৈরি হবে । এর পর সেগুলো ছাড়া হবে ইউটিউবে । আর যে কেউ চার নাম্বার পদ্ধতির ভেতরে প্রবেশ করবে অটোমেটিক ট্যাফিক এড হিসাবে এই ভিডিও গুলো চালু হবে ! তাছাড়া নিজের এলাকায় ক্যাবেল নেটওয়ার্কে যেসব নিজেস্ব চ্যানেল থাকে সেখানেই ভিডিও গুলো চালানো হবে । টাকা বেশি থাকলে জাতীয় টিভি গুলোতেও এড দেওয়া হবে ! আপডেট এক  আপডেট দুই  আপডেট সং       পদ্ধতি ছয়ঃ কনসার্ট পদ্ধতি  এলাকায় বিশাল কনসার্ট আয়োজন করা হবে । দেশের বিভিন্ন বিখ্যাত বিখ্যাত শিল্পি আসবে সেখানে । গানের ফাঁকে ফাঁকে উপস্থাপক বলবে পটল মার্কায় ভোট দিন !  মানুষ কে গান শোনানোও হবে সাথে চলবে  নির্বাচনী প্রচারণা !    পদ্ধতি সাতঃ এসএমএস পদ্ধতি  যেমন করে একটার পর একটা অপারেটর মেসেজ এসে আমাদের কে বিরক্ত করে যায় ঠিক তেমনি ভাবে একটার পর একটা নির্চাচনী মেসেজ চলে যাবে ভোটারদের মোবাইল নাম্বারে ! যেই এলাকায় প্রার্থী কেবল তাকে সেই এলাকার মানুষ জনের মোবাইল নাম্বার গুলো সংগ্রহ করতে হবে ! এমন কোন কঠিন কাজ নয় !  আপডেট একঃ    পদ্ধতি আটঃ মুভি পদ্ধতি  ঠিক কনসার্ট পদ্ধতির মত মুভি পদ্ধতিটি । এখানে প্রজেক্টরে চলবে সব বিখ্যাত মুভি । বিজ্ঞাপন বিরতিতে চলবে নির্বাচনী প্রচারণা !    পদ্ধতি নয়ঃ বিরানী পদ্ধতি  এই পদ্ধতি অবশ্য একটু ব্যয়বহুল ! যাই হোক তবে কার্যকরি ! এই পদ্ধতিতে প্রার্থী দিনের একটা নির্দিষ্ট সময়ে তার এলাকায় একটা খাবার হোটেল দিবে । বিশেষ করে বিরিয়ানী হাউজ দিলে ভাল হয় ! সন্ধ্যার সময় মানুষ আসবে সেখানে । এক প্লেট বিরিয়ানী খেয়ে যাবে ! আর বলে যাবে যে পটল মার্কায়ই ভোট দিবে ! মানুষও খুশ প্রার্থীও খুশ !   আপাতত এই পদ্ধতি গুলো মনে আসতেছে । আপনাদের আরও কিছু মনে এলে সেগুলো বলতে পারেন । এড করে নেওয়া হবে !   ছবিঃ নেট         

                    সর্বশেষ এডিট : ২৭ শে এপ্রিল, ২০১৫  রাত ১০:৩২                

