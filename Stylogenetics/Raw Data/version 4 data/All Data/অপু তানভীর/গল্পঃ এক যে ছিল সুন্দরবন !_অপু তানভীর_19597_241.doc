গল্পঃ এক যে ছিল সুন্দরবন !




 
                        নিজের রাজকীয় গুহায় ঘুমাচ্ছে বনের রাজা রয়েল বেঙ্গল টাইগার ! গত কয়েক দিনে বেশ পরিশ্রম গেছে ! দুর দেশে অন্য রাজার সাথে দেখা করতে গিয়েছিল সে ! ফিরেছে কাল রাতেই । তাই আজকে বেলা পর্যন্ত ঘুমাচ্ছে ! হঠাৎই রাজা তার কানের কাছে কিছু একটা নড়াচড়ার অনুভুতি পেলেন ! একটু বিরক্ত হলেন বটে কিন্তু ! কিছু বললেন না ! কারন গন্ধ বলছে তার কান ধরে টানা টানি করে খেলা করছে তার ছেলে ! রয়েল বেঙ্গল টাইগার জুনিয়র ! চোখ না খুলেই রাজা ভড়াট গলায় বললেন -কি ব্যাপার জুনিয়র ? আমাকে কেন বিরক্ত করছো ?-বাবা ! তুমি কোথায় ছিলে ?-কাজে ছিলাম !  -কি কাজ বাবা ?-আছে ! তুমি বুঝবে না ! আগে বড় হও তারপর ! যাও এখন খেলতে যাও ! -না বাবা ! যাবো না ! বাইরে কেউ খেলতে আসে না ! সবার শরীর খারাপ ! -শরীর খারাপ ?-হুম ! আর বাইরে যেতে ভাল লাগে না বাবা !-কেন ?-তুমি শুনতে পাচ্ছ না বাবা ? আসলেই তিনি শুনতে পাচ্ছেন ! এতোক্ষন ক্লান্ত ছিলেন বিধায় কোন কিছু বলেন নি ! কিন্তু কাল রাতে বাসায় আসার পর থেকেই একটা অস্বস্থিকর পরিবেশ চারিদিকে ! একটু যেন বেশি গরম লাগছে ! তার উপর একটা হালকা কাঁপন অনুভব করছেন মাটিতে তিনি ! ভেবেছিলেন সকালে উঠে খোজ নিবেন ! এবার তিনি চোখ মেলে তাকালেন । জুনিয়র তার কান টানাটানি বন্ধ করে তার গলার কাছে মাথা ঘষতে শুরু করেছে । তিনি জুনিয়র কে বললেন -এমন অবস্থা কত দিন থেকে জুনিয়র ? -তুমি যেদিন বেড়াতে গেলে তার কয়েক দিন পর থেকেই । খানিকটা চিন্তিত হলেন বনের রাজা । মাটির কাঁপনটা এখন পরিস্কার বুঝতে পারছেন । কাঁপনের সাথে সাথে দুর থেকে একটা ঘড়ঘড় আওয়াজও শোনা যাচ্ছে । বড় কোন নৌযান যেন প্রতিনিয়ত ছুটে চলেছে আসপাশ দিয়েই । বনের রাজা এবার উঠে দাড়ালেন । বাইরে কি হচ্ছে একটু খোজ নেওয়া দরকার । বেশ কিছু দিন বাইরে ছিলেন তিনি ! তার রাজ্যের কি খবর কে জানে ? বাইরে যাওয়ার জন্য তিনি গুহার দরজার দিকে পা বাড়ালেন ! জুনিয়র এবার তার পা ধরে রেখেছে ! বাবার পায়ের সাথে খেলা করতে তার বেশ ভাল লাগে ! জুনিয়র কে নিয়েই তিনি হাটতে লাগলেন আস্তে আস্তে ! আর একটা ব্যাপার লক্ষ্য করার মত ! তিনি বেশ গরম অনুভব করছেন । বছরের এই সময়টাতে তো এতো গরম হওয়ার কথা না । তাহলে ? গুহার বাইরে এসে বনের রাজা একটু ধাক্কার মত খেলেন । তার গুহার সামনে বনের পশুপাখিরা ভিড় করে দাড়িয়ে । এমন একটা ভাব যেন তার জন্যই সবাই দাড়িয়ে আছে । সবার তো জানার কথা না যে তিনি বনে ফিরে এসেছেন । বনের রাজা বললেন -কি ব্যাপার তোমরা ? হরিণ বলল -মহারাজ আমরা আপনার সাথে দেখা করতে এসেছি । -এতো সকালে ? ভয়ে ভয়ে বানর এগিয়ে এসে বলল -মহারাজ আমরা প্রতিদিনই এখানে এসে বসে থাকি । আপনি কবে আসবেন এই আশায় ! -কি ! কি হয়েছে ? নতুন কোন সমস্যা হয়েছে নাকি ! -জি মহারাজ । বনের রাজা কুমিরের দিকে তাকিয়ে বেশ অবাক হলেন । কুমির সাধারনত এই সব বনের সভায় হাজির থাকে না । কুমির যখন এসেছে তার মানে অবস্থা নিশ্চই খারাপের দিকে । বনের রাজা সবার দিকে চোখ বোলালেন । মোটামুটি সবাই হাজির কেবল খ্যাক শিয়াল বাদে । তিনি বললেন -আচ্ছা ঠিক আছে তোমার সবার কথা শোনা হবে । আগামী কাল বিকাল তিনটার সময় বনের দরবারে মিটিং । এর ভিতর আমি নিজে কিছু খোজ খবর নিয়ে দেখি !  এই বলে তিনি গুহার ভিতরে চলে গেলেন । পরদিন বিকেল তিনটায় বনের সবাই হাজির হয়ে গেল নির্দিষ্ট জায়গায় । কয়েক মিনিটের ভিতরেই বনের রাজা রয়েল বেঙ্গল টাইগার হাজির হলেন । তার মুখ বেশ গম্ভীর । গতকাল সকাল বেলা সবাই চলে যাওয়ার পরপরই তিনি বন পরিদর্শনে বের হন এবং যা পর্যবেক্ষন করেন তাতে তার মুখ এমনিতেই গম্ভীর হয়ে যায় । বলের সবার সাথেই তিনি কথা বলেছেন ! কার কি সমস্যা তিনি নিজে খোজ খবর নিয়েছেন ! বনের তাপমাত্রা আগের তুলনায় বেশ বেড়ে গেছে । গরমে বনের সব পশুপাখির অবস্থা খারাপ । কেউ কেউ বেশ অসুস্থ হয়ে পরেছে । আর সারাক্ষন একটা কাঁপন অনুভব হচ্ছে পুরো বন জুরে । সাথে যুক্ত হয়েছে বড় বড় নৌযান চলার আওয়াজ । মোট কথা সুন্দরবনের শান্ত শীতল পরিবেশ আর আগের মত নেই কিছু তেই । এই অবস্থা চলতে থাকলে খুব বেশি দিন টিকতে পারা যাবে না এখানে এটা তিনি খুব ভাল করেই বুঝে গেছেন । তিনি সারা রাত এটা নিয়ে ভেবেছেন ! প্রয়োজনীয় খোজ খবর নিয়েছেন এই নিয়ে !  তিনি মঞ্চে উঠে সবার উদ্দেশ্য বললেন -আমি সারা বন ঘুরে দেখেছি । সবার সাথে কথা বলেছি ! যা দেখছি সেটা মোটেই কাম্য নয় । এই ব্যাপারে শিয়াল পন্ডিতের কি বক্তব্য শুনতে চাই । শিয়াল এগিয়ে এল । রাজা বলল -আমি ভ্রমনে যাওয়ার আগে তুমি আমাকে আস্বস্ত করেছিলে এই বিদ্যুৎ কেন্দ্র বনের কোন ক্ষতি করবে না । কিন্তু তুমি নিজেই দেখছো এই বনের কি অবস্থা ! ওদের প্রতিনিধি হিসাবে তোমার কি বলার আছে ?খ্যাক শিয়াল কুর্নিশ করে বলল -মহারাজ । বনের উপর একটু ইফেক্ট তো পড়তেই পারে । এতো বড় একটা প্রজেক্ট । -তোমার কাছে এটা একটু ইফেক্ট মনে হচ্ছে ? নিজের বন ছেড়ে ওদের দালালী শুরু করে দিয়েছ দেখছি । -ছিঃ ছিঃ কি বলেন মহারাজ ! আমি তো আপনাদেরই লোক । কিন্তু আপনাকে তো বৃহৎ স্বার্থটাও দেখতে হবে । দেশের বিদ্যুৎ চাহিদার কথাটা তো চিন্তা করতে হবে । উন্নতির কথাটা একটু দেখতে হবে । -বৃহৎ স্বার্থ ? আমাদের এই বন থেকে বড় স্বার্থ আর কোনটা হতে পারে বলত ? তোমার কি মনে নেই এই সুন্দরবন প্রকৃতির কতবড় একটা গুরুত্বপূর্ণ অংশ । এর ইকোলজিক্যাল ব্যালেন্স যদি নষ্ট হয়ে যায় তাহলে পুরো দেশের উপর কি পরিমান দুর্যোগ নেমে আসবে সেটা কি তুমি জানো না ? তোমার কি মনে নেই দেশে প্রয়োজনীয় বনাঞ্চলের চাহিদার অধিকাংশই এই সুন্দরবন থেকে পুরন হয় ! -কিন্তু মহারাজ । আপনাকে তো উন্নয়নের দিক টাও দেখতে হবে ! -তাই ? উন্নয়ন ? আচ্ছা শিয়াল একটা কথা বল । তোমার কাছে তো উন্নয়নই বড় কথা । তাই না ? শিয়াল বিস্তৃত হাসি দিয়ে বলল -জি মহারাজ । এটা সবারই কাম্য !  -তোমার কাছে তোমার পারিবারিক আর্থিক উন্নয়ন তো গুরুত্বপুর্ন সে হিসাবে । তাই না ?-জি মহারাজ । -তাহলে কি পারিবারিক আর্থিক উন্নয়নের জন্য তুমি তোমার বউকে রাতের বেলা অন্য শিয়ালের কাছে পাঠাতে প্রস্তুত ? শিয়ালের মুখের হাসি নিমিশেই মুছে গেল । মহারাজ বলল -শুনো শিয়াল নিজের জন্মভুমিকে ভালবাসো । কিসে তার ভাল হয় সেইটা চিন্তা কর । তারপর তিনি সবার উদ্দেশে বললেন -এই কয়দিনে অনেক কিছু বদলে গেছে । এখন অনেক কিছুই আর আগের মত নেই । অনেকে বলল -এখন কি উপায় ? -এখন আর কোন উপায় নেই । আমি কাল সারাটা সময় কেবল এইটা নিয়েই ভেবেছি । এই সুন্দর বনের এই অংশটুকু এখন আর আমাদের বসবাসের যোগ্য নয় । দিন দিন এর অবস্থা খারাপের দিকে যাচ্ছে । -এখন কি উপায় নেই ? -আর কোন উপায় নেই । আমাদের এই বনভুমি ছেড়ে যেতে হবে । -কি বলেন মহারাজ ? নিজের বনভুমি ছেড়ে যাবো ? আমরা কোথায় যাবো ? কেউ কেউ বলল -তাছাড়া আমরা যদি এই এলাকা ছেড়া যাই তাহলে তো এখানকার ইকোলজিক্যাল ব্যালেন্স ভেঙ্গে পড়বে । আমাদের বনভুমি ধ্বংস হয়ে যাবে । সাথে সাথে পুরো দেশের জন্য এটা একটা বিপর্যয় ডেকে আনবে । বনের রাজা বলল-এটা আমিও ভেবে দেখেছি !  এমনিতেই এটা ধ্বংশ হয়ে যাচ্ছে । আর যারা আমাদের কথা চিন্তা করে নি, যাদের কে আমরা এতো দিন ধরে প্রকৃতির হাত থেকে রক্ষা করে আসছি, তারা আমাদের কথা ভাবে নি । আমরা কেন ভাববো ? আমি সব খোজ খবর নিয়েছি । সুন্দর বনের ভারতীয় অংশটুকুতে আমরা বেশ নিরাপদ থাকবো । এই দেশে আমাদের রক্ষার কোন আইন না থাকলেও ভারত দেশে বন রক্ষায় কঠিন আইন আছে । সবাই সবার সব কিছু গুছিয়ে নাও । আমরা এক সপ্তাহ পরে রওনা দিবো । পরিশিষ্টঃ২১১৩ সাল !শফিক তার ছাত্রীর দিকে বিরক্ত নিয়ে তাকিয়ে আছে ! মেয়েটা দিন দিন পড়াশুনা থেকে কেমন পিছিয়ে যাচ্ছে ! একটা পড়া যদি মন দিয়ে পড়ে ! শফিক নিশুকে জিজ্ঞেস করলো ! -পড়া হয়েছে ?-জি না স্যার ! -কি পড়া ছিল ?-বাঘ পরিচিতি ! -কেন পড় নি ! নিশু কোন উত্তর দিল না ! চুপ করে নিচের দিকে তাকিয়ে রইলো ! শফিক বলল-আচ্ছা আমি আর একবার পড়িয়ে দিচ্ছি । মন দিয়ে শুনো ! ঠিক আছে ! -জি ! ঠিক আছে ! -প্রথমে আছে রয়েল বঙ্গল টাইগার ! এটা বাঘ প্রজাতির মধ্য সব চেয়ে উল্লেখ যোগ্য প্রজাতি ! এখন পাওয়া যায় কেবল ভারতীয় বনাঞ্চনের একটা অংশে ! -স্যার ! একটা কথা !-কি ?-নাম বেঙ্গল টাইগার কিন্তু পাওয়া যায় কেবল ভারতীয় বনাঞ্চালে ! কেন ?শফিক কিছুক্ষন তাকিয়ে রইলো নিশুর দিকে ! তারপর বলল-এতো কিছু শুনতে হবে না ! পাওয়া যায় না, এটাই কথা ! এটা মুখস্ত রাখবা ! ঠিক আছে ! -জি আচ্ছা !  

