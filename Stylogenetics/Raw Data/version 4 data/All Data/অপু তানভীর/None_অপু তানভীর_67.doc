None



 হঠাৎ করে ঘোষণা এল সামহোয়্যারইন ব্লগের সকল নিক বায়োমেট্রিক পদ্ধতিতে পুনঃনিবন্ধন করতে হবে । তখন কি হবে ? কি কি ঘটনা ঘটতে পারে আসুন দেখে নেওয়া যাক !  ১. আমাদের সবার প্রিয় নোটিশবোর্ড সবার আগে নোটিশ ঝোলাবে সামুর ব্যানারে । সেখানে সামুতে কেন বায়ো-মেট্রিক পদ্ধতিতে নিক খোলা কেন প্রয়োজন, এতে করে দেশ ও জাতির কি কি উপকার হবে, না করলে কি কি ক্ষতি হতে পারে, সেই ব্যাপারে বিস্তার আলোচনা থাকবে । ২. এই পোস্ট দেওয়ার সাথে সাথে কমেন্টে পক্ষ-বিপক্ষ নিয়ে যুদ্ধ শুরু হয়ে যাবে । কেউ কেউ আবার কেবল সেই পোস্ট কমেন্ট করেই শান্ত থাকবে না । নিজের নিজের ওয়ালে ব্লগ পোস্ট নিয়ে হাজির হবে । পক্ষে যেমন পোস্ট থাকবে তেমনি বিপক্ষে পোস্ট থাকবে ! বলাই বাহুল্য পক্ষের পোস্ট গুলো নির্বাচিত পাতায় স্থান পেতে সময় লাগবে না মোটেও তবে বিপক্ষের পোস্ট গুলো নির্বাচিত পাতায় স্থান পাবে কি না সেই বিষয়ে সন্দেহ আছে ! ৩. পাড়ায় পাড়ায় এজেন্ট নিয়োগ দেওয়া হবে বায়োমেট্রিক পদ্ধতিতে নিক টি পুনঃ নিবন্ধন করার জন্য । দেশের বাইরেও এজেন্ট নিয়োগ দেওয়া হবে । ৪. যদিও সিম কোম্পানি থেকে বলা হয়েছিল যে সিম নিবন্ধন হচ্ছে একেবারে ফ্রি কিন্তু এজেন্টরা ঠিক ঠিকই টাকা নিচ্ছে ঠিক তেমনি ভাবে সামুর এজেন্টরাও প্রতি একাউন্ট নিবন্ধন করার জন্য টাকা নিবে । এটা নিয়েও চলে আসবে প্রতিবাদী এবং অনুসন্ধানী পোস্ট । কোন পয়েন্টে কোন কোন এজেন্ট কত করে টাকা নিচ্ছে সেগুলোর স্ক্রনশট সহ পোস্ট প্রকাশ হবে । সেখানেও হাজির হবে জ্বালাময়ী কমেন্ট আর আলোচনা !৫. একটা এনআইডি দিয়ে সর্বোচ্চ ২০ একাউন্ট নিবন্ধন করা যাবে । এবং সামুর কাছ থেকে নিশ্চয়তা আসবে যে মাল্টি নিকের পরিপূর্ণ গোপনীয়তা রক্ষা করা হবে ।৬. বায়োমেট্রিক পদ্ধতিতে নিক নিবন্ধনকে উৎসাহ করার জন্য সামু বিভিন্ন অফার চালু করবে । যেমন ক. বায়োমেট্রিক পদ্ধতিতে নিবন্ধন করার সাথে সাথে যে কারো একাউণ্ট ওয়াচ থেকে জেনারেল কিংবা সেফ করে দেওয়া হবে ।খ.  বায়োমেট্রিক পদ্ধতিতে নিবন্ধনকৃত প্রত্যেকটি নিক থেকে দেওয়া পোস্ট অটো নির্বাচিত পাতায় চলে যাবে (তবে শর্ত প্রযোজ্য)গ. বায়োমেট্রিক পদ্ধতিতে নিবন্ধনকৃত প্রত্যেকটি নিক থেকে দেওয়া পোস্টে ১০০ কমেন্ট, ৫০ লাইক এবং হাজারের উপরে পঠিত ফ্রি দেওয়া হবে ।ঘ. পোস্ট স্টিকি হওয়ার সম্ভবনাও থাকবে প্রবল ! ৭. প্রত্যেকটা পোস্ট দেওয়া আগেই সামু থেকে অটোমেটিক ভাবে একটা মেসেজ শো করবে "৩০শে এপ্রিপের ভেতরে সকল সামহোয়্যার ইন ব্লগ নিক বায়োমেট্রিক পদ্ধতিতে নিবন্ধন করতে হবে । আপনার নিকটি যদি বায়োমেট্রিক পদ্ধতিতে নিবন্ধিত না হয়ে থাকে তাহলে আজই এক কপি ছবি, ন্যাশনাল আইডির কপি এবং একাউন্টের স্ক্রিনশন এবং পাস-ওয়ার্ড নিয়ে চলে আসুন নিকতস্থ নিক নিবন্ধন এজেন্টের কাছে" । নিক নিবন্ধন হোক কিংবা না হোক এই মেসেজ প্রত্যেক পোস্ট করার আগে শো করবেই ।৮. যে কারো পোস্টে কমেন্ট করতে গেলেও ঠিক একই ভাবে লেখা উঠবে "৩০ শে এপ্রিলের পরে এই পোস্টে আবারও কমেন্ট করতে চাইলে আপনাকে বায়োমেট্রিক পদ্ধিতে নিক নিবন্ধন করতে হবে ....."৯. এছাড়া সামু কর্তৃপক্ষ নিবন্ধন কে সম্পর্কে আরো প্রচার করার জন্য টিভি কিংবা রেডিওকে কমার্শিয়াল এড বানাবে । আপনার ইউটিউব ভিডিওতেও সেই এড চলে আসবে । ১০. দেখা যাবে প্রথম প্রথম এই নিবন্ধনে অনেকের অনীহা থাকলেও শেষ সময়ে এসে সবাই লাইন ধরে নিবন্ধন করতেছে । কেউ কেউ নিবন্ধন শেষ করে ছবি তুলে সামুতেই পোস্ট দিবে ।
                            
                    সর্বশেষ এডিট : ২৫ শে এপ্রিল, ২০১৬  দুপুর ২:১৮                

