নিশি অথবা ছোট্ট একটু গল্প !!





                        ঘড়িতে তাকিয়ে দেখি প্রায় সাড়ে তিনটা বাজে । একটু কোমরটা সোজা করলাম । এতোক্ষন মোটামুটি বাঁকা হয়েই ছিলাম । এতো খাটাখাটনি সব ঐ ফাজিল মেয়েটার জন্য । নিজে কিছু করবে না আমার ঘারে চাপাবে ! ফাজিলের ফাজিল !আজ সকালে ক্লাস করতেছি এমন সময় নিশি আমাকে একটা ফাইল দিয়ে বলল-এই নে ।-কি এটা ?-আমার এসাইনমেন্টের টপিক । -আমি কি করবো ?নিশি যেন একটু বিরক্ত হল ।-তুই কি করবি মানে ? এসাইনমেন্ট তুই করবি আর তুই নিবি না ?আমি যেন আকাশ থেকে পড়লাম । কি বলে এই মেয়ে । আমি ওর এসাইনমেন্ট করতে যাবো কোন দুঃখে ! আমি খানিকটা অবাক হয়ে বললাম-মানে ?নিশি আমার কথা শুনতে পাই নাই এমন একটা ভাব করে বলল-শোন কালকে জমা দেওয়ার শেষ সময় । ভাল করে করবি । নাম্বার যদি কম পাই তোর কিন্তু খবর আছে ।কি রে বাবা ! আমি এসাইনমেন্ট করে দেবো কি না সেটার ঠিক নেই এই ফাজিল মেয়ে নাম্বার নিয়ে আমাকে ধমকাচ্ছে ।আশ্চার্য !আমি আর একবার আড়মোড়া ভাঙ্গছি । এখন একটু ঘুমানো দরকার । কত আড়াম করে ঘুমাতাম কিন্তু ঐ ফাজিলটার জন্য দেরী হয়ে গেল । মনে মনে নিশিকে বকতেছি আর তখনই ফোনটা বেজে উঠল । যা ভেবেছিলাম তাই । নিশির ফোন ! আশ্চর্যের ব্যাপার হলেও সত্য যে আমি আগে যতবার নিশিকে মনে মনে বকা দিয়েছি ও ঠিক বুঝে গেছে । কেমনে বুঝে কে জানে ? আমি ফোন রিসিভ করলাম ।-কি কাজ শেষ ?-হুম ।-আমাকে বকছিলি কেন রে ? -আমি তোকে বকছিলাম ?-দেখ ঢং করবি না । তুই খুব ভাল করে জানিস যে আমি ব্যাপারটা টের পেয়ে যাই ।আমি কোন কথা না বলে চুপ করে থাকি । নিশি বলল-জানিস আজকে না জেরিনকে দেখতে এসেছিল । আমরা সবাই ওখানেই ছিলাম ।-জেরিন ? তোর ঐ কাজিন ?-হুম ।-তারপর ? পছন্দ হয়েছে ?-হবে না আবার ? তুই তো ওকে দেখেছিসই ।-হুম ।-আর একটা মজার ব্যাপার ঘটেছে ।-কি ?-ওরা আমাকেও পছন্দ করেছে । হঠাত্‍ করে যেন আমি একটু ধাক্কার মত খেলাম । কিছুক্ষন চুপ করে থেকে বললাম-তারপর ?নিশি বললতার আর পর কি ? ছেলে তো ভালই দেখলাম ।-তুই রাজি ?-দেখা যাক ! আচ্ছা শোন । এখন খুব ঘুম আসছে । কালকে সকাল সকাল আসিস । আচ্ছা ?নিশি ফোন রেখে দিল । আমি কেবল চুপ করে কিছুক্ষন বসে রইলাম । কেন জানি সব কিছু ফাঁকা লাগছে । একটু যেন এলোমেলো । কতক্ষন ঐ ভাবে বসেছিলাম ঠিক বলতে পারবো না ফোনের আওয়াজেই আমার তন্ময় ভাঙ্গল ।আবারও নিশির ফোন ! ঘড়িতে চারটা বেজে গেছে । তারমানে এক ঘন্টা বসেছিলাম একভাবে !-বল !-ঘুমাস নি ?-এই তো ঘুমাবো !-মিথ্যা কথা কেন বলিস ? ঘুম আসছে না তাই না ?আমি কেন জানি লুকানোর চেষ্টা করলাম না আর । বললাম-হুম । ঘুম আসছে না ।-কেন ?-জানি না ।-আমি জানি ।কিছুক্ষন চুপ করে রইলাম দুজনেই । হঠাত্‍ নিশি বললাম-ঐ দিন আমার হাত ধরেছিলি মনে আছে ?কদিন আগে নিশি হাতে খুব সুন্দর করে মেহেদি দিয়েছিল । ওর সাথে রিক্সা করে যাওয়ার সময় বললাম -বাহ ! সুন্দর করে মেহেদী দিয়েছিস তো !-দেখএই বলে নিশি হাতটা এগিয়ে দিল । আমি ওর হাতটা ধরলাম । বলে বোঝানো যাবে না কিন্তু মনের ভিতর কেমন একটা অনুভূতি হচ্ছিল । একটা ভাল লাগার অনুভুতি !তারপর থেকে সুযোগ পেলেই আমি ওর হাত ধরতাম । কেন জানি ভাল লাগতো ।কিন্তু হঠাত্‍ আজকে ও এই কথা টা বলল কেন ? আমি বললাম-হুম । মনে আছে ।-এখন আমি কি করছি জানিস ? -কি ?-ঐ রকম ভাবে মেহেদী দিচ্ছি । -তাই ?-হুম । শোন কালকে সারাদিন তোর সাথে ঘুরবো । বুঝেছিস ? কোন কাজ রাখবি না । মনে থাকে যেন । এখন ঘুমা । জেগে থাকবি খবরদার ! নিশি ফোন রেখে দিল । আমি জেগে রইলাম । কেন জানি না । নিশি বলল আমার জেগে থাকার কারন ও জানে । আসলেই কি জানে ? কালকে জিজ্ঞেস করতে হবে ।
                    
