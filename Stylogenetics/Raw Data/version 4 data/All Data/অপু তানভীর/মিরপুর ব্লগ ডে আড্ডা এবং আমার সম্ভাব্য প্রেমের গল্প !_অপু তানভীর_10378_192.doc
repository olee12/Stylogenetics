মিরপুর ব্লগ ডে আড্ডা এবং আমার সম্ভাব্য প্রেমের গল্প !



ভাগ্য ভাল যে কান্ডারীভাই ফোন করেছিল তা না হলে আজকে তো এখানে আসাই হত না ! আর না আসলে বেশ মিস করতাম মনে হয় ! আমরা বেশ কয়েকজন ব্লগার এই মিরপুরে এসে হাজির হয়েছি ! বেশ কয়েকজন আপুও দেখি হাজির !  আমার চোখ একটা বিশেষ আপুর দিকে নিবদ্ধ !আপু ?এই বেকুব পুলা ? কোন মেয়েকে আপু ডাকলে তার চেহারায় একটা বোন বোন ভাব চলে আসে ! যা কি না যে কোন লুল ব্যক্তির জন্য ক্ষতির কারন হিসাবে বিবেচিত হতে পারে ! সুতরাং সব মেয়ে কে আপু না ডাকাই ভাল ! আমি অপরিচিত মেয়েটিকে অনুসরন করা শুরু করলাম ! আরমান এসে বলল-কি ব্যাপার ? তুমি এমন চুপ করে আছো কেন ?-কিছু না ! এমনি বসে আছি ! -সাবই আড্ডা মারছে আর তুমি কি কর ?-আমি পর্যবেক্ষন করতেছি ! আরমান আমার চোখের দৃষ্টি লক্ষ্য করে মেয়েটার দিকে তাকালো ! তাকানোর মত মেয়েই ! আমাদের সামু ব্লগে এমন সুন্দরী ব্লগার আছে আমি তো জানতামই না ! আরমানকে জিজ্ঞেস করলাম -চিনো নাকি ?-হুম ! -কি নিকে লিখে ?-ওতো "বিষন্ন মন" !-কেন কেন ? এটো সুন্দর মেয়ে বিষন্ন মন কেন হবে ?-আরে ওর নিক "বিষন্ন মন" ! কবিতা লিখে !-হুম ! আরো কয়েকজন মেয়ে ব্লগার এসেছে কিন্তু আমার চোখ বিষন্ন মনের দিকেই ! তার প্রধান কারন হচ্ছে মেয়েটার পরনের পোষাক ! মেয়েটা পরে এসেছে একটা সাদা রংয়ের ল্যাগিংস সাথে আকাশী রংয়ের কামিজ ! আর তার উপরে ধবধবে সাদা চাদর ! সাদা জিনিসের উপর আমার এমনিতেই একটু আকর্ষন বেশি আর সাদা ল্যাগিংস হলে তো কথাই নাই ! ভাবতেছি মেয়েটার সাথে কথা বলব কিভাবে ?সবাই সবার সাথে কথা বলতেছে ! মেয়েরা এক জায়গায় বসে আড্ডা মারতেছে ! আমরা পরিবেশ ভাইকে ঘিরে বসলাম ! অভি পরিবেশ ভাইয়ের ইন্টারভিউ নিতে শুরু করলো ! এদিকে আরমান আর শোভন লাইভ আপডেট দিতে ব্যস্ত ! মাগুর ভাই আমাদের সাথে আড্ডায় ব্যস্ত ! ও দিকে জনি ভাই আর জাদীদ ভাই মেয়েদের আড্ডা মারছে ! কান্ডারী ভাই ব্যস্ত আমাদেরকে আপ্যায়ন করা নিয়ে !  আমার একটু ইচ্ছা হল মেয়েটার গিয়ে কথা বলি ! সবাই আড্ডা মরলেও মেয়েটা চুপ করে বসে আসে !আমি চুপচাপ মেয়েটাকে দেখতে লাগলাম ! সাথে সাথে অনেকের সাথে কথা বলতে লাগলাম ! আড্ডার মাঝে কেক কাটা হল ! তারপর আমাদের খাওয়া দাওয়া হল । তার উপর কান্ডারীভাই সবাইকে শর্মা খাওয়ালেন ! কেক কাটার পরেও শরৎদা আড্ডা মাতিয়ে রাখলেন ! এতো কিছুর মাঝেও মেয়েটা দেখলাম চুপ করেই আছে ।বুঝলাম নিক ভালই বেছে নিয়েছে ! বিষন্ন মন !রাত নয়টার দিকে যখন বাড়ির দিকে রওনা দিবো তখনই প্রথম মেয়েটার আওয়াজ শুনলান ! বলতে হয় মেয়েটা আমার নাম ধরে ডাক দিল ! আমি খানিকটা অবাক হলাম অবশ্য ! যে মেয়েটা এতোক্ষন আমার দিকে একটুও তাকায় নাই আমার সাথে একটু কথাও বলে নাই সে হঠাৎ আমার নাম ধরে ডাক দিল !!-অপু তুমি বাসায় যাবা এখন ?খাইছে রে ! একেবারে তুমি ! আপনি না ! একটা অপরিচিত মেয়ের মুখ থেকে তুমি শোনাটা একটু যেন কেমন !! যাক মেয়ে যখন তুমি বলে ডেকেই ফেলেছে আর কি করা ! এক ধাপ এমনিতেই এগিয়ে গেলাম ! আমি মেয়েটিকে বললাম-হুম ! বাসায় যাবো ! -আমার বাসা তোমার ঐ দিকেই ! রাত হয়েছে ! আমি আসবো তোমার সাথে ? যদি তোমার আপত্তি না থাকে !এই মাইয়া কয় কি ?একটা মেয়ে আমার সাথে যাবে তাতে আবার আমার আপত্তি !!মাথা খারাপ !আমি যথা সম্ভব মুখ গম্ভীর রেখে বললাম -আরে  কি বল ? এখানে আপত্তি করার কি আছে ! তোমার বাসা কোথায় ?-রিং রোডে ! -আচ্ছা চল যাওয়া যাক ! সবার কাছ থেকে বিদায় নিয়ে আমি আর "বিষন্ন মন" হাটতে লাগলাম ! খুব বেশি রাত হয় নি কিন্তু এর ভিতরই পথ ঘাট কেমন শান্ত হয়ে গেছে । আসলে এটা শহরের এক পাশে তো তাই মনে হয় ! তার উপর আজকে ছিল অবরোধের দিন ! হালকা ঠান্ডা বাতাস হচ্ছে ! আমি মেয়েটির পাশাপাশি হাটতেছি ! কি বলবো ঠিক বুঝতে পারছি না ! কি বলা উচিৎ ?মেয়েটির নামটা এখন আমি জানি না ! আমি কিছু বলতে যাবো এর আগেই মেয়েটি বলে উঠলো-খুব সন্দর বাতাস দিচ্ছে তাই না ?-হুম ! চমৎকার বাতাস !-তোমার গল্পের নায়িকারা এই রকম বাতাসে তার মনের মানুষের হাত ধরে হাটতে পছন্দ করে । তাই না ?আমি একটু চমকালাম ! এই রকম পরিবেশের আসলেই আমার গল্পের নায়িকারা তাদের মনের মানুষের হাত ধরে হাত ধরে হাটতে পছন্দ করে ! আমার কয়েকটি গল্পে এমন কিছু আমি লিখেছি ! তার মানে কি মেয়েটি আমার গল্প পড়ে ! হয়তো পড়তে পারে ! না পড়লে অবশ্য আমাকে চেনার কথাও না ! আমি তেমন বিখ্যাত কেউ না ! কেবল যে অল্প কিছু মানুষ আমার গল্প টল্প পড়ে তারাই আমাকে চিনে ! তবে তাদের সংখ্যা খুব বেশি না ! কিন্তু এই মেয়েকে আমি আমার ব্লগে দেখেছি বলে তো মনে পড়ে না ! মেয়েটি আবার বলল-তুমি কি জানো যে শুধু তোমার গল্পের নায়িকারা না, বাস্তবেও মেয়েরা এমন বাতাসে তার মনের মানুষের হাত ধরে হাটতে পছন্দ করে ?-তাই নাকি ?কালশীর মোড়ের কাছে চলে এসেছিলাম মেয়েটি বলল-রিক্সা নেই ! আজকে রিক্সায় চড়তে খুব ইচ্ছে করছে !-আচ্ছা ! কালশী থেকে মেয়েটির সাথে রিং রোড পর্যন্ত যেতে পারবো এটা একটা চমৎকার কথা ! বাহ বাহ !-তোমার নামটা তো জানা হল না ?-জানতে চাও ?-অবশ্যই ! কেন চাইবো না ?মেয়েটি আমার দিকে তাকিয়ে রইলো কিছুক্ষন ! তারপর বলল-আসলে আমি চাই না তুমি আমাকে চিনো ! তোমার কাছে অপরিচিত থাকতে চাই ! -কেন ?-আমার ইচ্ছা ! নাম বললে তুমি আমাকে মনে রাখবে না ! ভুলে যাবে !-কেন ! এমন কথা কেন বলছো ?মেয়েটা হাসলো ! ঠিক তখনই আমার মনে হল মেয়েটার হাসিতে একটা ভীষন রকম বিষন্নতা লুকিয়ে আছে ! এই জন্যইকি মেয়ের বিষন্ন মন নিক নিয়ে লিখে !আমি আর কিছু বলতে পারলাম না ! মেয়েটি আমার গা ঘেসে বসেছ ! বাতাসে ওর চুল উড়ছে ! মাঝে মাঝে কিছু চুল আমার মুখের কাছে চলে আসছে ! মেয়েটির সে দিকে লক্ষ্য নেই ! আমি খানিকটা অবাক হয়ে মেয়েটিকে লক্ষ্য করতে লাগলাম ! অপরিচিত একটা মেয়ে যে মনে হয় আমাকে চিনে কিন্তু আমি তাকে চিনি না ! কোন দিন হয় তো ওর ব্লগেও যাই নি ! আর এখন মেয়েটির সাথে এই রাতের বেলা রিক্সা করে যাচ্ছি !  -সারাটা আড্ডায় তুমি আমাকে দেখছিলে । তাই না ?আমি একবার ভাবলাম অস্বীকার করি ! কিন্তু পরে মনে হল কি দরকার ! বললাম-হুম ! দেখছিলাম !-কেন ?এখন এই প্রশ্নের উত্তর আমি কিভাবে দেই ! মেয়েকে তো বলতে পারি না যে তুমি সাদা ল্যাগিংস পরে এসেছ তাই তোমাকে দেখছিলাম ! কিন্তু মেয়েটি আমাকে অবাক করে দিলে বলল-আমি ল্যাগিংস পরে এসেছি এই জন্য ?আমি চুপ করে রইলাম ! মেয়েটি আবার বলল-দেখো আমি কিন্তু ইচ্ছে করেই ল্যাগিং পরে এসেছি আজ ! কিছুক্ষন চুপ ! তারপর আবার বলল-তোমার দৃষ্টি আকর্ষনের জন্য !-মানে ? মেয়েটি এবার আমার দিকে সরাসরি তাকালো ! কিছু বলল না, সরিয়ে নিল একটু পরেই !আমার বেশ খানিকটা অবাক লাগছে ! মেয়েটা জানে আমার পছন্দের কথা ! তারমানে সে আমার গল্প ভালই পড়ে ! না পড়লে এই কথা জানার কথা না ! মেয়েটি বলল-আমি প্রথম যেদিন তোমার গল্প পড়েছিলাম খুব মেজাজ গরম হয়েছিল ! এমন করে কারো জীবনে ঘটে নাকি ? তারপর আস্তে আস্তে এমন একটা সময় আবিস্কার করলাম প্রতিদিন তোমার গল্প না পড়লে আমার কেন জানি ভাল লাগে না ! কেন জানো ?-কেন ?-কারন তুমিও মোটামুটি আমার মতই । -তোমার মত !-হুম ! আমার মত ! কেবল পার্থক্য হল তুমি তোমার বিষন্নতাটা লুকিয়ে রাখতে পারো ! আমি পারি না ! আমি কিছুক্ষনের জন্য একেবারে চুপ হয়ে গেলাম ! এই কি বলছে !এই মেয়ে কিভাবে বুঝে গেল !আশ্চার্য !-অবাক করা বিষয় তাই না ? সবচেয়ে পজেটিভ গল্পের লেখকের জীবনে রয়েছ সব চেয়ে বড় ট্যাজেডি ! নিজেকে লুকিয়ে রাখার একটা ভাল উপায় তুমি বের করেছো ! সব সময় একটা কল্পার জগৎ তৈরি করে রাখা নিজের আসে পাশে । নিজেকে বুঝ দেওয়া -দেখোআমি কত্ত ভাল আছি ! তাই না ?রিক্সা চলতে থাকলো ! রাস্তা ঘাট ফাকা ! রিক্সা চলছে খুব দ্রুত ! -তবে একটা কথা বলবো !-হুম !-আমার বেঁচে থাকার পেছনে কিন্তু তোমার বড় একটা হাত আছে !আমি আবারও অবাক হই ! মেয়েটা কিছুক্ষন চুপ করে থেকে কিছু কথা বলছে আর আমি অবাক হচ্ছি ! আমি বললাম-কিভাবে ?-একটা সময় আমি এমন একটা অবস্থায় পৌছে গেছিলাম সেখানে থেকে ফিরে আসার আর কোন উপায় ছিল না ! কিন্তু সেটা রিকভার করতে পেরেছি ! তোমার গল্প গুলো দিয়ে তুমি যেমন তোমার চারিপাশে একটা আবরন তৈরি করে রেখেছো তেমনি আমিও একটা অবরন তৈরি করতে পেরেছি ! যেখানে আমার একজন মানুস আছে ! সে আমার সাথে ঝগড়া করে ! আমাকে হাসায় কাঁদায় ! আমাকে আদর করে ! ঠিক যেমন টা তুমি কর ! কর না ?আমি এবারও মেয়েটার কথার কোন জবাব দিলাম না ! রিক্সা ততক্ষন রিং রোডের কাছে পৌছে গেছে ! মেয়েটি রিক্সাওয়ালা কে বাঁ দিকের একটা গলিতে যেতে বলল ! রিক্সা থামলো একদম গলির শেষ মাথায় ! রিক্সা থেকে নেমে দাড়ালাম গেটটার সামনে ! পুরানো একটা বাড়ি মনে হচ্ছে ! মেয়েটি মনে হয় এখন গেট দিয়ে ভিতর চলে যাবে ! আমার অবশ্য নামা ঠিক হয় নি ! কিন্তু কেন নামতে মন চাইলো ঠিক বলতে পারবো না ! মনে হল মেয়েটি যেন আরো কিছু বলতে চায় আমাকে !মেয়েটি গেটের দিক থেকে আমার দিকে ঘুরে দাড়ালো ! তারপর বলল-তোমার হাত টা একটু ধরবো ?আমি কিছু বললাম না ! দেকি মেয়েটা নিজেই আমার হাতটা নিজের হাতের ভিতর নিল ! তারপর বলল-ভাল থেকো !-তুমিও !আমার কি আরো কিছু বলার দরকার ? জানি না ! আমি মেয়েটাকে এখনও ঠিক মত বুঝতে পারছি না ! মেয়েটা কিভাবে আমার সম্পর্কে কত সহজে কত কিছু বলে দিল !  মেয়েটি আবার সেই বিষন্ন ভরা হাসি দিয়ে ভিতরে চলে গেল !আমি কিছুক্ষন দাড়িয়ে রইলাম গেটটার কাছে । কেন দাড়িয়ে থাকলাম জানি না ! মেয়েটার সাথে কি আরো কয়েকটা কথা বলার দরকার ছিল !মেয়েটার নামটাই তো জানা হল না ! -ভাইজান যাইবেন না ?রিক্সাওয়ালা তাড়া দিল ! -হুম ! যাবো ! চল ! আমি শেষ বারের মত আরেকবার গেটটার দিকে তাকিয়ে রিক্সায় উঠে পড়লাম ! বিষন্ণ মন নিয়ে ! এখন অবশ্য বিষন্নতা লুকানোর কোন দরকার নেই ! আসেপাশে কেউ নেই ! বিঃদ্রঃ ইহা একটি কাল্পনিক গল্প ! ঐ দিন এমন কিছু হয় নি ! আর বিষন্ন মন নামে যদি কোন ব্লগার থেকে থাকে তাহলে তার সাথে এই গল্পের কোন প্রকার সম্পর্ক নাই ! অতি উৎসাহী ব্লগার রা আবার সার্চ দিয়ে সেই নিক খুজতে যাইবেন না ! 
                    
