মেয়েটির সাথে আমি শেয়ার করে বোয়াল মাছ কিনতাম !




 
                        -ভাইজান লইয়া জান ! এর থেকে সস্তা আর পাইবেন না ! আমি বড় বোয়াল মাছটার দিকে একবার তাকালাম আর একবার মাছ বিক্রেতার দিকে তাকালাম । আসলেই লোকটা ঠিক কথা বলছে । এত বড় মাছ এর থেকে সস্তায় আর পাওয়া যাবে না । গত পরশু দিনও এর থেকে ছোট বোয়াল মাছের দাম এখন কার থেকে ১০০ টাকা বেশি ছিল ! প্রথমে দাম শুনে আমি খানিকটা সন্দেহ করেছিলাম । পচা না তো ?অথবা বরফ দেওয়া চার পাঁচ দিনের পুরানো মাছ ! কিন্তু হাত দিয়ে দেখলাম একদম তাজা ! বড় মন চাইলো মাছটা কিনতে। ঢাকায় আসার পর কত দিন এতো বড় মাছ খাওয়া হয় না !কিন্তু উপায় নাই ! একদমই উপাই নাই ! মাছওয়ালা আবার জিজ্ঞেস করলো -কি মামা নিবেন না ?-না মামা উপায় নাই !-কি বলেন ? এতো কমে দিতাছি তবুও নিবেন না ?-না মামা সেই জন্য না ! টাকা সমস্যা না । সমস্যা হল আমি একা মানুষ । এতো বড় মাছ খেয়ে শেষ করতে পারবো না ! নষ্ট হবে ।-কেন ফ্রীজ আছে না ? ফ্রীজে রাখবেন !আমি খানিকটা কষ্টের হাসি হাসলাম । ফ্রীজ থাকলে কি আর আমি এতো ইতস্ততঃ করি ? বললাম-নাহ মামা ! ফ্রীজ নাই । আমার ফ্রীজ নাই শুনে মাছওয়ালা কেমন চোখে তাকালো । একটু আগে যে চোখে দেকখছিল এখন যেন সেই চোখে দেখছে না । আমি বললাম-হাফ বিক্রি করা যাবে না ? এই মনে করেন মাছটা কেটে যদি অর্ধেক আমাকে দিলেন ! বাকীটা অন্য কাউকে ! আমার কথা শুনে মাছ ওয়ালা এমন ভাবে হাসলো যেন এর থেকে হাস্যকর কথা আর জীবনে শুনেই নাই ! মাছ না কিনেই ফিরে আসতে হল । দেখি অন্য কোন দোকানে ছোট কোন মাছ পাওয়া যায় নাকি ?অন্য কয়েকটা দোকানে ঘুরেও কোন লাভ হল না ! অন্য কোন মাছ কিনতেই ইচ্ছে হল না । একবার যে জিনিসটা ভাল লেগে গেছে সেটা ছাড়া আর কিছুই ভাল লাগবে না ! আমি বাজার থেকে বের হয়ে এলাম । যাহ শালা ! আজকে মাছই কিনবো না ! -শুনুন ! বাজার থেকে বেরিয়ে হাটা দেব এমন  সময় একটা মেয়ে গলা আমাকে পিছন থেকে ডাকতেছে । একটু অবাক হতে হল ! ঢাকায় আমার পরিচিত খুব একটা নাই ! মেয়ে তো আরো নাই । ডাকে কে ?তাকিয়ে দেখি সবুজ রংয়ের একটা সেলোয়ার কামিজ পরা মেয়ে আমাকে ডাকছে । চেহারাটা মিষ্টি হলেও এমন আহামরি সুন্দরী কেউ না । এবং সে আমার অপরিচিত !আমি বললাম-আমাকে বলছেন ?-জি !মেয়েটাকে একটু বিব্রত মনে হল ! যেন আমাকে ডেকে মেয়েটি বড় খারাপ একটা কাজ করে ফেলেছে । -জি বলুন ! -আসলে ?মেয়েটি আবার ইতস্ত করতে লাগলো ! আমি বললাম-কোন সমস্যা নাই । বলুন !-আসলে ঐ মাছটার ব্যাপারে কথা বলছিলাম ।-কোন মাছটা ?-ঐ যে বোয়াল মাছটা !-কি ব্যাপার বলুন তো !আমার মনে খানিকটা কৌতুহল হল ! ঐ মাছটার ব্যাপারে আবার কি বলার আছে ।মেয়েটি একটু দম নিল ! তারপর বলল-দেখুন এটা শুনতে কেমন একটু অন্য রকম লাগে । তবুও বলি । আমি আসলে আপনার পাশেই দাড়িয়ে ছিলাম । আপনার কথা বার্তা শুনছিলাম । আপনার যে সমস্যা আমারও ঠিক একই সমস্যা ! আমিও চাইলেই বড় মাছ কিনতে পারি না । ফ্রীজ নাই সেই জন্য ! কিনলে নষ্ট হয় !-ও আচ্ছা ! আমার ঠিক মাথায় ঢুকছে না মেয়েটি আসলে কি বলতে চায় ! -আমার কাছে কি চান বলুন !-আমরা একে অন্যের কাজে আসতে পারি !-কিভাবে ?-মানে যদি আমরা দুজন মিলে মাছটা কিনি তাহলে মনে হয় আমাদের দুজনেরই ইচ্ছাটা পুরন হয় । আর মাছ নষ্টও হবে না । আমার মুখ উজ্জল হয়ে উঠল । আরে তাই তো ! এমন তো হতেই পারে ! আমি তো মাছ ওয়ালাকে তাই বলে আসলাম ।  ব্যাটা কোন পাত্তাই দিল না । এখন ? আমি বললাম-তাহলে তো খুব ভাল হয় ! আমার আসলেই কোন ধারনা ছিল না যে এমন একটা প্রস্তাব আসতে পারে !যখন ভার্সিটিতে পড়তাম তখন রুমমেটরা একসাথে মিলে ইন্টারনেটে বিল শেয়ার করতাম । কিন্তু একসাথে মাছ শেয়ার করে কেনা টা এই প্রথম ! আমাদের আবার আসতে দেখে মাছওয়ালা মামা একটু বিরক্তই হল ! কিন্তু যখন আমরা মাছ টা কাটার কথা বললাম তখন আর মুখে তার কোন বিরক্তি ছিল না ! মাছ কাটা কুটির পরে এবার  মতুন একটা সমস্যা হল । কে কোন ভাব নিবে সেট নিয়ে ! আমি মনে মনে মাছের মাথাটা নিতে চাইলেও সরাসরি কিছু বলতে পারলাম না । মেয়েটা আবার কি মনে করবে ! কিন্তু দেখলাম মেয়েটাই এর চমৎকার সমাধান করে দিল । এবং মেয়েটার কথা শুনে আমি খানিকটা চমৎকৃতও হলাম ।মেয়েটি বলল-আপনি বরং মাছের মাথাটা নিন আজকে !-না ! ঠিক আছে । আমার কোন সমস্যা নাই । একটা হলেই হল ।মেয়েটি আমার কথা শুনে একটু হালো ! তারপর বলল-না ! আজকে আপনি নিন । মাছটা আপনি যেহেতু আগে পছন্দ করে করেছেন আপনি নিন ! সামনে যেদিন আবার একসাথে কিনবো সেদিন না হয় মাথাটা আমি নেব ! ঠিক আছে ?আমি খুশি হয়ে বললাম-খুব ঠিক আছে । এর পর আমরা একসাথে একটা বড় মিষ্টি কুমড়া কিনলাম । যথা রীতি ভাগ করে নিলাম। বাজার শেষে যখন একসাথে বের হলাম তখন যে কেউ আমাদের দেখলে মনে করবে আমরা আসলে কাপল । একসাথে বাজার করতে বেরিয়েছি ! মেয়েটির সাথে টুকটাক কথা বলতে বলতে এগিয়ে যাচ্ছিলাম । এই কোথায় থাকে, কি নাম, কি করে ? সংসারে আর কে কে আছে ?-তো আপনি একা থাকেন ?-হুম ! ঐ যে হাউজিংয়ের শেষ মাথায় যে বাড়িটা ওটার চিলেকোঠায় ! আপনি কোথায় থাকেন ?তিন নাম্বার গলিতে । একটা ফ্যামিলির সাথে সাবলেট ! আমি আর আমার ছোট্ট একটা বোন ! ও ক্লাস সেভেনে পড়ে ।-আচ্ছা ভাল । আচ্ছা ! আজ তাহলে যাই ! -আচ্ছা ! মেয়েটি মিষ্টি করে করে হাসলো !  কিছুদুর গিয়েছি মেয়েটি আবার আমাকে ডাক দিল ! -এই যে শুনুন !-জি !-আপনার নামটাই তো জানা হল না ?আমার নাম বললাম । মেয়েটিও প্রতি উত্তরে তার নাম বলল । নুপুর ! সুন্দর নাম !নুপুর আমাকে বলল-আপনি আবার কালকে কখন বাজারে যাবেন ?-এই তো এই সময়ে !-কালকেও আপনার সাথে বাজার করতে পারলে ভাল হত । পরশুদিন তো আবার শুক্রবার , একটা মুরগি কিনতাম এক সাথে !-হ্যা ! কোন সমস্যা নাই ! -আপনার সাথে যোগাযোগ করবো কিভাবে ? আপনি ঠিক কখন আসবেন বলেন ? -এই তো এই সময়েই ।আমি কিছুক্ষন ভাবলাম । তারপর বললাম-আচ্ছা ! আপনি আমার মোবাইল নাম্বারটা রাখুন ! আমাকে একটা ফোন দিলেই হবে ! তারপর থেকেই নুপুর আমার পার্টনার হয়ে গেল । প্রায় প্রতিদিনই আমরা একসাথে বাজার করতাম । মাঝে মাঝে এদিক ওদিক ঘুরতে যেতাম । নুপুরের সাথে ওর ছোট বোন টাপুরও থাকতো ! এই অচেনা শহরে কেন জানি এই দুজন আমার আপন জন হয়ে উঠলো ! দিন ভালই যাচ্ছিল । এমন সময় একটা ঘটনা ঘটলো যে আমার মনটা খানিকটা খারাপ হয়ে গেল ! সেদিন ছুটির দিন ছিল ! একটু সকাল সকালই নুপুর ফোন দিল ! ততদিনে আমরা ভাল বন্ধু হয়ে গেছি যদিও এখনও আপনিতেই আছি । সকালের দিকে নুপুরের ফোন ।-কোন কাজ আছে এখন ?-নাহ ! কেন ?-এক জায়গায় যেতে হবে । যাবেন আমার সাথে ? -আচ্ছা !   আমি ভেবেছিলাম কোথাও নিয়ে যাবে হয়তো আমাকে । কিন্তু সে আমাকে যেখানে নিয়ে গেল আমার মনটাই খারাপ হয়ে গেল । রাস্তার ভিতরেই সে আমাকে সব খুলে বলল ! বেশ কয়েক দিন ধরেই সে টাকা জমাচ্ছে ! একা ফ্রীজ কিনবে ! ফ্রীজ !!!তারমানে আমাদের একসাথে বাজার করা শেষ ?এখন থেকে ও সব কিছু একাই কিনতে পারবে ! একটা আস্ত বোয়াল মাছ আর ভাগ করে কিনতে হবে না ! দুজন মিলেই কিনলাম ফ্রীজ টা ! আমার মনটা খারাপ হয়েই রইলো ! যখন ওকে ফ্রীজ সমেত ওর বাসায় তুলে দিলাম মনে হল আর বুঝি হল না ! রাতে নুপুর নিজেই ফোন দিল ।-একটা কথা জিজ্ঞেস করি ?-করুন !-আপনার মন খারাপ আজকে ?-নাহ ! কেন ?-না ! আমার মনে হয়েছে আপনার মন খারাপ । আমাকে বলা যায় ?-না এমন কোন কারন নাই । মাঝে মাঝে এমন হয় ! একা একা থাকি তো ! -না ! আমি জানি অন্য কিছু ! আমি চুপ করে থাকি ! আসলে কি বলবো ঠিক বুঝতে পারছিলাম না । নুপুর বলল-আজকে যখন আমাদের দেখা হল তখনও কিন্তু আপনার মুড ঠিকই ছিল । কিন্তু যখন আমি ফ্রীজের কথা বললাম তখন থেকেই আপনার মুড অফ ! কেন ?-নাহ ! এমন কোন বিষয় না !-আমি জানি ! এটাই বিষয় ! আপনার মনে হয়েছে আপনি আপনার বাজার করা পার্টনার হারিয়েছেন তাই না ? এখন থেকে আমি আর আপনার সাথে বাজার করবো না তাই না ?আমি চুপ লরে থাকি ! কোন কথার জবাব দেই না । আসলে দিতে মন চায় না । কি বা বলার আছে ?নুপুর বলল-এটা আপনার ভুল ধারনা ! আমি আমাদের পার্টনার শিপ কোন দিন ভাঙ্গবো না ! বুঝছেন ! আপন প্লিজ মন খারাপ করে থাকবেন না । এই ইট পাথরের শহরে আমি আর টাপুর আপনার উপর অনেকটা নির্ভর করি এখন সেটা কি আপনি জানেন ?সেদিন রাতে আরো অনেক কথা হল ! অনেক অজানা কথা জানা হল ! মন খারাপ ছিল কিন্তু মন ভাল নিয়ে ঘুমাতে গেলাম ! দিন ভালই চলতে লাগলো ! এরই মাঝে এল নতুন এক ঘটনা ! নুপুরেরা যে বাসায় সাবলেট থাকতো সেই বাসার লোকের সাথে নুপুরের কি নিয়ে একটা কথা কাটাকাটি লেগে গেল । এমনই হল হল যে নুপুর আর থাকবে না বলে সিদ্ধান্ত নিল ! শুর হল নতুন ঝামেলা !এখন এক রুমের বাসা কোথায় পাওয়া যায় ?সাবলেটও পাওয়া যায় না ! সেই সময় টাপুর আমাকে একটা বুদ্ধি দিল ! আমরা দুজন মিলে একটা বাসা ভাড়া করতে পারি ! এই কথাটা আমার মনে অনেক আগেই এসেছে কিন্তু আমি সংকোচের কারনে বলতে পারি নি ! কিন্তু টাপুর বলাতে একটু স্বস্তি পেলাম ! নুপুরও রাজি হয়ে গেল ! এবার আমরা দুজন মিলে বাসা খুজতে লাগলাম ! দুইরুমের একটা ফ্লাট ! সাথে একটা কিচেন আর দুটা বাথরুম ! একচিলতে বারান্দ ! পেয়েও গেলাম !রুম দেখার সময় বাধলো বিপত্তি !বাড়িয়ালা আমাদের কে স্বামী স্ত্রী ভেবে বসলো !আমরা যখন ঘর দেখছিলাম তখন বাড়িয়ালা এসে বলল-আপনাদের বিয়ে হয়েছে ক'বছর ?বাড়িয়ালার কথা শুনে আমরা দুজনেই একটু চমকে উঠলাম ! আসলেই এই কথাটা আমরা কেউ ভাবি নাই যে এমন কিছু হতে পারে অথবা এমন প্রশ্নের সম্মুখিন হতে হবে । দুজনেই একটু দৃষ্টি বিনিময় করলাম ! নুপুর বলল-বেশি দিন না ! এই মাস ছয়েক !বাড়িয়ালা হাসতে হাসতে বলল-যাক ভাল ! ভাল ! এই সময়ই আসল জীবন ! বাসা মোটামুটি ঠিক করেই ফেললাম ! দুজন যখন রিক্সা করে বাসায় আসছিলা তখন দুজনেই একটু সংকুচিত ছিলাম । একটু অস্বস্থিও লাগছিল !বারবার বাড়িয়ালা কথাটা কানে বাজতেছিল ।আপনাদের বিয়ে হয়েছে ক'বছর ?আপনাদের বিয়ে হয়েছে ক'বছর ? -কি ব্যাপার চুপ কেন ?আমি বাস্তবে ফিরে এলাম । -কই না তো !নুপুর হেসে বলল-বাড়িয়ালার কথা ভাবছেন ?-হুম ! তারপর আবার নিরবতা ! যেন কারো কিছু বলার নাই ! রিক্সা চলছে তো চলছেই । আমি হঠাৎ বললাম -আমি আসলে ...।-আপনি আসলে .... কি ?-না মানে এই বাড়িয়ালাকে মিথ্যা বলা কি ঠিক হচ্ছে ?-নাহ ! একদমই ঠিক হচ্ছে না । -কি করা যায় ?-বাড়িয়ালার কথাটা সত্যি করে ফেলেন !-মানে ?আমি কেবল একরাশ বিশ্ময় নিয়ে তাকালাম নুপুরের দিকে ! নুপুর তখন দিকে তাকিয়ে আছে ! আমি জানি ওর মুখে একটা লজ্জার ভাব চলে এসেছে ।আমার মনটা হঠাৎ করেই ভাল হয়ে গেল । রিক্সাওয়ালা কে বললামরিক্সা ঘোরাতে ।নুপুর আমার কথা শুনে একটু অবাক হলেও কিছু বলল না ! কেবল হাসতে লাগল মিসমিস করে ! রিক্সা চলছে মগবাজার কাজী অফিসের দিকে ! ফুর-ফুরে বাতাস হচ্ছে ! সেই বাতাসে নুপুরের চুপ উড়ছে ! আমি সেই চুলের দুলুনী দেখতে লাগলাম । আজকে আমার মার্কেট পার্টনার আমার লাইফ পার্টনার হতে চলেছে !আহা !! আহা !!  Click This Link

