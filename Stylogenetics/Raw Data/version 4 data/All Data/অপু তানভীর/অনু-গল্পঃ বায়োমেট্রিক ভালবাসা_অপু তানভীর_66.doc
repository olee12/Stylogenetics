অনু-গল্পঃ বায়োমেট্রিক ভালবাসা





                        -এই যে শুনন ! আমি পেছনে তাকিয়ে দেখি নিহিন ছাদের দরজার পাশ দাড়িয়ে আছে । মুখটা একটু যেন বেজার । আমি মুখে ফিরে তাকালেও কিছু বললাম না । বাড়িওয়ালার এই মেয়েটাকে এখন আমি খানিকটা এড়িয়ে চলি । প্রথম প্রথম মেয়েটার সাথে একটু লাইন মারার চেষ্টা করতাম কিন্তু সোজা বাসায় রিপোর্ট চলে আসার পরেই আমি চুপ করে গেছি । তারপর থেকে এই মেয়ের সামনে দিয়ে গেলেও খুব একটা পাত্তা দিতাম না । নিজের ঈগো বলে একটা কথা তো আছে ।নিহিন আমার কাছেই এগিয়ে এল । আমার দিকে তাকিয়ে বলল-আপনাকে ডাকলাম, শুনেন না ?-শুনবো না কেন ? কিন্তু সবার ডাকে সাড়া দিতেই বা হবে কেন ? কি বলতে চাও বলে ফেল ।নিহিন আমার দিকে তাকিয়ে একটু যেন রাগ দেখানোর চেষ্টা করলো কিন্তু আমি সেদিকে খুব একটা মনযোগ দিলাম না । নিহিন বলল-আপনার ন্যাশনাল আইডি কার্ড আছে ?-মানে ?-মানে বোঝেন না ? আমি কি ইংরেজিতে বলছি ? আপনার ন্যাশনাল আইডি কার্ড আছে ?-কেন তোমার নাই ?নিহিনের মুখটা একটু কালো হয়ে গেল । তার মানে, নেই । আমি খানিকটা হেসে বললাম -তাহলে তো দেখি তুমি বাংলাদেশের নাগরিকই না ! তুমি তো অন্য দেশী !-দেখুন ফাজলামো করবেন না । যা জানতে চেয়েছি বলেন ! আছে ?-আছে ! কেন ?-আমার একটা কাজ করে দিতে হবে । আমার সিম টা নিবন্ধন করে দিতে হবে !আচ্ছা আমি বুঝতে পারলাম কেন আমার কাছে আসা । কিন্তু ওর বাবা মা থাকতে হঠাৎ আমার কাছে সাহায্য চাচ্ছে কেন ? আমি বললাম-তোমার আইডি কার্ড নেই বুঝলাম কিন্তু তোমার বাবা মায়ের তো আছে । তাদের টা নিয়ে কর ।এই কথা শুনে নিহিনের মুখটা আরও একটু কালো হয়ে গেল । বলল-আসলে ......-কি আসলে ?-আসলে আমার বাবা জানে না যে আমি মোবাইলে সিম ব্যবহার করি । এমন কি মাও জানে না । -তাহলে তোমাকে মোবাইল কিনে দিয়েছে কেন ?-ওটাতে সিম ভরার অনুমুতি নেই । জানতে পারলে বাবা ঠিক ঠিক মোবাইলটা নিবে । বাবার কথা হচ্ছে ভার্সিটিতে না ওঠার আগে কোন মোবাইল নয় ।-ঠিকই বলেছেন তোমার বাবা । পিচ্চি পাচ্চা মেয়েদের হাতে মোবাইল দেওয়াই ঠিক না !নিহিন কে দেখলাম ক্রুদ্ধ চোখে আমার দিকে তাকিয়ে থাকতে কিছুটা সময় তবে সেটা শান্ত হয়ে এল কিছু সময় পরেই । আমি জানি এমন টা হবে । এবার এসেছে উঠ পাহাড়ে নিচে । আমি বললাম-তা আমি এই রিস্ক কেন নেব ?-রিস্ক মানে ?-মানে ধর, আমি সিমটা নিবন্ধন করে দিলাম তারপর তুমি এই সিম দিয়ে কাউকে হুমকি দিলে কিংবা কারো কাছে চাঁদা চাইলে তখন ? আমি তো ফেঁসে যাবো, তাই না !নিহিনের মুখটা এবার সত্যি সত্যিই লাল হয়ে গেল । আমার দিকে তাকিয়ে বলল -আপনার মনে হয় যে আমি চাঁদা বাজ ? আমি কাউকে হুকমকি দেব ?-দেও নাই ? -কি বলতে চান আপনি ?-বলতে চাই যে তুমি কি আমার নামে আমার বাবা মাকে হুমকি দাও নাই ? বলোনি এবার এমন কিছু করলে আমাদের বাসা ছেড়ে দিতে হবে !-ওটা আমি বলি নি । বাবা বলেছে ! -বাবাকে তো তুমি বলেছো নাকি ?-না । আমি বলি নি । আপনি সেদিন আমার সাথে কথা বলছিলেন বাবা দেখে ফেলেছিল ! তাই আমি বলেছিলাম যে আপনি আমার সাথে কথা বলার চেষ্টা করছিলেন !-বাহ । নিজে বাঁচার জন্য অন্যকে বিপদে ফেলা ! -দেখুন, ওটার জন্য আমি সরি । আমি সরি বলতে চেয়েছি পরে কিন্তু আপনি আমার সামনেই আর আসেন নি ।কিছু সময় কেউ কোন কথা বলল না । একটু পরে নিহিন নিজেই বলল-দিবেন না ?-আমার কি লাভ তাতে !-সব কিছুতে লাভ কেন খুজেন ? দিবেন কি না বলেন ! যদি না দেন তাহলে ঐ মোড়ের যে কাউকে বললেই ওরা দৌড়ে এসে আমার কাজটা করে দিবে !-তাহলে তাদের কাছে যাচ্ছো না কনে ?-বুঝেন না ক্যা............কথাটা বলতে গিয়েও নিহিন থেমে গেল । আমার দিকে আহত চোখে কিছু সময় তাকিয়ে থেকে তারপর বলল-থাক, আপনার কিছু করতে হবে না ! আমি যাই ।এই বলে নিহিন ছাদের দরজার দিকে পা বাড়াতেই ওর হাত ধরলাম । ভেবেছিলাম ও হয়তো ছাড়ানোর চেষ্টা করবে কিন্তু সেটা করলো না। দাড়িয়ে রইলো কিছুটা সময় । আমি ওর হাত ধরে চটেনে এনে নিজের কাছে নিয়ে এলাম । মেয়েটা তখনও অন্য দিকে তাকিয়ে আছে । আমি বললাম-তোমার কাজ টা করে দিতে পারি তবে একটা শর্ত আছে !-কি শর্ত ?-আমাকে চটপটি খাওয়াতে হবে ।-আচ্ছা খাওয়াবো ! -আর .....-আর কি ?-না মানে রাতে তোমার বাবা মা কখন ঘুমায় ?-কেন ? -না মানে তোমার বাবা মা জেগে থাকলে তো আর তোমাকে ফোন করতে পারবো না তাই না ? -আপনি কেন আমাকে ফোন করবেন শুনি ?-বারে, নিজের নামের নিবন্ধন করা সিম কার্ডে যদি ফোনই না করতে পারলাম তাহলে লাভ কি নিবন্ধন করে, তাও আবার বায়োমেট্রিক পদ্ধতিতে নিবন্ধন করা !এবার নিহিন হেসে ফেলল ! তারপর মোবাইল থেকে সিম কার্ডটা বের করে দিয়ে আমার দিয়ে বলল-আপনি আসলেই দুষ্ট অনেক ! -তাই ?-তবে মেয়েরা দুষ্ট ছেলেদের পছন্দ করে !নিহিন আর দাড়ালো না । আমার হাত থেকে নিজের হাত ছাড়িয়ে নিয়ে দৌড় দিল ছাদএর ডরজার দিকে । দরজার কাছে একটু থেমে আমার দিকে একবার তাকালো । তারপর আড়াল হয়ে গেল ।যাক, বায়োমেট্রিকের কারনে একটা লাভ তো হল । আমার বায়োমেট্রিক ভালবাসা শুরু হয়ে গেল !
                            
                    সর্বশেষ এডিট : ২৬ শে এপ্রিল, ২০১৬  রাত ১০:৪০                

