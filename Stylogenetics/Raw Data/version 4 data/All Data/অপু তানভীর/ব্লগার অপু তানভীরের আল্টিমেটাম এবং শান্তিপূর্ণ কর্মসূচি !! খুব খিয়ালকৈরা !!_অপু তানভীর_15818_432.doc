ব্লগার অপু তানভীরের আল্টিমেটাম এবং শান্তিপূর্ণ কর্মসূচি !! খুব খিয়ালকৈরা !!




 
                        নিশির সকাল থেকেই কেন জানি খুব অশান্তি লাগতেছে । কিছুতেই শান্তি পাচ্ছে না মনের ভিতর । বার বার কেবল মনে হচ্ছে অপু যে কর্মসূচি হাতে নিয়েছে সেটা সে যদি পালন করে ?কর্মসূচি ?হাস্যকর ? এই অপুটা এমন সব কথা বার্তা বলে ! আর নিশি নিজেও ওর ভাষায় বলতেছে ! কি হাস্যকর ! কর্মসূচি ! হাহাহা ! গতকাল রাতে যখন অপুর সাথে কথা হচ্ছিল এক পর্যায়ে অপু ওকে বলল-আমি তোমাকে আল্টিমেটাম দিয়েছিলাম ! সেই টাইম কিন্তু পার হয়ে গেছে ! এখন নতুন কর্মসূচি দিবো ?নিশি হেসে বলল-কর্মসূচি ? আল্টিমেটাম ? মানে কি ? -মানে বুঝো না ? তুমি জানো না আমি ব্লগার ! এখন আমরা কেবল কর্মসূচি আর আল্টিমেটাম দেই ! -তাই না ? তা তুমি কি আল্টিমেটাম দিয়েছিলে শুনি ?-তোমার মনে নাই ! আমি কি বলেছিলাম তোমাকে ?নিশি বলল-আচ্ছা বলগার সাহেব বলেন কি আপনি কি আল্টিমেটাম দিয়েছিলেন ?-আমি তোমাকে ছবি পাঠাতে বলেছিলাম মনে নাই ! সময় বেধে দিয়েছিলাম আজ রাত পর্যন্ত ! তুমি পাঠিয়েছ ?-আচ্ছা ! আচ্ছা ! এই টা আপনার আল্টিমেটাম ! নিশি হাসতেই থাকে !  আসলেই অপু কদিন থেকেই ওকে দেখার জন্য কেমন উঠে পরে লেগেছে ! সব কথা বলে ! আর ঘুরে ফিরে সেই একই কথা ! কবে ছবি পাঠাবা ?আচ্ছা এভাবে কি যেকোন একটা ছেলেকে ছবি পাঠনো যায় !অবশ্য অপু যেকোন একটা ছেলে না ! এই কয়দিনে কেমন একটা মায়া জন্ম গেছে ওর উপর ! প্রথম যখন অপুর গল্প পড়ে কেমন একটা অনন্দ অনুভুত হয়েছিল ! কিন্তু নিশির নিজের কিছু সীমাবদ্ধতা আছে ! তাই চাই নি কখনই যেন সীমা অতিক্রম না করে !কিন্তু মন কি এসব মানে ? না কোন কথা শুনে ? প্রথমে ওর ইয়াহুতে যুক্ত হল ! তারপর ওর ফেসবুকে ! সারা দিন কেবল ওর সাথেই কথা বলতো ! নিশির আম্মু অবশ্য খুব বকাবকি করতো এসব দেখে !তার একই কথা ! সারা দিন কোন কাজ নাই কেবল ল্যাপ্টপের সামনে বসে থাকা !!নিশি এসব কোন কিছুই কানে নেয় নি ! কেবল সারা দিন অপুর সাথেই কথা বলেছে ! কি যে ছিল ! নিশি যেমনটা ব্যাকুল হয়েছিল অপু নিজেও তেমন টা হয়েছিল ! আর ব্যপার টা যখন ওরা দুজনেই যখন বুঝতে পারলো তখন আর কেউই দুরে থাকতে পারে নি ! প্রথমে ওরা ঠিক করেছিল যে কেবল নেটেই ওদের যোগাযোগ করবে ! কিন্তু ফোন নাম্বার আদান প্রদান করটে দেরি হল ! আগে তো সারা দিন নেটে থাকতো এখন সারা দিন কানে ফোন লাগিয়ে কথা বলা শুরুহল !নিশির মা এবার বলতে লাগলো কি ব্যপার তোমাকে তো আগে এতো গান শুনতে দেখি নি এখন এতো গান শুনো কেন ?আসলে নিশি ওর মাকে বলেছিল যে কানে হেডফোন লাগিয়ে এখন সে গান  শুনে ! কথা যখন হত না তখন মিনিটে মিনিটে মেসেজ ! এটাও যেন একটা অভ্যাসে পরিনত হল !  নিশির মনে আছে একদিন সকালবেলা ওর এক ভাইয়ের বাসায় ওর যাওয়ার কথা ছিল ! বাড়িতে ঢোকার আগে ওকে ফোনকরে মানা করে যেন আর মেসেজ না দেয় ! যে কারো চোখে পরতে পারে কিন্তু অবাক হবার বিষয় যে কয়েক মিনিট পর পর ও নিজেই মোবাইল চেক করতে লাগলো যে কোন মেসেজ এসেছে কি না !!কি অদ্ভুদ ব্যাপার !  অপু কিছুক্ষন চুপ করে থাকল । তারপর বলল-আচ্ছা তোমার হাসি আসছে তাই না ?-তো আর কি আসবে ! তোমরা ব্লগাররা কেবল আল্টিমেটাম আর কর্মসূচিই দিটে পারো ! কাজের কাজ কিছুই হয় না ! -শুনো তুমি আমাকে অন্য কারো সাথে তুলনা কইরো না ! অপু তানভীর যা বলে তাই করে !  নিশি হাসতে হাসতে বলল-আমি জানি আমার ক্ষতি হয় এমন কিছু তুমি কোন দিন করতে পারবো না !-তা পারব না ! কিন্তু আমি কষ্ট পাই এমন কাজ যদি আমি করি ! নিশি এবার একটু যেন চিন্তিত হল ! অপু এই কথাটা কেন বলল ?  নিশি খুব ভাল করেই জানে অপু মাঝে মাঝে খুব পাগলামো করে ! নিশি বলল-কি কর্মসূচি দিবা তুমি ? আরে দুর, কি করবা তুমি ?অপু বলল-শুনো, আমি শান্তি প্রিয় ব্লগার ! আমার সব কাজ হল শান্তিময় !-মানে কি ?-মানে হল, আজকের পর থেকে যত দিন তুমি আমাকে তোমার ছবি পাঠাবা না ততদিন আমি দুপুরে বেলা কিছু খাবো না ! -মানে কি ?-তুমি শুনেছ আমি কি বলেছি ! যদি তুমি চাও আমি অনাহারে কষ্ট না পাই তাহলে তুমি আমাকে ছবি পাঠাবা ! -দেখ এটা কিন্তু ইমোশনাল ব্লাকমেইল !-তুমি যদি তাই মনে কর তা হলে তাই ! দেখ সোনাপাখি ভালবাসায় সব কিছু জায়েজ আছে ! সব কিছু করা যায় !! -না, তুমি এটা করবা না ! -হা হা হা ! আমি আগেই বলেছি ! আমি যা বলি তাই করি ! এবং এটা আমি করবো ! আমার কর্মসূচি আমি পালন করবো ! শান্তিপূর্ণ কর্মসূচি !  নিশি খুব ভাল করেই জানে ওর পক্ষে ছবি পাঠানো সম্ভব না ! এই কথাটা ও আগেই বলেছে অপুকে ! অপু তখন মেনেও নিয়েছিল ! কিন্তু এখন এমন সব পাগলামো করছে ! কেন করছে ?দুপুরের আগে অপুকে ফোন দিয়ে লাভ নাই ! ও ঘুমিয়ে থাকে ! এই সময়টা নিশির খুব উৎকন্ঠায় কাটে ! নিশির কেবল মনে হতে লাগলো বিরোধীদলের কর্মসূচিতেও সরকার এতো উৎকন্ঠা বোধ করে না যত না ও নিজে করছে !বারবার মনে হচ্ছে ও খাবে না ! এটে কেমন করে হয় !এটা কোন কথা হল ? বেলা ১২ টার দিকে অপু নিজেই ফোন দিল ! -কই তুমি ?অপু বলল-এই তো ঘুম থেকে উঠলাম ! -খাবা না ?-খাবো ! তুমি ছবি পাঠিয়েছ ?-প্লিজ অপু ! এমন করে না ! তুমি আমার দিকটা একটু ভেবে দেখার চেষ্টা কর ! আমি পারবো না !-ওকে সমস্যা নাই তো ! আমি তো বলি নি আমি আর খাবোই না ! মানে আমরন অনশন তো করছি না ! কেবল এক বেলা আহার বর্জন করেছি ! সমস্যা তো নাই ! মানুষকি একবেলা খেয়ে বাচে না !-দেখো ভাল হবে না বলতেছি ! তুমি এখনই খাবা ! দুপুরে খাবা ! -জি না সোনা পাখি ! আমি খাবো না ! আমি এক কথার মানুষ ! যা বলেছি টা করবই !-প্লিজ ফ্লিজ বলে লাভ নাই !! দুপুর বেলা নিশি কিছু মুখে নিতে পারলো না ! বারবার মনে হতে লাগলো অপু কিছু খাচ্ছে না ও কিভাবে খাবে ?নিশির মা ওকে না খেতে দেখে বলল-কি ব্যাপার খাচ্ছিস না কেন ?-ভাল লাগছে না মা !নিশি হাত ধুয়ে উঠে পরলো ! আর পারছে না ! নিশি খুব ভাল করে বুঝে গেছে এই পাগলটার হাত থেকে ওর নিস্তার নাই ! ও যা বলবে এখন ওর তাই করতে হবে ! অপুকে ফোন দিল ও !-বল জান পাখি আমার !-ঢং রাখো !-ঢং ?-তুমি খাবা না ?-না ! রাতে খাবো ! -প্লিজ !ও পাশে থেকে গানের আওয়াজ ভেসে আসে ! অপু গান গাইছে !  -এই ! এই পাজি ছেলে ! তুই আমার কথা শুনিস না কেন ?-শুনি তো মিষ্টি মেয়ে ! তুমিও শুনো না আমার কথা !নিশি বলল-তোমার খিদে লাগে নি ! কষ্ট হচ্ছে না ?-সত্যি কথা বলবো ?-হুম ! একটু কষ্ট হচ্ছে ! না খেয়ে থাকার অভ্যাস নাই তো !! নিশির কেমন জানি অসহায় বোধ হয় ! বুকের মাঝে কেমন একটা অস্থির মত লাগে !!নিশির কেবল মনে হল ওর নিজের কষ্ট হচ্ছে !না !আর একটা মুহুর্তও না !নিশি বলল-আমি এখনই ছবি পাঠাচ্ছি ! প্লিজ খেয়ে নাও ! প্লিজ !! নিশি জানে এটাই শেষ না ! আস্তে আস্তে অপু ওর সব দাবী গুলো ঠিকই আদায় করে নিবে ! নিশির কিছুই করার থাকবে না !  এই পাগল ছেলেটাকে নিয়ে কি করবে ও !  ফেবু লিংক

                    সর্বশেষ এডিট : ০৬ ই মার্চ, ২০১৩  রাত ২:০০                

