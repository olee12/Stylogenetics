গল্পঃ ভিশনারিষ্ট !!




 
                        -ভাই সাহেব !-জি !-বাসায় যাচ্ছেন ?-জি !-আজকে তিন নাম্বার গলি দিয়ে যাবেন না প্লিজ ! লোকটা কিছুক্ষন আমার দিকে একভাবে তাকিয়ে রইলো । কিছু একটা বোঝার চেষ্টা করছে ! আমার চেয়ারায় একটা ভদ্র ভদ্র ভাব আছে, তা না হলে এই নিশ্চিত আমাকে পাগল, গাঁজাখোর কিংবা ছিনতাইকারী ভাবতো ! কিন্তু চেহারার কারনে হয়তো বলতে পারছে না । লোকটা বলল-কেন ?-যাইয়েন না ! -তাহলে কোন দিক দিয়ে যাবো ?-দুই নাম্বার গলি ঘুরে যান ! লোকটা আমার দিকে তাকিয়ে খানিকটা বিরক্তি নিয়ে বললেন-আপনি জানেন আমার বাড়ি কোথায় ? যদি দুই নাম্বার গলি ঘুরে যাই তাহলে আমার কতটুকু ঘুরে যেতে হবে আপনি জানেন ? আর আমি কেনই বা ঘুরেই যাবো ? আমি কোন কথা বলতে পারি না । কিছু অবশ্য বলারও নাই । আর আমি যা বলতে চাই তা এই লোক বিশ্বাস করবে না !  কেউই বিশ্বাস করবে না । কেবল অবিশ্বাসের চোখে আমার দিকে তাকাবে অথবা আমাকে পাগল ভাববে ।  আমাকে কথা শুনে অনেকে অনেক রকম কথা বলে । কেউ রেগে যায় আবার কেউ বিরক্ত হয় ! কেউবা কিছু না বলে চলে যায় ! এসব শুনে আমি অভস্ত । কারো কথা ঠিক মনে রাখি না !  তবে একবার একজন আমাকে বেশ মজার একটা কথা বলেছিল । এইভাবেই একজনকে এক জায়গায় যেতে মানা করেছিলাম । সে কারন জানতে চাইলো, আমি কারন বললাম । সে কারন শোনার পরে আমর কাধে হাত দিয়ে খুব মোলায়েম কন্ঠে বলল-বাবা তোমার নাম কি ?-জি অপু !-ভাল নাম কি ?-তানভীর হাসান !-তা বাবা কল্কে কি নিয়মিতই খাও নাকি গ্যাপ দিয়ে দিয়ে খাও !  এতো ছোট বয়সে এসব খাওয়া ঠিক না ! -কল্কে ?-ও আচ্ছা ! তাহলে কি ডাইল ?-আপনি কি বলছেন আমি ঠিক বুঝতে পারছি না ! লোকটা হাসতে হাসতে বলল-শুনো আমি তোমার বাবা বয়সী এই সব ফাজলামো আমার সাথে করতে আইসো না !  আমি আর কিছু বলি নি । ওখানে থেকে চলে এসেছি । পরে ভেবে দেখেছি যে আসলেই লোকজন আমার সম্পর্কে এমন ধারনা করতেই পারে ! চিনি না জানি এমন একজনকে যদি বলি ভাই আপনি আজকে বাসে করে অফিস যাইয়েন না কিংবা আজকে রিক্সায় উঠবেন না লোকে কি ভাববে আমার সম্পর্কে ! যখন ছোট ছিলাম তখন খুব বলতাম । এখন অবশ্য আর বলি না ! কি হবে বলে ?সারা দিনে কত মানুষই তো মারা যায় কিংবা দুর্ঘটনার শিকার হয় ! আমার বলা বা না বলায় কি যায় আসে !  আমি আস্তে আস্তে নিজের পথে রওনা দিলাম । জানি লোকটা আমার কথা শুনবে না ! তিন নম্বার গলি দিয়েই যাবে ! ঠিক লাল বাড়িটা পার হবার পরেই একটা নির্মাধীন  বাড়ি ! মিস্ত্রীরা সেখানে কাজ করছে ! নিচ দিয়ে কে যায় না যায় সেদিকে তাদের কোন লক্ষ্য নাই । লোক টা যখন ঐ বাড়ির সামনে দিয়ে যাবে তখনই সেই বাড়িতে কাজ করা এক রাজমিস্ত্রীর হাত থেকে একটা ইট খসে পড়বে । আর পড়বি ত পড় একেবারে লোকটার মাথার উপরে !!এই পর্যন্তই আমি জানি ! এর পর লোকটা বাঁচবে নাকি মারা যাবে আমি জানি না !!  অনেক মুভি কিংবা নাটকে দেখেছি যে নায়ক বা নায়িকা ভবিষ্যৎ দেখতে পারে ! অনেক আগে থেকেই বলে দিতে পারে সামনে কি হতে যাচ্ছে ! ঠিক কবে প্রথম আমি এমন ঘটনা দেখতে শুরু করি আমার ঠিক মনে নেই ! তবে প্রথম যেদিন যেদিন লক্ষ্য করেছি বিষয় সে দিন আমার প্রাইভেট স্যারের কাছে অংক পরীক্ষা ছিল ! তখন পড়ি ক্লাস এইটে ! আমি সাইকেলে করে স্যারের কাছে যাচ্ছি ! তখনই সামনে দিয়ে সাইকেলে করে আরেক লোককে আসতে দেখলাম ! লোকটার চেহারা দিকে তাকিয়েই আমার চট করে কিছু মনে পড়ে গেল ! লোকটার একটা ইয়া বড় মোচ রয়েছে ! আর কপালের কাছে একটা বিরাট আকারের তিল ! এই জন্যই আমার লোকটার চেহারটা মনে আছে ! ঠিক তার দুই দিন আগের কথা । দুপুর বেলার খাওয়ার পরে বিছানায় গা এলিয়া শুয়েছি তখনই দৃশ্যটা আমার চোখের সামনে ভেসে উঠলো ! আমি সাইকেল চালিয়ে যাচ্ছি একটা বিরাট মোচওয়ালা লোকে উল্টো দিক থেকে আসছে ! আরো কাছে আসতেই আমি লোকটার বড় কালো তিল টা দেখতে পেলাম ! আরো কিছুক্ষন পরে হঠাৎই পিছন থেকে কিছু একটা ক্রাসের আওয়াজ পেলাম ! যেন ভারী কোন যানবাহনের ব্রেক করার আওয়াজ ! তার পরপরই চিৎকারের আওয়াজ ! পেছনে তাকিয়ে দেখি একটা ট্রাক দাড়িয়ে আছে রাস্তার উপরে ! তার সামনে কিছু একটা পড়ে আছে ! কাছে গিয়ে দেখি সেই বিরাট মোচ ওয়ালা লোকটা !  আমার বুকের মাধ্যে হঠাৎ করেই কেমন করে লাফাতে শুরু করলো ! আমি জানি কি হতে চলেছে !আমি সাইলে ঘুড়িয়ে লোকটার দিকে তাকিয়ে রইলাম ! দেখার অপেক্ষায় কি ঘটে ! আমার চোখের সামনেই ঘটে গেল গত দুদিন আগের ঘটে যাওয়ার ঘটনা টা ! আমি এই কথা আর কাউকে বললাম না । বললে কেউ বিশ্বাসও করতো না !  তারপর থেকে আমি এই ব্যাপার টা লক্ষ্য করতে শুরু করি আমি যা দেখি তা ঘটে ! এমন একটা ভাবে দেখি যেন আমি স্বপ্ন দেখছি ! দেখার পরপরই যে ঘটে এমন কোন ব্যাপার না ! একদিন দুইদিন কিংবা এক সপ্তাহ পরেও ঘটনা ঘটে । এবং একটা বিষয় সব কিছুর ভিতর কমন যে সব কিছু ঘটে বা যে ব্যাক্তির সাথে ঘটবে সেই ব্যাক্তির সাথে আমার ঠিকই দেখা হবে ! তবে আমার সামনেই যেই ঘটবে সেটা নয় । অনেক ঘটনা আমার সামনে ঘটে আবার আমার সাথে তার দেখা হওয়ার পরে তা ঘটে ! ব্যাপার টা নিশ্চিত হওয়ার জন্য আমি পরে বেশ কিছু জনের কাছ থেকে খোজ নিয়েছি ! পরে জেনেছি আসলেই তেমন কিছু হয়েছিল !    ----- -স্যার আপনি এতো দেরি কেন করলেন ?-দেরি ? আমি ঘড়ির দিকে তাকিয়ে দেখি সাতটার কিছু বেশি বাজে । নাবিলার এখানে আমার আসার কথা সন্ধ্যা সাতটার সময় ! খুব বেশি তো দেরি হয় নাই । আমি বললাম-খুব কি বেশি দেরি হয়েছে ?নাবিলা মুখ ভার করে বলল-জি অনেক দেরি হয়েছে ! আপনার জন্য আমি সেই বিকেল থেকে বসে আছি !-কিন্তু আমার আসার কথা তো সন্ধ্যা বেলা । তুমি বিকেল থেকে কেন অপেক্ষা করছো ?-স্যার আপনি কিচ্ছু বোঝেন না !নাবিলা আমার সামনে থেকে উঠে চলে গেল । খানিকটা অভিমান নিয়ে যেন ! মেয়েটা ইদানিং কি শুরু করেছে ! যাওয়ার আগে বলল-আজকে আমি আপনার কাছে পড়বো না ! আমি কিছুক্ষন বসে রইলাম বসার ঘরে । কি করবো ঠিক বুঝতে পারছি না ! নাবিলা যখন বলেছে পড়বে না তখন মনে হয় পড়বেই না ! এখানে আর অপেক্ষা করার মানে হয় না ! চলে যাওয়াই ভাল !  আমি উঠতে যাবো ঠিক এই সময় নাবিলা আবার এসে হাজির ! আমি ওর দিকে তাকিয়ে একটু অবাকই হলাম । কতটা সময় ও ঘরের ভেতরে গেছে ঠিক বলতে পারবো না তবে এর ভিতরে পোষাক বদলেছে ! চোখে কাজল দিয়েছে !আমার দিকে তাকিয়ে বলল-আপনি চলে যাচ্ছেন ?-হুম ! তুমি বললে না যে পড়বা না । -পড়ব না বলেছি । আপনাকে চলে তো যেতে বলি নি ! আর তাছাড়া আম্মু আপনাকে রাতে খেয়ে যেতে বলেছে । আব্বু আসবে তারপর যাবেন ! এখন আমার সাথে আমাদের ছাদে চলেন ! -ছাদে ? কেন ?-আহা ! আপনি সব সময় আমার সাথে মাস্টারি ফলাবেন নাতো স্যার । সব কিছু তে কেন প্রশ্ন কেন করেন ? আপনার সাথে কথা বলে মনে হয় আমি পরীক্ষা দিচ্ছি !  সর্বনাশ !যে ভয়টা মি করতেছিলাম সেটাই তাহলে হচ্ছে ?না !  আসলে কদিন আগেই আমি নাবিলাকে আমার বউ হিসাবে দেখেছি ! যেদিন প্রথম দেখি সেদিন অবশ্য ভালই লাগছি । বিশেষ করে নাবিলার মত একটা মেয়েকে নিজের বউ হিসাবে পাওয়াটা একেবারে খারাপ কিছু না !নাবিলা দেখতে সুন্দর ! স্মার্ট, পড়াশুনায় ভাল ! এক বাপের এক মেয়ে ! সব দিক দিয়ে পার্ফেক্ট !  সেদিন রাতের খাওয়ার পর আমি একটা পিসিতে বসেছি এমন সময় মাথাটা ঘুরে উঠল । প্রথমেই চারিদিকে কেমন ধোঁয়াসা হয়ে উঠলো ! কিছু একটা দেখলাম তারপর যেমন টি হয় আমি ধুপ করে দৃশ্যের ভিতরে চলে গেলাম !  আমাদের গ্রামের বাড়ি ! আমি আমার নিজের রুমে ঢুকতে যাচ্ছি ! আমার পরনে শেরওয়ানী, মাথায় টোপর ! বুঝতে বাকি রইলো না যে আজকে আমার বিয়ে হয়ে গেছে । কিন্তু কার সাথে ?দরজার ওপাশে গেলেই হয়ত প্রশ্নটার উত্তর পাওয়া যাবে । আমি দরজার দিকে পা বারালাম !  দরজা দিয়ে ঢুকার আগে দেখলাম নিলু বের হয়ে গেল । ওর বের হওয়ার গতি দেখে বুঝলাম যে কিছু একটা হয়েছে ! মুখটার দিকে তাকিয়ে মনে হল খুব কষ্টে কান্না আটকেছে ! কি হল আবার ! আমি দরজা দিয়ে ঢুকতেই খাটের দিকে চোখ গেল ! নাবিলা বসে আছে ! আমি ঢুকতেই বলল -তোমাদের বাসায় এসি নাই ?-না তো ! -আরে আগে বলবা না ? আমি এতো গরমের ভিতর থাকতে পারবো না ! আর হুট হাট করে কাউকে ঘরে ঢুকতে মানা করবা ! এটা আমার ঠিক পছন্দ না ! আমি বুঝতে পারলাম নাবিলা আমার ছোট বোনটার কথা বলছে । আমি খানিকটা লজ্জিত ভাব নিয়ে তাকিয়ে রইলাম নাবিলার দিকে । ঠিক বুঝতে পারছি না ঠিক কি হচ্ছে ! তবে এটা বুঝতে পারছি যে নাবিলার সাথে আমার বিয়ে হয়েছে ! এবং আমরা এখন আমাদের বাসর ঘরে ! -শুনো ! ফ্যান টা আরেকটু বাড়িয়ে দাও তো ?আমি ফ্যানের দিকে তাকিয়ে দেখি ফুল স্পীডে চলছে ! -এর থেকে জোরে তো আর চলবে না ! নাবিলার চেহারায় এক ধরনের হতাশা ফুটে উঠলো । সঙ্গে সঙ্গে একটু বিরক্তি ভাবও ফুটে উঠলো ! ও যেন ঠিক মেনে নিতে পারছে না এটা ! -শুনো আমরা এখানে আর থাকবো না ! আমি কালকেই ঢাকা চলে যেতে চাই ! এই পর্যন্তই ! তারপরে আমি আবার বাস্তবে ফিরে আসি ! সব কিছু আবার যেন স্বাভাবিক ! তারপর থেকেই আমার নাবিলার দিকে তাকাতে বেশ অস্বস্থি লাগতো ! এবং আমি একটা জিনিস আবিস্কার করি যে নাবিলার দৃষ্টি কেমন যেন ঘোলাটে ! আমার বুঝতে একটুও বাকি রইলো না যে আমার ভবিষ্যৎ দর্শন সত্যি হতে যাচ্ছি !   ------- -স্যার দেখেন চাঁদ !-হুম ! চাঁদ ! -উহু ! আপনি আসলেই একটা ..........নাবিলা কথা শেষ করলো না ! আমি বললাম-কি ? আমি কি ?-না ! কিছু না ! আমি নাবিলার দিকে তাকিয়ে দেখি নাবিলা ঠিক সেই ঘোলা দৃষ্টিতে আমার দিকে তাকিয়ে আছে !  আমার মনে হয় একটু খুশি হওয়া দরকার ! কিন্তু কেন জানি আমি খুশি হতে পারছি না ! কারন এর পরেও আর কয়েকটা দৃশ্য আমি দেখতে পেয়েছি । যেখানে আমার বিবাহিত জীবনের বেশ কিছু দুর্বিসহ কিছু দৃশ্য দেখেছি । আমি ঠিক বুঝতে পারছি না কি করবো !  -স্যার !-হুম ! -কি ভাবেন ?-কিছু না  ! -কিছু তো একটা ভাবছেনই ! বলেন কি ভাবছেন ? বলেন কিন্তু !-আরে তুমি এমন কেন করছো ? এমন কিছু না !-বলেন না প্লিজ ! আমার শুনতে ইচ্ছে করছে ! আপানর সব কিছু আমার শুনতে ইচ্ছে করে ! শেষের কথাটা কেমন যেন শোনালো ! আমি অন্য দিকে তাকিয়ে রইলাম কিছুক্ষন !  সন্ধ্যার আকাশটা আজকে বেশ চমৎকার ! এত্তো বড় একটা চাঁদ উঠেছে ! আমি চাদের দিকে তাকিয়ে রইলাম । এমন কত চাঁদের দিকে তাকিয়ে থেকেছি একা একা ! মনে হয়েছে এমন কোন একটা দিন নিশ্চই আসবে যেদিন আমি চাঁদের দিকে আমাকে একা একা থাকতে হবে না ! আমার পাশে চাঁদ দেখার মত আরও কেউ থাকবে ! আজকে অবশ্য আছে কিন্তু আমার সেদিকে কোন লক্ষ্য নাই ! লক্ষ্য দিতে মন চাইছেও না !   ------- -কি রান্না ভাল হয় নি ?-না না ! রান্না ভাল হয়েছে !-তাহলে খাচ্ছ না কেন ?-না আসলে আমি কম খাই একটু ! আমার আসলে নাবিলার বাবা মার সামনে খেতে একটু অস্বস্তি লাগছিল ! সেই ক্লাস এইট থেকে আমি বাইরে থাকি । বলতে গেলে সব সময় একা একা খেয়ে অভ্যাস ! কেউ আদর করে সামনে বসিয়ে খেতে দিলে একটু অস্বস্থি লাগে ! নাবিলার বাবা আমার দিকে তাকিয়ে একটু হাসি মুখে বলল-তুমি মনে হয় একটু লজ্জা পাচ্ছ আমাদের সামনে খেতে ? তাই না ?আমি কথার জবাব না দিয়ে একটু ইতস্তঃ করে খেতে লাগলাম । হ্ঠাৎ নাবিলার বাবা বলল-তোমার পড়া লেখা তো শেষ নাকি ?-জি ! শেষ ! -সামনে কি করবে ভাবছো ?-জি ! রেজাল্ট টা আগে বের হোক ! তারপর দেখা যাক ! আমার অস্বস্তি আরও খানিকটা বেড়ে গেল । আমি জানি সামনে কি কথা হতে যাচ্ছে । এই রকমই একটা দৃশ্য আমি কয়েকদিন আগে দেখেছি । নাবিলার বাবা বলল-দেখো ঘুরিয়ে পেচিয়ে কথা ঠিক বলতে পারি না আমি । যা বলার সরাসরি বলি ! যদিও কথা গুলো তোমার বাবা মার সাথেই বলার দরকার ছিল তবে আমার মনে হয়েছে আগে তোমার সাথেই কথা বলে নেওয়া ভাল ! আমার খাওয়া বন্ধ হয়ে গেল ! আমি জানি এর পরে নাবিলার আব্বা কি কথা বলবে তবুও আমি চুপ করেই রইলাম । আমি কিছু বলতে চাই না আরো ভাল করে বল গেলে আমি কিছু বলতে পারি না । সামনের একটা চমৎকার ভবিষ্যৎ আমার জন্য অপেক্ষা করছে সাথে অশান্তিময় একটা পারিবারিক জীবন । আমি ইচ্ছা করলে এ দুটোকেই প্রত্যাখান করতে পারি আর বেছে নিতে পারি একটা অনিশ্চিত  অথচ শান্তিময় একটা জীবন । কিন্তু পারবো কি ?নাবিলার আব্বা বলল-দেখো তোমাকে আমরা দুজনই পছন্দ করি । আমি আর নাবিলার মাও । আর সব থেকে বড় কথা আমাদের নাবিলাও  তোমাকে অনেক পছন্দ করে ! আমি চুপ করে থাকি ! সব কিছু বুঝতে পারলেও আমি কোন কিছু বলতে পারি না । এখনও ঠিক মত সিদ্ধান্ত নিতে পারি না আমি করবো ? সব কিছু কি মেনে নিবো ? যা হচ্ছে তার সাথে এগিয়ে যাবো ? নাবিলার বাবা অঢেল সম্পত্তির মালিক হয়ে যাবে সাথে সাথে বড়লোক বাপের একজন আজ্ঞা বহ হয়ে যাবো ?  --------কি ব্যাপার ? তুমি বসে পড়লে কেন ?সবে মাত্র অফিস থেকে এসেছি ! শরীর টা বেশ ক্লান্ত । নাবিলা এতোক্ষন রুমে ছিল না । আমি কাপড় না ছেড়েই খাটের উপর বসে একটু গা এলিয়ে দিলাম । কালকে মা আর নিলু গ্রামের বাসায় চলে গেছে । আরো ভাল করে বলতে হয় মা চলে যেতে বাধ্য হয়েছে । চলে যেতে বাধ্য হয়েছে নাবিলার জন্য ! নাবিলার রাত করে বাসায় ফেরাটা কিছুতেই মার পছন্দ ছিল না । সেই কথাটাই মা তাকে বলতে গিয়েছিল । কিন্তু ফলাফল খুব বেশি ভাল হয় নি ! আমি কিছুই বলতে পারি নি । চোখের সামনে এখনও দৃশ্যটা ভাসছে ! বিয়ের এই ছয় মাসের মাথাই আমার কাছে যেন জীবনটা কেমন একটা দুর্বিষহ হয়ে উঠেছে । বারবার মনে হচ্ছে সব কিছু ছেড়ে ছুড়ে কোথাও চলে যাই ! কিন্তু পারি না । -কি ব্যাপার ? বসে পড়লে কেন ?তাকিয়ে দেখি নাবিলা একদম রেডি হয়ে আছে । কোথাও যাবে মনে হচ্ছে !আমি বললাম-কেন ?-আর ভুলে গেলে চলবে ? কালকে বললাম না ? -দেখো আমার এখন কোথাও যেতে ইচ্ছা করছে না ।-না ! এই কথা বললে হবে না । আমাদের সব বান্ধবীদের হাসবেন্ডরা ওখানে আসবে এমন বললে তো হবে না ।-আমার ভাল লাগছে না ! একটু উচু গলায়ই বললাম কথাটা !-এই খবরদার চিৎকার করবে না !  গত সোমবার এমন কিছু দেখেছি ! এই রকম আরও বিশ পঁচিশটা দৃশ্য  আমার চোখের সামনে ভেসে উঠেছে । আস্তে আস্তে অনুভব করতে পেরেছি নাবিলাকে বিয়ে করলে কি পরিমান অশান্তিময় জীবন আমাকে অতিবাহিত করতে হবে। কিন্তু সাথে সাথে একটা সুনিশ্চিত আর্থিক নিশ্চয়তাও আমি পেয়ে যাবো । সারা জীবন যেমন যেমন জীবনের স্বপ্ন দেখেছি, একজন নিন্ম মধ্যবিত্ত পরিবারের ছেলে যেমন টা স্বপ্ন দেখে সেই স্বপ্নটা হয়তো পূরন হবে । কিন্তু আমার নিজের জীবন টা ?আমি  কোন সিদ্ধান্ত নিতে পারি নি । নাবিলার বাবা যখন আমাকে তা মেয়ের সাথে বিয়ের কথা বলছিলেন আমি তখন কিছু বলতে পারি নি ! কেবল বলে এসেছি আমাকে একটু ভাবতে দিন !    ------- নিজের ঘরের সামনে দাড়িয়ে ! আজকে বিকেল বেলায় নাবিলার সাথে আমার বিয়ে হয়েছে । পারিবারিক ভাবেই । সামনের জীবনের কথা গুলো জেনেও আমি কিছুতেই এই প্রস্তাব থেকে নিজেকে বিরত রাখতে পারি নি । মা কিংবা ছোট বোনটারও কোন রকম আপত্তি ছিল না ! ঐ দিন বাসায় আসার পরে নাবিলা আমাকে একটা মেসেজ পাঠিয়ে ছিল । একটা মাত্র লাইন লেখা !"আপনি যদি আমাকে বিয়ে না করেন, আমি মরে যাবো"ব্যাস এই টুকুই ! নাবিলার এই ম্যাসেজ টুকুই এই বিয়ের ব্যাপারের সিদ্ধান্তটা যেন আরো তরান্বিত করেছে ! জানি সামনে কি অপেক্ষা করছে আমার জন্য তবুও আমি এগিয়ে গেছি ! যদি এটাই আমার কপালে লেখা থাকে তাহলে এটাই সই !  আমি ঘরের দরজা ঠেলে ভিতরে ঢুকলাম ! একটু যেন অবাক লাগলো ! এখনই নিলুর বের হয়ে যাওয়ার কথা ! কিন্তু নিলু বের হলনা । কি ব্যাপার ? এম তো হওয়ার কথা না ! আরো কয়েক ধাপ এগিয়ে গিয়ে  ঘরের ভিতর যখন প্রবেশ করলাম তখন খানিকটা অবাকই হতে হল ! নাবিলার সাথে নিলু বসে আছে । ভাবী ননদ মিলে হাসাহাসি করছে ।আশ্চর্য ! এমন তো হওয়ার কথা না ! এমন টা কোন দিন হয় নি !আমাকে দুজন দেখলো ! নিলু হাসতে হাসতে বলল-ভাইয়া তুই এতো তাড়াতারি কেন আসলি ? বউয়ের সাথে দেখা করার জন্য এতো তাড়াহুড়া !আমার মাথায় কিছু ঢুকছে না ! এমন তো হওয়ার কথা না ! এমন কিছুতেই হওয়ার কথা না । নিলুর তো সাথে এই রাতেই নাবিলার কিছু একটা মন কষাকষি হওয়ার কথা ! নিলু না বলে মনে হয় ঘরে ঢুকার ফলে নাবিলার কিছু বলার কথা যা শুনে নিলু ঘরের বাইরে চলে যাবে । কিন্তু এখানে দুই জন মিলে হাসাহাসিতে ব্যস্ত ! নিলু তারপর বলল-আচ্ছা ভাবি তোমার জামাইয়ের মনে হচ্ছে আর তর সইছে না । আমি যাই । জামাই বউ মিলে গল্প কর ! পারো তো আরও কিছু কইরো ! -যাহ ! শয়তান !নাবিলা নিলুর দিকে  তেড়ে এল হাসতে হাসতে ! নিলু বলল-হয়েছে । তোমার অবস্থাও আমি বেশ বুঝতে পারছি ! যাও আমিই যাই ! সকালে তোমার খবর নিবো ! আর আমার ভাইটাকে দেখে রেখো কিন্তু !  নিলু হাসতে হাসতে হাসতেই রুম থেকে চলে গেল ! আমি ওর চলে যাওয়া দেখলাম ! এখনও আমার ঠিক মত বিশ্বাস হচ্ছে না । এটা কি আসলেই হচ্ছে । একটু একটু ঘামছি যেন । উপরে তাকিয়ে দেখি ফুল স্পীডেই ফ্যানটা ঘুরছে ! এতো গরম লাগছে কেন ?নাবিলার গরম লাগছে না তো ! আমি এরকম আরো সাতপাঁচ ভাবতে থাকি !আমাকে দাড়িয়ে থাকতে দেখে নাবিলা একটু গলা খায়েরী দিল । -দাড়িয়েই থাকা থাকা হবে নাকি বসাও হবে ?আমি নাবিলার দিকে ফিরলাম ! আমার দিকে তাকিয়ে আছে এক অদ্ভুদ চোখে । আমি এসে বসলাম খাটের উপর । নাবিলার চোখের অদ্ভুদ নেশা যেন আমার লাগা শুরু করলো !!আশ্চার্য ! এমন তো হবার কথা না ! কিছুতেই হবার কথা ! নাবিলা বলল-দেখো প্রথম বাক্য ভাববাচ্যে বলেছি ! কিন্তু আমি কিন্তু তোমাকে আপনি করে বলতে পারবো না । আমি কিছু বলতে পারলাম না ! নাবিলার দিকে তাকিয়েই রইলাম কেবল ! তাহলে কি আমার সাথে অন্য কিছু ঘটতে চলেছে ! যা দেখেছি সে রকম কিছু না !    পরিশিষ্টঃ বিয়ের পর থেকে আমার সেই ভবিষ্যত দর্শনের ক্ষমতাটা নষ্ট হয়ে গেছে । আর কিছু দেখি নি কোন দিন । আর সাথে সাথে নাবিলার সাথে যেই ঘটনা গুলো দেখেছি সেগুলোর কোনটাই সত্য হয় নি ! কেবল একটা ছাড়া ! কোন টা ?সেটা তো বলা যাবে না !
                            
                    সর্বশেষ এডিট : ০৬ ই জানুয়ারি, ২০১৪  রাত ১১:১৭                

