অনুগল্পঃ রাগ ও দাগ



 রাজিব ছোট বেলা থেকেই একটু রগচটা টাইপের । খুব জলদিই তার রাগ উঠে যায় । এই নিয়ে তার অনেকের সাথেই সম্পর্ক নষ্ট হয়ে গেছে । বন্ধু বান্ধব আত্মীয় স্বজন সবার সাথেই যে রাগারাগী করে । ক্ষুদ্র কারনেই তার রাগ উঠে যায় । যদিও পরে সে তাদেরকে সরি বলে কিন্তু নিজের রাগটা কিছুতেই নিয়ন্ত্রন করতে পারে না । অনেকের সাথে তার সম্পর্ক নষ্ট হয়ে গেছে এই রাগের কারনে ।একদিন তার বাবা তাকে ডেকে অনেক বোঝালো । রাজিব নিজেও সেটা বুঝলো কিন্তু তার বাবাকে বলল -বাবা আমি জানি আমি কাজটা ঠিক করছি না কিন্তু আমি কোন ভাবেই আমার রাগটা নিয়ন্ত্রন করতে পারি না । রাজিবের বাবা কিছুক্ষন চিন্তা করলো তারপর ঘরের ভেতরে চলে গেল । কিছু সময় পরে ফিরে এল একটা হাতুড়ি আর এক বাক্স পেরেক নিয়ে । তারপর রাজিবকে নিয়ে চলে গেল বাইরে । তাদের বাড়ির সামনের দেওয়ালের দিকে নির্দেশ করে বলল-আজ থেকে তোমার যখনই রাগ উঠবে তখনই এই দেওয়ালে একটা করে পেরেক পুতে দিবে । ঠিক আছে ?-আচ্ছা ! রাজিব তাই করতে শুরু করলো । যখনই তার রাগ উঠতো তখনই সে দেওয়ালে একটা করে পেরেক পুতে দিতো । প্রথম কয়েক দিনে লক্ষ্য করলো যে অনেক বেশি সংখ্যাক পেরেক সে পুতে ফেলেছে । কিন্তু যতই দিন যেতে লাগলো রাজিব একটা ব্যাপার লক্ষ্য করলো পেরেক সংখ্যা দিন দিন কমছেই । একটা সময়ে এমন একটা সময় এল যে রাজিব পুরো একটা দিনই দেওয়ালে একটা পেরেকও পুতলো না । বাবার কাছে গিয়ে বলল-বাবা আজকে আমি আজকে একবারও রাগ করি নি একটা বারও আমি আমার নিয়ন্ত্রন হারাই নি । -দ্যাটস গুড । এখন তাকিয়ে দেখো কতগুলো পেরেক তুমি দেওয়ালে পুতেছো ? এবার তুমি একটা দিন রাগ ছাড়া পার করবে তখন একটা করে পেরেক দেওয়াল থেকে তুলে ফেলবে । ঠিক আছে ?রাজিব তাই করতে লাগলো । দিনের পর দিন রাগ ছাড়া পার করতে লাগলো । এবং একটা সময়ে চলে এল যে দেওয়ালের সব পেরেক সে তুলে ফেলল । যথারীতি বাবার কাছে গিয়ে বলল -দেখো আজকে আমি আমার রাগ একেবারে নিয়ন্ত্রনে নিয়ে এসেছি । দেওয়ালে দেখো কোন পেরেক নেই । রাজিবের বাবা বলল-কিন্তু তাকিয়ে দেখো তুমি কি করেছো ?রাজিব তাকিয়ে দেখলো পুরো দেওয়াল জুড়ে কেবল ছিদ্র আর আর ছিদ্র ! রাজিবের বাবা তখন বলল -যখন তুমি রাগের মাথায় কাউকে কিছু বল তখন সে সব সময় একটা দাগ রেখে যায় । ঠিক এই দেওয়ালের মত । তুমি যে কাউকে কষ্ট দিতে পারে রাগের মাথায় আবার তাকে সরিও বলতে পারো কিন্তু হাজার বার সরি বললেও দাগটা থেক্বেই যাবে । শারীরিক আঘাতের মত মুখের কথাও মানুষকে কষ্ট দেয় ! এবং সেটা আজীবনই একটা দাগ রেখে যায়  গল্প-থিমঃ ইন্টারনেট

                    সর্বশেষ এডিট : ২২ শে আগস্ট, ২০১৬  দুপুর ১:৪০                

