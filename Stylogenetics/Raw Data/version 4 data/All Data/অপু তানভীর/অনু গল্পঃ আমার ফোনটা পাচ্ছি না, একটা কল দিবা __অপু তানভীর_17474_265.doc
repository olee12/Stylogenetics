অনু গল্পঃ আমার ফোনটা পাচ্ছি না, একটা কল দিবা _



 শালার কপালই খারাপ ! তিন তিন বার বললাম ভালবাসি ! আর ঐ মেয়ে শুনে না ! শুনে না মানে একদম শুনে না ! বুঝলাম তুমি গান ভালবাস তাই বলে সারাক্ষন কানের ভিতর হেড ফোনে গুজে গান শুনতে হবে ? ফাজিল মেয়ে ! শুধু ফাজিল না ফাজিলের চুড়ান্ত !! -এই আমাকে কিছু বললা ?-না ! না ! তোমাকে কিছু বলবো কেন ? কিছু বলি নাই ! কিছু বলি নাই তো ! আমি মিমির দিক থেকে চোখ সড়িয়ে সাব্বির দের দিকে তাকালাম । শয়তান গুলো মুখ বুজে হাসতেছে । আমি এতোক্ষন মিমি কে যা যা বলেছি সব ওরা শুনেছে কিন্তু যাকে বলেছি সেই কিছু শুনে নাই ! মহারানী কানে হেড ফোন লাগিয়ে গান শুনতেছে ! এই লাইব্রেরীর ভিতরে কি গান শুনার জায়গা ? লাইব্রেরী হল পড়া লেখা করার জায়গা ! আর এই বদ মেয়ে গান শুনতেছে ! -এই অপু ! -হুম ! আমি মিমির দিকে তাকিয়ে দেখি ও আমার দিকে তাকিয়ে আছে ! আমাকে বলল-একা একা কি কি বিড়বিড় কর ? -কিছু না তো ! একটা  লাইন মুখস্ত করার চেষ্টা করছি ! মিমি আমার দিকে আর একবার ভাল করে তাকালো ! তারপর বলল-কোথায় ? তোমার সামনে তো কোন বই নাই ! তাহলে কি দেখে মুখস্ত করতেছ ?আসলেই তো ! আমার সামনে তো কোন বই ই নাই ! -না মানে ! লাইনটা আগেই পড়ে ছিলাম তাই মনে করার চেষ্টা করতেছি !-অপু ! যদি মনেই থাকে তাহলে মুখস্ত করার দরকার কি ? তোমার মাথা কি দিন দিন খারাপ হয়ে যাচ্ছে ! আমি কিছু বলতে গিয়ে দেখলাম লাইব্রেরীয়ান আমার দিকে আগুন চোখে তাকিয়ে আছে ! এই অর্থ আমাকে এখন চুপ করতে হবে ! কোন কথা বলা যাবে না ! আমি চুপ করে গেলাম । বেশি কথা বলতে গেলে আমাকে লাইব্রেরী থেকে বের করে দিতে পারে !   -কি মামা ? শুনলো না ?লাইব্রেরী থেকে বের হওয়ার সময় দেখি সাব্বির আর সুমন দাড়িয়ে আছে ! মুখে একটা খোচা মারার হাসি! সুমন বলল-তুমি যে কিভাবে কথাটা বললি ! ভাগ্য ভাল মিমি শুনে নাই ! শুনলে আজকে তোর খবর ছিল ! আমি বললাম-মানে কি ? খবর ছিল কেন ? কি খবর ছিল ?-না মানে তুই যেভাবে তোঁতলাতে তোঁতলাতে বলছিলি ভাগ্য ভাল যে শুনতে পাই নাই !  আমি কিছু বলতে গিয়েও বললাম না ! কারন কথা সত্য ! আসলেই আমি যেভাবে ওকে প্রোপোজ করছিলাম তাতে যে কেউ যে কোন কিছু করে ফেলতে পারতো ! এমন কি আমার দিকে বই খাতা জামা জুতা ছুড়ে মারারও সম্ভাবনা উড়িয়ে দেওয়া যায় না !  আচ্ছা এমন কেন হয় ? আমি এর আগেও ব্যাপার টা খিয়াল করে দেখেছি ! কেবল মিমির সামনেই আমার এমন অবস্থা হয় ! তাও আবার সব সময় না ! যেদিন আমি ঠিক করে রাখি যে ওকে আজকে মনের কথাটা বলতে হবে ঠিক সেদিনই এমনটা হয় ! হাতপা কাঁপা শুরু করে ! তোঁতলাতে শুরু কররি !-শোন মামা তোকে একটা বুদ্ধি দেই ! কাজে লাগবে !-কি বুদ্ধি ?  আজকে মোটামুটি ভাবে আমি প্রস্তুতি নিয়েই এসেছি ! আজকে কাজ হবে ঠিকই ! আজকে আমাকে সফল হতেই হবে ! পারবো তো ?নিজের মনের কাছে নিজেই খানিকটা কনফিউজ হয়ে গেলাম ! যদি আবার গত দিনের মত হয় ?তখন ?এর আগের আগেও আমি বেশ কয়েকবার মিমি কে বলার চেষ্টা নিয়েছি কিন্তু প্রত্যেক বারই কোন না কোন ঝামেলা হয়েছে ঠিকই ! সব চেয়ে বড় ঝামেলা হয়েছিল যেদিন ওকে একটা চিঠি লিখে পাঠিয়েছিলাম ! ভাগ্য ভাল যে টাইপ করে পাঠিয়েছিলাম নয়তো খবরই ছিল ! আমার অবস্থা কি হত কে জানে ?  কাকে গার্লফ্রেন্ড বানাতে চাইছিলাম আর কে আমার গলায় ঝুলে পড়তো !  কয়েক দিন আগে মিমিকে একটা চিঠি লিখে পাঠিয়েছিলাম । অনেকে তো বুদ্ধি করে বই বা ডায়রীর ভিতর চিঠি দেয় আমি আবার বেশি বুদ্ধিমান তো এসবের ভিতর না গিয়ে ঠিক করলাম যে সরাসরি মিমির ঘরে চিঠি পৌছে দিবো ! যা ভাবা তাই ! আমি আমার মনের কথা গুলো টাইপ করে একটা কাগজে লিখে হাজির হলাম মিমি যে ঘরটাতে থাকে সেই ঘরের সামনে ! মিমির ঘরটা দুইতালায় ! ঘরটা ওদের হোস্টেলের পেছন পাশে ! একটা বারান্দা আছে দেওয়ালের কাছেই ! আমি কাগজটা দলা করে সেই বারান্দা বরাবর ছুড়ে মেরেই দৌড় দিলাম !  আমি নিশ্চিত ছিলাম মিমি নিশ্চিত বুঝে যাবে যে কে ওকে চিঠি পাঠিয়েছে ! কিন্তু আমি এই কথা ভুলে গিয়েছিলাম যে ওর রুমে ও ছাড়াও আরো দুইজন থাকে ! সুমি আর কলি ! তার ভিতর কলিকে সবাই একটু এড়িয়ে চলে ওর উগ্র স্বভাবের জন্য ! পরদিন ক্লাসে এসে যা শুনলাম তাতে আমার চোয়াল ঝুলে গেল । সবার মুখেই কেবল এক কথা ! কলিকে কে জানি প্রেম পত্র দিয়েছে !  গতকাল রাতে কলি বারান্দায় বসে বসে গান শুনছিল । হঠাৎ করে কোথা থেকে একটা কাগজের দলা এসে নাকি কলির গায়ে লাগে ! কাগজ খুলে দেখে সেখানে নাকি টাইপ করা একটা প্রেম পত্র !  ওকে যে কেউ প্রেম পত্র দিতে পারে এটা নাকি কেউ ভাবতেই পারে নাই ! আর সব থেকে বিপদের কথা এইটা কলি নাকি তাকে খুজতেছে । ঝাড়ি দেওয়ার জন্য না ! তার প্রোপোজাল এক্সসেপ্ট করার জন্য ! কলি নাকি সারা রাত চিঠি বুকে নিয়ে শুয়ে ছিল ! কি সর্বনাশের কথা !!তবে এই টুকু আশার কথা যে আমি চিঠির শেষ নাম লিখি নি ! লিখলে কি হত !ভাগ্যভাল যে লিখি নি ! যাই হোক ! আজকেই একটা দফারফা করতে হবে ! চমৎকার বুদ্ধি পেয়েছি ! মুখেও বলা লাগবে না ! খালি একবার ফোন দিলেই হবে ! সুমন কালকে ভালই বুদ্ধি দিয়েছিল ! না জানি, এডটা কে বানাইছিল ! তারে কাছে পেলে এই সময়ে ১০ কেজি পেয়াজ কিনে দিতাম !  -এই মিমি ! হোস্টেল থেকে সবে মাত্র বেরিয়েছে ! বিকেল বেলা মিমি প্রতিদিন হাটতে বের হয় আমি জানি ! কোন দিন একা আবার কোন দিন বন্ধুদের সাথে । ভাগ্য ভাল যে আজকে একাই বের হয়েছে !   আমার ডাক শুনে ফিরে চাইলো আমার দিকে ! তারপর আমার দিকে এগিয়ে এল হাসি মুখে ! যথা রীতি কানে হেড ফোন ! এই মেয়েটা কি গান ছাড়া একটুও থাকতে পারে না ?আমার কাছে এসে মিমি বলল-এই খানে কি ?-কিছু না ! এই দিকে আসতে মন চাইলো । ভাবলাম তোমার সাথে আজকে একটু হাটি !-বাহ ! চল তাহলে !-নদীর ঐ দিকটাতে যাবে ?-চল !আমরা দুজন হাটতে লাগলাম ! মনে মনে ভাবছি এখন কি করবো ! এখনই বলব ?নাকি ? আর একটু পরে !-কি চুপচাপ কেন ?-নাহ ! এমনি ! তুমি কি গান শুনছ ?-কোন গান না ! এখন তোমার সাথে আছি না ! তোমার সাথে কথা বলি ! এখনই সুযোগ ! আমি বলে উঠলাম -এই সেরে রে !-কি হল ?-আমার ফোন টা পাচ্ছি না ! -কি বল ? কোথায় রেখেছিলে ?-কি জানি ! এখানে আসার আগে তো আমার কাছেই ছিল ! -তাহলে ?-একটা ফোন দিবা ?-হুম ! এই কথা বলেই মিমি ফোনের ডায়াল ঘুরাতে লাগলো ! আমার অপেক্ষা করতে লাগলাম ! কখন ফোন বেজে উঠবে ? কখন বেজে উঠবে ?এই তো ফোন বেজে উঠেছে !  কিছুক্ষন কোন কথা নাই ! যাক কাজ হচ্ছে মনে হয় ! মিমির কানে হেড ফোন ! সে গান শুনতে পারছে ! রবিবাবুর ভালবাসি ভালবাসি ! আমি আমার পকেট থেকে ফোনটা বের করলাম ! মিমি ফোন টা দেখেও কানে হেড ফোন লাগিয়ে আমার ওয়েলকাম টিউন শুনতে লাগলো ! ভালবাসি ! ভালবাসি !এই সুখে ........কাছে দুরে ... আমি মনে মনে ঠিক করতে লাগলাম এর পর কি বলব আমি ! মিমিইবা কি বলবে ?-আরেএএএএএএ !!আমি খানিকটা চমকে উঠলাম ! "আরেএএএএ" তো বলার কথা না ! তাও আবার এতো জোরে ! মিমি "আরেএএএ" কেন বলছে ! আমি কিছু না বুঝে বলললাম-আরে কেন বলছ ?-জানো এই গানটা আমি কত খুজেছি ! মাই টিউন বানাবো বলে ! গানটার কোড নাম্বার কত ? তোমার জানা আছে ! প্লিজ বল না ! বল না !!  আমি খানিকটা মুখ হা করে মিমির দিকে তাকিয়ে রইলাম ! দুর !! -এই বল না ! -দুই বার স্টার চাপ দাও ! হয়ে যাবে ! -আরে তাই তো ! দাড়াও ! মিমি আবার আমাকে কল দিয়ে কি মোবাইল টেপাটেপি করতে লাগলো ! কিছুক্ষন পরে আমাকে বলল -এই আমাকে ফোন দাও তো ! দেখো তো গানটা চালু হয়েছে নাকি ?-হুম ! দেখতাছি ! আমি বিরক্ত মুখে ফোন দিলাম ! শালা কি কাজে আসলাম ! আর কি হল !  এই এড টা কে বানাইছে একবার পাইলে হয় ! মাইয়াদের এতো সহেজ প্রোপোজ করা যায় ! বেটা কে কাছে পেলে ১০ কেজি পিয়াজ কাটতে দিতাম ! বেটা তখন মজা বুঝতো !! নাহ ! নতুন পদ্ধতি বের করতে হবে !   নতুন পদ্ধতি !!  (গ্রামীন ফোনের একটি বিজ্ঞাপন দ্বারা অনুপ্রানীত)   ওয়ার্ডপ্রেস লিংক

                    সর্বশেষ এডিট : ২৮ শে আগস্ট, ২০১৩  বিকাল ৫:১১                

