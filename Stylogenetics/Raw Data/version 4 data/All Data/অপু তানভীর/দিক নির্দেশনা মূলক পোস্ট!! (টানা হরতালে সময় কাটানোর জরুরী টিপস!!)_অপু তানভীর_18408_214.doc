দিক নির্দেশনা মূলক পোস্ট!! (টানা হরতালে সময় কাটানোর জরুরী টিপস!!)



 চারদিনের লম্বা হরতাল শুরু হয়েছে । এই লম্বা সময় কাটানো পুরুষদের জন্য বড় বেদনাদায়ক এবং বিরক্তিকর । মেয়েদের অবশ্য খুব একটা অসুবিধা হয় না । সময় কাটানো সমস্যা হয় ছেলেদের ।যাই হোক ছেলেরা যাতে এই লম্বা সময়টা ভাল ভাবে অতিবাহিত করতে পারে সাথে সাথে এর সর্বোত্তম ব্যবহার করতে পারে তার জন্য দরকার কিছু টিপস এবং সেই অনুযায়ী প্রস্তুতি গ্রহন । যাতে করে এই লম্বা আর বিরক্তিকর সময়টা আপনি ভাল ভাবে পার করতে পারেন সেটার জন্যই আজকের আমার এই পোষ্ট । আসুন দেখে নেই ঠিক কি কি প্রস্তুতি আপনার থাকা দরকার ।  বিবাহিতদের জন্যঃ ১. বউয়ের সাথে যদি ঝগড়া বা মন সংযোগ বিচ্ছিন্ন থাকে তাহলে দ্রুত তা মিটিয়ে ফেলুন । চট জলদি সংযোগ স্থাপনের পদক্ষেত নিন । দোষ আপনার বউয়ের হলেও সংলাপের পদক্ষেপ টা আপনি হাতে নিত । ঘরে বন্দী অবস্থায় সময় কাটানোর জন্য প্রান প্রিয় স্ত্রীর বিকল্প আর কোথাও খুজে পাবেন না । ২. স্ত্রীকে বেশি বেশি সময় দিন । অন্য কোথাও তো যাওয়ার উপায় নেই তাই দিনের বেশির ভাগ সময়টা বউয়ের সাথে কাটানোর চেষ্টা করুন । ৩. স্ত্রীকে রান্না ঘরে রান্নার কাজে টুকটাক সাহায্য করুন । একদিন তো চলেই গেছে সম্ভব হলে বাকি তিন দিনের একদিন সকালবেলা স্ত্রীর আগে ঘুম থেকে উঠে চা হাতে তার ঘুম ভাঙ্গান । গ্যারান্টি দিয়ে বলতে পারি সামনের তিন মাস আপনার সাথে কোন প্রকার ঝগড়া বিবাদ করবে না । ৪. স্ত্রীর কাছে এই তিনদিন কিছু ভিন্ন রকম খাবারের জন্য আবদার করুন । প্রথমে একটু বিরক্তি ভাব হয়তো দেখাবে পরে দেখবেন ঠিকই রাজি হয়ে যাবে । এবং রান্নার সময় তাকে টুকটাক সাহায্য করুন । আর হ্যা সব থেকে জরুরী যেটা সেটা হল খাওয়ার স্বাধ যেমনই হোক প্রান খুলে প্রসংশা করুন যদি বাকি দিন গুলোর শান্তি নষ্ট করতে না চান । ৫. বিকাল কিংবা সন্ধ্যা বেলা তাকে নিয়ে এলাকার রাস্তায় হাটতে বের হন । সম্ভব হলে রিক্সা করে একটু ঘুরে বেড়ান । ৬. হালকা নাস্তা যেমন ফুচকা চটপতি খেতে পারেন । সংসদ ভবনের সামনে ভাল ফুচকা পাওয়া যায় । ৭. রাতের বেলা তার সাথে বসে টিভি দেখুন । যদিও বিরক্তিকর সিরিয়াল দেখতে হবে তবুও কিছু পাওয়ার জন্য একটু আধটু কষ্ট তো সহ্য করতেই হবে । ৮. কাছে পিছে কোন সিডির দোকান থাকলে সেখান থেকে ভাল কিছু মুভি ভাড়া নিয়ে আসুন অথবা দ্রুত গতির ইন্টারনেট সংযোগ থাকলে কিছু মুভি এবং বাংলা নাটক নামিয়ে নিন । ৯. যদি আপনার স্ত্রীর সাথে কোন ভাবেই সংযোগ স্থাপন করতে কিংবা যুদ্ধ বিরতিতে একমত না হতে পারেন তাহলে নতুন করে যুদ্ধের প্রস্তুতি নিন । যে ভাবেই হোক সময় তো কাটাতে হবে !  অবিবাহিত এবং গার্লফ্রেন্ড ওয়ালাদের জন্যঃ  ১. সেই একই কথা । গার্লফ্রেন্ডের ঝগড়া বিবাদ থাকলে তা দ্রুত মিটিয়ে ফেলুন । ২. মোবাইলে পর্যাপ্ত পরিমান ব্যালেন্স ভরে নিন । হরতালেই এই সময়ে আপনার গার্লফ্রেন্ড কে ঘন ঘন ফোন দিন । যদি সে এই হরতালের সময় বের হয় তাহলে বার বার তাকে ফোন দিয়ে খোজ খবর নিন । আপনি যে তার ব্যাপারে চিন্তিত এটা তাকে বোঝান । ৩. তার বাড়ি আসেপাশে হলে দেখা করে আসতে পারেন । তবে বেশি দুরে হলে রিস্ক না নেওয়াই ভাল । ৪. হরতালে বুয়া আসার সম্ভাবনা কম থাকে । নিজে নিজেই রান্না করার প্রস্তুতি নি । রান্নার ব্যাপারে আপনার গার্লফ্রেন্ডের সুচিন্তিত মতামত নিন কিন্তু খবরদার তা ফলো করার ভুল সিদ্ধান্ত নিবেন না । ৫. ফেসবুকে আপনার গার্লফ্রেন্ডের ওয়ালে একটু একটু বেশি বেশি ঘোড়াঘুড়ি করুন । বহু পরানো ছবি বা স্টাটাসে যে সবে আপনার লাইক কমান্ট নেই সেই গুলোতে লাইক কমান্ট করুন । ৬. আপনার গার্লফ্রেন্ডকে উত্‍সর্গ করে কবিতা লিখে ফেসবুকে স্টাটাস দিন । অথবা ব্লগ পোষ্টও করতে পারেন । ৭. ব্লগে গার্লফ্রেন্ডের পোষ্টে বেশি বেশি ভিজিট করুন । ভিজিট লিষ্টে আপনার নাম দেখে যেন তার মন খুশি হয়ে ওঠে । সম্ভব হলে তার পোষ্টে একের অধিক কমান্ট করুন । ৮. আর যদি গার্লফ্রেন্ডের সাথে বিবাদ মেটানো সম্ভব না হয় তাহলে তাকে ছেড়ে দিন । এই তিন দিন জোর চেষ্টা চালান নতুন কোন রিলেশনে তৈরির জন্য ।  অবিবাহিত এবং গার্লফ্রেন্ড বিহীনদের জন্যঃ   ১. মোবাইলে পর্যাপ্ত সংখ্যক ব্যালেন্স ভরে নি । পরিচিত অর্ধ পরচিত এবং ফোনবুকে থাকা অন্য সব নাম্বরের মানুষ গুলোর খোজ খবর নিন । ২. যাদের বাসায় নেট সংযোগ আছে সকালবেলা উঠেই পিসি কিংবা ল্যাপ্টপের সামনে বসে যান । সময় কিভাবে কেটে যাবে টের পাবেন না । ৩. ফেসবুকে একাউন্ট থাকলে দুনিয়ার তামাম মানুষের বিশেষ করে মেয়েদের পোষ্ট ফটোতে লাইক কমান্টের বন্যা ভাসিয়ে দিন । ব্লগে একাউন্ট থাকলে থাকলে তো কথাই নাই । আপনার সুচিন্তিত মতামত প্রতি পোষ্টে দিতে পারেন । ৪. যাদের পিসিতে নেট সংযোগ নাই তারা বন্ধুবান্ধবের কাছ থেকে নতুন মুভি নাটক এনে রাখুন । চাইলে অন্য কিছুও এনে রাখতে পারেন । ৫. বুয়া না আসলে রান্নাবান্না নিজেই করতে পারেন । এতে কিছু সময় কেটে যাবে । ৬. কিছু রিডিং ম্যাটেরিয়াল জোগার করে রাখতে পারেন । সর্ব সাধারনের জন্যঃ  ১. সময় কাটানোর জন্য সকালে দেরি করে ঘুম থেকে উঠুন । সকাল সকাল উঠে কি এমন এভারেষ্ট জয় করে ফেলবেন । ২. পেপারের বিনোদন পাতা দেখে পছন্দের কিছু মুভির নাম একটা সাদা কাগজে লিখে অথবা মোবাইলে রিমাইন্ডারে সেট করে রাখুন । খেলার সময় সূচিও লিখে রাখতে পারেন । ৩. দুরে কোন পাওনাদার যার ফোন আপনি রিসিভ করেন না সেই রকম কাউকে ফোন দিতে পারেন । কিন্তু খবরদার ফোন পেয়ে চলে আসতে পারে এমন কোন পাওনাদারকে ভুলেও ফোন দিবেন না ।  আপাতত এই কাজ গুলো করতে পারেন । সবাই ভাল থাকবেন । হরতালে বিরক্ত না হয়ে হরতালের সময়টাকে কাজে লাগান । বিঃদ্রঃ ফান পোষ্ট । ফান হিসাবে নিলেই খুশি হব ।

                    সর্বশেষ এডিট : ১০ ই নভেম্বর, ২০১৩  রাত ৯:৫১                

