হিজিবিজি গল্পঃ অল অন এ সাডেন



 এক-মা এতো আওয়াজ কিসের বাইরে !বিয়ের বাসায় যদি কোন কারনে হট্টগোল শুরু হয় তাহলে সব থেকে বেশি চিন্তি হন মেয়ে পক্ষের লোকজন । বিশেষ করে মেয়ের বাবা আর মা । বর পক্ষ চলে এসেছে বেশ কিছুটা সময় আগেই । সুভীর উপর থেকেই বর পক্ষের আসাটা দেখেছে । অদ্ভুদ একটা আনন্দ অনুভব হচ্ছিল সুভীর মনে । কিন্তু বাইরে থেকে এমন হট্ট গোলের আওয়াজ কানে আসাতে সুভীর মন টাতে কেমন জানি হয়ে গেল । আবার আগের মত কোন সমস্যা হল না তো ?-মা কি হল বাইরে ?সুভীর প্রশ্ন শুনে সায়রা বেগমের নিজের মুখ শুকিয়ে গেল । তিনি মেয়ের দিকে তাকিয়ে বলল-ও কিছু না ! তুই চিন্তা করিস না । আমি দেখছি ! এই বলে তিনি সুভীকে রেখে উঠে গেলেন । এতোক্ষন পুরো রুম জুড়ে হাসি হই হুল্লোড় চলছিল তা হঠাৎ করেই একেবারে থেমে গেছে । সুভি পাশে তাকিয়ে দেখে ওর সব বান্ধবী গুলোর মুখও কেমন শুকিয়ে গেছে !একে একে সবাই বাইরে বের হয়ে গেল কি হয়েছে দেখার জন্য । সুভি একা হয়ে গেল । ঠিক এরকমই একাই সেদিন হয়ে গিয়েছিল । সেবারও এরকম গন্ডোগোল থেকে শুরু একে একে ঘরের সবাই তাকে ছেড়ে গিয়েছিল । তারপর একটা সময় সব চুপ হয়ে এল আস্তে আস্তে । বর যাত্রী চলে গেল ।সুভির কেন যেন মনে যে আজকেও তেমন কিছু একটা হতে যাচ্ছে ! কিন্তু ছেলেটাকে তো ও সব কিছু বলেছিল । যদি তখনই ও না করে দিত তাহলে তো আর ঘটনা এতো দুর এগুতো না ! তাহলে সমস্যা কোথায় হল ?কেন হল ?সুভি আর কিছু ভাবতে পারছিলো না ! কি করবে এখানেই অপেক্ষা করবে নাকি বাইরে গিয়ে দেখবে কি হয়েছে এরম দোটানা চিন্তার মধ্যে যখন সুভি পরে আছে ঠিক সেই সময়ে সুভির মোবাইল টা বেজে উঠলো । স্ক্রিনে নাম্বার দেখে সুভির মনে কেবল একটা কথাই মনে হল যে এই সময়ে এর ফোন কেন ?দুইচৌধুরী সাহেদুল্লাহ একটু চিৎকার করলেই তার প্রেসার বেড়ে যায় ! আর প্রেসার বাড়লেই তার বাঁ কাঁধে ব্যাথা করতে শুরু করে । তখন বেশ কিছুটা সময় তাকে শুয়ে থাকতে হয় । কিন্তু এখন সাহেদুল্লাহর কোন প্রকার ব্যাথা অনুভব হচ্ছে না ! তিনি একটু যেন বেশিই উত্তেজিত হয়ে পড়েছেন ! তিনি আবারও চিৎকার করে বললেন-আপনারা এক টা মিথ্যুক ! চিটার ..... বিয়ে হওয়া মেয়ের আবার বিয়ে দিতে চেয়েছিলেন .. আপনাদের ...... আপনাদের......বর যাত্রীর কয়েকজন এগিয়ে এসে সাহেদুল্লাহ কে থামানোর চেষ্টা করলো কিন্তু তিনি কিছুতেই থামতে নারাজ ! -আপনি আপনাদের নামে মামলা করবো .....-আঙ্কেল থামুন ! আরও অনেকেই থামানোর চেষ্টা করলো কিন্তু তিনি কিছুতেই কারো কথা শুনবেন না !মেয়ে পক্ষের লোকও কম যায় না । তারাও সমানে এই কথা অস্বীকার করে যাচ্ছে । মেয়ের আগে কোন ভাবেই বিয়ে হয়েছে এটা তারা মেনে নিতে প্রস্তুত না ! তাদের এক কথা বিয়ে করতে যদি ইচ্ছাই না থাকে তাহলে এতো তাল-বাহনা কেন ?কেউ কেউ আবার বলে উঠলো যৌতুকের টাকা নেওয়ার জন্য বরপক্ষ এমনটা করছে ।বিয়ের বাড়িতে চরম হইচই ! এতো কিছু ভিতর আবার নতুন কথা কানে এল যে মেয়ে নাকি ঘরের ভিতর পাওয়া যাচ্ছে না ! সে সারা বাড়িতে কোথাও নেই  ।এই কথা বরপক্ষের কানে যেতেই আবার নতুন করে হইচই বেঁধে গেল ! বরের বাবা সাহেদুল্লাহ আবারও চিৎকার চেঁচামিচি শুরু করে দিল ! চিৎকার করে বলল-আল্লাহ বাঁচিয়েছে আমার ছেলের জীবন । এই মেয়ের আরও কত কি করেছে কে জানে ! বরের বাবার এই কথা শুনে মেয়েপক্ষ থেকে মেয়ের বাবা  চিৎকার করে এগিয়ে এলেন-মুখ সামলে কথা বলবেন !-কি সামলাবো না ? আপনার মেয়েকে সামলাম আগে !-আচ্ছা সামলাবো ! বিদেয় হোন এখন ! -হ্যা । যাচ্ছি যাচ্ছি ! আমাদের কোন সখ নেই এখানে বসে থাকার ! এই সাফায়েত চল ! আর এক মুহর্ত নয় ! সাফায়েত হচ্ছে বরের নাম ! হঠাৎ ভীড়ের ভেতর থেকে একজন এগিয়ে এসে সাহেদুল্লাহের কানে কানে কি যেন বলল ! তখনই সাহেদুল্লাহর মুখের ভাব বদলে গেল ! তিনি বেশ জোরেই বলল-সব জায়গায় দেখেছিস ?-জি ! -মোবাইলে ফোন দিয়েছিস ?-জি বন্ধ ! এতোক্ষন তিনি যে ব্যাথা অনুভব করছিলেন না সেটা যেন হঠাৎ করেই অনুভব করতে লাগলেন ! একটা চেয়ার পেতে বসে পড়লেন ! এদিকে মেয়ের বাবা লতিফ আহমেদ বলল-কি ব্যাপার যাচ্ছেন না কেন আমার বাসা থেকে ?-কোথায় যাবো ? আগে বলেন আমার ছেলেকে কোথায় লুকিয়ে রেখেছেন ? লতিফ আহমেদ যেন আকাশ থেকে পরলেন ! -কি বলতে চান আপনি ?-আমি বলতে চাই আমার ছেলেকে ফেরৎ দিন । যখনই দেখেছেন আমরা চলে যাচ্ছি তখনই আমার ছেলেকে কোথায় ধরে নিয়ে গিয়েছেন । আমি কিন্তু পুলিশ ডাকবো !-ডাকুন ! দেখুন গিয়ে কার না কার সাথে পালিয়ে গেছে । নিজের ছেলেকে সামলান আগে ! এভাবে কথার পর কথা চলতেই থাকলো ! কিন্তু সমাধান পাওয়া গেল না ! কেউ বলছে আগে ছেলেকে ফেরৎ দিন কেউ আবার বলছে আপনাদের ছেলে আপনি জানেন ! আমরা কিছু জানি না !তিনলতিফ সাহেবের বাড়ি থেকে ৫ কিলোমিটার দুরে একটা সাদা মারুতি গাড়ি চলছে । গাড়িটা আস্তে আস্তে দুরে সরে যাচ্ছে প্রতি মুহুর্তে ।সাফায়েত শান্ত মুখে গাড়ি চালাচ্ছে । তবে বাইরে থেকে মুখ টা শান্ত দেখালেও মনের ভেতরে সে দারিন উত্তেজিত ! তার চোখ বারবার পাশে বসা মেয়েটার দিকে চলে যাচ্ছে । পাশে বসা মেয়েটির দিকে বার বার ফিরে তাকাচ্ছে । কিছু বলবে বলবে করেও বলছে না । সাফায়েতের কিছু বলার আগেই পাশে বসা মেয়েটি বলল-সামনের দিকে তাকিয়ে গাড়ি চালান ! নয়তো ধাক্কা লাগবে !-ধাক্কা লাগার কি আর বাকি আছে ?-মানে ?মেয়েটি চট করে সাফায়েতের দিকে ফিরে তাকালো । কয়েক মুহুর্তের জন্য সাফায়েত যেন অন্য কোথায় চলে গেল । এতোটা কোমল মুখ যে এর আগে কোন দিন দেখেছে কি না সে বলতে পারবে না । তার উপর বউয়ের সাজে মেয়েটাকে যেন আরও বেশি সুন্দর লাগছে ! মেয়েটি আবার বলল-আপনি প্লিজ সামনের দিকে তাকিয়ে গাড়ি চালান ! আমাকে পরেও দেখতে পারবেন ! আমি তো চলে যাচ্ছি না !এই কথা শুনেই সাফায়েত গাড়ি থামালো ! রাস্তাটা যে খুব বেশি ব্যস্ত সেই কথা বলা যাবে না । মাঝে মাঝে কয়েকটা গাড়ি হুস হাস করে পাশ দিয়ে চলে যাচ্ছে । তাছাড়া মোটামুটি শান্তই !শাফায়েত বলল-না তোমাকে এখন এভাবে না দেখলে সারা জীবন আফসোস থেকে যাবে  কেন তোমাকে ভাল করে দেখি নি !-কেন ? আমি কি হারিয়ে যাচ্ছি ?-হারিয়েই তো যাচ্ছিলে ?-আমার দোষে ?সাফায়েত কিছুটা চুপ করে থাকলো ! তারপর বলল-না আসলে তোমার দোষ না ! -আপনি আপনার বাবাকে কেন বলেন নি কথা টা ?-বললে বাবা হয়তো আসতোই না ! তখন ?-তখনই কি ভাল হত না ? এরকম সমস্যা হত না ! সাফায়েত বলল-তাহলে কি তুমি এখন আমার এই গাড়ির ভিতর থাকতে এখন ?সুভি কোন না কথা বলে চুপ করে রইলো । সবার জীবনে যেমন কিছু কিছু না কিছু দুর্ঘটনা থাকে ঠিক তেমনি ভাবে সুভির জীবনেও আছে । যখন সে কলেজে পড়ে তখন তার বাবা তাকে প্রায় জোর করেই এক প্রবাসী ছেলের সাথে বিয়ে দিয়েছিল । তবে ভাগ্য ভাল যে বিয়েটা হয়েছিল টেলিফোনে । বিয়ের কদিন পরেই লতিফ আহমেদ জানতে পারেন যে ছেলে যে যোগ্যতা বলে বিয়ে দেওয়া হয়েছিল আসলে সে অন্য কিছু করে । বুয়েট থেকে পাশ করা ইঞ্জিনিয়ার শুনে লতিফ আহমেদ রাজি হয়েছিল । আমেরিকায় নাকি পিএইচি করতে গেছে । অথচ পরে প্রকাশ পায় যে ছেলে ডিভি পেয়ে আমেরিকায় গিয়েছিল । এখন সেখানে ট্যাক্সি চালায় ! ডিভোর্স হয়ে গিয়েছিল কিন্তু এই একটা কারনই সুভির জন্য কাল হয়ে দাড়ায় ! সব কিছু ঠিক থাকার পরেও বিয়ে ভেঙ্গে যায় ! গতবার একেবারে বিয়ের দিন বিয়ে ভেঙ্গে গিয়েছিল । আর আজকেও তেমন কিছু হতে যাচ্ছিল কিন্তু তখনই সুভির মোবাইলে সাফায়েতের ফোন আসে ! সুভি প্রথমে একটু অবাক হলেও ফোন টা রিসিভ করে !-হ্যালো !-জি বলুন !-বিয়ে টা মনে হয় ভেঙ্গে যাচ্ছে ! সুভি বলল-আপনি আপনার বাবাকে বলেন নি ! আমি তো আপনাকে সত্য কথাটা বলেছিলাম !কিছুক্ষন নিরবতা ! তারপর সাফায়েত বলল-আসলে আমি বাবাকে বলতে পারি নি ! বললে .....।সুভি জানে কেন বলতে পারে নি । বললে হয়তো বিয়েটা আরও আগেই ভেঙ্গে যেত ! সুভি শান্ত কন্ঠে বলল-তাহলে আর কি । ভাল থাকবেন !-আরে শুনো শুনো ! -কি !-আমি একা একা ভাল থাকার জন্য তোমাকে এখন ফোন করি নি ! আমি সত্যি তোমাকে বিয়ে করতে চাই !-তাহলে আপনার বাবাকে বোঝান ! -বাবার এখন মাথা গরম । কিছুতেই ঠান্ডা হবে না ! একটা কাজ কি করতে পারবে ?-কি কাজ ! তুমি কি এখন তোমাদের বাসায় পিছনে আসতে পারবে ?সুভি যেন আকাশ থেকে পড়লো ! কি বলছেন আপনি ?-শোন ওতো কিছু বোঝানোর সময় নেই ! সোজা কথায় তুমি এখন বাসা থেকে বের হতে পারবে কি না ? আমি তোমার জন্য পেছনে অপেক্ষা করছি ! যদি ইচ্ছা হয় এসো ! আমি জীবনে আফসোস রাখতে চাই না ! অন্তত আমি নিজেকে বোঝাতে পারবো যে আমি চেষ্টা করেছিলাম ! -কিন্তু এতো মানুষ ...-কোন সমস্যা নেই ! এখন ওখানে গন্ডগোল হচ্ছে কারো কোন দিকে কারো লক্ষ্য নেই ! চারবিয়ে বাড়ির পরিবেশ এখন খনিকটা শান্ত ! একটু আগে চৌধুরী সাহেদুল্লাহ যত খানি হইচই করছিলেন এখন তিনি বাঁ কাধের ব্যাথায় কাতর হয়ে লাতিফ আহমেদের গেস্ট রুমে শুয়ে আছেন । তার পাশে লতিফ সাহেব নিজে বসে আছেন । দুজনেই চুপচাপ । আরও অনেকেই আছে কিন্তু সবার মুখে কোন কথা নেই । সবাই চুপ চাপ বসে আছে ।দুই পরিবার থেকে দুজন মানুষ গায়েব হয়েছে । তাদের কোন খোজ পাওয়া যাচ্ছে না । দুজনের ফোনই বন্ধ । পরিবারের সবাই বশ চিন্তিত ! আনুষ্ঠানে আসা একজন ডাক্তার সাহেদুল্লাহ কে দেখছেন । তিনি কোন কথা বলতে পারছেন না !পাঁচওরা দুজন একটা ফার্স্ট ফুড দোকানে বসে আছে । আশে পাশে মানুষজন কৌতুহল নিয়ে তাকিয়ে আছে । অবশ্য কোন ফার্স্ট ফুডের দোকানে বর-কনের সাজে দুজন মানুষ যদি বসে বসে বার্গার খায় তাহলে মানুষ তো কৌতুহল নিয়ে তাকাবেই !  ওদের থেকে দুরে একটা কলেজ গ্রুপ ছিল সেখান থেকে একজন মেয়ে এগিয়ে এল । তার মুখ দেখেই মনে হচ্ছে তার কৌতুহল দমাতে না পেরেই এগিয়ে এসেছে ।  -এক্সকিউজ মি আপু ?-জি বলুন !-যদি কিছু মনে না করেন তাহলে একটা কথা বলবো ? পুরো দোকানের সবাই তখন ওদের দিকে তাকিয়ে আছে !-আপনার কি বিয়ের আসর থেকে এসেছেন ?সুভি বলল-হ্যা !আরও খানিকটা অবাক হয়ে মেয়েটা বলল-দুজনেরই আজকে বিয়ে হচ্ছিল ?-হ্যা ! আসলে দুজনের দুজনের সাথে বিয়ে হচ্ছিল তাহলে এক সাথেই তো হবে তাই না ?মেয়েটা তার থেকেও অবাক হয়ে বলল-মানে ? তাহলে আপনারা পালিয়েছেন কেন ?এই কথার জবার দিটে গিয়ে সুভি হেসে ফেলল ! সাফায়েত বলল-লং স্টোরী আপু ! আসলে বিয়েতে কিছু ঝামেলা সৃষ্টি হয় । বিয়ে প্রায়ই ভেঙ্গে যাচ্ছিলো । তাই ....-ও আল্লাহ সত্যি ..... !! হাউ রোমান্টিক.....এই বলে মেয়েটা চিৎকার করে উঠলো । যেন ওর নিজেদের সাথে এমন টা ঘটেছে । -আপনারা কি বিয়ে করে ফেলেছেন ?সাফায়েত বলল-না এখনও করি নি ! একটু ক্ষুদা লেগেছিল তাই খেতে নামলাম !-আমরা কি আপনাদের বিয়েতে থাকতে পারি ? লাইক বিয়ের সাক্ষ্যি হয়ে গেলাম । কি বলেন ?পরিশিষ্টঃসাফায়েত আর সুভি যখন আবার ফিরে এল এখন রাত প্রায় তিনটা । কাজী অফিসে বিয়ের পর ওরা আরও অনেকক্ষন গাড়ি নিয়ে এদিক ওদিক ঘোরাফেরা করেছে । সুভি, যে কি না সারা জীবন বাবা মায়ের মতের বিরুদ্ধে কোন কিছু করে নি  আজকে সাহস করে কাজটা করার পরে কেন জানি খারাপ লাগছে না । মনে হচ্ছে সাফায়েতের হাতটা সাহস করে ধরে ফেলাটা খুব বেশি খারাপ হয় নি ! ওদের একবার মনে হয়েছিল দুরে কোথাও চলে যায় । কিন্তু পরে মনে হয়েছে একখন মনে হয় বাসায় ফিরে যাওয়া যায় ! যখন গাড়িটা সুভিদের বাড়ির সামনে গিয়ে থামলো তখন দুজনের বুকই একটু দুরু দুরু করছে । তারা দুজনেই দোটানায় আছে আছে । আসলেই কি হবে এখন ভেতরে গেলে । তারা কেউই জানে না কিন্তু যে পরিস্থিতিই সৃষ্টিই হোক না কেন তারা দুজন মিলে একে অন্যের হাত ধরে সেই পরিস্থিতিকে সামাল দিবে !
                    
