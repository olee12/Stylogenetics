মেয়েটি অথবা কবির সাথে তার বৃষ্টিতে ভেজার গল্প



 -আচ্ছা আপনার ঘরে সব পুরুষ মশা নাকি মেয়ে মশা আছে ?আমি প্রশ্ন শুনে হাসালাম । এই মেয়েটা মাঝে মাঝে এমন সব প্রশ্ন করে যে না হেসে পারা যায় না ! যত সব উদ্ভট প্রশ্ন এই মেয়ের মাথায় আসে ! আমি বললাম -কেন ?-না ! আপনাকে মশায় কামড়ায় না তো ? আমার মনে হয় আমার এখানে সব পুরুষ মশা ! আপনার ওখানে সব মেয়ে মশা ! হেসে বললাম-সব কামড় দেওয়া মশাই মহিলা মশা ! পুরুষ রা কামড়ায় না ! -ইশ ! কি কথা ! মহিলা মশা কি কথা ! বলেন মেয়ে মশা ! -কেন মহিলাতে সমস্যা কি ?-সমস্যা আছে ! বলা যাবে না ! হুহ !কদিন আগেও অদ্রির এরকম উদ্ভট উদ্ভট কথাতে বড্ড বিরক্ত লাগতো ! দুনিয়ার সব আজগুবি প্রশ্ন তার কাছে । প্রথম দিন যখন অদ্রির সাথে কথা হয় সেদিন বিরক্ত হয়ে গিয়েছিলাম বেশ । তবে এটা নিশ্চিৎ মেয়েটা খানিটা ভড়কেও দিয়েছিল সেদিন । পরের দিন পরীক্ষা ছিল । বিছানায় শুয়ে শুয়ে পড়ছিলাম । মোবাইল টা পাশেই ছিল । এমন সময় ম্যাসেঞ্জারের টোন বেজে উঠলো । কেউ মেসেজ দিয়েছে । অপরিচিত একটা আইডি ! নাম দেখে মনে হচ্ছে সম্ভবত মেয়ে ! সব থেকে অবাক লেগেছে তার কথা গুলো "আপনার নাকটা সুন্দর। আয়নার সামনে গিয়ে নাকটা ধরে বলুন, গুলুগুলু বাবুটা"মানে কি ?কিছুক্ষন বোকার মত চেহে রইলাম মেসেজ টার দিকে । সমস্যা কি ?রিপ্লাইয়ে লিখলাম -সরি কে আপনি ? ঠিক চিনলাম না ! -চেনা লাগবে না ! কেবল শুনবেন ?-আশ্চর্য ? কে আপনি ?-বললাম না আমি কে সেটা চেনা লাগবে না ! কেবল শুনবেন ! ঠিক আছে । আর আজকের এটা কি কবিতা লিখেছেন ? জানেন আমি কবিতা টা পড়ে কতক্ষন কেঁদেছি ? তোমার জন্য সেই সে কথা, না বলাটাই থাক, তবুও যদি জীবন থেকে কিছুটা স্বপ্ন হারাক !এই লইনের মানে কি ?-কোন মানে নেই । কবিতার মানে থাকে না ! -না ! এমন টা হবে না !  এবার থেকে আর কষ্টের কবিতা লিখবেনা না ! অন্য কে কাঁদানোর কোন অধিকার আপনার নেই ! সত্যি কি চাই তোমায় ছেড়ে, তোমার কথা শুলো ! আমার সকল স্বপ্ন গাথা, সকল রূপকথার গল্প আজকে তোমার সাথেই হারালো ! তুমি যদি বুঝতে তবুও যদি জানতে মেয়ে একটি বারেও পিছন ফিরে আমার চোখটি দেকতে যদি চেয়ে !-আচ্ছা কবি সাহেব আপনি কি কোন দিন ঘুরে ঘুমান বলেন ?-মানে কি ?-না মনে ডান দিকে ঘুরে নাকি বাঁ দিকে ঘুরে ?-কেন ? -আহা বলেন না ! চিৎ হয়ে হয়ে ঘুমান ?-জি না ! আমি উপুর হয়ে ঘমাই !-ইয়াক ! এমন টা কেউ করে ! শুনে ডান দিকে ঘুরে ঘুমাবেন আজ থেকে ! -কেন ?-কারন আমি বাঁ দিকে ঘুরে ঘুমাই ! তাহলে আমরা মুখো মুখি হই ! হিহিহিহি ! ######-আচ্ছা জানেন ? আজকে একটা কাক এসেছিল আমার জানালায় ? কালো কুককুচে ! মনে হয় দাড় কাক ! বেশ বড় সাইজ !-ঢাকায় দাড় কাক আছে নাকি ?-নেই ! -মনে হয় নাই ! সব পুচকে কাক ! -আপনাকে বলেছে ! -তা কাক এসে কি করলো ?-আমার সাথে অনেক কথা বলল ! চারিদিকে কি হচ্ছে ? আমি নিচে যাই না তো তাই আমাকে বাইরের খবর দিতে এসেছে !-আপনি নিচে কেন যান না ?-যাই না ! এই লাইনটা লেখার পরেই মেয়েটা কেমন চুপসে গেল ! কেন গেল ঠিক বুঝতে পারলাম না । অন্য দিন এমন হয় না স্বাধারনত । এতো কম কথা বলে না মেয়েটা !#####-কি ব্যাপার কোথায় ছিলেন গতকাল ? আজকে আমি নিজেই নক দিলাম মেয়াটকে !-কেন ?-না, কালকে আর কোন কথা বললেন না যে ?-আসলে এখানে বেশি রাত জেগে থাকার নিয়ম নেই ।জলদি জলদি ঘুমিয়ে পড়তে হয় ! -এখানে বলতে কোথায় ?কোন কথা নেই ! আমার মনে হল মেয়েটা মনে হয় বলতে চায় না ! আমিও আর খুব বেশি জোড় করি না । মেয়েটা বলল-আজকে আমাকে একটা কবিতা শোনাবেন ?-কবিতা ? -আনন্দের কবিতা ! কষ্টের না ! -আচ্ছা দেখি তোমার পশে ছিলাম যেন তোমার পাশেই আছি তোমার জন্য নিয়ে আসবো রয়েল বেঙ্গল খাসি ! -এই এটা কি লিখলেন ?-কেন ? তোমার জন্য খাসী কিনে আনছি এটা আনন্দের কথা না !  খসীর মাংসের কেজি কত জানো ? -আপনি খুব পঁচা ! আপনার সাথে কথা নেই ! আপনার সাথে আড়ি !একটু একটু করে স্বপ্ন দেখেছি ! একটু একটু করে স্বপ্নটাকে সাজিয়েছি !শুধু এমন দিনে !তোমার মুখে একটুকরো হাসি ফোটাবো বলে !বল তুমি কিভাবে মন খারাপের সাথে সন্ধি করবে ?  #####কয়েকদিন পরেই মেয়েটি নিজের একটা ছবি দিল ফেসবুক ওয়ালে । সাদা ধবধবে একটা বিছানায় বসে আছে দেওয়ালের সাথে হেলান দিয়ে ! কোলের উপর বালিশ তার উপর একটা ল্যাপটপ ! ক্যামেরার দিকে তাকিয়ে আছে হাসি মুখে । চেহারায় একটা ক্লান্তি ভাব থাকলেও আশ্চার্যএকটা দূত্যি ছিল । মুখের হাসিটাই বলে দিচ্ছিল যে এতো সহজে হার মানবো না আমি !  তবুও মেয়েটার ছবি দেখে খানিকটা মন খারাপ হয়ে গেল ! বুঝতে কষ্ট হল না সেদিন মেয়েটা কোথায় আছে এই কথা কেন বলতে চায় নি ! কি হয়েছে মেয়েটার ?একবার মনে হল জানতে চাই । কিন্তু পরে মনে হল হয়তো মেয়েটা এই কথাটা আমাকে বলতেই চায় নি । যদি আমি নিজ থেকে জিজ্ঞেস করতে চাই তাহলে হয় তো কষ্ট পাবে ! একদিন মেয়েটি নিজ থেকেই বলল কথা টা ! -আজকে অনেক দিন পরে নিজের বাসায় এসেছি ! -এতো দিন কোথায় ছিলেন ?-আপনি বুঝি জানেন না ?কিছুক্ষন নিরবতা ! আমি জানি কিন্ত বলতে ইচ্ছে হল না ! কিন্তু তারপর মেয়েটা যা বলল তাতে আমি খানিকটা স্তব্ধ হয়ে গেলাম ! মেয়েটা খানিকটা অসুস্থ এটা আমি অনুমান করে নিয়েছিলাম কিন্তু এমন টা হবে কো দিন ভাবতেই পারি নি ।কি একটা বিদঘুটে ইংরেজি নাম বলল রোগটার । সহজ বাংলা যাকে বলে ক্যান্সার ! প্রথম স্টেজে আছে । এতো দিন দেশেই চিকিৎকাস হচ্ছিল কিন্তু এখন বাইরে নিয়ে যাওয়া লাগবে । সপ্তাহ খানেকের ভিতর বাইরে যাবে এই জন্য আজকে তাকে বাসায় নিয়ে আসা হয়েছে ।#####-জানেন, আমি হয়তো নাও ফিরতে পারি ?-ছি কি বলছেন এসব ! সবে তো প্রথম স্টেজ ! -আমি জানি ! তবুও ! এই জন্য আমাকে বাসায় আনা হয়েছে । সবাই আস্তে আস্তে আসছে আমার জন্য দেখা করার জন্য ! তাদের মুখ দেখে মনে হচ্ছে আমি মনে হয় কালকেই মারা যাবো ! হিহিহিহি ! -এটা কি হাসির কথা ?-আমার কাছে মনে হচ্ছে ! সবার সাথে ভাল ভাবে যেন দেখা করতে পারি এজন্য সবার জন্য দিন ঠিক করা । এই যেমন বড় ফুপু ওমুখ তারিখ বিকাল তিনটা ! ছোট ফুপু বিকেল পাঁচটা ! মনে হচ্ছে আমি দেশের প্রধানমন্ত্রী ! এটা আমার টাইম সিডিউল ! হিহিহিহি ! -খুব হাসি আসছে ?-বারে আসবে না ! এতো গুরুত্বপূর্ন মানুষ আমি ! তবে যাওয়ার আগের দিন ঠিক করেছি আমি কারো সাথে দেখা করবো না ! -কেন ? -ঐ দিন খুব বৃষ্টি হবে ! শেষ বারের জন্য হলেও ঐ দিন খুব করে বৃষ্টিতে ভিজতে চাই ! আমি জানি ঐ দিন বৃষ্টি হবে খুব ! আমি চুপ করে রইলাম ! তারপর অদ্রি হঠাৎ করেই বলল-আপনি ভিজবেন আমার সাথে ?-আমি ?-হুম ? ভিজবেন ?####-আফা ! আপনে বাইরে গেলে আমার চাকরি থকাবো না ! বড় সাহেবে আপনেরে গাড়ি থেইকা বাইর হইতে মানা করছে ! -ড্রাইভার সাহেব আব্বুকে কেউ বলতে যাচ্ছে না ! চিন্তা করবেন না ! ড্রাইভার সাহেবের মুখের দিকে তাকিয়ে আমি এগিয়ে গেলাম অদ্রির দিকে ! বললাম-উনি তো ঠিকই বলছেন ! এই সময়ে বাইরের রোদের বের হওয়া ঠিক না ! অদ্রি আমর দিকে তাকিয়ে বলল-আপনি ডাক্তার ? এমবিবিএস পাশ করেছেন ?-এটা বলার জন্য তো ডাক্তার হওয়া লাগে না ! -শুনেন ! এমনিতেই ডাক্তারদের যন্ত্রনায় আমি অস্থির আর কারো যন্ত্রনা চাই না ! আমি এখন রিক্সায় চড়বো ! ঠিক আছে ? আপনি আমার বয়ফ্রেন্ড না যে আপনার কথা আমি শুনবো ? আপনি আমার কথা শুনবেন !  কোন ভাবেই অদ্রিকে বোঝানো গেলো না ! শেষ মেষ এই ঠিক হল যে রিক্সায় চড়বো কিন্তু হুড তুলে । আমি জানি সেটাও সে শুনবে না ! আমরা যখন রিক্সায় উঠলাম ড্রাইভার সাহেবের দিকে তাকিয়ে দেখি তার মুখের ভাব টা করুন হয়ে গেছে । কোন ভাবে যদি অদ্রির বাসায় এটা জানে তাহলে তার চাকরি নট হয়ে যাবে ।-বৃষ্টি হবে না তো মনে হচ্ছে !রিক্সার হুড ততক্ষনে উঠে গেছে । অদ্রিকে প্রথমবারের মত দেখলাম সরাসরি কিন্তু ওকে দেখে মনে হচ্ছে আমাকে যেন কত দিন ধরে চিনে । কালো রংয়ের একটা কালোয়ার কামজের সাথে কপালে কালো টিপ পরেছে । চুপ গুলো খোলা ! অদ্রি বলল-আমি জানি বৃষ্টি হবে ! হবেই হবে ! এবং সত্যি সত্যি আমাকে অবাক করে দিয়ে আকাশ কালো করে বৃষ্টি চলে এল । রিক্সাওয়ালা কিছুক্ষন গাইগুই করছিল বৃষ্টিতে চালাবে না বলে কিন্তু পরে টাকা বাড়িয়ে দেওয়ার কথা বলে রাজি হল ! অদ্রি আর আমি রিক্সায় বসে বসেই বৃষ্টিটে ভিজতে থাকলাম ।ওর মুখের বৃষ্টি পানি গড়িয়ে পরছিল ! আমার মনে হলতোমার মুখের বৃষ্টির জল যেন সকালের শিরির বিন্দু অথবা রোদের চিকচিক কোন বালু কনা ! অদ্রি একটু একটু কাঁপছিল  বৃষ্টির ঠান্ডা ফোঁটার কারনে । কিন্তু সেটা নিয়ে ওর কোন ভ্রুক্ষেপ নেই ! ওর মুখে একটা একটা অন্য রকম আনন্দ ছিল ! আমি ওর দিকে তাকিয়ে বললাম-আমি তোমার হাতটা একটু ধরবো ?অদ্রি বলল-আমি তো ভাবলাম আপনি এই কথা বলবেনই না ! আমি আপনার জায়গায় হলে আরও আগেই ধরতাম ! আপনি এতো বোকা কেন  বলেন তো ? একটা মেয়ে কি চায় বোঝেন না ?-হুম ! একটু বোকাই ! -আচ্ছা ঐ যে তখন বললাম আপনি আমার বয়ফ্রেন্ড না এটা শুনে রাগ করেছেন ?-রাগ কেন করবো ? তুমি তমি তো সত্যি করাই বলেছো ?-হবেন ?-কি ? কি বললে? অদ্রি অদ্ভুদ ভাবে হেসে বলল-আপনি যে আমাকে তুমি করে বলতে শুরু করেছেন এটা কি আপনি লক্ষ্য করেছেন ?-তাই নাকি ? আগে কি আপনি করে বলতাম ! অদ্রি আমার কথার জবাব না দিয়ে নিজের হাত টা বাড়িয়ে দিল ! আমি অদ্রির হাত ধরে বসে রইলাম । রিক্সা এখনই ফাঁকা রাস্তা দিয়ে ছুটে চলেছে দুজন মানুষ কে নিয়ে ! মাঝে মাঝে মনে গল্পের জীবন টা বাস্তবের মত না । কিন্তু সব গল্পের উৎস এই জীবন থেকেই। গতকাল রাতের একজন ফেসবুক ফ্রেন্ডের একটা স্টাটাসই তেমন এক জন অদ্রির কথা জানলাম ! মেয়েটা কেবল প্রথম স্টেজে আছে ক্যান্সারের । কবির সাথে তার কথপোকথন যেন কখনও থেমে না যায় এই কামনা করি !  

