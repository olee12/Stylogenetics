পাণ্ডবায়িত সচল



আজ (জুন ২৬) সকালে সচলে ঢুকতে দেখি কিছু লেখায় ধর্ম্মপুত্র কমেন্ট করেছেন।  কমেন্টগুলো দেখে কিঞ্চিত খটকা লাগলো। না, কমেন্টের ভাষা বা কনটেন্ট দেখে নয়, উনার নাম দেখে। দেখি উনার নামের শেষে ব্রাকেটবন্দী ডিগ্রীখানা উধাও। সোজা কথায় ব্লগার যুধিষ্ঠির পূর্ণ সচল হয়ে গেছেন। 
ব্যাপারটা সম্ভবতঃ আরো দুইদিন আগেই ঘটেছে। কিন্তু উনি টের পেয়েছেন বলে মনে হয়নি। যাক আমি টের পেয়ে এই ব্যাপারে পোস্ট দিতে গিয়ে দেখি আমি ২৪ ঘন্টার কোটায় আবদ্ধ। আজ (জুন ২৬) সন্ধ্যা ৬টা পর্যন্ত আমাকে অপেক্ষা করতে হবে। আচ্ছা তাই সই। ডিগ্রী হারাতে ধর্ম্মপুত্র সময় নিয়েছেন মাত্র ৩৬০ দিন। উনার আলসেমী ঝাড়তে পারলে ঘটনা আরো অনেক আগেই ঘটতে পারতো। কিন্তু তিনি কড়ার করে বসেছিলেন যে “পেশাদার মন্তব্যবাজ” হবেন। তাও ভালো তার সুমতি হওয়ায় ৩৬০ দিনটা ৭২০ দিন হয়নি। 
যাই হোক, অভিনন্দন ধর্ম্মপুত্র। এখন থেকে লম্বা লম্বা মন্তব্য না করে লম্বা লম্বা পোস্ট দেবার চেষ্টা করুন। শীতনিদ্রার কোটা আপনি আগেই খরচ করে ফেলেছেন। তাই আপনার আর শীতনিদ্রা দেবার উপায় নেই।
সচল রাজ্যে এখন পর্যন্ত এই অধমসহ দুইজন পাণ্ডব থানা গেড়েছেন। একজন পাণ্ডবজায়া অনিয়মিত পদচারণায় আছেন। চিন্তা নেই, নিয়মিত চেষ্টা অব্যাহত থাকলে পাণ্ডবকূল ক্রমে ক্রমে সবংশে সচলে আবির্ভূত হয়ে কলিতে দ্বাপর যুগ ফিরিয়ে আনতে পারবেন।
জুন ২৬, ২০০৯, সকাল দশটা, হস্তিনাপুর

