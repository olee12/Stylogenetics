সাদা-কালোর দ্বন্দ্ব


পৃথিবীর বুক হইতে কৃষ্ণাঙ্গ ও শেত্বাঙ্গের ব্যবধান কাগজে কলমে আনুষ্ঠানিকভাবে দূর হইয়াছে । এ আন্দোলনের অগ্রভাবে যাহারা ভূমিকা পালন করিয়াছেন তাহাদের মধ্যে আব্রাহাম লিঙ্কন, নেলসন ম্যান্ডেলাদের নাম শ্রদ্ধার সাথে চিরকাল উচ্চারিত হইতে থাকিবে । ভারতীয় উপমহাদেশে বিশেষ করিয়া আমাদের দেশে সাদা-কালোর ব্যবধান লইয়া তেমন কোন বিবাদ দেখা যায়নি কিন্তু বর্ণবাদের যে মূল বৈষম্য তা থেকে কি আমরা আদৌ বের হইতে পারিয়াছি ? অলিখিত ঘোষণার মাধ্যমে প্রচলিত রহিয়াছে, নাটক-সিনেমা কিংবা উপন্যাসের অভিনেতা-অভিনেত্রীদের শরীরের চামড়া কালো হইতে পারিবে না ! অভিনয়ে স্বকীয় গুনের মাধ্যমে কালো চামড়ার কোন শিল্পী যদি কোনক্রমে জনপ্রিয় হইয়াও বসে তবুও সে জনপ্রিয়তা স্থায়ী হয়না । কালোবর্ণের একটি ছেলে বা মেয়ে তার জন্মদাতা বাবার কাছেও মাঝে মাঝে বিরক্তির ঠেকেন বলিয়া ভূরি ভূরি প্রমান রহিয়াছে । পরিবার এবং সমাজসৃষ্ট কুপ্রথার কারণে কালো মেয়েটি নিজেকে লুকাইয়া রাখিতে সর্বোচ্চ চেষ্টা করিয়া চলিতেছে । একজন কালো মা তাহার সন্তানের জন্য একটি কালো মেয়েকে বউ হিসেবে মানিয়া লইতে একেবারেই নারাজ । কালো বোন তার ভাইয়ের জন্য কালো ভাবী বাছাইয়ে বিরোধিতা করিতেছে । বন্ধুত্ব কিংবা সম্পর্ক তৈরির ক্ষেত্রেও শ্বেত ও কৃষ্ণ বর্ণের মধ্যে ব্যাপক বৈষম্য পরিলক্ষিত হইতেছে । মানুষের মানসিকতা এমন হইয়াছে যে, কার মন কি রকম সেটা বিবেচনার পূর্বেই বিবেচনা করা হইতেছে শরীরের সফেদ ত্বক ।
.
.
সময় এসেছে বোধহয় মানসিকতা বদলানোর । একটি কথা বলা উচিত হইতেছে না জানি তবুও বলতেছি, ব্যক্তিগত অভিজ্ঞতা অনুসারে, সাদা গাত্রের চেয়ে গৌড় বর্ণধারীরা বেশি গুনের অধিকারী । মানবতা বোধেও তারাই এগিয়ে । তবে কথা হইতেছে, প্রত্যেক মানুষকে মানুষ হিসেবে বিবেচনা করাই শ্রেয় । মানুষ বিবেচনায় ধনী-গরীবে যেমন বৈষম্য রাখা উচিত নহে তেমনি গাত্রবর্ণের বৈষ্যেকেও সমাজ থেকে লাথি-ঝাঁটা মারিয়া বের করিয়া দেওয়া একান্ত আবশ্যক হইয়া পড়িয়াছে । আফ্রিকা মহাদেশের কোন নিকষ কালো মানুষ যখন আমাদের দেশে বেড়াইতে বা ঘুরিতে আসেন তখন তাহাদের দেখিয়া আমরা নাক সিঁটকাই অথচ ঐ মানুষগুলোই তাহাদের পরিবেশের শ্রেষ্ঠ-সুন্দর মানুষ । ত্বকের সাদা-কালোর মাধ্যমে স্মার্টনেস নির্ধারন করা যায়না বরং মূল স্মার্টনেস বিবেচনা হয় উত্তম মানবিক বৈশিষ্ঠ্য ও সুন্দর একটি মনের সমন্বয়ে । এক্ষেত্রে দৃষ্টিভঙ্গি বদলানো ছাড়া কোন বিকল্প আছে বলিয়া অনুভব হইতেছে না । প্রকৃত মানুষ দাবীদার কেহই শরীরের চামড়ার সাদা-কালোর বিবেচনায় মানুষের মধ্যে বিভাজন করিতে পারেনা কিংবা পারা উচিতও নহে ।
.
.facebook.com/raju69mathbaria/

