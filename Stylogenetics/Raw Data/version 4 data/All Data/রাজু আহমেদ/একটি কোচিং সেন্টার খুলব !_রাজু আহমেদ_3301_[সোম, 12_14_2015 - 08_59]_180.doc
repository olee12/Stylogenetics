একটি কোচিং সেন্টার খুলব !


জীবনে আর যাই করি একটা কোচিং সেন্টার খুলবোই । যেখানে ইনভেস্ট থাকবে বটে তবে ইনকাম থাকবে না । সে কোচিং সেন্টারের প্রশিক্ষক হিসেবে সকল বয়সের কিছু উৎসাহী মানুষ চাই । এ কোচিং সেন্টারে অ-আ, ক-খ শিখানো হবে না তবে মানুষকে মানুষ হিসেবে গড়ে তোলার প্রত্যয় থাকবে । কাউকে প্রতিষ্ঠা করে দেওয়া কিংবা কোন শিক্ষা প্রতিষ্ঠানে সুযোগ পাইয়ে দেওয়াও এ কোচিং সেন্টারের লক্ষ্য নয় । এখানে শুধু শেখানো হবে মানুষ মানুষকে ‘শুয়ারের বাচ্চা’ ‘হারামির বাচ্চা’ বলে গালি দিতে পারে না । রিকশাওয়ালা, চা বিক্রেতাকে চড়-থাপ্পর দেয়া কোন ভদ্র মানুষের কাজ নয় । বয়স্ক মানুষের সাথে তুই-তুকারি করা চলে না । কোন যানবাহনের মধ্যে বৃদ্ধ কিংবা নারী দাড়িয়ে থাকবে আর তরুণ-সক্ষমরা বসে বসে আরম করে ঘুমাবে এটা শিষ্টাচার বিরুদ্ধ ! শিখানো হবে, নকল করে সার্টিফিকেট অর্জন করা যায় বটে তবে জ্ঞানী হওয়া যায়না । এ কোচিং সেন্টারের প্রধান উদ্দেশ্য মানুষকে জ্ঞানী করে তোলা নয় বরং মানুষের ঘুমন্ত কিংবা পচনশীল বিবেক বোধকে জাগ্রত করা এবং চিকিৎসা করা । আমাদের এ কোচিং সেন্টার অবশ্যই ভ্রাম্যমান । কোন প্রাতিষ্ঠানিক গন্ডিতে একে সীমাবদ্ধ করা যাবে না । অন্যায়ের প্রতিবাদের ভাষা হবে মাধুর্যতায় পূর্ণ । কর্কশ গলায় বুঝিয়ে মানুষকে যতটুকু ভালোপথে টানা যায় তার চেয়ে মানুষকে ভালোবেসে যে দ্রুত শোধরাণো যায় এটা হবে এ কোচিং সেন্টারের প্রত্যেক প্রশিক্ষকের বিশ্বাস ।……………………………………..শুরু হোক আমাদের পথচলা….. । আজ থেকে আমরা সবাই প্রশিক্ষক । আশেপাশের ক্ষতগুলো যেন সারিয়ে তোলার চেষ্টা করি…..
রাজু আহমেদ ।
facebook.com/rajucolumnist/

