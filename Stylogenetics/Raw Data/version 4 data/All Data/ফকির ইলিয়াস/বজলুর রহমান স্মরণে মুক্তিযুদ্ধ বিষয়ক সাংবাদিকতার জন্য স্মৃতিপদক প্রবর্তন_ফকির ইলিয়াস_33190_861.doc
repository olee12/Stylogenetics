বজলুর রহমান স্মরণে মুক্তিযুদ্ধ বিষয়ক সাংবাদিকতার জন্য স্মৃতিপদক প্রবর্তন




 
                        বজলুর রহমান স্মরণে মুক্তিযুদ্ধ বিষয়ক সাংবাদিকতার জন্য স্মৃতিপদক প্রবর্তন ============================================প্রিয় সাংবাদিকবৃন্দ,   আপনারা আমাদের শুভেচ্ছা জানবেন। আজ মুক্তিযুদ্ধ জাদুঘরের পক্ষ থেকে বিশিষ্ট সাংবাদিক প্রয়াত বজলুর রহমানের স্মরণে স্মারক বক্তৃতা ও স্মৃতিপদক প্রবর্তনের বিষয়ে আমাদের প্রস্তাবনা আপনাদের অবগত করার জন্য সংবাদ সম্মেলন আয়োজন করা হয়েছে।বজলুর রহমান ছাত্রজীবনে পাকিস্তানের সামরিক শাসনের বিরুদ্ধে গণতন্ত্রের জন্য সংগ্রাম করেছেন, মুক্তিযুদ্ধে সক্রিয়ভাবে অংশগ্রহণ করেছেন, মুক্তিযুদ্ধকালে ‘মুক্তিযুদ্ধ’ নামে সাপ্তাহিক সম্পাদন করেছেন এবং বিজয়ের অব্যবহিত পরে আফেন্সা-এশীয় গণসংহতি পরিষদের প্রতিনিধি হয়ে মধ্যপ্রাচ্যের দেশগুলোয় বাংলাদেশের স্বীকৃতির জন্য উদ্যোগ নিয়েছেন। স্বাধীন বাংলাদেশে বজলুর রহমান মুক্তিযুদ্ধের ভাবাদর্শ প্রতিষ্ঠা এবং তার বিকৃতি রোধে নিরলসভাবে কাজ করেছেন। তিনি ছিলেন মুক্তিযুদ্ধ জাদুঘরের বিশিষ্ট সুহৃদয়।বজলুর রহমানের আকস্মিক মৃত্যুর পর তার স্ত্রী বিশিষ্ট রাজনীতিবিদ মতিয়া চৌধুরী ও তার বুরা বজলুর রহমানের স্মৃতি রক্ষার্থে সুনির্দিষ্ট কার্যক্রম গ্রহণের তাগিদ অনুভব করেন। তারা এ বিষয়ে মুক্তিযুদ্ধ জাদুঘরের ট্রাস্টিদের সঙ্গে আলোচনার পর এই কার্যক্রম পরিচালনার জন্য মুক্তিযুদ্ধ জাদুঘরের ওপর দায়িত্ব অর্পণের আগ্রহ প্রকাশ করেন। এই আলোচনার স্খির হয়ে যে, এই কার্যক্রমে মুক্তিযুদ্ধ ও বজলুর রহমানের আমৃত্যু পেশা সাংবাদিকতা প্রাধান্য পাবে। এ দায়িত্ব মুক্তিযুদ্ধ জাদুঘরকে প্রদানের মধ্যে দিয়ে আমাদের প্রতি যে আস্খা ও বিশ্বাস প্রকাশ পেয়েছে সেজন্য মতিয়া চৌধুরী এবং বজলুর রহমানের স্বদেশ ও প্রবাসের বুদের প্রতি আমরা কৃতজ্ঞতা জানাচ্ছি।আপনারা অবগত রয়েছেন, মুক্তিযুদ্ধ জাদুঘর বাঙালির স্বাধীনতা সংগ্রামের স্মৃতি সংরক্ষণ এবং এই গৌরবোজ্জ্বল বিস্তারিত ইতিহাসের সঙ্গে দেশবাসী, বিশেষত, তরুণ প্রজন্মের পরিচয় সাধনে জাতীয় কর্তব্যে নিয়োজিত রয়েছে। আমরা লক্ষ্য করেছি বহু বছর ধরে দেশের তথ্য মাধ্যমের সাংবাদিকরা মুক্তিযুদ্ধের অজানা ইতিহাস উদঘাটন করে ইতিহাস সংরক্ষণ ও তার প্রচারে উল্লেখযোগ্য অবদান রেখেছেন এবং মুক্তিযুদ্ধের চেতনাকে শাণিত করেছেন। আজও এই বেদনা ও গৌরবের ইতিহাসের বহু উপাদান অজানা রয়ে গেছে। এক্ষেত্রে গবেষণাভিত্তিক রিপোর্টিংয়ের বিকল্প নেই এবং এ ধরনের মৌলিক কাজ ইতিহাসের সব বিকৃতি রোধ করে দেশবাসীকে মুক্তিযুদ্ধের বস্তুনিষ্ঠ ইতিহাসের মুখোমুখি দাঁড় করাবে।এই কর্তব্য সাধনের জন্য আমরা প্রতিবছর ফেব্রুয়ারি মাসে বজলুর রহমানের মৃত্যু দিবসকে কেন্দ্র করে, স্মারক বক্তৃতা আয়োজনের পাশাপাশি মুক্তিযুদ্ধের ওপর গবেষণাভিত্তিক সেরা রিপোর্টিং/প্রতিবেদনের জন্য প্রিন্ট মিডিয়ার একজন ও ইলেকট্রনিক মিডিয়ার একজন সাংবাদিককে বজলুর রহমান স্মৃতিপদকে ভূষিত করার সিদ্ধান্ত গ্রহণ করেছি। এজন্য মুক্তিযুদ্ধ জাদুঘর বিশিষ্টজন সমন্বয়ে জুরি বোর্ড গঠন করবে। এই জুরি বোর্ড সংশ্লিষ্ট সবার সঙ্গে আলোচনাক্রমে বাছাই এবং মনোনয়নের নীতিমালা ও প্রক্রিয়া স্খির করবে। এক্ষেত্রে একটি সর্বজনগ্রাহ্য বিস্তারিত কার্যক্রম গ্রহণের জন্য সংশ্লিষ্ট সবার পরামর্শ আহ্বান করা হচ্ছে।এই কার্যক্রম পরিচালনার জন্য মতিয়া চৌধুরী বজলুর রহমানের মৃত্যুর কারণে পাওয়া অর্থ মুক্তিযুদ্ধ জাদুঘরে প্রদানের সিদ্ধান্ত নিয়েছেন। এর সঙ্গে যুক্ত হচ্ছে বজলুর রহমানের স্বদেশ ও প্রবাসের বু এবং মতিয়া চৌধুরীর নিজস্ব অনুদান। তিনি ইতোমধ্যে ঢাকা ক্লাবে বজলুর রহমানের স্খায়ী সদস্য পদ হস্তান্তরের ফলে পাওয়া ১৪ লাখ টাকা মুক্তিযুদ্ধ জাদুঘরকে দান করেছেন। এ সব অর্থ মুক্তিযুদ্ধ জাদুঘর স্খায়ী আমানত হিসেবে ব্যাংকে গচ্ছিত রাখবে এবং তা থেকে অর্জিত অর্থে প্রতিবছর অনুষ্ঠান আয়োজন এবং মনোনীত সেরা সাংবাদিককে পদক ও নগদ অর্থ প্রদান করা সম্ভব হবে। আমরা আশা করছি ২০০৯ সালে ফেব্রুয়ারি মাসে বজলুর রহমানের প্রথম মৃত্যুবার্ষিকীতে ২০০৮ সালের মুক্তিযুদ্ধ বিষয়ে গবেষণাভিত্তিক রিপোর্টিং/প্রতিবেদনের জন্য সেরা সাংবাদিককে স্মৃতিপদক প্রদানের মধ্য দিয়ে এ আয়োজনের সূচনা হবে।সাংবাদিক বন্ধুরা, আমরা মনে করি, স্বাধীনতার ৩৭ বছর পরও সারাদেশে এবং বিদেশে মুক্তিযুদ্ধের ইতিহাসের বহু মূল্যবান উপাদান অনুদঘাটিত রয়ে গেছে। যথাযথ গবেষণা ও অনুসানী কার্যক্রম বাংলাদেশের স্বাধীনতা সংগ্রামের ইতিহাস সংগ্রহকে সমৃদ্ধ করবে। আমাদের দৃঢ় বিশ্বাস গবেষণাভিত্তিক রিপোর্টিং সংক্রান্ত কর্মসূচি এই জাতীয় কর্তব্য সাধনে সংশ্লিষ্ট সবাইকে উৎসাহিত করবে এবং মুক্তিযুদ্ধ জাদুঘরের কার্যক্রম নতুন মাত্রা লাভ করবে।ধন্যবাদট্রাস্টিবৃন্দমুক্তিযুদ্ধ জাদুঘর। [৯ জুন, সোমবার, ২০০৮ মুক্তিযুদ্ধ জাদুঘরে সাংবাদিকদের উদ্দেশে পঠিত]  ----দৈনিক সংবাদ / ১১জুন ২০০৮বুধবার প্রকাশিত         

                    সর্বশেষ এডিট : ১১ ই জুন, ২০০৮  সকাল ৮:৩৩                

