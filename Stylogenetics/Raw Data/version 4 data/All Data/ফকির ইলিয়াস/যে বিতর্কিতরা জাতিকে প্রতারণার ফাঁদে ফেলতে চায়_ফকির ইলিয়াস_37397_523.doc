যে বিতর্কিতরা জাতিকে প্রতারণার ফাঁদে ফেলতে চায়




 
                        আজ টিভি নিউজে দেখলাম , সেনাপ্রধান মইন উ আহমেদ বলেছেন , তারা ২০ ডিসেম্বর  ০৮ থেকে পজিশনে যাবেন। অর্থাৎ সেদিন থেকেই সেনা নামবে। মানুষ কি নির্বিঘ্নে ভোট দিতে পারবে ? জানতে চাইলে জেনারেল জানালেন, আমরা সে বিষয়ে কোনো হস্তক্ষেপ করবো না।আমার মনে হচ্ছে , এই আসন্ন নির্বাচনে কিছু স্বতন্ত্র প্রার্থী ফ্যাক্টর হতে পারেন। একটি বৃহৎ স্বতন্ত্র এমপি গোষ্টী নিয়ে এবার কোয়ালিশন সরকার হতে পারে।ঋন খেলাপী রাও জাতির শত্রু। এদের মনোনয়ন নিয়েও ভাবা দরকার।যে বিতর্কিতরা জাতিকে প্রতারণার ফাঁদে ফেলতে চায় , এদের বিষয়ে সতর্ক  হওয়া টাও জরুরী। এখানে একটা রিপোর্ট দেখুন Click This Link প্রার্থী তালিকায় বিতর্কিতরাদুর্নীতিবাজ, সন্ত্রাসী, জঙ্গি মদদদাতার ভাই, যুদ্ধাপরাধী-----------------------------------------------------------কামরুজ্জামান খান , ভোরের কাগজ / ৭ ডিসেম্বর ২০০৮------------------------------------------------------------ রাজনীতির অপরিছন্নতা দূর করার স্বপ্ন নিয়ে ২০০৭ সালের ১১ জানুয়ারি বর্তমান সরকার ক্ষমতা গ্রহণ করলেও আগামী ২৯ ডিসেম্বরের নির্বাচনে কতোটা এর প্রতিফলন ঘটবে তা নিয়ে নানা প্রশ্ন উঠেছে। বিএনপি ও আওয়ামী লীগ নেতৃত্বাধীন দুই জোটের পক্ষ থেকেই ইতিমধ্যে সন্ত্রাস, চাঁদাবাজিসহ নানা অভিযোগে আলোচিত, দুর্নীতি দমন কমিশন ঘোষিত সন্দেহভাজন দুর্নীতিবাজ, জঙ্গি মদদদাতা, যুদ্ধাপরাধী এবং নানাভাবে বিতর্কিত কিছু ব্যক্তিকে মনোনয়ন দেয়া হয়েছে। এছাড়া আইনি জটিলতার কারণে যেসব রাজনৈতিক নেতা নির্বাচন করতে পারছেন না তাদের স্বজনদের দেয়া হয়েছে মনোনয়ন। আইনের ফাঁকফোকর গলিয়ে প্রতিদ্বন্দ্বিতা করছেন অনেক ঋণখেলাপি। এতে করে আগামীতে সৎ ও যোগ্য নেতৃত্ব নির্বাচন প্রশ্নবিদ্ধ হয়ে উঠেছে। পাশাপাশি ১১ জানুয়ারির পর নির্বাচন ও রাজনীতিতে সংস্কারের যে বুলি আওড়ানো হয়েছিল তাও ব্যর্থ হয়েছে।সূত্র মতে, টাঙ্গাইল-২ আসনে ২১ আগস্ট বঙ্গবন্ধু এভিনিউয়ে আওয়ামী লীগ সভানেত্রী সাবেক প্রধানমন্ত্রী শেখ হাসিনাকে হত্যার উদ্দেশ্যে আওয়ামী লীগের সমাবেশে জঙ্গি গ্রেনেড হামলা মামলার চার্জশিটভুক্ত আসামি জোট সরকারের উপমন্ত্রী আব্দুস সালাম পিন্টুর ছোটভাই সুলতান সালাউদ্দিন টুকুকে মনোনয়ন দিয়েছে বিএনপি। জঙ্গি মদদদাতা হিসেবে চিহ্নিত জোট সরকারের মন্ত্রী ব্যারিস্টার আমিনুল হকের বদলে রাজশাহী-২ আসনে তার ভাই ড. এনামুল হক, স্বাধীনতাযুদ্ধে বিতর্কিত ভূমিকাসহ সন্ত্রাসী গডফাদার হিসেবে পরিচিত সালাউদ্দিন কাদের চৌধুরীকে চট্টগ্রাম-২ ও ৬ আসনে, দুর্নীতির মামলায় সাজাপ্রাপ্ত জোট সরকারের মন্ত্রী ইকবাল হাসান মাহমুদ টুকুর স্থলে তার স্ত্রী রোমানা মাহমুদকে সিরাজগঞ্জ-২ আসনে, নানা কারণে সমালোচিত সাবেক মন্ত্রী ব্যারিস্টার মওদুদ আহমদকে নোয়াখালী-৫ আসনে, রাজশাহীর আলোচিত সাবেক মেয়র মিজানুর রহমান মিনুকে রাজশাহী-২ আসনে, দুর্নীতি মামলায় সাজাপ্রাপ্ত বিগত সরকারের প্রতিমন্ত্রী রুহুল কুদ্দুস তালুকদার দুলুর বদলে তার স্ত্রী সাবিনা ইয়াসমীন ছবিকে নাটোর-২ আসনে, দুর্নীতির মামলায় সাজাপ্রাপ্ত সাবেক সাংসদ ইঞ্জিনিয়ার মঞ্জুর"ল আহসান মুন্সীর স্থলে তার স্ত্রী মাজেদা আহসানকে কুমিল্লা-৪ আসনে, সন্ত্রাস-চাঁদাবাজির পৃষ্ঠপোষক হিসেবে আলোচিত সাবেক সাংসদ হেমায়েত উল্লাহ আওরঙ্গকে শরিয়তপুর-৩ আসনে, ঢাকার শ্যামপুরে নাগরিক আন্দোলনে সম্মিলিত জনতার বিপক্ষে অবস্থান গ্রহণকারী সাবেক সাংসদ সালাউদ্দিন আহমেদ (দৌড় সালাউদ্দিন)-কে ঢাকা-৫ আসনে, একই অভিযোগে চিহ্নিত সাবেক সাংসদ শহিদুল আলম তালুকদারকে পটুয়াখালী-২ আসনে, একই অভিযোগে আলোচিত সাবেক সাংসদ নাসির উদ্দিন পিন্টুর বদলে তার স্ত্রী নাসিমা আক্তার কল্পনাকে ঢাকা-৭ আসনে, এম এ কাইয়ুমকে ঢাকা-১০ আসনে, টঙ্গীর জনপ্রিয় সাবেক সাংসদ আহসান উল্লাহ মাস্টার হত্যা মামলায় সাজাপ্রাপ্ত আসামি নুর"ল ইসলাম সরকারের ভাই হাসান উদ্দিন সরকারকে গাজীপুর-২ আসনে, দুর্নীতি দমন কমিশনের তালিকাভুক্ত সন্দেহভাজন দুর্নীতিবাজ ডা. দেওয়ান মোঃ সালাউদ্দিন বাবুকে ঢাকা-১৯ (সাভার) আসনে, দুর্নীতির বটবৃক্ষ হিসেবে আলোচিত বরিশালের সাবেক মেয়র মজিবর রহমান সারোয়ারকে বরিশাল-৫ আসনে, দুর্নীতি দমন কমিশনের তালিকায় সন্দেহভাজন দুর্নীতিবাজ জোট সরকারের স্বরাষ্ট্রমন্ত্রী এয়ার ভাইস মার্শাল (অব) আলতাফ হোসেন চৌধুরীকে পটুয়াখালী-১ আসনে, দুর্নীতি মামলায় দণ্ডিত সাবেক প্রতিমন্ত্রী সালাউদ্দিনের স্ত্রী হাসিনা আহমেদকে কক্সবাজার-১ আসনে মনোনয়ন দেয়া হয়েছে।সরাসরি যুদ্ধাপরাধী হিসেবে চিহ্নিত জামাত নেতাদের মধ্যে শেরপুর-১ আসনে দলের সহকারী সেক্রেটারি জেনারেল কামার"জ্জামান, আরেক সহকারী সেক্রেটারি জেনারেল এ টি এম আজহার"ল ইসলামকে রংপুর-২ আসনে, মওলানা আব্দুস সোবাহানকে পাবনা-৫ আসনে, মীর কাশেম আলীকে ঢাকা-৮ আসনে, পিরোজপুর-১ আসনে দেলোয়ার হোসেন সাঈদী, আবু সালেহ মোহাম্মদ আজিজ গাইবান্ধা-১ আসনে, সাতক্ষীরা-২ আব্দুল খালেক ওরফে জল্লাদ খালেক, সাতক্ষীরা-৩ আসনে এম রিয়াজত আলী, চুয়াডাঙ্গা-২ আসনে মওলানা হাবিবুর রহমান, সিলেট-৫ আসনে মওলানা ফরিদ উদ্দিন চৌধুরী, সিলেট-৬ আসনে হাবিবুর রহমান, কক্সবাজার-১ আসনে এনামুল হক মঞ্জু মনোনয়ন পেয়েছেন। বিএনপির মনোনয়ন না পেয়ে স্বতন্ত্র থেকে লড়ছেন জয়পুরহাট-১ আসনের সাবেক সাংসদ আব্দুল আলীম।আওয়ামী লীগ নেতৃত্বাধীন মহাজোটের প্রার্থী হিসেবে মনোনয়ন পেয়েছেন সন্ত্রাসীদের গডফাদার হিসেবে আলোচিত জাপা নেতা নাসিম ওসমান নারয়ণগঞ্জ-৫ আসনে, যুদ্ধাপরাধী হিসেবে পরিচিত, একাত্তরের রাজাকার মওলানা সাখাওয়াত হোসেন (১৯৯১ সালের নির্বাচনে জামাত থেকে নির্বাচিত সাংসদ, পরে জাপায় যোগদানকারী) যশোর-৬ আসনে, পাকিস্তানী হানাদার বাহিনীর শীর্ষ সহযোগী মুসলিম লীগ নেতা কাজী কাদেরের পুত্র জাপা নেতা ফার"ক কাদের নীলফামারী-৩ আসনে এবং একাত্তরে স্থানীয় শান্তি কমিটির চেয়ারম্যান জাপা নেতা আব্দুল জব্বার ইঞ্জিনিয়ার পিরোজপুর-৩ (মঠবাড়িয়া) আসনে।এছাড়া ঋণখেলাপি হিসেবে চিহ্নিত করলেও ব্যাংকের সিদ্ধান্তের বির"দ্ধে উ"চ আদালতে রিট আবেদন করে স্থ’গিতাদেশ পেয়েছেন বিএনপির সাবেক মন্ত্রী বরকতউল্লাহ বুলু, রেদওয়ান আহমেদ, বিএনপি নেতা কাজী শাহ মোফাজ্জল হোসেন কায়কোবাদ, মেজর (অব) মঞ্জুর কাদের, জাতীয় পার্টির নেতা শফিকুল গনি স্বপন। তারা এখন রয়েছেন ভোটযুদ্ধের ময়দানে। একই তালিকায় নাম রয়েছে আলহাজ এ বি এম আবুল কাসেম, সফি আহমেদ চৌধুরী, মুজিবুল হক, হার"ন উর রশীদ, এ বি সিদ্দিকুর রহমান, নজর"ল ইসলাম, আহমেদ কামর"ল ইসলাম চৌধুরী, এ বি এম আবুল কাসেম, নুর"জ্জামান আহমেদ, এম ইয়াকুব আলী, সৈয়দ সাজেদুল হক, মুস্তাক আহমেদ, শফিউল আজম, মাহফুজুর রহমান, হোসনে আরা বেগম, হাসানুর রশীদ, অশোক পাল, শফিউল আজম মোহসীন, আবদুর রশিদ খান, আশফাক আহমেদ খান, তামান্না জেসমিন, সাদেকুল আলম ইয়াছিন, শফিউল আজম মোহসীনের।    

