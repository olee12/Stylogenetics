বাংলাদেশে রাজনৈতিক আচরণ বিধিমালার ভবিষ্যৎ




 
                        বাংলাদেশে রাজনৈতিক আচরণ বিধিমালার ভবিষ্যৎ  ফকির ইলিয়াস-------------------------------------------------------------বাংলাদেশের অনেক অসুস্খ রাজনীতিকই এখন সুস্খ হয়ে উঠেছেন। বিএনপির সাইফুর রহমান কিংবা আওয়ামী লীগের আবদুল জলিল এখন আবারও সরগরম রাজনীতির মাঠে। টিভিতে আমরা আবারও তাদের  দেখছি, উঁচু গলা শুনছি। বেগম খালেদা জিয়া জামিনে মুক্তি লাভের পর বিএনপির স্খায়ী কমিটির প্রথম সভা হয়েছে। মান্নান ভূইয়া এবং আশরাফ হোসেন দু’জনের বহিষ্কারাদেশ বহাল রেখেছেন খালেদা জিয়া। কিছুটা সময় নিয়ে এদেরও দলে ফিরিয়ে আনা হতে পারে বলে অনেকে মনে করছেন অতীত দৃষ্টান্তের অভিজ্ঞতায়। মান্নান ভূইয়া অনুসারী হয়ে যে সাইফুর রহমান ভারপ্রাপ্ত সভাপতি হয়েছিলেন তার বিরুদ্ধে কোন ব্যবস্খা নেয়া হয়নি। দলে আবারও আদৃত হচ্ছেন স্খায়ী কমিটির সদস্য লে. জে. (অব.) মাহবুবুর রহমান। সব মিলিয়ে বিএনপি এখন নির্বাচনমুখী। ইতোমধ্যে চার উপদেষ্টা গিয়ে দেখা করেছেন খালেদা জিয়ার সঙ্গে তার মইনুল রোডের বাসায়। সে সময় দশ মিনিট ফোনে কথা বলেছেন প্রধান উপদেষ্টাও। উপদেষ্টা ড. হোসেন জিল্লুর রহমান হাসিমুখে সাংবাদিকদের অনেক কথা বলেছেন। এর মধ্যে প্রধান যে কথাটি আমার কাছে খুবই গুরুত্বপর্ণ মনে হয়েছে তা হচ্ছে, বর্তমান তদারকি সরকার দুই প্রধান দলের মধ্যে কোড অফ পলিটিক্যাল কন্ডাক্টটি ফিরিয়ে আনতে চায়। ড. হোসেন জিল্লুর রহমান বলেছেন, বেগম জিয়া আমাদের সঙ্গে কোড অফ কন্ডাক্ট বিষয়ে অনেকটাই একমত হয়েছেন। উপদেষ্টা আরও বলেছেন, দুষ্টু শক্তিগুলোকে রাজনীতি থেকে সরিয়ে দেয়া কিংবা অনুপস্খিত করে দিতে হবে। আমরা সে বিষয়েই দলগুলোর সঙ্গে কাজ করছি। বাংলাদেশের মানুষের মনে আছে এই সরকার ওয়ান-ইলেভেনের পরপরই সংস্কারের নামে একটি নতুন আবহ তৈরি করতে চেয়েছিল। সে সময় মান্নান ভঁইয়া ছিলেন ড. ফখরুদ্দীন সরকারের গুড বুকে। শেষ দিকে এসে তাকে গ্রেফতার করা হয় এবং পরে ত্বরা করেই জামিন দেয়া হয়।এখন দেখা গেল, সাইফুর-মাহবুব-হাফিজদের বিএনপিতে জামাই আদরে ফিরিয়ে নেয়া হলেও শুধু মান্নান-আশরাফের বিরুদ্ধেই থেকে গেল খড়গ। এর কারণ কি? সাবেক এলজিআরডি মন্ত্রী মান্নান ভঁইয়া এবং তার মন্ত্রণালয়ের বিরুদ্ধে নানা অভিযোগ শুরু থেকেই নানা পত্রপত্রিকায় বেরিয়েছে। এ সবই কি এখন তামাদি হতে চলল? সা. কা. চৌধুরী, বাবর চক্রের জামিনের পর তবে কি এদের বিরুদ্ধে অভিযোগগুলোও এভাবে সলিল সমাধিতে চলে যাবে? অনেক প্রশ্নেরই উত্তর পাচ্ছেন না এখন বাংলাদেশের মানুষ। বেগম জিয়া জামিন পাওয়ার পরই স্খায়ী কমিটির সভায় একটি প্রস্তাব আসে খালেদা জিয়াই আজীবন বিএনপি প্রধান থাকবেন। পরদিন মারুফ কামাল খান স্বাক্ষরিত এক বিবৃতিতে বলা হয়, বেগম খালেদা জিয়া আজীবন প্রধান থাকার প্রস্তাব সবিনয়ে নাকচ করে দিয়েছেন। আবার একই দিন বিএনপি মহাসচিব খোন্দকার দেলোয়ার হোসেন দৈনিক আমাদের সময়কে জানান, মারুফ কামাল খানের বিবৃতিতে স্বাক্ষর করার কোন এখতিয়ার নেই ( আমাদের সময় ১৫ সেপ্টেম্বর ২০০৮)।নেপথ্যে তা হলে কি ঘটছে? এদিকে তারেক রহমানের দল থেকে অব্যাহতির বিষয়টি নিতান্ত প্রহসন ছাড়া আর কিছু নয়। এটা কারও অজানা নয়, তারেক রহমান যে কোন মুহর্তে বিএনপির রাজনীতিতে সক্রিয় হতে পারেন। তা দুই বছর পরে হোক আর ছয় মাস পরে হোক। জেল জীবনের ধকল কাটিয়ে উঠতেই আপাতত বিদেশ বাস। এবং তা সাময়িক মাত্র। তা নিয়ে বেশি বলার বা ভাবার কিছু নেই। খালেদা জিয়া বিনা চ্যালেঞ্জে বিএনপির দলীয় প্রধান যেমন থাকতে পারবেন, তারেকও তেমনি বিনা চ্যালেঞ্জেই দলের যে কোন পদ লুফে নিতে পারবেন। এ জন্য প্রস্তাব পাশের কি কিছু আছে? বিএনপিতে পারিবারিক স্বৈরতন্ত্র আছে এবং থেকেই যাবে। দুই. জামিনে মুক্তি বাংলাদেশের রাজনীতিতে বেশ নতুন সঙ্কট সৃষ্টি করেছে। আওয়ামী লীগের সাধারণ সম্পাদক পদ নিয়ে শুরু হয়েছে টানাহেঁচড়া। আবদুল জলিল দেশে ফিরে এসে ঘোষণা দিয়েছেন, তিনিই সাধারণ সম্পাদক। তিনি অসুস্খ থাকা অবস্খায় পদ ছেড়ে দেয়ার ঘেষণা দিয়েছিলেন। এর জের ধরেই ভারপ্রাপ্ত সভাপতি জিল্লুর রহমান জানিয়ে দেন, ভারপ্রাপ্ত সম্পাদক হিসেবে সৈয়দ আশরাফুল ইসলামই দায়িত্ব চালিয়ে যাবেন। অবশ্য আবদুল জলিল পদ যে ছাড়বেন না তা অনেকেরই ধারণা ছিল আগেভাগে। এখন তিনি শেখ হাসিনার দেশে ফেরার অপেক্ষায় আছেন। মোট কথা আবদুল জলিল সাধারণ সম্পাদক থাকছেন তা নিশ্চিন্তে বলা যায়। কারণ এ সময়ে শেখ হাসিনা দলে ভাঙন-বিতর্ক সৃষ্টি করতে চাইবেন না।একটি বিষয় লক্ষণীয়, খালেদা জিয়া মুক্তি পেয়েছেন জামিনে। আর শেখ হাসিনা মুক্তি পেয়েছেন প্যারোলে। যার ফলে খালেদা জিয়া যেভাবে রাজনীতিতে সক্রিয় হতে পারছেন শেখ হাসিনা সেভাবে পারছেন না। ১৪ সেপ্টেম্বর ’০৮ রোববার নিউইয়র্কের একটি হোটেলের বলরুমে তার সম্মানে এক ইফতার পার্টির আয়োজন করা হয়। সেখানেও শেখ হাসিনা বক্তব্য দিয়েছেন খুব সাবধানতার সঙ্গে। সব মিলিয়ে এটা বেশ স্পষ্ট, আওয়ামী লীগকে বেশ সীমিত অবস্খার মধ্যে থেকেই এগুতে হচ্ছে, যা বিএনপির বেলায় অনেকটাই অবাধ। দুই নেত্রীকে এক টেবিলে বসানোর যে উদ্যোগের কথা বলা হচ্ছে তা নিয়েও রয়েছে নানা অনিশ্চয়তা। আলোচনায় বসে কি এজেন্ডায় কথা বলবেন তারা? তেমন এজেন্ডা বা ইস্যুগুলোর কথাও তো জনগণের জানা দরকার। তেমন কোন সচি অবশ্য তারা নিজেরাই তৈরি করতে পারেন। কিন্তু কথা হচ্ছে আওয়ামী লীগ তো শর্ত দিয়ে দিয়েছে শেখ হাসিনা সম্পূর্ণ মুক্ত না হওয়া পর্যন্ত কোন ধরনের আলোচনায় বসবেন না। ব্যারিস্টার রফিক-উল হককে মধ্যস্খতায় রেখে সরকার যে চেষ্টা শুরু করেছে তার ফল পজিটিভ নাকি নেগেটিভ দাঁড়ায় তা দেখার জন্য আরও ক’মাস অপেক্ষা করতে হবে। পত্রপত্রিকায় লেখা হচ্ছে, শেখ হাসিনা-খালেদা জিয়া দু’জনেই নির্বাচন করবেন না। আর এভাবেই ওয়ান-ইলেভেনের ফসল জাতির গোলায় উঠবে। এ বিষয়ে আমি একটু অতীতে ফিরে যেতে চাই। এরশাদীয় স্বৈরকালের অবসানের প্রাক্কালে বিএনপি, আওয়ামী লীগের মোর্চায় একটি ‘জাতীয় ঐক্যের রূপরেখা’ প্রণীত হয়েছিল। সেই রূপরেখাটি পরবর্তী সময়ে মেনেছিল কি প্রধান দলগুলো? না, কেউই সেটা মানেনি। বরং দুর্নীতি, স্বজনপ্রীতি, সামন্তবাদী পেশিশক্তি প্রদর্শন, কালো টাকার দাপট দু’পক্ষই দেখিয়েছে পরস্পরের সঙ্গে পাল্লা দিয়ে। আজ বর্তমান সরকারের উপদেষ্টারা যে ‘কোড অফ পলিটিক্যাল কন্ডাক্ট’-এর প্রচারণায় নেমেছেন তা তো অতীতে কেউ মানেনি। ভবিষ্যতে মানবে তেমন কোন গ্যারান্টি নেই। আর যদি তারা মানতোই তবে বাংলাদেশে কোন ওয়ান-ইলেভেনের দরকারই হতো না। কিন্তু বাস্তবে তা হয়নি। এক ধরনের ইগোপর্ণ মানসিকতা বারবার দখল করেছে গণমানুষের স্বপ্ন। বাংলাদেশে রাজনৈতিক আচরণ বিধিমালার ভবিষ্যৎ যে খুব উজ্জ্বল তা এ মুহর্তে বলার কোন অবকাশ নেই। কারণ মুখে যতই বড় বড় বুলি আওড়ানো হোক না কেন বাস্তবে তা কেউই মানবে না। মানতে রাজি হবে না। খালেদা জিয়াকে আজীবন দলীয় প্রধান রাখার প্রস্তাব কিংবা আবদুল জলিলের দীর্ঘকালীন সাধারণ সম্পাদক থাকার খায়েশ সে প্রমাণই দিয়ে যাচ্ছে। এই মানসিকতা গোটা জাতির জন্য দুর্ভাগ্যজনক। প্রধান দুটি রাজনৈতিক দল রাজনীতিতে সহনশীলতার নজির সৃষ্টি করতে পারেনি। এরা আগামী নির্বাচনে অংশ নিলেই গণতন্ত্রের অগ্রযাত্রা অব্যাহত থাকবে এমন কোন নিশ্চয়তাও নেই। কারণ এক পক্ষ জিতলে অন্যপক্ষ ক’মাসের মধ্যেই আন্দোলনে নেমে যাবে রাজপথে। আমার বারবারই মনে হচ্ছে ওয়ান-ইলেভেনের অসম্পূর্ণ কর্মকাণ্ড বরং আরও বেপরোয়া করে তুলতে পারে প্রধান রাজনৈতিক দলগুলোকে, যার পরিণতি হতে পারে আরও ভয়াবহ। স্বরাষ্ট্র উপদেষ্টা এমএ মতিনের আইন-শৃখলা নিয়ে উদ্বেগের আগাম বার্তা মনে হচ্ছে। নিউইয়র্ক ১৬ সেপ্টেম্বর ২০০৮----------------------------------------------------------------------------------দৈনিক সংবাদ । ১৯ সেপ্টেম্বর ২০০৮ শুক্রবার প্রকাশিত           

