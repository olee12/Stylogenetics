দেশপ্রেমে ঐক্যবদ্ধ মানুষের বলিষ্ঠ হাত




 
                        দেশপ্রেমে ঐক্যবদ্ধ মানুষের বলিষ্ঠ হাত ফকির ইলিয়াস============================================ ঢাকার বিভিন্ন জাতীয় দৈনিকগুলোতে প্রকাশিত আমার লেখা কলামগুলো সম্পর্কে পাঠক-পাঠিকার মতামত সম্পর্কিত প্রায় দশ-পনেরোটি ইমেইল প্রতি সপ্তাহে আমি পাই। তারা তাদের মতামত জানান। কখনও, আমার মত ও মন্তব্যের বিপক্ষে কড়া সমালোচনা থাকে। কখনও সুমিষ্ট বাহবাও পেয়ে যাই। মনে পড়ছে, বাংলাদেশ যখন তীব্র জঙ্গিবাদী তাণ্ডবের লীলাক্ষেত্র, তখন আমাকে তীব্রভাবে কটাক্ষ করে ইমেইল পাঠাত কেউ। তাদের বক্তব্য ছিল, ধর্মীয় চেতনা আর জঙ্গিবাদ এক নয়। এমনকি দেশে যখন একযোগে বোমা ফাটানো হলো তখনও একটি মহল বলতে চেয়েছিল এটা বিচ্ছিন্ন ঘটনা।যারা আমার মতের বিপক্ষে কঠোর যুক্তি উপস্খাপন করতে চান, তাদের আমি একটি প্রশ্নই করি। এই দেশটি কার? কেন? কীভাবে এই দেশ স্বাধীন হয়েছিল ও যারা একাত্তরে প্রাণ সঁপে দিয়েছিলেন এই দেশের জন্য তাদের মূল চাওয়া কী ছিল? যারা আমার সঙ্গে ভিন্নমত কিংবা বিপক্ষ মত পোষণ করেন তারা বলতে চান, অতীত টেনে লাভ নেই। ‘মিলে মিশে’ এই দেশটির জন্য কাজ করতে হবে। আমি উত্তরে তাদের বলি, ‘মিলে মিশে’র পক্ষপাতী আমি নই। অতীত স্মরণ রেখে, মৌলিক স্তম্ভের ওপর ভিত্তি করে একটি রাষ্ট্র এগিয়ে যায়। যারা মহান, মুক্তিযুদ্ধকে সম্মান করে না তাদের সঙ্গে আবার ‘মিলামিশা’ কিসের?আমি খুবই আপ্লুত হই, যখন কেউ আমার লেখাগুলো পড়ে আমাকে প্রেরণা দেন। এগিয়ে যাওয়ার সাহস যোগান। আমি জানি বিদেশে অবস্খান করে বাংলাদেশের সাধারণ মানুষের পাশে গিয়ে দাঁড়ানো কঠিন কাজ। কিন্তু আমি বিশ্বাস করি, একজন সৎ নির্ভীক লেখকের কলম আজীবন মানুষকে সাহস ও শক্তি জোগাতে পারে।বাংলাদেশসহ পৃথিবীর বিভিন্ন প্রান্ত থেকে যেসব ইমেইল পাই, তার অধিকাংশের লেখক-লেখিকার দেশপ্রেম আমাকে খুব মুগ্ধ করে। প্রবাসে অবস্খানরত বাঙালিরা দেশকে যে কত ঘনিষ্ঠভাবে প্রতিদিন দেখেন তা ভেবে আমি আকুল হয়ে যাই মাঝে মাঝে। ‘সংবাদ’-এ আমার লেখা কলামগুলোর তেমনি একজন পাঠক জনাব আহসানুল করিম। মার্কিন যুক্তরাষ্ট্রের টেক্সাস অঙ্গরাজ্যে অভিবাসী জীবনযাপন করছেন তিনি। ইউনিভার্সিটি অফ টেক্সাসে তিনি পাবলিক পলিসি এন্ড পলিটিক্যাল ইকনোমি বিষয়ে পিএইচডি করছেন। আহসানুল করিম বাংলাদেশের ভবিষ্যৎ উন্নয়ন নিয়ে ভাবেন খুব ঘনিষ্ঠভাবে। তিনি মনে করেন, ক্ষমতার বিকেন্দ্রীকরণ এবং জনগণের আরও সম্পৃক্ততার প্রশ্নে আরও তিনটি বিভাগ চালু করা দরকার। তার প্রস্তাবিত বিভাগগুলো হচ্ছে­ রংপুর, ময়মনসিংহ এবং কুমিল্লা। তার মতে, দ্বিকক্ষ বিশিষ্ট সংসদ পদ্ধতি চালু করা যেতে পারে বাংলাদেশে। যুক্তরাষ্ট্রে সিনেট এবং কংগ্রেস যেমনটি রয়েছে। যারা রাষ্ট্রের নীতিনির্ধারণে সর্বাত্মক ভূমিকা রাখেন।আহসানুল করিমের প্রস্তাবনার মধ্যে রয়েছে­ সরকার এবং রাষ্ট্রীয় প্রতিষ্ঠানগুলোর মাঝে গণতন্ত্র প্রতিষ্ঠা। স্খায়ী গণতন্ত্র এবং আর্থ-সামাজিক উন্নয়নে রাজনীতিকদের সৎসম্পৃক্ততাসহ বেশকিছু নতুন ধ্যান-ধারণা।প্রবাসে এমন অনেক বোদ্ধা দেশপ্রেমিক রয়েছেন যারা যে কোন ডাকে সাড়া দিয়ে বাংলাদেশে গিয়ে আত্মোৎসর্গ করতে পারেন। কিন্তু কথা হচ্ছে, সে ক্ষেত্র দেশে আছে কি? দেশ গড়তে হলে কিছু কাঠামো আগে প্রতিষ্ঠা করতে হবে। আর তার অন্যতম হচ্ছে মুক্তিযুদ্ধের চেতনায় জাতীয় নীতিমালা। উড়ে এসে জুড়ে বসা কোন রাজনীতিক কিংবা সমাজ নির্ধারক কখনই প্রকৃত দেশপ্রেমিক নয়। যুক্তরাষ্ট্রের প্রেসিডেন্ট জন এফ কেনেডি বলেছিলেন, আমার রাষ্ট্রই আমার শ্রেষ্ঠ আরাধনা। যেদিন দেশসেবা করতে পারব না সেদিন আর বেঁচে থাকার কোন প্রয়োজন মনে করব না। কি প্রখর চেতনা। দুই.এই যে ‘মিলে মিশে’ দেশ গড়ার স্বপ্নধারী রাজনীতিকরা একাত্তরে তাদের ভূমিকা কেমন ছিল? তারা আদৌ কি দেশের স্বাধীনতা চেয়েছিলেন? না চাননি। পাকিস্তানি হানাদারদের সঙ্গে গোপনে বৈঠক করে দেশের বুদ্ধিজীবী নিধনের মাধ্যমে জাতিকে পঙ্গু করে দেয়ার শেষ ষড়যন্ত্রটি করেছিল তারা। এদেরই একজন জামায়াতের বর্তমান আমির মতিউর রহমান নিজামী। দুর্নীতি মামলায় শেষ পর্যন্ত তাকে গ্রেফতার করেছে পুলিশ। শুধু দুর্নীতি কেন, একাত্তরে গণহত্যা, যুদ্ধাপরাধের অভিযোগও আছে তার বিরুদ্ধে। সে অভিযোগের ভিত্তিতে তার বিরুদ্ধে আইনি ব্যবস্খা অনেক আগেই নেয়া যেত। কিন্তু তা করা হয়নি। স্বাধীনতা-পরবর্তী সময়ে চুপ হয়ে থাকা এই মৌলবাদী চক্রের কাছ থেকে নানাভাবে রাজনৈতিক সুবিধা হাসিলের চেষ্টা করেছে দেশের প্রধান তিনটি রাজনৈতিক দল আওয়ামী লীগ, বিএনপি এবং জাতীয় পার্টি। ফলে তারা শক্তি সঞ্চয় করার সাহস পেয়েছে ক্রমেই।ওয়ান-ইলেভেনের পটপরিবর্তন বাংলাদেশের মানুষকে কী দিয়েছে? এর একটি খতিয়ান তৈরি করলে দেখা যাবে দুর্নীতি, লুটপাট, স্বেচ্ছাচারিতা, জঙ্গিবাদ এবং সন্ত্রাসের নির্মূলতাই দেখতে চেয়েছেন দেশের মানুষ। তারা চেয়েছেন রাজনীতি একটি বলয় থেকে বেরিয়ে আসুক। আমি মনে করি, যারা ওয়ান-ইলেভেন সম্ভব করেছেন তারাও এই একই চেতনা লালন করেছেন এবং করে যাচ্ছেন।প্রশ্ন হচ্ছে, তাহলে জামায়াত নেতা নিজামীকে গ্রেফতার করতে এত সময় নেয়া হলো কেন? কোন কোন পর্যবেক্ষকের মতে, নিজামীর খুঁটির জোর সৌদি আরব থেকে গ্রিন সিগনাল পাওয়ার পরই তাকে গ্রেফতার করা হয়। আর তা আদায় করতে বিশেষ ভূমিকা রাখেন সাবেক স্বৈরশাসক হুসেইন মুহম্মদ এরশাদ। এই মিশন নিয়ে তিনি সৌদি আরব সফর করেন সম্প্রতি। এরশাদ সৌদি থেকে ‘ইয়েস কার্ড’ নিয়ে আসার পর পরই নিজামীকে গ্রেফতার করা হয়।তিন.নেপথ্যের ঘটনাবলি নিয়ে আরও বিশ্লেষণ করছেন রাজনীতিক পর্যবেক্ষকরা। খবর বেরিয়েছে, সাবেক অর্থমন্ত্রী সাইফুর রহমান আর দেশে ফিরছেন না সহসা। যদি না অলৌকিক কোন পরিবর্তন ঘটে। সাইফুর রহমান সিঙ্গাপুরে চিকিৎসা শেষে বিলেতে স্খায়ীভাবে বসবাসের জন্য চলে যেতে পারেন বলেও খবরে বলা হয়েছে। তার দ্বিতীয় পছন্দের দেশ হিসেবে আছে অস্ট্রেলিয়া। ঘটনা যদি এই হয়, তবে আমার প্রশ্ন হচ্ছে একটি গ্রুপ দুর্নীতি মামলার সম্ভাব্য আসামি হচ্ছেন সাইফুর রহমান তা জানার পরও রাষ্ট্র তাকে বিদেশে যাওয়ার ছাড়পত্র দিল কীভাবে? কেন দিল? তা হলে কি একটি মহল চেয়েছে সাইফুর রহমান দেশ ছেড়ে চলে যান কৌশলে?যদি তাই হয় তবে তো এই পুরো মামলাটি একপেশে হয়ে যাচ্ছে। মামলার ভবিষ্যৎ নিয়েও প্রশ্ন উঠছে সঙ্গত কারণেই। প্রশ্ন উঠছে মামলার উদ্দেশ্য নিয়েও।গ্রেফতারের আগে নিজামী এক সংবাদ সম্মেলনে বলেছেন, দুই নেত্রীকে বাদ দিয়ে সংলাপ-নির্বাচন কিছুই হবে না। তিনি আরও বলেছেন, ওই দুই দল আন্দোলনমুখী। যদি অন্য কোন দলপ্রধানকে গ্রেফতার করা হয় তবে ওই দলও আন্দোলনে যাবে।নিজামী গ্রেফতারের মাধ্যমে সে সম্ভাবনা দেখা দিতেই পারে। এখন জামায়াত দুটি বিষয়ে গুরুত্ব দিতে পারে। এর প্রথমটি হচ্ছে­ বিএনপি, আওয়ামী লীগের সঙ্গে ঐক্য খুঁজে আন্দোলনে নেমে যাওয়া। কিংবা একাই ওই দুই দলের সমান্তরালে আন্দোলনের কর্মসূচি দেয়া। যেমনটি তারা এরশাদবিরোধী আন্দোলনের সময় দিয়েছিল। আর দ্বিতীয়টি হচ্ছে­ পুরনো কায়দায় জঙ্গিবাদী শক্তিকে উস্কে দেয়া। দেশের স্খিতিশীলতা চ্যালেঞ্জের মুখে ফেলা।মান্নান ভূঁইয়া, শামসুল ইসলাম এবং নিজামী কারাগারে যাওয়ার পর বদলে গেছে দেশের রাজনীতির দিনলিপি। এমকে আনোয়ারসহ অন্য চার্জশিটভুক্তরা অন্তরীণ হলে এ চিত্র আরও বদলাবে। সংস্কারপন্থি বিএনপি নেতারা বুঝে গেছেন শেষ রক্ষা সম্ভব নয়। প্রায় একই বার্তা পাচ্ছেন সংস্কারপন্থি আওয়ামী লীগাররাও। তাহলে দেখা যাচ্ছে, সরকার এবং বাদবাকি রাজনীতিকদের বৃহৎ অংশই এখন প্রায় বিপরীত মেরুতে অবস্খান নিতে যাচ্ছেন। রাজনীতি থেকে নিষ্ক্রিয়করণের তালিকায় জামায়াতের সেক্রেটারি মুজাহিদের নামও যুক্ত হতে পারে।কিন্তু কথা হচ্ছে, আগামী দিনের রাজনীতি এবং দেশ পরিচালনার জন্য বর্তমান ক্ষমতাসীনরা কাদের সমর্থন পাবেন কিংবা পেতে যাচ্ছেন? আর তারা কতটা পলিটিক্যাল ক্লিনম্যান বলে পরিচিত? মনে রাখতে হবে জামায়াত ক্যাডারভিত্তিক দল। তারা নিজামী-মুজাহিদের অবর্তমানে ভারপ্রাপ্ত ঠিক করেই রেখেছে। বাকি দুটি প্রধান দলের প্রস্তুতি কী? কী ভূমিকা নেবে এরশাদের জাতীয় পাটি?---------------------------------------------------------------------------------দৈনিক সংবাদ । ২৩ মে ২০০৮ শুক্রবার , প্রকাশিত         

