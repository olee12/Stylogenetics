তীব্র শঙ্কার পদধ্বনি _ সরকার ও জনগণের সমন্বয় প্রয়োজন




 
                        তীব্র শঙ্কার পদধ্বনি : সরকার ও জনগণের সমন্বয়ে প্রয়োজন  ফকির ইলিয়াস========================================একের পর এক সঙ্কটের পদধ্বনি। রক্তপাত। ক্রান্তিকাল। বর্তমান সরকার ক্ষমতা পেয়েছে, মাত্র তিন মাসের কাছাকাছি সময়। এর মধ্যেই ঘটে গেছে নারকীয় পিলখানা হত্যাকাণ্ড। বিডিআর বিদ্রোহের মতো দু:সহ ঘটনা কাঁপিয়ে তুলেছে জনমানসের ভিত। শেখ হাসিনার সরকার ক্ষমতা গ্রহণের পরপরই বেপরোয়া হয়ে ওঠে ছাত্রলীগ। তাদের স্খিমিত করা গেলেও থামানো যায়নি। কেন তারা এমন আচরণ করে যাচ্ছে সে প্রশ্নের কোন উত্তর নেই।তারপর ঘটল পিলখানা হত্যাযজ্ঞ। দেশ শোকের সমুদ্রে ভাসলো। সে শোক বয়ে বেড়াতেই খবর এলো বিদেশ থেকে হাজার হাজার বাংলাদেশী শ্রমিককে ফেরত পাঠিয়ে দেয়া হচ্ছে। মালয়েশিয়া পঞ্চান্ন হাজার জনশক্তি ফেরত পাঠানোর সিদ্ধান্তে ক্রন্দনের রোল উঠেছে সেই পঞ্চান্ন হাজার পরিবারে। না, তা শুভ সংবাদ নয়। অন্যান্য দেশ থেকেও বাংলাদেশী শ্রমিক ফেরত আসবে বলে শোনা যচ্ছে। সরকারকেও নিরুপায় মনে হচ্ছে এ বিষয়ে।এরপরই ১৩ মার্চ শুক্রবার পুড়ে ছাই হয়ে গেছে দেশের বৃহত্তম শপিং কমপ্লেক্স ‘বসুন্ধরা’র কয়েকটি তলা। কিভাবে হলো এটা? এ শপিং মলে তো অত্যাধুনিক অগ্নিনির্বাপক সরঞ্জামাদি থাকার কথা। এটা কি দুর্ঘটনা না নাশকতা? বিভিন্ন সত্র জানাচ্ছে, শেষ পর্যন্ত তা নাশকতা বলে প্রতীয়মান হতে পারে। কি হচ্ছে একের পর এক? দেশ এমনভাবে অস্খিতিশীল হয়ে ওঠার নেপথ্যের কারণ কি? কারা কলকাঠি নাড়ছে?না, দেশের মানুষ স্বস্তিতে নেই। গোটা দেশজুড়ে শঙ্কা। সবার চোখে হতাশার ছোঁয়া। দেশের আইন-শৃখলা রক্ষাকারী বাহিনী যে খুব সতর্ক­ তা বলার উপায় নেই। খুন খারাবি হচ্ছেই। রাজধানীতে পালাক্রমে ছিনতাই হচ্ছে। মলম ও অজ্ঞানপার্টির তৎপরতাও বেড়েছে। অপরাধীরা ধরা পড়ছে না। অথচ দেশে গোয়েন্দা সংস্খাগুলো তৎপর বলেই জানানো হচ্ছে। এসব তৎপরতার পরও একের পর এক মারাত্মক অপরাধ কিভাবে সংঘটিত হচ্ছে? ছাত্রলীগের দুই গ্রুপের কোন্দল কিভাবে ত্রস্ত করে রেখেছে সাধারণ মানুষের জীবন-যাত্রা? মুক্তিযোদ্ধা জিয়াউর রহমান হলে ছাত্রলীগের দুই গ্রুপ নিজেদের মাঝে সংঘর্ষে লিপ্ত হয়েছে। ছাত্রলীগের সাধারণ সম্পাদকের বক্তব্য টিভিতে দেখলাম। তিনি বলেছেন, একটি স্বার্থান্বেষী মহল পরিকল্পিতভাবে এসব করছে। এরা কারা? তাদের পরিচয় কি? বাংলাদেশ ছাত্রলীগ সম্মিলিতভাবে এদের প্রতিরোধ করছে না কেন? নাকি শাক দিয়ে মাছ ঢাকতে চাইছেন ছাত্রলীগের সাধারণ সম্পাদক?জাতি ভীষণভাবে ভীত। খুবই শঙ্কিত। এর প্রধান কিছু কারণ এখানে উল্লেখ করতে চাই। প্রধানমন্ত্রীর পক্ষ থেকে বলা হয়েছে অনুরোধ করার পরও রাষ্ট্রের ক্ষমতার পরিচালনা শক্তি, সচিববৃন্দ তাদের কাজে গতি আনছে না। রাষ্ট্রক্ষমতা গ্রহণের পরপরই প্রধানমন্ত্রী সচিবদের এক সভায় বলেছিলেন, রাষ্ট্র ও জনগণের পক্ষে আপনারা কাজ করুন। কাজ করার অনুকূল আইন করার প্রয়োজন হলে তারও সুপারিশ করুন। জাতীয় সংসদ আইন পাস করে দেয়ার ব্যবস্খা করবে।এই অনুরোধের পরও কাজের আশানুরূপ গতি সঞ্চারিত হয়নি। এখন প্রধানমন্ত্রীর পক্ষ থেকে একটি চিঠি ইস্যু করা হয়েছে সচিবদের। বলা হয়েছে, গতিশীল হয়ে কাজ করার।একটি বিষয় মনে রাখা দরকার, একাত্তরের নরঘাতক গোলাম আযম বাংলাদেশে পুনর্বাসিত হওয়ার পর জামায়াতের মতাদর্শী বেশকিছু বিসিএস ক্যাডার চাকরির সুযোগ পান। জামায়াত খুব পরিকল্পিতভাবে রাষ্ট্রের বিভিন্ন সেক্টরে তাদের লোক নিয়োগ নিশ্চিত করে। জোট সরকার ক্ষমতায় আসার পর নিজামী-মুজাহিদ দুই মন্ত্রীর প্রত্যক্ষ-পরোক্ষ সহযোগিতায় এসব জামায়াতি সচিব-যুগ্ম সচিবরা বিভিন্ন গুরুত্বপূর্ণ পদে আসীন হওয়ার সুযোগ পান। তারা সচিবালয়ে দাপটের সঙ্গেই কাজ চালিয়ে যাচ্ছেন। এদের শিকড় বহুদর পর্যন্ত বিস্তৃত। এদের কেউ কেউ এমনও বলেন­ ‘আমরাই রাষ্ট্র পরিচালনা করি’।সচিবরা যে সরকারের কুপোকাৎ করতে পারে, সে নজির আমরা অতীতে দেখেছি। তাই এই শঙ্কা গভীর থেকে ক্রমশ গভীরতর হচ্ছে। আইন-শৃখলা রক্ষাকারী বাহিনীর মাঝেও রয়েছে জামায়াত-শিবির অনুসারীরা। জামায়াতি জাতীয়তাবাদী ডানপন্থি গ্রুপের বৃহৎ একটি শক্তি। লুৎফুজ্জামান বাবর স্বরাষ্ট্র প্রতিমন্ত্রী পদে আসীন হয়ে যেসব পুলিশের এসআই নিয়োগ দিয়েছিলেন তাদের সিংহভাগই তো জোটের ক্যাডার। বিষয়টি ভুলে যাওয়ার নয়। দুই. মন্ত্রিপরিষদের সভায় প্রধানমন্ত্রী নিজেই উদ্বেগ প্রকাশ করে জঙ্গিদের ব্যাপারে সবাইকে সজাগ-সতর্ক থাকার নির্দেশ দিয়েছেন। জেলা প্রশাসন, গোয়েন্দা সংস্খাসহ রাষ্ট্রের গুরুত্বপূর্ণ পদে ব্যাপক রদবদল করা হয়েছে, হচ্ছে। কিন্তু এটা তো অস্বীকার করার উপায় নেই। বদলি হয়ে যে, যে বিভাগে যাবে, সে সেই বিভাগেই তার নিজস্ব পারপাস চাইলে সার্ভ করতে পারবে। তাই এই মতলববাজদের ঠেকাতে বিকল্প পথ খুঁজতে হবে। দেশে জঙ্গিবাদ কিংবা মৌলবাদী আস্ফালন ঠেকাতে সরকারি গোয়েন্দা সংস্খাসহ প্রতিটি বিভাগ যথাযথ দায়িত্ব পালন করছে কি না, সে বিষয়টি নজরদারি করার জন্য একটি ‘ওভার সিইং সেল’ গঠন করা যেতে পারে। যারা মনিটরিং করে স্বরাষ্ট্র, সংস্খাপন এবং প্রতিরক্ষা মন্ত্রণালয়ের মাঝে সমন্বয় সাধন করবে। তৎপরতা পর্যবেক্ষণ করবে। বাণিজ্যমন্ত্রী কর্নেল (অব.) ফারুক খান বলেছেন, যেসব বিডিআর সদস্য রিপোর্ট করেনি কিংবা পলাতক রয়েছে, তারা দেশ ও জাতির প্রতি হুমকিস্বরূপ। তার এ বক্তব্যটি সমর্থনযোগ্য­ কারণ, বিশ্বের ইতিহাস এটাই প্রমাণ করে বিদ্রোহী সৈনিকরা বিভিন্ন নাশকতায় অংশ নিয়ে থাকে বিভিন্নভাবে। কারণ অস্ত্র চালনায় দক্ষতা তাদের এই কাজে উদ্বুদ্ধ করে। ফারুক খান আরও বলেছেন, পিলখানা হত্যাযজ্ঞে আরও অনেকের সম্পৃক্ততার কথা জানা গেছে। যা রিপোর্ট প্রকাশিত হলেই জানা যাবে। এই সংবাদটি বিশেষভাবে উদ্বেগজনক তো বটেই। এরা কারা?বর্তমান সরকারের জানা উচিত, নবম জাতীয় সংসদ নির্বাচনে যাদের চরমভাবে ভরাডুবি হয়েছে, তারা কিন্তু বসে নেই। তারা তাদের গুটি চালিয়ে যাচ্ছে। বিশেষ করে যুদ্ধাপরাধীদের বিচার যাতে না হয়, সে জন্য এরা মরিয়া হয়ে যে কোন কিছুই করতে উদ্যত হতে পারে। বর্তমান প্রধানমন্ত্রীর নিজের জীবনও তীব্র হুমকির মুখে­ তা দেশে-বিদেশের অনেক মিডিয়াই প্রচার করছে। প্রশ্ন হচ্ছে তাহলে কি পরাজিত সেই মৌলবাদী রাজাকার শক্তির কাছে হেরে যাবে গোটা জাতি? ভলুণ্ঠিত হবে ত্রিশ লাখ শহীদের আত্মদান?বাংলাদেশকে তালেবানি রাষ্ট্র বানানোর স্বপ্ন যারা দেখছে, এদের চিহ্নিত করতে গ্রামে গ্রামে প্রতিরোধ কমিটি গঠন করা প্রয়োজন। কোন গ্রামে কারা জঙ্গিবাদীদের সঙ্গে সংশ্লিষ্ট তা সেই গ্রামবাসীর অজানা থাকার কথা নয়। শুধু গণমানুষের আন্তরিকতার মাধ্যমেই এদের রুখে দেয়া সম্ভব। সরকারি বাহিনী এককভাবে তা রোধ করতে পারবে না। জনগণ এসব জঙ্গিবাদীদের বিরুদ্ধে রুখে দাঁড়িয়ে প্রতিরোধে এগিয়ে আসতে হবে। পুলিশ র‌্যাবসহ অন্যান্য সংস্খাকে এগিয়ে এসে দাঁড়াতে হবে গণমানুষের পাশে। আমি মনে করি, প্রতিটি ইউনিয়নের চেয়ারম্যান, মেম্বারদের নেতৃত্বে ‘জঙ্গিবাদ প্রতিরোধ কমিটি’ গঠনের সময় বাংলাদেশে এই মুহূর্তে উপস্খিত। এর কোন বিকল্প নেই। কারণ প্রতিটি গ্রামের সজাগ তরুণরা জানতে ও বুঝতে পারবেন­ তাদের গ্রামে কারা দুষ্কৃতিকারী, কারা এদের মদদ দিচ্ছে। সামনে খুবই কঠিন ও প্রতিকূল সময়। এ সময়ে মানুষের সাহায্য নিতে হবে সরকারকে। নিউইয়র্ক, ১৭ মার্চ ২০০৯---------------------------------------------------------------------দৈনিক সংবাদ । ঢাকা। ২০ মার্চ ২০০৯ শুক্রবার প্রকাশিত   

                    সর্বশেষ এডিট : ২০ শে মার্চ, ২০০৯  সকাল ৭:৩৩                

