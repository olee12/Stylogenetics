পারিনি , তবে পারতেই হবে




 
                        পারিনি, তবে পারতেই হবে  ফকির ইলিয়াস====================================ডিসেম্বর বাঙালির বিজয়ের মাস। অর্জনের মাস। একটি জাতির জীবনে এমন উল্লেখযোগ্য সময় কয়েকটি মহাকাল পরই আসে। বাঙালির জন্য একটি স্বাধীন সার্বভৌম দেশমাতৃকার জন্ম তেমনি অবিস্মরণীয় ঘটনা। ১৯৭১ থেকে ২০০৭­ ছত্রিশ বছর বয়সী বাংলাদেশ। এই বয়সে একটি রাষ্ট্র, একটি জাতি কতটা পূর্ণতা পেতে পারে তা নিয়ে কথা চলতে পারে পক্ষে-বিপক্ষে। কিন্তু পাওয়ার ঝুড়ি যদি তুলনামলক শুন্যের কোটায় থাকে, তবে সে দু:খবোধ হয়ে পড়ে হৃদয়বিদারক। বাংলাদেশের ক্ষেত্রে তেমনটি হয়েছে।তিন যুগ সময়ে বাংলাদেশে প্রধান দু:খবোধটি হচ্ছে রাজনৈতিক ব্যর্থতা। যার ফলে যে চেতনা নিয়ে রাষ্ট্রটি বিজয়মাল্য পেয়েছিল তা রোদনে পরিণত হয়েছে। একটি রাষ্ট্র কাঠামো উঠে দাঁড়ানোর আগেই তার মেরুদণ্ড ভেঙে দেয়ার চেষ্টা করা হয়েছে অত্যন্ত জঘন্যভাবে। বাংলাদেশের স্খপতি জাতির জনক বঙ্গবন্ধু শেখ মুজিবুর রহমানের মহানুভবতার সুযোগ নিয়ে মাথাচাড়া দিয়ে উঠেছিল সেই পরাজিত শক্তির প্রেতাত্মারা।১৯৭৪-এর দুর্ভিক্ষের প্রসঙ্গ যারা তোলেন এটাও তারা খুব ভাল করে জানেন পাকপন্থি একটি সনাতনী ব্যুরোক্রেসি নিয়ে বঙ্গবন্ধুর সরকার চালনা ছিল দুরূহ কাজ। সমন্বয়ের অভাব, আন্তর্জাতিক ষড়যন্ত্রের নিষপেষণ, দেশী বেনিয়া গোষ্ঠীর তীব্র অসহযোগিতা চুয়াত্তরের মন্বন্তরকে কাগুজে বাঘে রূপান্তরিত করে। ষড়যন্ত্রের অংশ হিসেবে বাসন্তীকে ‘জাল’ পরিয়ে আন্তর্জাতিক সংবাদ শিরোনাম করা হয়, যা পরে প্রমাণিত হয়েছে। বাহাত্তর-পরবর্তী সময়ে ঘনীভূত রাজনৈতিক অস্খিরতা, সরকার বিরোধিতার নামে হটকারী সিদ্ধান্ত পরাজিত রাজাকারদের ভাগ্য ক্রমেই খুলে দিতে থাকে। পাকপন্থি সেনাসদস্যদের সংগঠিত করে ঘটানো হয় পঁচাত্তরের নির্মম হত্যাযজ্ঞ। সপরিবারে নিহত হন জাতির জনক।এরপর কারা কীভাবে ক্ষমতায় এসেছে এবং কী করেছে, এদিকে নজর দিলেই বোঝা সহজ হবে পরাজিত রাজাকারদের প্রধান লক্ষ্য কী ছিল।পটপরিবর্তনের মাধ্যমে নানা ভেকভণিতা করে রাষ্ট্রক্ষমতা দখল করেন জেনারেল জিয়াউর রহমান। ক্ষমতায় টিকে থাকার প্রয়োজনে বহুদলীয় গণতন্ত্রের লেবাসে তিনি আলবদর-রাজাকারদের রাজনৈতিক পুনর্বাসন নিশ্চিত করেন। এমন হীন অপকর্ম তিনি কিছুই বাদ রাখেননি, যা তার ক্ষমতা পাকাপোক্ত করার জন্য দরকারি ছিল।সেনা অভ্যুথানে তিনি নিহত হলেও তার জারি করা ফরমানের ফলে রাজাকাররা স্খায়ী আসন গেড়ে নিতে সমর্থ হয়। এরপর সামরিক জান্তাতন্ত্র চলতে থাকে ওই একই ধারাবাহিকতায়। জাতীয়তাবাদের ‘বাংলাদেশী’ সংস্করণ যা শুধু ক্ষমতা দখলের মুখ্যমন্ত্র হিসেবেই কাজে লেগেছিল, তারই দ্বিতীয় সংস্করণ প্রণয়ন করেন স্বৈরশাসক জেনারেল এরশাদ। এর পরের দশকটি বাঙালি জাতিকে কাটাতে হয়েছে স্বৈরাচার হটানোর আন্দোলনে। নুর হোসেনকে শহীদ হতে হয়েছে রাজপথে, স্বৈরাচার নিপাত যাক, গণতন্ত্র মুক্তি পাক­ এ পোগান বুকে-পিঠে লিখে। নানাভাবে কোণঠাসা করে রাখা হয়েছে জনগণকে।দুই সুদীর্ঘ আন্দোলন, ব্যাপক রক্তক্ষয়ের মাধ্যমে নিপাত যায় স্বৈরাচারী এরশাদ সরকার। যৌথ গণতান্ত্রিক উদ্যোগে প্রণীত হয় তত্ত্বাবধায়ক সরকারের রূপরেখা। ’৯১-এর নির্বাচনে বিএনপি ক্ষমতায় আসে। জনগণকে বলা হয়, আমরা গণতন্ত্রের পথেই এগিয়ে যাচ্ছি। ১৯৯১-৯৬ সময়ে বাংলাদেশে দুর্নীতি এবং মৌলবাদ গোড়াপত্তন শুরু করে। জে. জিয়ার রাজাকার পুনর্বাসন প্রকল্পের এক্সটেনশন হিসেবে জঙ্গিতন্ত্রের বীজ রোপিত হতে থাকে বাংলার নরম মাটিতে। গ্রামাঞ্চলে এরা গড়তে থাকে দুর্গ। দুর্নীতিবাজদের চরম দাপটের গালে চড় বসিয়ে জনগণ রাষ্ট্রক্ষমতায় পরিবর্তন আনে ১৯৯৬-এর নির্বাচনে। ক্ষমতায় আসে বাংলাদেশ আওয়ামী লীগ। দলের সভানেত্রী শেখ হাসিনা সবার সঙ্গে ক্ষমতা শেয়ার করার মানসে জাসদ একাংশের আসম আবদুর রব এবং জাতীয় পার্টির একাংশের আনোয়ার হোসেন মঞ্জুকে মন্ত্রিত্ব দেন। কিন্তু থেমে থাকেনি রাষ্ট্রীয় দুর্নীতি। আওয়ামী লীগের ক্ষমতাবানরা দু-দুটি গুরুত্বপর্ণ মন্ত্রণালয় নিজেদের দখলে রেখে চালাতে থাকেন ক্ষমতার ত্রাসতন্ত্র। দেশটি শীর্ষ দুর্নীতিবাজদের তালিকায় স্খান পেতে থাকে। অন্যদিকে মৌলবাদী জঙ্গিরাও সংগঠিত হতে থাকে তলে তলে। আওয়ামী লীগের অনেক শীর্ষ নেতা ঘাতক-রাজাকারদের বিচারের ব্যাপারে আগে সোচ্চার থাকলেও ক্ষমতায় এসে তারা তা বেমালুম ভুলে যান। বরং ক্ষমতায় টিকে থাকার জন্য জামায়াতিদের সঙ্গে আওয়ামীপন্থিরা অনেক জয়েন্টভেঞ্চার ব্যবসা-বাণিজ্যও গড়ে তোলেন। এসব ফিরিস্তি দেশবাসীর অজানা নয়।ফলে আবারও পতন ঘটে আওয়ামী লীগের। দেশের জনগণ ২০০১-এর নির্বাচনে বিএনপি জামায়াতের জোটকে সংখ্যাগরিষ্ঠতা দিয়ে সংসদে নিয়ে আসে। তারা ক্ষমতায় বসে। ২০০১ থেকে ২০০৬ এ সময়টি ছিল বাংলাদেশের ইতিহাসে অন্যতম কালো অধ্যায়। পুরো দেশটিকেই ক্রিকেট খেলার মাঠে পরিণত করে জোটের নেতা-মন্ত্রীরা। প্রধানমন্ত্রীর ছত্রছায়ায় তার পুত্রদ্বয় হয়ে ওঠে দেশের সর্বোচ্চ নেপথ্য নীতিনির্ধারক। সবকিছুকে ডেম কেয়ার করে গণভবনের আদলে গড়ে ওঠে প্যারালাল হাওয়া ভবন। দেশ পরিণত হয় জঙ্গিদের লীলাক্ষেত্রে। যত্রতত্র বোমা ফুটতে থাকে। আক্রান্ত হতে থাকেন দেশের বরেণ্য বুদ্ধিজীবীরা। আদালত প্রাঙ্গণ ভেসে যায় রক্তে।এই নির্মমতম ঘটনাগুলোর নেপথ্য কাণ্ডারি ছিল সেই পরাজিত রাজাকার শক্তি। যারা ১৪ ডিসেম্বর ’৭১ পরিকল্পিতভাবে বরেণ্য বুদ্ধিজীবীদের হত্যা করেছিল। এই ঘাতকদের উত্তরসরিরাই কবি শামসুর রাহমান, ড. হুমায়ুন আজাদকে আক্রমণ করেছিল, তা এখন তো নিজেরাই বলছে। শুধু ধরাছোঁয়ার বাইরে থেকে যাচ্ছে তাদের গডফাদার রাজাকার পাষণ্ডরা।এভাবেই বাংলাদেশের একটি ওয়ান-ইলেভেনের প্রেক্ষাপট অনিবার্য হয়ে ওঠে। দেশে ঘটে যায় একটি উল্লেখযোগ্য পরিবর্তনের অবকাঠামো।লক্ষণীয় বিষয় হচ্ছে, বর্তমান তত্ত্বাবধায়ক সরকার ক্ষমতায় এসে লেভেল প্লেইং ফিল্ড তৈরির কথা বলে বিভিন্ন কর্মসচি শুরু করে। বিচারের মাধ্যমে দুই প্রধান জঙ্গিনেতা শায়খ আবদুর রহমান এবং বাংলাভাইকে ফাঁসি দেয়া হয়। প্রশ্নটি হচ্ছে এই দুই জঙ্গিকে ফাঁসি দেয়ার মধ্য দিয়ে জঙ্গিবাদকে কি বাংলার মাটি থেকে সমলে বিনাশ করা গেছে? তেমন কোন লক্ষণ আমরা এ পর্যন্ত দেখছি না। বরং এই দুই প্রধান জঙ্গির কাছ থেকে অনেক নেপথ্য গডফাদারের নাম জানার সম্ভাবনা ছিল, যা এখন জাতির সম্পূর্ণ অজানাই থেকে যাচ্ছে। সেসব গডফাদার রাজাকারদের বিরুদ্ধে মামলা পর্যন্ত নিচ্ছে না সরকার। তিনযে ধারায় আজকের বাংলাদেশ পরিচালিত হচ্ছে এর মাধ্যমে বাংলাদেশ বিজয়ের চেতনা নিয়ে কতটা এগিয়ে যাবে সে প্রশ্নটি বারবারই আসছে। দেশে রাজাকারপক্ষ বেশ বড় অর্থনৈতিক শক্তি সঞ্চয় করেছে। তারা সরাসরি রাষ্ট্রক্ষমতায় যাওয়ার স্বপ্ন দেখছে। তারা কটাক্ষ করছে মুক্তিযুদ্ধকে। মুক্তিযুদ্ধদের শহীদদের। তারা এমন ধৃষ্টতাও দেখিয়ে বলছে, মহান মুক্তিযুদ্ধে তিরিশ লাখ বাঙালি শহীদ হননি।এমতাবস্খায় বর্তমান সরকারের কাছে জাতি দাবি জানিয়েছে যুদ্ধাপরাধীদের বিচার করার। কিন্তু বর্তমান সরকার তা করার কোন উদ্যোগ এ পর্যì নেয়নি। যা কল্পনাও করা যেত না তাও সম্ভব হচ্ছে এই বাংলাদেশে ১১ জানুয়ারি ২০০৭-এর পর। কিন্তু রাজাকারদের ব্যাপারে সরকারের নির্বিকার থাকার রহস্য জনগণ খুঁজে পাচ্ছে না কোনমতেই। মহান মুক্তিযুদ্ধের সেক্টর কমান্ডারদের নেতৃত্বে সেক্টর কমান্ডারস ফোরাম গঠিত হয়েছে। এ প্রজন্ম যে কোন মল্যে মুক্তিযুদ্ধের ফসল ঘরে তুলতে আজ ঐক্যবদ্ধ। অতীতের অনেক প্রধান রাজনৈতিক অনেক কিছুই পারেনি। তার অর্থ এই নয়, আর কেউ পারবে না। কিন্তু সে লক্ষণ কোথায়? মতপ্রকাশের অপরাধে রাজশাহী বিশ্ববিদ্যালয়ের চারজন প্রগতিশীল শিক্ষককে দণ্ডিত করেছে রাষ্ট্রপক্ষ। মৌলবাদী, ধর্মাদের পৃষ্ঠপোষক মহল তা দেখে মুখটিপে হাসছে। একটি স্বাধীন দেশে এমনটি কি কাম্য ছিল? নতুন রাজনৈতিক ট্রেন্ড চালু করতে হলে নিরপেক্ষ সত্যনিষ্ঠ থাকতে হবে। যে কোন পক্ষপাত সব অর্জন ধ্বংস করে দিতে পারে। আমাদের বিজয় ডুবতে বসেছে অর্জনের অধিক আঁধারে। অনেক কিছুই আমরা পারিনি। কিন্তু পারতে হবে। না পারলে এগিয়ে যাওয়া সম্ভব নয়। একটি প্রজন্ম স্খবিরতায় বসবাস করতে পারে না। এই দহন থেকে মুক্তি চাই- এটাই হোক সবার প্রাণের প্রত্যয়। নিউইয়র্ক, ১১ ডিসেম্বর ২০০৭------------------------------------------------------দৈনিক সংবাদ। ঢাকা। ১৫ ডিসেম্বর ২০০৭ , শনিবার ।___________________________________ছবি - প্রখ্যাত চিত্রশিল্পী শাহাবুদ্দীন আহমদ              

                    সর্বশেষ এডিট : ১৫ ই ডিসেম্বর, ২০০৭  রাত ৯:৪৫                

