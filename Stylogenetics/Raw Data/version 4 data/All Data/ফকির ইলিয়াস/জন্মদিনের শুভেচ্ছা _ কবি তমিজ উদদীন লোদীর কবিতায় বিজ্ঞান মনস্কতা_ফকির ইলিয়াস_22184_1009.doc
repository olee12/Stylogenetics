জন্মদিনের শুভেচ্ছা _ কবি তমিজ উদদীন লোদীর কবিতায় বিজ্ঞান মনস্কতা




 
                        কবিতায় বিজ্ঞানকে নিয়ে আসাটা বেশ কঠিন কাজ। লিখেছেন অনেকেই। হয়তো আরো অনেকেই লিখবেন। বিজ্ঞান নিয়ে কবিতা। জীবনের ভাঙচুর।ইলেকট্রন, প্রোট্ন, নিউট্রন নিয়ে প্রেমাবলি। হৃদয়ের আলাপ।কবি তমিজ উদদীন লোদী এই সময়ের অত্যন্ত শক্তিশালী কবি , যিনি শব্দের খেলা করেন সূর্যের শহরকে ঘিরে। চন্দ্রের নগরকে আবর্তন করে । কশেরুকা ভেঙে ভেঙে নুয়ে নুয়ে ক্লান্তির ভেতরদ্রোহহীন সহিসেরা অনিচ্ছুক পাশ ফিরে শোয়।শতচ্ছিন্ন সুখ কিংবা ক্ষমতার রাজসত্রগুলোক্রমশই লোলচর্ম বিড়ালের থাবা হয়ে যায়। সময় বিস্মৃতি আনে।তবু কেউ পড়েনাকো দেয়াল লিখন।শতচ্ছিন্ন অন্ধকার কিংবা প্রজ্জ্বলন্ত আলোর উঠোনঅকস্মাৎ নেতিয়ে যায় বিতৃষ্ণার চৌকাঠে।পর্যুদস্ত মানুষেরা খুঁজে ফেরে খড়কুটো,আশ্রয়। যাচ্ঞা করে অন্বেষিত নিয়তির হাতকিংবা তামসিক ভারগ্রস্ত কোমল আয়ু্ধেঅরক্ষিত ইচ্ছেগুলো লুপ্ত হয় বেদনার অনন্ত গহনে।মানুষেরা হাতড়ে ফেরে অনর্পিত আলোর প্রদীপ।  [ প্রজ্জ্বলন্ত আলোর উঠোন ]   এই যে আলোর উঠোন, তা প্রজন্ম থেকে প্রজন্মের জন্য। যে প্রজন্ম অন্বেষিত নিয়তির শতবাঁধা ডিঙিয়ে পৌঁছে যাবে, আগামীর সোনালী দিনের কাছে।  এই কবির চতুর্দশপদী কবিতায় মুন্সীয়ানা পাঠকের পাঁজর স্পর্শ করে খুব সহজে। তিনি যখন কবিতার ভেতরে পৌঁছেন, তখন পাঠককেও সাথে নিয়ে যান। ফলে পাঠকই কবি কিংবা কবিই পাঠক - এই সমান্তরাল বীক্ষণটি খুব সহজেই দেখতে পাই আমরা । পড়া যাক এইকবিতাটি .....   ট্রেন ছুটে যায় রাত্রি ফাটিয়ে,ফাটিয়ে লোহার ব্রিজবাইরে বাতাস হুলস্থূল আর চন্দ্রের কারুকাজট্রেনের ভেতর বেসুরো গলায় সুর সাধে মন্তাজলংশটে নাচে ধানক্ষেতগুলো মিডশটে সব ফ্রিজ। হেলেদুলে নাচে নেট-জানালায় হাড়িয়া-মত্ত চাঁদশাদা মূলাক্ষেত হলদে সরষে বাতাসের পিঠে ভাসেস্বপ্নের ট্রেন যায় ছুটে যায়,রটে যায় সংবাদট্রেন যেন এক স্বপ্নের যান ছুটে চলে মহাকাশে। যেন এই যান মর্ত্যের নয় রহস্যঘেরা শয়তানজোড়াডানা ঝলসাবে আগুনে পবনেগাকগাক করে কেঁপে যাবে মাঠ- ময়দানহুইশেল শিস চিরে দেবে রাত স্বননে স্বননে। ট্রেন ছুটে যায় রাত্রি ফাটিয়ে,ফাটিয়ে সকল ব্রিজলংশটে নাচে বিভ্রমগুলো,মিডশটে সব ফ্রিজ।  [ মিডশটে সব ফ্রিজ ]  আমরা যে বিশ্বাস খুব গোপনে লালন করি , তার নাম ভালোবাসা। যে ভালোবাসা কখনও পায়রা হয়ে উড়ে। কখনও ইস্পাত হয়ে কাটেসকল দ্বেষের পাহাড়।  বিজ্ঞান সেখানেও প্রাণের শক্তি হয়। শক্তি হয় আধুনিক কবিতার। পরমাণুর পরিমিত হলুদের পানে তাকিয়ে কবি লিখেন ... পাখি ওড়ে,হৃদয়ের বিস্তীর্ণ আকাশেআ-সন্ধ্যা সকাল পাখি ওড়ে,আহত ডানার পাখি উড়ে যায়। স্মৃতি ঘিরে,পুনর্বার মিলনের রুদ্ধশ্বাস আয়োজনেউনুনে আগুন জ্বালা যুবতী মায়ের রক্তাক্ত গায়ে শিশির বিন্দুর মতোঅশ্রুভেদ করে লকলকে আগুনের শিখা জ্বলে ওঠে;ভ্রূকুটির উপাত্তে যারা জড় হয়েছিলটুপটাপ খসে গেছে ওরা উন্মাদ ঢেউয়ের খরস্রোতে। ওরা আসে স্নান শেষে অন্য কোনো নামেকার্পাস তুলোর মতো বিশ্বাসের আঁশে আঁশেভরে ওঠে শূন্য চারিধার,বিস্রস্ত বাগান।নিস্তব্ধতা ভাঙ্গা সেই অস্পৃশ্য কাকেরা ডানা ঝাপটে ঝাপটে যায়,ভস্মস্তূপে,শ্মশানে,সুনসান গোরস্থানেছাইয়ের ভেতর থেকে অকস্মাৎ জ্বলে ওঠে নিখাদ অঙ্গার। সমস্ত ইচ্ছের জোরে ফরসেপস্‌ তীক্ষ্ণ হয়ে ওঠোপ্রজন্মের সাহসী বালক তুলে নেবে আবার তোমাকে।  [ ভ্রূকুটির উপাত্তে যারা ]  একটি বিষয় আমাকে খুব তাড়া করে। কবিতার প্রতি মানুষের প্রীতি কীফুরিয়ে যায় ! অথবা কবির প্রতি ?না ফুরোয় না। তারপরও কবি উচ্চারণ করেন তার ভাবনাবিন্দু সেই প্রযুক্তির বিভায়। সেই  অমোঘ  দর্শনতত্ত্বে । প্রয়োজন ফুরিয়েছে তোর-এই বাক্য উচ্চারিত হয় কোথা থেকে?নৃতত্ব,এনাটমী,ফিজিওলজি নাকি কোনো দার্শনিক গূঢ় উচ্চারণ আমাকেনামিয়ে এনেছে মাটির পৃথিবীতে? আকাশ উচ্চারণ করছে,পরিপার্শ্ব,প্রকৃতি ও নদীর জলেঢেউয়ে ঢেউয়ে ফেনায় ও গ্লেসিয়ার গলে ধ্বনিত হচ্ছে-প্রয়োজন ফুরিয়েছে তোর। রক্তে চিনি,ব্যাকপেন,হার্ট ব্লক,ঘড়িধরা জীবনের গতিনিরবে নিঃশব্দে বলে দেয়-প্রয়োজন ফুরিয়েছে তোর।স্বপ্নঘোর আধোজাগরণস্নায়ুর সকল স্তরে বিষাক্ত নীলাভ ক্যাকটাসের মতোঅসহ্য গরল ঢালে-প্রয়োজন ফুরিয়েছে তোর।   [ প্রয়োজন ফুরিয়েছে তোর  ]হাঁ, এই সমাজ থেকে সকল হীনতার প্রয়োজন ফুরাক। ভেসে যাক সকল গ্লানি । দুই .  কবি তমিজ উদদীন লোদী নিভৃতচারী কবি। কথাসাহিত্যে, কবিতায় ,অনুবাদে, আলোচনায় তিনি কাজ করে যাচ্ছেন নিরলস। তার লেখা গ্রন্থাবলি সেই সাক্ষ্য বহন করে যাচ্ছে। গল্পে তার সমকালীন ধারণা,যে কোনো নবীন লেখককে জানিয়ে দেবে ব্যাপৃতির উৎসপর্ব।  আর কবিতায়ও , একজন কবি তখনই অত্যন্ত গুরুত্বপূর্ণ হয়ে উঠেনযখন তার কবিতায় উঠে আসে সাম্প্রতিক ভূমিপর্ব , খুব উজ্জ্বল সমকাল।পড়া যাক এই কবিতার বাণীবন্দনা ... তোমার ই-মেইলের ভাষা ও অক্ষরগুলোযেন অসংখ্য নক্ষত্রের ঠোঁটআর এই ঠোঁটগুলো অজস্র চুম্বন হয়ে ছুটে আসছে উপগ্রহ থেকে;দলবদ্ধ মৌমাছির মতো গুনগুন করছে আকাশ জুড়ে। অথচ আমার এই প্লেটোনিক চুমুনিকোটিন রাঙানো তোমার দৃঢ় ঠোঁটেকী দ্রুত পৌঁছে যায়সেন্ড-ট্যাব-এ ক্লিক নয়,মাইক্রোওয়েভ নয়অন্য এক মননের টেলিপ্যাথি তারে। আসন্ন বৃষ্টির মতো প্রচ্ছন্ন পরিপ্রেক্ষিতের মতোআচ্ছন্ন দুপুর কি সন্ধ্যার তারতম্য ছিঁড়েঅশরীরী কিংবা শরীরী নিউরণের খেলাকীভাবে ভেদ করে যায় সকল দেয়াল। সমূহ ফাইবার কি কাচ কি ওয়েভকী অমোঘ অতিক্রমের দ্যুতিতোমাকে আমাকে আছড়ে ফেলেবিশ্বায়নে,কোনো এক অচেনা ষ্টেশনে-প্লাটফর্মে,আহ্লাদিনী গাছের মতন। অদ্ভূত কোনো এক সুষুপ্তির আলোয়।  [ অসংখ্য নক্ষত্রের ঠোঁট ]   এই কবিতাটিতে - ইমেইল ,নিকোটিন, টেলিপ্যাথ ,নিউরণ,ফাইবার, ওয়েভ,  প্রভৃতি শব্দাবলি আমাদেরকে নতুন ভাবনার দ্বারে দাঁড় করায়।  শুধু কথাসাহিত্যিক কিংবা কবি হিসেবেই নয়, একজন সৃজনশীল সাহিত্য সম্পাদক  হিসেবেও তিনি রেখে যাচ্ছেন সফলতার ছাপ। প্রিয়পাঠক-পাঠিকা , সবিনয়ে জানিয়ে রাখি তিনি নিউইয়র্ক থেকে প্রকাশিতসাপ্তাহিক নিউইয়র্ক  এর সাহিত্য সম্পাদক।  তার এই পথচলা হোক সহস্র আলোকবর্ষের পথে । ফেইসবুক ঘেটে ঘেটে দেখিদা-ভিঞ্চির সৃষ্টির মতো বিমূর্ত হাসি লেগে আছে ঠোঁটেযেন চন্দ্রিমা রাতের সেইসব নক্ষত্ররাজিআলোক আলোক বর্ষপথ অতিক্রম করে-যার ক্ষীণ আলো এসে নেমেছে মাটিতে। যেন টুপ করে ঝরে পড়া অশ্রুর মতো শিশির ঝরে পড়ছেকাচ-স্বচ্ছ ফিল্টারের নল বেয়ে বেয়েশাদা পালকের ওইসব পাখির ঠোঁটের মতো, খুব সরল চোখের মতোঅবয়ব থেকে বিমূর্ত ওই হাসির জেল্লা ছুঁয়ে যায় আনন্দ ও হ্লাদকে। ছুঁয়ে যায় বিমূর্ত কিংবা প্রচ্ছন্ন চাঁদ-চোয়া রাত্রিকেছুঁয়ে যায় হৃদয় কিংবা হৃদয়ের মতো কোনো অলীক ধারণাকে ফেইসবুক থেকে বেরিয়ে এসে একটি প্রচ্ছন্ন কি বিমূর্ত হাসিবাঙ্ময় হতে হতে দা-ভিঞ্চির সৃষ্টির মতো মূর্ত হয়ে ওঠে।  [ আলোক আলোক বর্ষ পথ ]   ১ জানুয়ারী কবির জন্মদিন । তাঁর জন্মদিনে ফুলেল শুভেচ্ছা ।     

                    সর্বশেষ এডিট : ০২ রা জানুয়ারি, ২০১০  সকাল ৮:৪২                

