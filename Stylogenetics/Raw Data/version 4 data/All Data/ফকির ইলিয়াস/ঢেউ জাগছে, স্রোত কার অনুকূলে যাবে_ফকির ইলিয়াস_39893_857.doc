ঢেউ জাগছে, স্রোত কার অনুকূলে যাবে




 
                        ঢেউ জাগছে, স্রোত কার অনুকূলে যাবে ফকির ইলিয়াস=============================================বাংলাদেশের রাজনীতিতে নতুন মেরুকরণের ঢেউ পরিলক্ষিত হচ্ছে। হঠাৎ করে আবারও দুই নেত্রীকে চিকিৎসার নামে বিদেশে পাঠানোর নেপথ্য কারিগরি লক্ষ্য করছে দেশবাসী। শেখ হাসিনার শারীরিক বিভিন্ন অসুবিধা ক্রমশ প্রকট হচ্ছে। চিকিৎসকরা খালেদা জিয়ার দ্বিতীয় পুত্র আরাফাত রহমান কোকোকে উন্নত চিকিৎসার পরামর্শ দিয়েছেন। চিকিৎসা তালিকায় খালেদা জিয়া এবং তারেক রহমানের নামও যুক্ত হয়েছে। ওয়ান ইলেভেনের পরবর্তী সরকারের সময়ে বিদেশে চিকিৎসার জন্য প্রথম মুক্তি পান আওয়ামী লীগ সাধারণ সম্পাদক আবদুল জলিল। তিনি এখন প্যারোলে সিঙ্গাপুর হাসপাতালে রয়েছেন। কেউ জটিল অসুখে আক্রান্ত হলে চিকিৎসা সুবিধা পেতেই পারেন। তা দেশে কিংবা বিদেশে হোক। আর রাজনৈতিক বন্দিদের বিষয়ে তো বিশেষ সুযোগ-সুবিধার দরজা অবারিত আছেই। সংলাপ এবং নির্বাচন ইস্যুতে আওয়ামী লীগ ও বিএনপি প্রায় একই অবস্খানে রয়েছে। ইতিমধ্যে বিএনপি নেতা খোন্দকার দেলোয়ার ''আল্লাহর ওয়াস্তে'' আওয়ামী লীগকে বিএনপির সঙ্গে ঐক্যবদ্ধ হওয়ার আহ্বান জানিয়েছেন। দেলোয়ারের ভাষায়, দেশ ও জাতি বাঁচাতে সব রাজনৈতিক দলের ঐক্য প্রয়োজন। সে আহ্বান প্রত্যাখ্যান করে দিয়েছেন আওয়ামী লীগের ভারপ্রাপ্ত সাধারণ সম্পাদক সৈয়দ আশরাফুল ইসলাম। তিনি বলেছেন, যারা ঘাতক, রাজাকার-মৌলবাদী জঙ্গিদের সঙ্গে হাত মিলিয়ে ক্ষমতায় গিয়েছিল তাদের সঙ্গে কোন ঐক্য হবে না, হতে পারে না। প্রায় একই সুরে কথা বলেছেন, লীগের অন্যান্য সিনিয়র নেতারাও। ঐক্য প্রস্তাব নিয়ে বাকবিতণ্ডায় জড়িয়ে পড়েছেন বিএনপি নেতা হান্নান শাহ ও খোন্দকার দেলোয়ার। হান্নান শাহ বলেছেন, দেলোয়ার আওয়ামী লীগের সঙ্গে ঐক্য চেয়ে মহা ভুল করেছেন। তা কোন মতেই ঠিক হয়নি। সব রাজনৈতিক দলগুলোর ঐক্যের কথা স্বয়ং খালেদা জিয়াও বলেছেন কোর্টে হাজিরা দেয়ার সময়। খালেদা জিয়া সবগুলো দলকে এক কাতারে দাঁড় করানোর আভাস দিয়েছেন তার বক্তব্যে। কারণ তিনি জানেন, ঐক্যবদ্ধ আন্দোলন হলেই কেবল তারেক-বাবর-ফালু-মামুন চক্রটিকে জেল থেকে বের করে আনার চেষ্টা শুরু হতে পারে। আর সে প্রয়োজনে ডানে জামায়াত ও বামে আওয়ামী লীগকে নিয়ে আন্দোলন করার পরিকল্পনা বিএনপি করেই যাচ্ছে। খালেদা জিয়ার সঙ্গে একান্তে দেখা করেছেন খোন্দকার দেলোয়ার। তাই তিনি যা বলছেন, তা বেগম জিয়ার সম্মতিতেই বলছেন তা ধরে নেয়ার সম্ভাবনা উড়িয়ে দেয়া যাবে না।খালেদা জিয়া এখনও মনে করছেন বর্তমান সরকারকে হটিয়ে আবারও বিএনপি-আওয়ামী লীগ সংখ্যাগরিষ্ঠতার সরকার দেশে প্রতিষ্ঠিত হবে। তাই তিনি বলেছেন, কেরানি দিয়ে দেশ চালানো যাবে না। কথা হচ্ছে, দেশের মানুষই ও তো সৎ রাজনীতিকদের দ্বারা দেশের পরিচালনা দেখতে চেয়েছিলেন। কিন্তু তা সম্ভব হলো না কেন? কেন গরিব মানুষের ত্রাণের টিন গিয়ে উঠল দাপটবাজ এমপিদের বৈঠকখানায়? দুর্নীতি ও লুটপাটের চরম নজির স্খাপন করেছিল জোট সরকারের মন্ত্রী-এমপিরা। তারপরও প্রধানমন্ত্রী হয়ে বেগম জিয়া, এদের বিরুদ্ধে নূন্যতম ব্যবস্থাটুকু নেননি কেন?দুই.দেশের শীর্ষ ব্যবসায়ীদের সঙ্গে সংলাপ করেছে বর্তমান সরকার। সেসব বৈঠকে দুইনেত্রীর মুক্তির ব্যাপারে ব্যবসায়ী নেতৃবৃন্দ কোন কথা বলেননি। একটি দেশের রাজনীতিতে ব্যবসায়ীদের একটি নেপথ্য ভূমিকা থাকে। কারণ দলগুলোর পরিচালনায় ব্যবসায়ী সংগঠন, ব্যবসা প্রতিষ্ঠানগুলো মোটা অঙ্কের ডোনেশন দিয়ে থাকে। তা সব দেশেই দেখা যায়। কিন্তু নিয়ম হচ্ছে এই এসব আয়-ব্যয়ের হিসাব দলগুলো সরকার ও জনগণকে জানাতে বাধ্য থাকে। ফান্ড রেইজংয়ের অর্থ কড়ায় গণ্ডায় হিসাব দিতে হয়। বাংলাদেশে এই ব্যবস্খা না থাকার কারণেই ব্যবসায়ী নেতারা সরাসরি সরকারকে প্রভাবিত করতে কাজ করেছে নেপথ্যে থেকে। বর্তমান সময়ে ব্যবসায়ীরা নতুন করে তাদের যাত্রা শুরু করতে চাইছেন। এর দুটি কারণ রয়েছে বলে আমি মনে করি। প্রথমটি হচ্ছে, কোন দলের প্রতি পক্ষপাত দেখিয়ে ব্যবসায়ী নেতৃবৃন্দ বিতর্কে জড়াতে চাইছেন না। আর দ্বিতীয় : তারা যে অতীতে দলীয় লেজুড়বৃত্তি করেছেন তা ঢাকা দেয়ার জন্যও তারা এসময়ে রাজনৈতিক মতামত থেকে দরে থাকছেন। ভাল কথা, ব্যবসায়ীরা দেশ ও জাতিকে এগিয়ে নিতে চান। কিন্তু আমার কথা হচ্ছে, এসব ব্যবসায়ী ধনকুবেররা  জনগণের প্রতি কতটা দায়বদ্ধ? যেসব ব্যবসায়ী ঋণখেলাপি সেজে সরকার ও জনগণের কোটি কোটি টাকা মেরে দিয়েছে তাদের বিরুদ্ধে বর্তমান ব্যবসায়ী নেতৃবৃন্দ কতটা সোচ্চার?এখানে আরেকটি বিষয় লক্ষণীয়। ‘রাজনীতিক কাম ব্যবসায়ী’ যারা রয়েছেন, তারাও এখন বেশ নীরবতা পালন করছেন। সাবেক আওয়ামী লীগ মন্ত্রী তোফায়েল আহমেদ ও বর্তমান ঢাকার মেয়র সাদেক হোসেন খোকার বিরুদ্ধে মামলাগুলোও চলছে ধীরগতিতে। যেমনটি মান্নান ভূইয়া ও নিজামীর বিরুদ্ধে মামলার গতি ধীর ছিল।তিন.এই লেখাটি যখন লিখছি তখন দ্রুত পরিবর্তিত হচ্ছে বাংলাদেশের রাজনৈতিক দৃশ্যপট। শেখ হাসিনাকে কয়েকটি মামলায় হাজিরা দেয়া থেকে অব্যাহতি দেয়া হয়েছে। শেখ হাসিনা প্যারোলো মুক্ত হয়ে বিদেশে যাওয়ার জন্য চূড়ান্ত নির্দেশের অপেক্ষায় রয়েছেন। অন্যদিকে বেগম জিয়া স্পষ্ট জানিয়ে দিয়েছেন, তিনি বিদেশে যাবেন না। তার চিকিৎসার জন্য অভিজ্ঞ ডাক্তার দেশেই রয়েছেন। বেগম জিয়াকে কোন মূল্যেই দেশ থেকে বিদেশে পাঠানো যাবে না। এটা খুবই স্পষ্ট। তিনি স্বদেশে থেকেই আবারও তার ‘আপসহীনতা’ প্রমাণ করতে চান। কারণ তার দুই উত্তরাধিকারী তারেক রহমান ও কোকোকে রেখে তিনি যাবেন না কোথাও। একথা খালেদা জিয়া আকারে-ইঙ্গিতে বারবার জানিয়েছেন। এখন তার ইচ্ছা, তারেক ও কোকোকে প্রয়োজন হলে বিদেশে চিকিৎসার জন্য পাঠানো হোক। বর্তমান সরকার ভারসাম্যতা রক্ষায় কোকোকে বিদেশ পাঠানোর ব্যবস্খা করতেও পারে। তবে তারেক রহমানের বিরুদ্ধে বসুন্ধরা গ্রুপের হত্যাকাণ্ডসহ বিভিন্ন গুরুতর অভিযোগ থাকায় তাকে বিদেশ পাঠানো হবে কি না তা এখনও প্রশ্নবিদ্ধ থেকে যাচ্ছে। শেখ হাসিনার বিদেশ গমনের মধ্য দিয়ে বাংলাদেশের রাজনীতি আবারও বিদেশ নির্ভরতা বাড়িয়ে দেবে তাতে কোন সন্দেহ নেই এবং কি শর্তে, কতদিন শেখ হাসিনা বিদেশে চিকিৎসার জন্য থাকবেন তাও দেখার বিষয়। ঢাকাস্খ মার্কিন রাষ্ট্রদত জেমস মরিয়ার্টি বলেছেন, বাংলাদেশের রাজনীতি এখন সঠিক গতি নিয়ে এগিয়ে যাচ্ছে। এই সঠিক গতি কি তা দেখার জন্যও অপেক্ষা করতে হবে। কারণ শেখ হাসিনা চিকিৎসার জন্য মার্কিন যুক্তরাষ্ট্রেই যাচ্ছেন। পত্রপত্রিকায় সংবাদ অনুযায়ী, শেখ হাসিনার কন্যা সায়েমা হোসেন পুতুল সদ্য ইমিগ্র্যান্ট হয়ে ফ্লোরিডা থেকে কানাডায় স্খানাস্খরিত হয়েছেন। সজীব ওয়াজেদ জয় এখনও রয়েছেন যুক্তরাষ্ট্রে। তাই সঙ্গত কারণে উত্তর আমেরিকার এই দুটি দেশে আবারও চাঙ্গা হয়ে উঠবে আওয়ামী রাজনীতি। শেখ হাসিনা বস্টন হয়ে কানাডা যাবেন। চিকিৎসা নেবেন ফ্লোরিডায়। এদিকে খালেদা জিয়া উদ্বিগ্ন তার দুই পুত্র নিয়ে। দুই পুত্রের চিকিৎসা দাবি করেছেন তিনি, শেখ হাসিনার আদলে। খুব জটিল এবং কুয়াশাচ্ছন্ন পরিস্খিতির দিকে এগুচ্ছে বাংলাদেশের রাজনীতি। নির্বাচন ও সরকার গঠন পরবর্তী সময়ে কেমন হবে বাংলাদেশের রাজনৈতিক চালচিত্র? সম্প্রতি একজন বিশ্লেষক সাংবাদিক ফোনে তার মতামত জানালেন আমাকে। তার ভাষ্যমতে, আওয়ামী লীগ শেষ পর্যন্ত নির্বাচনে যাবে এবং প্রধান বিরোধী দল হিসেবে আবির্ভূত হতে পারে আসছে সংসদে। বিএনপি নির্বাচনে নাও যেতে পারে। জামায়াত শেষ পর্যন্ত নির্বাচনে যেতেও পারে। বাংলাদেশ আগামী ক’বছর পরিচালিত হতে পারে মিসর কিংবা তুরস্কের আদলে। জঙ্গিবাদী সহিংসতা দেশে বেড়ে যেতে পারে।আমার এই সাংবাদিক বন্ধু যে ধারণা দিলেন তা কি খুব সুখবার্তা মনে করছে দেশ ও জাতির জন্য? না, করছে না। শেখ হাসিনাকে মুক্তি দেয়ার মাধ্যমে আন্দোলন থামিয়ে দেয়ার চেষ্টা করা হলেও অন্যান্য অপশক্তি কীভাবে থামাবে বর্তমান ক্ষমতাসীনরা। না কি আরও ভয়ঙ্কর দৃশ্যাবলি অপেক্ষা করছে?নিউইয়র্ক ১১ জুন, ২০০৮--------------------------------------------------------------------------------দৈনিক সংবাদ । ১৩ জুন ২০০৮ শুক্রবার প্রকাশিত        

