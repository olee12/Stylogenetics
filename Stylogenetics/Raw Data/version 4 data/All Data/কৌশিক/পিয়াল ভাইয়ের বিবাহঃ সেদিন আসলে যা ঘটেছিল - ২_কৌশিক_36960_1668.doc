পিয়াল ভাইয়ের বিবাহঃ সেদিন আসলে যা ঘটেছিল - ২





                        অপরচিত নম্বরের মেসেজ দেখে চিপককে মাথামুন্ডু কিছু বুঝতে পারে না। তার এমন কোন ভ্রাতা নেই যে রসিকতা করবে। তাছাড়া এ মুহূর্তে বিবাহ নামক জটিলতাও তৈরী হয়নি। সে ভেবে পায়না পিয়ালকে ফোন করবে কিনা! শেষমেষ ফোন করে আমাকে। রাত দশটায় পিয়ালীর ফোন পেয়ে বিপদের গন্ধ পাই। ডাল মে কুচ কালা হ্যায়।  হ্যালো, কৌশিক ভাই, একটা নাম্বার লেখেন তো!  আমি খাতা কলমে নম্বর লিখে জিজ্ঞেস করি, কি হয়েছে ভাবী? পিয়াল ভাইয়েরর ফিয়াসে হিসাবে তার নিযুক্তির পর থেকে ভাবী হিসাবেই সন্বোধন করে এসেছি।  পিয়ালী বলে, কোন ফাজিল ব্যাটা মেসেজ পাঠিয়েছে যে তার বোনের সাথে নাকি কাল পিয়ালের বিয়ে হবে! আপনি একটু দেখেন তো নাম্বারটা ট্রেস করতে পারেন কিনা? আমার মাথায় রক্ত উঠে যায়। কে হতে পারে ষড়যন্ত্রকারী! পিয়ালীর সাথে কথা বলা শেষ করে নাম্বারটা মোবাইলের বাটন টিপে যেই  গ্রীন বাটনটা চেপেছি, অমনি সেটা গায়েব হয়ে গেল। তারমানে এ নম্বর আমার পরিচিত, এবং পরক্ষনেই একটা নাম ভেসে উঠলো, আরিফ জেবতিক! আমার ঘুম হারাম হয়ে গেল। পিয়াল ভাইকে ফোন করলাম। তাকে  ষড়যন্ত্র টের পেতে দেয়া যাবে না। আবার বুঝতেও হবে সে কতদূর জানে। হ্যালো পিয়াল ভাই, শরীর ভালা! পিয়াল ভাই এতরাতে আলগা পিরিতে কথা শুনে, হাসপাস করে ওঠে। বলে, কি হইছে? কি কইবেন কন?আমি বলি, না, কি আর কমু, ঘুম আইতেছিল না ভাবলাম একটু চ্যাটিং করি আপনার সাথে! ধুরো মিয়া, আমি কাম করতে করতে মরি আর আপনার মনে কত সুখ! ইস, যদি তখনও সে জানতো কি গভীর ষড়যন্ত্র চলছে তাকে নিয়ে। যাইহোক আমার মাথা কুল রাখতে হবে। বলি, কি করলেন সারাদিন? চিপককের সাথে দেখা হয়েছে?পিয়াল ভাই এবার খ্যাট করে ওঠে। কি হইছে আপনার? সারাদিন খালি চিপককের খবর জানতে চান? হ, ভাল আছে। সকালে কথা হইছে। তারপরে আর ব্যস্ততায় ফোন করা হয় নাই। একটু অবাক হই। পিয়ালীকে রীতিমত সে সময় দেয়া কমিয়ে দিয়েছে। তারপরে আসল প্রসংগে আসি। আরিফের সাথে কবে লাস্ট দেখা বা কথা হয়েছে?এবার পিয়াল ভাই সত্যিই ক্ষেপে যায়। বলে, ধুরো মিয়া, আজকে আপনার কি হইছে? আরিফের কথা আমারে জিগান ক্যান, অরে ফোন করেন?আমি বুঝতে পারি বেচারা কাজের ক্লান্তিতে মুষড়ে পড়েছে। কিন্তু আমাকে ঠান্ডা মাথায় সব কিছু হ্যান্ডেল করতে হবে। তবে যেটুকু বুঝলাম, আরিফের ষড়যন্ত্র সন্বন্ধে সে কিছু জানে না।  তাহলে এবার! হ্যা, এবার আমাকে মাঠে নামতে হবে। মাশীদ, শরৎ আর ভাস্করকে ফোন করে নীল নকশা করতে হবে। 
                            
                    সর্বশেষ এডিট : ১৫ ই মে, ২০০৭  সকাল ৯:৫৯                

