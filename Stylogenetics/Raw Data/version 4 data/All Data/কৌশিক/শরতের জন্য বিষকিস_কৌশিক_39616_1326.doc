শরতের জন্য বিষকিস





                        আমি অনেকদিন কবিতা লিখতে পারি না। আগে এটা হলে মরে যেতাম। এখন যাই না। কারণ এখন মরেই আছি। প্রতিদিন আমি অল্পসময়ের জন্য হেঁটে যাই রোদেলা পথে। বৃষ্টির পথে। স্বপ্নের মত। মৃতের স্বপ্নের মত। অফ ডে,  মুক্ত সময় আমার জন্য ভয়ংকর। আমি আগলে রাখি পাথর, আগলে রাখি বায়ু, আগলে রাখি আলো - আরেকটু, আরো একটু দেখে নেই মানুষ। যেমন দেখি নতুন একটা স্পেস, একটা ডট একটা কোলন আর কিছু আশ্চর্য্যবোধক চিন্থ! বাকী বিল্লাহর বাসায় দাওয়াত খেতে গিয়ে সেটা বিষ্ময়ে রূপ নিল। খাবারের নাম সেয়াই পিঠা, অনেকে বলে সেমাই পিঠা। তৈরীর প্রনালী ঘরে কাটা সেমাইয়ের মত তবে তা হতে হবে আতপ চালের। তারপরে সিদ্ধ করে পরিবেশন। দুপুরের দাওয়াতে বাকীর বাসায় খেলাম প্রথমে টেংরা মাছ, বেগুন ও আলু দিয়ে রান্না। খেতে খেতে এলো, ভুনা হাঁসের মাংশ। টেংরা খেয়ে যখন মাংশের দিক হাত বাড়াবো তখন বাকীর বক্তব্য, এই মাংশ সেয়াই দিয়ে খেতে হবে, ভাতের সাথে নয়। তাই সই। এলো সেয়াই। ভাতের মত প্লেটে নিয়ে তাতে ঝোলসমেত হাঁসের মাংশ। খেয়ে মুগ্ধ আমি ও শরৎ। প্রায়  তেত্রিশ বছর হয়ে গেল আর এখনও এই খাবারটা খাইনি ভেবেই জীবনটা অর্থহীন মনে হলো। তারপরে এলো আমের সাথে নারিকেল। তাও আমার কাছে নতুন। মাসখানেক আম খাই না। নিজে আম কেটে খাবার চেয়ে মঙ্গল গ্রহে যাওয়া আমার জন্য অনেক সহজ। তারপরে আমাদের প্লান শরতের জন্য থেরাপি ও ক্রাস প্রোগ্রামের আয়োজন করা। শরীর তার ভাল যাচ্ছে না। বাকীর বাসায় আসতেই চাচ্ছিল না তারপরেও আমরা জোর করে নিয়ে এসেছি। এখন তার জ্বর জ্বর ঝিমুনি, মাথা ব্যাথা কমাতে হবে।  বাকী ও আমি মিলে তিনটা দাওয়াইর ব্যবস্থা করলাম। দাওয়াই ১: শরৎকে নগ্ন করে বৃষ্টিতে ভেজাতে হবে। দাওয়াই ২: টক দই, সাদা দই লেবু, মরিচবাটা, গোলমরিচ, বিট লবন দিয়ে তৈরী একটা শরবত খাওয়াতে হবে। কিছুটা বোরহানী বোরহানী লাগবে। এটা বাকীর উদ্ভাবন। দাওয়াই ৩: বিষকিস - মুখে গু নিয়ে একজন শরৎ এর ঠোঁটে চুমু খাবে। এটা অবশ্য শেষ থেরাপী। এর আবিষ্কারক বাকীর ওস্তাদ মিনার ভাইয়ের। তাদের গুড় পার্টির সভ্যরা এই থেরাপীর কথা শুনলেই নাকি সুস্থ্য হয়ে যেত। অবশ্য এই তিননম্বর থেরাপীর কথাটা শরৎকে জানানো হলো না। এবং প্রথম দাওয়াইটা শরতের নগ্নবিলাসী না হবার জন্য প্রচন্ড বৃষ্টি থাকা স্বত্বেও করা গেল না। এমনকি ছাদের আশেপাশে অনেক ডবকা থেকে শুরু করে সব সাইজের নারী বর্তমান থাকা স্বত্বেও তাকে রাজী করানো গেল না। অগত্যা টক দইয়ের রেসিপি নিয়ে বসে গেল বাকী। একসময় রেডি হয়ে গেল। খেয়ে তো ওহ থেকে ওয়া এবং শেষে ওয়াও অবস্থা। শরৎ বাড়ী ফিরে গেল। একটু পরে ফোন, ভাইয়া আমার তো এখনও শরীর খারাপ লাগছে। বাকীর সাথে আলাপ করতেই জানালো, বিষকিস ছাড়া আর কোন উপায় নাই। শরৎ কে বললাম, তুমি একটু অপেক্ষা করো, আমি ও বাকী কিছুক্ষণের মধ্যেই নতুন একটা থেরাপী নিয়ে আসছি। শরৎ বলে, তাড়াতাড়ি আসো! বাসার গেট দিয়ে ঢুকতেই বাকী শরৎদের দাড়োয়ানকে বললো, ভাই আপনি একটু আমার সাথে শরৎ এর ফ্লাটের সামনে পর্যন্ত যাবেন, মিনিট খানেক দাড়াতে হবে, একটা কাজ ছিল! দাড়োয়ান রাজী হয়ে যায়। শরতের বাসার পাঁচতলার কলিংবেল চাপি তাকে নিয়ে। শরৎ একা। দাড়োয়ানকে দরজার সামনে দাড় করিয়ে রাখা হলো। বাকী শরৎ কে বললো, বাথরুম থেকে একটু গু বের করার চেষ্টা করতো! শরৎ অবাক হয়ে বলে, কেন?বিষকিসে লাগবে। মানে, কিসের বিষকিস! এটা তোর জন্য শেষ থেরাপী। দেখবি অসুস্থ্যতা মুহূর্তের মধ্যে ঠিক হয়ে যাবে। কিন্তু গু কেন?বাকী দরজার কাছে নিয়ে এলো শরৎকে। দাড়োয়ানটাকে দেখিয়ে আবার ভেতরে টেনে বললো, গু ঐ দাড়োয়ানের মুখে দিয়ে তোকে একটা কিস করাবো! এটাই হচ্ছে বিষকিস, দেখবি মুহূর্তের মধ্যে তোর সব অসুখ দূর হয়ে গেছে! শরৎ আঁতকে ওঠে। চিৎকার করে বলে, ওহ মাই গড! তোমরা কি পাগল হয়ে গেছো! দৌড়ে গিয়ে দাড়োয়ানকে বলে, ভাই তুমি যাও, তোমাকে আর লাগবে না! তারপরে মাথা ঝাকাতে ঝাকাতে বলে, আমার জ্বর শেষ, আমি ভাল হয়ে গেছি। বিশ্বাস করো, আমার কিচ্ছু হয় নি! 
                    
