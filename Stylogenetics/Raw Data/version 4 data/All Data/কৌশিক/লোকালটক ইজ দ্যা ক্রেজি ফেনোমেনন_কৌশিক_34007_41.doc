লোকালটক ইজ দ্যা ক্রেজি ফেনোমেনন





                        শুনলাম লোকালটক যিনি এখন ফিউশন ফাইভ নামে লেখেন তাকে জেনারেল করা হয়েছে। ধারণা করি মা সংকলনের মত একটা স্পর্শকাতর বিষয় নিয়ে তার রুক্ষ মন্তব্যের প্রেক্ষিতে তিনি এই শাস্তি ভোগ করছেন। একমাত্র লোকালটকই ব্লগের সম্পূর্ণ ভার্চুয়াল ক্যারেক্টার বলে তার সমালোচনা আপাতদৃষ্টিতে আবেগ-বর্জিত হলেও আমি লোকালটকের মনোভবকে শ্রদ্ধা করি। তিনি বলেছিলেন যে মাকে নিয়ে কিছু করার সময় অবশ্যই সর্বোচ্চ মেধা, সৃষ্টিশীলতা সংকলটিতে দেয়া উচিত ছিল, যা তার কাছে অনুপস্থিত মনে হয়েছে। শিল্প-সৌন্দর্য্য বিষয়ে একএকজনার একেকরকমের দৃষ্টিভংগি থাকবে এটাই স্বাভাবিক। সংখ্যাগরিষ্ঠের অনুভূতি আহত হয়েছে দেখে কর্তৃপক্ষও খরগহস্ত হবে - এও ভিন্ন কিছু নয়।  তবে লোকালটকের বিষয়ে যাবতীয় কিংবদন্তী সবসময়ই দারুন উপাদেয়। লোকালটক যেখানে মন্তব্য করে সে পোস্ট অতিরিক্ত হিটে নুয়ে পড়ে। মুহূর্তে ইন্ট্যারএ্যাকশনে ছেয়ে যায়। ঘটনা এদিক থেকে সেদিকে গিয়ে কোথায় গিয়ে শেষ হয় তার কোন ঠিকানা নাই।  ব্লগে নানাবিধ বিষয় নিয়ে মানুষ লেখে - ব্যক্তিগত, রাষ্ট্রীয়, রাজনৈতিক, ধর্মীয় নানাবিধ পটভূমিতে; কিন্তু স্বয়ং ব্লগারই যখন হয়ে ওঠেন লেখার বিষয় - সেটা আরো বেশী এন্টারটেইনিং। আমি নিজেই দেখেছি যখন দুজন ব্লগারের মধ্যে যুদ্ধ শুরু হয়, বা দুটো গ্রুপের মধ্যে বিতন্ডা - একপক্ষ অন্যপক্ষের নানা গোপনীয় অংশ টেনে বের করে, তার মত উত্তেজক আর কিছুই হয় না। রিয়েল লাইফ ড্রামা দেখছি এমন একটা অনুভূতি তৈরী হয়। কে জিতলো, কি হারলো, কার দিকে ব্লগারদের সমর্থন গেলো, কে কোনঠাসা হলো - পরবর্তী চাল কি, এইসব দেখতে দেখতে আর সব পোস্টই পানসে লাগে।  এর কাছে হলিউডের মুভি বা ইন্ডিয়ান চ্যানেলগুলার থ্রিল শোগুলাও মনে হয় ম্যাড়ম্যাড়ে। আর এর পুরাটাই মনে হয় নিয়ন্ত্রন হচ্ছে লোকালটককে ঘিরে। মানে লোকালকেন্দ্রিক যেকোন গল্প সুপারহিট, উত্তেজনার রসদে পরিপূর্ণ।   কেউ হয়তো বিশ্বাস করবে না যে লোকালটকের সাথে আমার কোন পরিচয় নাই। আমি অনেক চেষ্টা করেছি তার পরিচয় উদঘটনের জন্য, কিন্তু সে আসলে কোন ক্লুই রাখেন না। অবশ্য এতে কোন অসুবিধা হয়নি কখনও যোগাযোগস্থাপনে। কখনও একজন কঠোর সমালোচক হিসাবে, কখনও একজন রম্য-লেখক হিসাবে তিনি নিঃসন্দেহে আমার চোখে অদ্বিতীয়। প্রিয় ব্লগার লোকালটক জেনারেল হওয়ায় আমি সমব্যাথী। 
                            
                    সর্বশেষ এডিট : ০৪ ঠা জুন, ২০০৯  দুপুর ২:৪২                

