একটিভ ব্লগার বৃদ্ধির কৌশল





                        সাধারনত কোথাও চাকুরীর জন্য আবেদন করার সময় আমি কতগুলো ভিন্ন জিনিস বিবেচনা করি। যেমন একটা বিজ্ঞপ্তি আমার পছন্দ হয়েছে, কিন্তু বয়স, শিক্ষাগত যোগ্যতা আমার মিলছে না, আমি সেখানে আমার বয়স, কাজ ও শিক্ষাগত অভিজ্ঞতা তুলে ধরে প্রতিটি পয়েন্টকে জাস্টিফাই করার চেষ্টা করি। তারা যা চেয়েছে সে কাজ যে আমিও করতে পারি এবং আমাকে নিয়োগ দেয়া হলে সেটা কিভাবে তাদেরকে ঐ কাজের জন্য আরো বেশী সুবিধা দেবে এমন এক নাতিদীর্ঘ বক্তৃতা দিয়ে থাকি। মনে হয় সঠিকভাবে উপস্থাপন করতে পারলে সব কিছুই সম্ভব, শুধু জানতে হবে কতদূর আপনি যেতে  পারেন, ওয়ালের ঠিক কোন ব্রিকটা হবার উপযুক্ত ভাবছেন নিজেকে।  ব্যবসায়িক ধারণা অনুযায়ী সামহোয়ারইন ব্লগ সোশ্যাল ভেঞ্চার হিসাবে পরিচিত এখনও ব্লগারদের কাছে। এ জায়গাটা থেকে উত্তরণ দরকার। কিভাবে ব্লগাররা ও উদ্যোক্তা এটাকে লাভজণক ভাবতে পারে তার জন্য কয়েকটা স্ট্রাটেজি নেয়া যেতে পারে।  1. পজিশন ডিফেনসঃ যারা নতুন ব্লগার হচ্ছে তাদেরকে একটিভ ব্লগারে পরিণত করা। এর জন্য পুরাতন ব্লগাররা তাদেরকে উৎসাহ দিতে পারেন। এমন হতে পারে একজন পুরাতন ব্লগার প্রতিদিন পাঁচজন নতুন ব্লগারের লেখায় মটিভেশন টাইপের কমেন্ট করবে। উদ্যোক্তারা এই পুরাতন ব্লগারদের উৎসাহব্যঞ্জক কার্যক্রমকে স্বাগত জানিয়ে তাদের জন্য কোন প্লাটফর্ম তৈরী করতে পারে। যেমন গোলডেন, সিলভার ইত্যাদি। একটিভ ব্লগার বৃদ্ধি মানে ব্লগারদের লেখা বেশী মানুষের কাছে পৌছে যাওয়া। আর উদ্যোক্তারা পৌছে যাচ্ছেন আরো বেশী কাস্টমারের কাছে।  2. মার্কেট ব্রোডেনিংঃ নতুন ইউজার তৈরীর জন্য নতুন ইন্টারনেট ব্যবহারকারী বাড়ানোর কোন কার্যক্ষম হাতে নিতে পারে। যেমন সেল্ফ এয়ারনেস ডেভলপিং এর মাধ্যমে বিভিন্ন স্কুল ও কলেজে ইন্টারনেট ব্যবহার করে তারা কিভাবে আরো বেশী গতিশীল স্টাডিতে সম্পৃক্ত হতে পারে এ জন্য ক্যাম্পেইন করতে পারে। ব্লগাররা সেখানে গিয়ে প্রেজেন্ট করতে পারে তাদের অভিজ্ঞতা। দি হাংগা র প্রজেক্ট এমন কাজে সম্পৃক্ত হতে পারে।  3. ব্লগার নলেজঃ অভিজ্ঞ ব্লগারদের ব্লগীং এর নলেজ কাজে লাগানো সম্ভব। কোন সাংবাদিক, ব্যবসায়ী, লেখক, ছাত্র ব্লগিং এর মাধ্যমে কিভাবে উপকৃত হচ্ছেন সেটা উদ্যোক্তাদের স্ট্রাটেজিতে ইনক্লুড হতে পারে। 
                            
                    সর্বশেষ এডিট : ২২ শে ফেব্রুয়ারি, ২০০৭  ভোর ৫:৪৪                

