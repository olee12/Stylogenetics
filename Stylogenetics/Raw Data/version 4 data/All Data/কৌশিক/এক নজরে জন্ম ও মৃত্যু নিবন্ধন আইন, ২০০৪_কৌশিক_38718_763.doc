এক নজরে জন্ম ও মৃত্যু নিবন্ধন আইন, ২০০৪





                        বিগত ৩০শে নভেম্বর ২০০৪ “জন্ম ও মৃত্যু নিবন্ধন আইন ২০০৪” জাতীয় সংসদে গৃহীত হয়েছে। গত ১৩ জুন, ২০০৬ এ “জন্ম ও মৃত্যু নিবন্ধন (সংশোধনী) আইন” পাশ হয়েছে। ৩ জুলাই ২০০৬ তারিখ হতে নতুন আইন কার্যকর করা হচ্ছে। এ আইন অনুসারে বাংলাদেশের সকল নাগরিকের জন্য জন্ম নিবন্ধন বাধ্যতামূলক।জন্ম নিবন্ধন কী?জন্মের পর কোনো ব্যক্তির জন্ম সম্পর্কিত তথ্য যেমন-নাম, লিঙ্গ, জন্মস্থান ও তারিখ, পিতা-মাতার নাম ও জাতীয়তা ইত্যাদি নিবন্ধকের কার্যালয়ে রক্ষিত নিবন্ধন বহিতে লিপিবদ্ধ করে উক্ত ব্যক্তিকে জন্ম সনদপত্র প্রদানের প্রক্রিয়া।নতুন আইনে যেসব ক্ষেত্রে জন্ম সনদ বাধ্যতামূলক করা হয়েছে : শিক্ষা প্রতিষ্ঠানে ভর্তি; বিবাহ নিবন্ধন; পাসপোর্ট প্রাপ্তি; ভোটার তালিকায় নাম অন্তর্ভুক্তি; সরকারী-বেসরকারী প্রতিষ্ঠানে চাকুরী; ড্রাইভিং লাইসেন্স প্রাপ্তি; জমি রেজিষ্ট্রেশন এবং বিধি দ্বারা নির্ধারিত অন্যান্য ক্ষেত্র। বিধি দ্বারা অতিরিক্ত যেসব ক্ষেত্রে জন্ম সনদ বাধ্যতামূলক করা হয়েছে : ব্যাংক একাউন্ট খোলা; আমদানী বা রপ্তানী বা উভয় লাইসেন্স প্রদান; গ্যাস, পানি, টেলিফোন ও বিদ্যুত সংযোগ প্রদান; ট্যাক্স আইডেন্টিফিকেশন নম্বর (TIN) প্রদান; ঠিকাদারী লাইসেন্স প্রদান; বাড়ির নক্সা অনুমোদন; গাড়ি রেজিষ্ট্রেশন; ট্রেড লাইসেন্স প্রদান; জাতীয় পরিচয়পত্র প্রাপ্তি। তবে জন্ম ও মৃত্যু নিবন্ধন (সংশোধনী) আইন মোতাবেক নতুন আইন কার্যকর হওয়ার তারিখ থেকে ১ বছর পর্যন্ত এসব বাধ্যবাধকতা থেকে জনগণকে অব্যাহতি প্রদান করা হয়েছে।নতুন আইনের বিশেষ সুবিধা বা ছাড় : “নিবন্ধক নির্ধারিত ফি গ্রহণপূর্বক জন্ম সনদ প্রদান করবেন। তবে নতুন আইন কার্যকর হওয়ার ২ বছরের মধ্যে কোনো ফি ছাড়া জন্ম নিবন্ধন করা যাবে।"নতুন আইন মোতাবেক নিম্নলিখিত ব্যক্তিগণ নিবন্ধকের দায়িত্ব পালন করবেন: ক) ইউনিয়ন এলাকা : ইউনিয়ন পরিষদ চেয়ারম্যান; খ) পৌর এলাকা : পৌর চেয়ারম্যান বা ক্ষমতাপ্রাপ্ত প্রতিনিধি;গ) সিটি কর্পোরেশন : মেয়র বা ক্ষমতাপ্রাপ্ত প্রতিনিধি;ঘ) ক্যান্টনমেন্ট এলাকা : ক্যান্টনমেন্ট বোর্ডের প্রেসিডেন্ট বা তার ক্ষমতাপ্রাপ্ত ও ঙ) বিদেশে : সংশ্লিষ্ট দেশে নিযুক্ত রাষ্ট্রদূত বা তার ক্ষমতাপ্রাপ্ত প্রতিনিধি।যারা জন্ম ও মৃত্যু নিবন্ধনের সহায়তা করবেন : ১) ইউনিয়ন পরিষদের সদস্য এবং সচিব; ২) গ্রাম পুলিশ; ৩) সিটি কর্পোরেশন বা পৌরসভার কমিশনার;৪) ইউনিয়ন পরিষদের, পৌরসভা বা সিটি কর্পোরেশন অথবা  ক্যান্টনমেন্ট এলাকায় নিয়োজিত স্বাস্থ্য ও পরিবার কল্যাণ কর্মী; ৫) স্বাস্থ্য ও পরিবার কল্যাণ সেক্টরে নিয়োজিত বেসরকারী প্রতিষ্ঠানের (এনজিও) মাঠকর্মী; ৬) শিক্ষা প্রতিষ্ঠানের শিক্ষার্থীদের ক্ষেত্রে শিক্ষকগণ ; ৭) কোনো সরকারী বা বেসরকারী হাসপাতাল বা ক্লিনিক বা মাতৃসদন বা অন্য কোনো প্রতিষ্ঠানে জন্মগ্রহণ ও মৃত্যুবরণের ক্ষেত্রে উহার দায়িত্বপ্রাপ্ত মেডিক্যাল অফিসার অথবা ডাক্তার বা ক্ষমতাপ্রাপ্ত কর্মকর্তা ; ৮) কোনো গোরস্থান বা শ্মশানঘাটের তত্ত্বাবধায়ক ;৯) নিবন্ধক কর্তৃক নিয়োজিত অন্য কোনো কর্মকর্তা বা কর্মচারী; ১০) জেলখানায় জন্ম ও মৃত্যুর ক্ষেত্রে জেল সুপার বা জেলার বা তত্কর্তৃক ক্ষমতাপ্রাপ্ত ব্যক্তি;১১) পরিত্যক্ত শিশু বা সাধারণ স্থানে পড়ে থাকা পরিচয়হীন মৃতব্যক্তির ক্ষেত্রে সংশ্লিষ্ট থানার ভারপ্রাপ্ত কর্মকর্তা; ১২) নির্ধারিত অন্য কোনো ব্যক্তি বা প্রতিষ্ঠান।নিবন্ধক কে?জন্ম ও মৃত্যু নিবন্ধন আইন ২০০৪ অনুযায়ী ইউনিয়ন পরিষদের চেয়ারম্যান, পৌরসভার চেয়ারম্যান, সিটি কর্পোরেশনের মেয়র, ক্যান্টনমেন্ট বোর্ডের প্রেসিডেন্ট এবং বিদেশে বাংলাদেশের দূতাবাসের রাষ্ট্রদূত বা হাই কমিশনার নিবন্ধকের দায়িত্ব পালন করবেন।নিবন্ধকের দায়-দায়িত্ব : সকল শিশুর জন্ম ও মৃত্যু নিবন্ধন করা; নিবন্ধনের জন্য প্রয়োজনীয় ফরম সরবরাহ; সার্টিফিকেট, নিবন্ধন বহি, জন্ম ও মৃত্যু সনদ সরবরাহ নিশ্চিতকরণ; জন্ম-মৃত্যু রেকর্ড বা নিবন্ধন বহি সংরক্ষণ করা; জন্ম সনদ ইস্যু ও সরবরাহ করা; নিবন্ধনের জন্য প্রয়োজনীয় মালামালের স্টক নিয়ন্ত্রন; নিবন্ধন সম্পর্কে সচেতনতা বৃদ্ধি কর্মসূচী গ্রহণ; নিবন্ধন অগ্রগতি মূল্যায়ন; কম্পিউটার প্রযুক্তির মাধ্যমে বা অন্যবিধ উপায়ে জন্ম বা মৃত্যু নিবন্ধন বহিতে প্রয়োজনীয় তথ্য সরবরাহ; স্বাস্থ্যকর্মী বা পরিবার পরিকল্পনা কর্মীর নিকট হতে জন্ম ও মৃত্যু নিবন্ধন আবেদন পত্র সংগ্রহ এবং জন্ম সনদ বিতরণের জন্য প্রেরণ।নিবন্ধকের ক্ষমতা : নিবন্ধক নিজে বা তার দ্বারা ক্ষমতাপ্রাপ্ত ব্যক্তি দ্বারা জন্ম তথ্যের সত্যতা যাচাই করতে পারবেন; তথ্যের সত্যতা যাচাইয়ের জন্য প্রয়োজনীয় সংখ্যক পরিদর্শক নিযুক্ত করতে পারবেন; নির্দিষ্ট সময়ের মধ্যে কেউ নিবন্ধন না করালে নিবন্ধক নোটিশ পাঠাতে পারবেন; তদন্তের স্বার্থে নিবন্ধন বহি তলব করতে পারবেন ও সাক্ষী প্রদানের জন্য কাউকে ডাকতে পারবেন।জন্ম নিবন্ধন প্রক্রিয়া :জন্ম নিবন্ধন আইন অনুযায়ী ৩টি প্রক্রিয়ায় জন্ম নিবন্ধন করা যাবে। এগুলো হলো : (ক) নিবন্ধকের কার্যালয়ে এসে সরাসরি উপস্থিত হয়ে নিবন্ধন করানো (খ) শিক্ষা প্রতিষ্ঠানের সহায়তায় জন্ম নিবন্ধন;(গ) ইপিআই/স্বাস্থ্য কর্মীদের সহায়তায় জন্ম নিবন্ধন। এ সম্পর্কে বিস্তারিত জানতে হলে নতুন জীবন/ বিধি দেখা অথবা নিবন্ধকের কার্যালয় অথবা সংশ্লিষ্ট দায়িত্বপ্রাপ্ত ব্যক্তির সাথে যোগাযোগ করতে হবে।তথ্যসূত্র: প্রথম আলো, ৩ রা জুলাই, ২০০৬মোঃ সফিকুল ইসলাম, প্রকল্প পরিচালক (উপ-সচিব), জন্ম ও মৃত্যু নিবন্ধন প্রকল্প, স্থানীয় সরকার বিভাগউৎসঃ

