গ্রামের মানুষ কিভাবে ব্লগিং এর মাধ্যমে উপকৃত হতে পারে_





                        তথ্য প্রযুক্তির উন্নয়নের সাথে সাথে এখন সুযোগ তৈরী হয়েছে গ্রামে ইন্টারনেট প্রসারের। দেশের সিংহভাগ মানুষ এখনও গ্রামে বাস করে, তাদের সন্তানেরা গ্রামেই পড়াশুনা করে। মোবাইল ও বিদ্যুতের সম্প্রসারণের ফলে তথ্য প্রযুক্তির কল্যানে গ্রামের মানুষ যদি শহরের এবং বহির্বিশ্বের সাথে তথ্য বিনিময়ে সক্ষম হয় তাহলে তারা বিভিন্নভাবে উপকৃত হতে পারে। বাংলা ভাষার তথ্য ভান্ডার উন্মুক্ত হতে পারে তাদের সামনে, যেমন উইকিপিডিয়া, বাংলা ব্লগ ইত্যাদি। এ সমস্ত সাইটে তাদের বিবরণী লেখা হতে পারে, তাদের অভিজ্ঞতা বিবৃত হতে পারে। প্রাথমিকভাবে যেসমস্ত ক্ষেত্রে তারা এর সুফল পেতে পারে সেগুলোর বিষয়ে আপনাদের আলোচনা প্রত্যাশী।   ১. শিক্ষাঃ গ্রামীন শিক্ষাব্যবস্থা নানধরণের অপ্রতুলতায় জর্জরিত। স্কুল ও কলেজে পর্যাপ্ত আধুনকি শিক্ষা উপকরণ নেই। কমিউনিটি ইন্টারনেট ব্যবহারের সুযোগের মাধ্যমে তারা তাদের প্রয়োজনীয় তথ্য সংগ্রহণ করতে পারবে। এছাড়া ব্লগিং এর মাধ্যমে নিজেদের অভিমত প্রদান করে ফিডব্যাক গ্রহণের মাধ্যমে সমৃদ্ধ হতে পারবে।   ২. স্বাস্থ্যঃ হাসপাতাল, রোগ, পথ্য সম্পর্কিত অনেক তথ্য তাদের হাতের নাগালের মধ্যে চলে আসবে।  ৩. অর্থনীতিঃ বিভিন্ন পন্যের বাজার দর, কোন জায়গাতে তাদের উৎপাদিত পন্য বিপননের বেশী সুবিধা সেগুলো জানতে পারবে।  ৪. কর্ম-সংস্থানঃ বিভিন্ন অঞ্চলের খবরাখবর ব্লগ ও বিভিন্ন ওয়েবের মাধ্যমে জেনে নিজেদের যোগ্য কর্মসংস্থানের তথ্য অবগত হতে পারে।  ৫. দূর্যোগ ব্যবস্থাপনাঃ প্রাকৃতিক ও মানবসৃষ্ট দুর্যোগের আগাম খবর ওয়েবের মাধ্যমে জেনে যেতে পারে। বাংলাদেশ সরকারের ফ্লাড ফোরকাস্টিং সেল বিভিন্ন নদীর পানি বৃদ্ধির সংবাদ ক্ষেত্র বিশেষে ২৪ ঘন্টা থেকে ৪৮ ঘন্টা পূর্বে প্রদান করে থাকে। যা তাদেরকে বন্যা মোকাবিলায় প্রস্তুতি নিতে সহায়তা প্রদান করতে পারে।  ৬. সংস্কৃতিঃ বিভিন্ন ধরণের কার্যক্রম অবহিত হয়ে তাদের নিজেদের সংস্কৃতিগত বিভিন্ন পর্যায়ে সেগুলো সমৃদ্ধ করতে পারবে । ৭. রাজনীতিঃ দেশ ও বিশ্বের রাজনীতির হালনাগাদ তথ্য তারা অবগত হয়ে নিজেদের প্রতিক্রিয়া ও মতামত নির্ধারণ করতে পারবে।  ৮. ধর্মঃ বিভিন্ন অঞ্চলের ধর্মীয় আচরণ ও নিয়মপদ্ধতি সন্বন্ধে বিস্তারিত জেনে তারা বহুধর্মী জীবনযাপন সন্বন্ধ তাদের জ্ঞান প্রসার করতে পারবে।  ৯. বিজ্ঞানঃ বিজ্ঞানের অনেক নতুন আবিস্কার সন্বন্ধে জেনে তার ব্যবহারে উৎসাহিত হতে পারবে।  ১০. দর্শনঃ বিভিন্ন অঞ্চলের মানুষের নানাবিধ দার্শনিক মতামত সন্বন্ধে জানতে পারবে।  এছাড়া আর কি কি সম্ভাবনার কথা আপনাদের মনে হয় - জানাতে পারেন।
                            
                    সর্বশেষ এডিট : ০৯ ই ফেব্রুয়ারি, ২০০৯  বিকাল ৪:৩৮                

