আসুন ঢাকাকে খুলে ফেলি! খুটিয়ে দেখি এর ভিতরে কি আছে, কি ছিল!



 ধানমন্ডি-৬ এর কাছে ১৯৬৬ সালে মিরপুর রোডের চিত্র, ফেসবুকে ছবিটি আপলোড করেছেন ইসরার আহমেদ  ।  ঢাকার ইতিহাস, ঐতিহ্য ও বর্তমানের নানা বিচিত্রতা সম্বন্ধে অন্ধের হস্তিদর্শনের মত আমাদের জ্ঞান। সেজন্য নানা রঙের ঢাকাবাসীকে বর্ণিল এক ঢাকার সাথে পরিচয় করিয়ে দেয়ার জন্য ঢাকার নাগরিক আগ্রহের বিষয়গুলো নিয়ে ৫২ পর্বের একটা টিভি ম্যাগাজিন হতে যাচ্ছে "পান্ডুলিপি কারখানা"র প্রযোজনায়। ধারাবাহিকটার গ্রন্থনার জন্য ঢাকার নিম্নোক্ত বিষয়ে গবেষণা প্রয়োজন -  নববর্ষ, বিবিধ মুঘল ও সুলতানী স্থাপনা, বুড়িগঙ্গা, রেডিও, টেলিভিশন, সিনেমা-সিনেমা হল, থিয়েটার, যাত্রা, সার্কাস, ক্যানভাসার, সংগীত (ব্যান্ড/সাউন্ডসিস্টেম), বিদ্যুৎ, আলো, পানি, খাল-বিল-নদী, মোঘলাই খানাপিনা, খাদ্যাভ্যাস, পোশাক, সেকাল একাল, ফ্ল্যাটবাড়ি, আভরণ, অলংকার, ভাষা, শিক্ষা, মসজিদ-মন্দির-গীর্জা, ধর্মকর্ম, মাজার, শিক্ষা প্রতিষ্ঠান লেখনী, মুদ্রণ, মিষ্টান্ন, আর্ট, আর্ট কলেজ, তারুণ্য, জন্ম-মৃত্যু সংক্রান্ত যা কিছু, বিয়ে, ভিন্ন জাতিসত্ত্বা, রাজনীতি, আন্দোলন, রাতের শহর, যৌনতা ও যৌনকর্মী, যুদ্ধবিগ্রহ ও মুক্তিসংগ্রামে ঢাকা, ক্রাইম, ল এন্ড পানিশমেন্ট, ঘোড়া ও টমটম, মোটরযান, পরিবহন শ্রমিক, রিকশা, রেলপথ, সংবাদ, সংবাদপত্র, ডাক-তার-টেলিফোন (যোগাযোগ), প্রযুক্তি, হাট-বাজার, আড়ত, ব্যাংকিং, নানান ধরনের পেশা, গার্মেন্টস ও তার শ্রমিক, চামড়া শিল্প, হোটেল, নানা ধরণের চিকিৎসা ব্যবস্থা, রাস্তাঘাট, ফুটপাথ, পথবাসী, অভিবাসী, বস্তি, পাড়া-মহল্লা, পয়োঃনিষ্কাষন, আধুনিক স্থাপত্য, ভবিষ্যতের শহর, ভূমি জরিপ, দুর্যোগ ও দুর্যোগ ব্যবস্থাপনা, শরীর চর্চা, মাঠ ও খেলাধুলা, পার্ক, বিনোদনকেন্দ্র, উৎসব ও মেলা, আড্ডা ও আড্ডাস্থলের পরিবর্তন, পাঠাগার ও সংগ্রহশালা।  আপনি যদি স্টুডেন্ট হন এবং স্রেফ নিজের লেখালেখি ও পাঠ্যাভাসে নতুন মাত্রা দিতে চান তবে এই গবেষণা-দলে একজন সদস্য হিসাবে যোগ দিতে পারেন। আপনার যে যোগ্যতা থাকতে হবে তা হলো, বাংলা লেখা ও ইংরেজী থেকে অনুবাদের সক্ষমতা, গবেষণা সম্বন্ধে প্রাথমিক ধারণা, তথ্য-উপাত্ত সংগ্রহের অভিজ্ঞতা ও জ্ঞান, ইন্টারনেট-সার্ফিং এ দক্ষতা, সময়নিষ্ঠতা, পরিশ্রমী, দলবদ্ধ কাজ ও ঢাকা শহরের বিভিন্ন প্রান্তে ভ্রমনের আগ্রহ। ঢাকা সম্বন্ধে কৌতুহলও সেই সাথে থাকা জরুরি।  আপনাকে যা করতে হবে তা হলো, প্রকল্পের গবেষণা কৌশল-পত্র অনুযায়ী ইন্টারনেট, বই ও সাক্ষাৎকার থেকে বিষয়ভিত্তিক তথ্য-উপাত্ত সংগ্রহ , লিপিবদ্ধ ও বিশ্লেষণ করা, তথ্যের বিন্যাস, নিবন্ধ রচনা। পুরোটাই করতে হবে বাংলায়। মাসে ২/৩ টা সভায় উপস্থিত থাকতে হবে। আপনার সংগৃহিত তথ্য ও লিখিত নিবন্ধ ইচ্ছেমাফিক আপনি ব্লগে ইন্টারএ্যাকশনের মাধ্যমে তৈরী করতে পারেন।  এ কাজের জন্য সামান্য কিছু ফি নির্ধারিত আছে। আপনার সাথে আমার চুক্তি হবে ৩ মাসের। প্রতি মাসে ৩ হাজার টাকা পাবেন। এছাড়া ভ্রমণ ভাতা, বই ক্রয়ের অর্থ প্রকৃত ব্যায়ের উপরে অগ্রীম পরিশোধ করা হবে।  এখন লাগবে মাত্র ৩ জন। আগ্রহীরা আমাকে মেইল করতে পারেন, kowshik.ahmed@gmail.com - একটা শর্ট-ইন্টারভিউ এর পরে আপনি দলভুক্ত হয়ে যাবেন। 
                            
                    সর্বশেষ এডিট : ০২ রা এপ্রিল, ২০০৯  রাত ১০:২৯                

