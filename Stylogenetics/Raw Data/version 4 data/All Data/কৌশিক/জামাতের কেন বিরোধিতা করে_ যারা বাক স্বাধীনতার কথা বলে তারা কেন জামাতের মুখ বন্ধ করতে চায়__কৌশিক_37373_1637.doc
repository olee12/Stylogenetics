জামাতের কেন বিরোধিতা করে_ যারা বাক স্বাধীনতার কথা বলে তারা কেন জামাতের মুখ বন্ধ করতে চায়_





                        ফজলে এলাহী, আপনাকে কিভাবে বুঝাবো, আর আপনি কেনই বা বুঝবেন। আপনি স্বাধীন, মুক্ত, সর্বতভাবে নিজের দায়িত্বনির্ভর মানুষ। আপনার জিজ্ঞাসা মোটামুটি শিরোনামের মত। এর কারণ আপনার কি মনে হয়? আপনি নিজে জবাবটা দেবার চেষ্টা করুন। আমার মনে হয় দুটো কারণ - ১. জামাতের স্বাধীনতাবিরোধী সংশ্লিষ্টতা মানুষ ভুলতে পারেনি। কোন উদার মতামত প্রকাশের মটিভেশন, বাক স্বাধীনতা ও মুক্তবুদ্ধি চর্চা দেখিয়েও এটা নিয়ন্ত্রণ করা যাবে না। আপনি যত ভাল যুক্তি দেখান, নৈতিকতা, আদর্শ, ভাল প্রসংগ, গালিবিহীন সততা দেখান না কেন, কোন স্বাধীন দেশের মানুষ সে দেশের স্বাধীনতা সংগ্রামের বিরোধীতাকারীদের সাথে মিলে যেতে পারে না। একটা মানসিক দুরত্ব তৈরী হয়ে যায়। এটা সাইকোলজিকাল। জামাত পৃথিবীর শ্রেষ্ঠ ভাল কাজ করলেও মানুষের মন থেকে দূর করতে পারবে না। কারণ একটা বিষয় চিন্তা করে দেখুন, একজন জামাতের কর্মী হবার জন্য আপনাদের কত কিছু হিসেব নিকেষ করতে হয়, বিচার করতে হয়, পরীক্ষা দিতে হয়। কিন্তু জামাতের বিরুদ্ধে প্রচারণা চালানোর জন্য এক রাজাকার শব্দটাই যথেস্ট। আপনি যতক্ষণে ১জনকে বুঝিয়ে লাইনে নিয়ে আসবেন ততক্ষণে আমি ১০০জনকে জামাতের বিরুদ্ধে প্ররোচিত করতে পারবো। কারণ ধর্মের চেয়ে মানুষ দেশের বিরোধিতা করেছে এ স্লোগানে বেশী আকৃষ্ট হয়। দেশ থাকে ধর্মের চেয়ে বেশি গভীরে একজন মানুষের। ২. দ্বিতীয়তঃ ধর্মনির্ভর রাষ্ট্রকাঠামো তৈরীর আপনাদের এ আন্দোলনের বিরোধিতা করা একটা বৈশ্বিক প্রেক্ষাপট থেকে উদ্ভুত। এটা মূলত আপনাদের স্বাধীণতা বিরোধিতা করার ইস্যু থেকেও পুরাতন। বস্তুত, আপনাদের স্বাধীণতা বিরোধীতা করা মূলত ধর্মনির্ভর রাষ্ট্রব্যবস্থা কায়েমের লক্ষ্য থেকে উদ্ভুত হওয়ায় সেটাও বাংলাদেশের আপাময় মানুষ, সব মত নির্বেশেষে গ্রহণযোগ্য হবার কথা নয়। আপনাদের সবসময় একইলক্ষ্য ও উদ্দেশ্যে নিয়োজিত মানুষ দরকার। বিভিন্নতা একোমডশনের সুযোগ নেই পার্টি অভ্যন্তরে। যেমন একজন নাস্তিক কখনই আপনাদের মেম্বার হবার যোগ্যতা রাখেন না। কিন্তু সমাজ হচ্ছে অসংখ্য মত, পথের সংকুলনস্থান। সুতরাং সামাজিক কাঠামোর পরিপন্থী এক অবাস্তববাদী সমাজকাঠামো নির্মাণের বিরুদ্ধে হাজারো যুক্তি, বক্তব্য, মত আপনাদের ফেস করতে হয়। এবং এত বেশী বিভিন্নমূখী আক্রমন আপনাদের জন্য নির্ধারিত যা মানুষের সহজাত সেল্ফ ডিফেন্স নিজেদের স্বকীয়তা বজায় রাখার জন্য। আমার কথাগুলো কোন জামাতের লোকই বুঝবে না। কারণ তাদের ঠিক এবোধটুকুরই অভাব। আপনিও বুঝবেন না আমি ১০০% নিশ্চিত। 
                    
