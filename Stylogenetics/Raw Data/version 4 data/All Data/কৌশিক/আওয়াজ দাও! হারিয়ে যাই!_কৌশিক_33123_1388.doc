আওয়াজ দাও! হারিয়ে যাই!





                        ইন্টারনেটে ওপেন ফোরামে, ব্লগে ফোন নম্বর দেয়ার কুফল বেশ ভালভাবেই টের পাওয়া গেছে হাতে নাতে। প্রায়শই থ্রেট, আজেবাজে কথা শুনতে হয়। যার ফলে মনে হয় মোবাইলে মেসেজ পাঠাতে পারবে, কিন্তু নম্বর জানতে পারবে না, এমন কোন সিস্টেম  তৈরী হলে ইন্টারএ্যাকশন হয়তো কম ঝামেলাপূর্ণ হতো। ভয়ও থাকতো না। এখন মোবাইল নম্বর দিতে আসলেই ভয় পাচ্ছি । কিন্তু যোগাযোগেও তো পিছিয়ে থাকতে পারি না!  অবশেষে ক'দিন আগে দেখলাম আওয়াজ নামে এমন একটা মোবাইল বেইজড্ চ্যাটিং চালু হয়েছে বাংলাদেশে। রেজিস্ট্রেশনের জন্য ইংরেজীতে আরইজি লিখে একটা স্পেস দিয়ে নিজের নাম লিখতে হবে, তারপরে ছেলে হলে এম, মেয়ে হলে এফ লিখে পাঠিয়ে দিতে হবে 5455 নম্বরে। এরপরে চ্যাটলিস্ট লিখে একটা স্পেস দিয়ে এম অথবা এফ লিখলে অনলাইনে কারা আছে তাদের একটা লিষ্ট চলে আসে মোবাইলে। এখন পছন্দের নিকটার সাথে চ্যাট করতে চাইলে চ্যাট লিখে একটা স্পেস দিয়ে তার নিকটা লিখে আবার একটা স্পেস দিয়ে মেসেজ লিখে 5455 এ পাঠিয়ে দিলেই হলো। শুরু হয়ে যাবে চ্যাটিং। মেসেঞ্জারে চ্যাটিং আমি ততটা পছন্দ না করলেও মোবাইলে চ্যাটিং কনসেপ্টটা আমার ভীষণ পছন্দ হয়েছে। মনে হয় হাতের মুঠোতে বন্ধুত্ব যা যথেস্ট আন্তরিক ও স্বচ্ছ। মেসেঞ্জারের মত ফেক মনে হয় না।  পত্রমিতালীর ধারণাটা কর্মাশিয়ালি কবে থেকে শুরু হয়, জানা নেই, তবে নতুন নতুন বন্ধুত্ব তৈরী করার ফেনোমেনাটা প্রাগৈতিহাসিক। নেটে ঘন্টার পর ঘন্টা মেসেঞ্জারে লটকে থাকা এখন শুধু বন্ধুত্বের প্রয়োজন কেবল মেটায় না, তথ্য, প্রয়োজনীয় রেফারেন্স থেকে শুরু করে কোটি কোটি টাকার ব্যবসাও হচ্ছে চ্যাটিংএ। অবশ্য এ জন্য কম্পিউটারের সামনে বসে থাকতে হয়, মবিলিটির সাথে মেসেঞ্জার সংযুক্ত হতে পারে নি। সে জন্যই মোবাইল বেইজড এমন একটা চ্যাটিং উদ্ভাবনের প্রয়োজনীতা দেখা দেয় বোধহয়। বাংলাদেশে এটা প্রচলনের জন্য এর উদ্যোক্তাদের ধন্যবাদ জানাই।  বিপরীত লিংগের সাথে বন্ধুত্বের আগ্রহ মানবকূলের মজ্জাগত, যেটা এখন খুব সহজে নিজের মোবাইল থেকে করা সম্ভব। কারো সিক্রেসি রিভিল হচ্ছে না বলে জমে ওঠে জমজমাট কথপোকথন! বিরক্তিকর অপেক্ষা, নিরানন্দ সময কেঁটে যেতে পারে নতুন বন্ধুত্বের মায়াজালে। অল্পক'দিনেই মোবাইল নির্ভর এই চ্যাটিং কে ভালবেসে ফেলেছি। কেউ যদি আমাকে মোবাইলে কোন মেসেজ পাঠাতে চান তবে এ চ্যাটিং এ অংশগ্রহণের অনুরোধ জানাই। উন্মুক্ত ব্লগে ভুলেও কোন মোবাইল নম্বর দেবেন না দয়া করে। 
                            
                    সর্বশেষ এডিট : ২০ শে সেপ্টেম্বর, ২০০৬  রাত ৩:৫৪                

