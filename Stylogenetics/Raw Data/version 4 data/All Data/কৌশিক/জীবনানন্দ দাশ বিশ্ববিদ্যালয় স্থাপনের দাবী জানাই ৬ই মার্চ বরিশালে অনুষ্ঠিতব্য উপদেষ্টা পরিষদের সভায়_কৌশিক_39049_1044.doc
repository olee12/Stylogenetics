জীবনানন্দ দাশ বিশ্ববিদ্যালয় স্থাপনের দাবী জানাই ৬ই মার্চ বরিশালে অনুষ্ঠিতব্য উপদেষ্টা পরিষদের সভায়





                        বঙ্গে "রূপসী বাংলা"  বলতে বরিশালকে বোঝানো হতো। ট্যাগিংটার উৎপত্তি জীবনানন্দ দাশের কল্যাণে। সৌভাগ্য যে তার প্রমান-সাইজের একটা প্রোট্রেটের নীচে পড়াশুনা করতো হতো আমাদের। ব্রজমোহন কলেজের ইংরেজী বিভাগের প্রাক্তন শিক্ষকদের ছবি-সরনীতে বাংলার আধুনিকতম এই কবির জন্য সর্বোচ্চ জায়গা বরাদ্দ রয়েছে। তিনি দেখেন রূপসী বরিশাল - আমরা দেখি জীবনানন্দ দাশের বরিশাল!  জীবনানন্দের রূপসী বাংলাতে ৬ই মার্চ উপদেষ্টা পরিষদের বৈঠক হতে যাচ্ছে। রাষ্ট্র পরিচালনার নীতি নির্ধারণী সভাগুলো বিকেন্দ্রীকরণের মাধ্যমে স্থানীয় প্রশাসনে গতি সঞ্চার, সমস্যা নিরূপন ও সমাধানের জন্য এই প্রায়াস নিঃসন্দেহে যুগান্তকারী। তবে এর আগে ১৯৭৯ সালের ২৩শে নভেম্বর প্রাক্তন রাষ্ট্রপতি জিয়াউর রহমান মন্ত্রীপরিষদের একটা বৈঠক করেছিলেন একই উদ্দেশ্যে। সে বৈঠকে বরিশালে একটা বিশ্ববিদ্যালয় স্থাপনের বিষয়ে নীতিগত সিদ্ধান্ত নেয়া হয়েছিল।  এরপরে সব সরকারই নিজস্ব ঢঙে সেই একই প্রতিশ্রুতির স্ব স্ব ভার্সন অনুবাদ করেছেন। কিন্তু বিশ্ববিদ্যালয় আর স্থাপিত হয়নি। স্কুলে পড়তাম যখন, আমার শিক্ষক মরহুম জিতেন বাবু বলতেন, তুমি হয়তো বরিশাল বিশ্ববিদ্যালয়ে পড়তে পারবে। এরশাদ তখন একটা ইনট্যাক্ট বিশ্ববিদ্যালয় বসিয়ে দেবেন ভাবা হতো। এরপরে এইচএসসি পড়াকালিন বরিশালের কেউ দেশের প্রেসিডেন্ট হওয়াতে আমি নিশ্চিত হই এই ভেবে যে ঘরে বসেই এবার বিশ্ববিদ্যালয়ের স্বাদ পরখ করা যাবে। কিন্তু সব শেষমেষ কিত্তনখোলার ঢেউয়ে হারিয়ে গেছে। যে ফেরে বরিশাল থেকে, সে ছাড়ে বরিশাল ইহজনমের মত। আমি অবশ্য ছাড়তে পারিনি, জীবনানন্দ দাশের মত লটকে আছি বরিশালের রূপে, বিমোহিত, বিক্ষিপ্ত!  উপদেষ্টা পরিষদের এই বৈঠকে স্বতন্ত্র একটা পূর্ণাঙ্গ বিশ্ববিদ্যালয় স্থাপনের কার্যকরী একটা উদ্যোগ নেয়া হবে - সে বিষয়ে আমি আশাবাদী নই। সারা বাংলাদেশের কমপ‌্যাক্ট ও কমপ্লেক্স রূপ হচ্ছে বরিশাল। যদি আপনি বরিশালকে চেনেন - বাংলাদেশের সব বড় সমস্যাগুলি চিন্থিত করতে পারবেন সহজে। আমরা নিজেদের মধ্যে এত বেশী ব্যতিক্রম ও এক্সপ্লোসিভ যে বিদ্রোহ ও পছন্দ মাত্র এক চুল ঘনিষ্ঠ। উপদেষ্টারা কতটুকু কি করতে পারবেন জানি না, তবে যদি সেই স্বপ্নের বিশ্ববিদ্যালয় স্থাপিত হয়-ই সেটা যেন জীবনানন্দ দাশ বিশ্ববিদ্যালয় রূপে পরিচিত হয়।  এছাড়া আরো যেসমস্ত বিষয়গুলো উপদেষ্টা পরিষদ দেখবেন আশা করি-  ১. ভোলার সাহবাজপুরে উত্তোলিত গ্যাস পাইপলাইনের মাধ্যমে বরিশালে সরবরাহের ব্যবস্থা২. বন্ধ হয়ে যাওয়া বিমান চালু৩. কুয়াকাটা পর্যটন কেন্দ্রকে আন্তর্জাতিক মানে উন্নীতকরণ ৪. আধুনিক নৌবন্দর স্থাপন৫. শিল্প-সংস্কৃতির প্রসারে আধুনিক অডিটেরিয়াম-কাম-নাট্যমঞ্চ নির্মাণ ৬. রূপসী বাংলার কবি জীবনানন্দ দাশের ঐতিহ্য সংরক্ষণে মিউজিয়াম৭. চারণ কবি মুকুন্দ দাশের নামে লোকজ সাহিত্য গবেষণা কেন্দ্র
                            
                    সর্বশেষ এডিট : ০৪ ঠা মার্চ, ২০০৮  সকাল ১০:০৫                

