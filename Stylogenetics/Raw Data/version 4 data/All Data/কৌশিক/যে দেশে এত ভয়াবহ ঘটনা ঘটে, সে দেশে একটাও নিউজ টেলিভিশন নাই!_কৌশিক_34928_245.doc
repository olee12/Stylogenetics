যে দেশে এত ভয়াবহ ঘটনা ঘটে, সে দেশে একটাও নিউজ টেলিভিশন নাই!





                        টিভির পর্দায় চক্ষু গ্লু মারা। কিন্তু চ্যানেলগুলার সরাসরি সম্প্রচারের খুব ভাল কোন ব্যবস্থা নাই। যা আছে তাতে বেশীরভাগই গোলযোগ। স্টুডিও থেকে ফোনে ঘটনার আপডেট জানতে চান নিউজ-রিডার, প্রতিবেদকের স্টিল ছবি ফ্রিজ করা থাকে পর্দায়। আর চলমান ছবিও যা দেখায় তার বেশিরভাগই কাপাকাপা, লং ভিউ খুবই কম, এরিয়াল ভিউ এখন পর্যন্ত একটাও দেখা গেল না। ব্রেকিং নিউজ আছে বটে তবে বেশীরভাগ সময় টিভিতে দেখা যায় অন্যান্য অনুষ্ঠান, বাহারি এ্যাড। মানুষজন যখন তার আটকে পড়া আত্মীয়ের খোজে টিভিতে চোখ রাখছে তখন বিভিন্ন মুডের এ্যাডগুলা বড়ই বিরক্তিকর। একটা জাতীয় বিপর্যয়ের সময় চ্যানেলগুলার "পিকিং দ্যা নার্ভ' অব দ্যা অডিয়েন্ন্স" এর বড় অভাব দেখা গেছে। কিছুদিন আগে বোম্বেতে বোম্বিং এর সময়ে ইন্ডিয়ান সব নিউজচ্যানেলগুলো সার্বক্ষণিক আপডেট প্রচার করেছে, বিশ্লেষন করেছে নানা আঙ্গিক। জনগনের মনোবল তুঙ্গে রাখার জন্য বাজিয়েছে দেশাত্মবোধক গান, উজ্জীবনাপ্রদানকারী সংলাপ, বক্তব্য, কবিতা। দেখিয়েছে দেশের মানুষের ঐক্যবদ্ধতা, সমস্ত জাতিকে তারা সজাগ করতে পেরেছে জঙ্গীদের আক্রমনের বিষয়ে। বাংলাদেশে নিজস্ব কোন নিউজ চ্যানেল নাই। সম্ভবত এজন্য বর্তমানে যে কটা চ্যানেল আছে, তারা কেউ সার্বক্ষণিক নিউজ প্রদান জরুরী মনে করে নাই। কিন্তু যে দেশের সেনাবাহিনীর এত বিপুল সংখ্যক ঊর্ধ্বতন কর্মকর্তা দেশেরই আরেকটা বাহিনীর হাতে হত্যা হয় সেদেশের প্রতিটা মানুষের শোকার্ত হওয়া ছাড়া কোন উপায় থাকার কথা নয়। অথচ পাবলিকের এটিচুড দেখে মনে হচ্ছে তারা আর্মীর মৃত্যুর চেয়ে বিডিআরদের বিষয়ে বেশী সহানুভূতিশীল। আর্মীকে মনে করা হচ্ছে দখলদার বাহিনীর মত। অথচ বিডিআরদের হত্যা হলে যেমন লস হবে দেশের, আর্মীর হত্যাকান্ডে কোন অংশে কম লস হয়নি। তারা যে আমাদেরই সন্তান, পিতা, ভাই - এই ঐক্যবদ্ধ মেসেজটা কোন মিডিয়াকে তুলে ধরতে দেখা যায় নি। তাৎক্ষণিকভাবে সকল বাহিনীর জোয়ানদের মধ্যে একতা, ভ্রাতৃত্বের কোন চমৎকার বানী, কথিকা, বক্তৃতা, গান দেখাতে পারেনি কোন টিভি চ্যানেল। দেশের ভয়াবহ একটা বিপর্যয়ের দিন মিডিয়ার প্রযুক্তিগত সীমাবদ্ধতা থেকে শুরু করে চ্যানেলগুলোর জাতিয় ক্রাইসিস মোকাবেলায় জনসচেতনার বিশেষ অনুষ্ঠান প্রদর্শনের অক্ষমতা অনুভূত হয়েছে প্রচন্ডভাবে। বরঞ্চ ব্রেকিং নিউজের মাঝখানে কমেডি নির্ভর কোন নাটক বা বাহারি প্রসাধনীর বিজ্ঞাপন বিরক্তি উৎপাদন করেছে মাত্র। দেশের এমন দুঃসময়ে একটা বা গোটাকতেক নিউজ চ্যানেল থাকাটা জরুরী মনে হয়েছে। 
                    
