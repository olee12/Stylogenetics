জামাত ইসলামী একদিন সেকুলার দল হবে!





                        ভাল কোন টনিক ছাড়া মৌলবাদী দলগুলোর ইউনিটি ধরে রাখা যায় না। একাওরের ঘাতক দালাল রাজাকারী দল জামাতে ইসলামী নারী নেতৃত্বের বিরোধীতা, সৎলোকের শাসন, দুষ্টের দমনের জন্য রবিন হুডীয় শক্তি প্রয়োগ, চিকিৎসা সেবা, ব্যাংকিং সেবা সহ নানাবিধ কর্মকান্ডে নবীজির হিউম্যানিটারিয়ান চরিত্রকে ব্লেন্ড করে পাবলিকের সামনে একটা ফিউশন উপহার দিত যা টনিকের মত কাজ করতো ধর্মমুর্খ জনগণের মধ্যে। পাবলিক সব ইতিহাস বাদ দিয়ে দেখতো হিজরতের পর থেকে মক্কা বিজয়কালিন সময়ে আরবদের চারিত্রিক বৈশিষ্ট্য উল্লেখজনকভাবে পরিবর্তন হওয়া - জামাতীর প্রোপাগান্ডার কারণে।  কালের আবর্তে জামাতের এখন বৈশিষ্ট্য অন্যদলগুলির মতই হচ্ছে। তুমুল ধর্মান্ধ চরিত্র থেকে তারা উদ্দেশ্যমূলক ধর্ম ব্যবহারের সূত্রে অবস্থান নিয়েছে। একসময়ে এই ধর্মের কারণে মাতৃভূমির সাথে বেঈমানী করতে পর্যন্ত ছাড়ে নি, আর এখন অনেকটাই আধুনিক। দাড়ীটুপি, সুন্নতী কোর্তা তো গেছে অনেক আগেই। এখন ব্লগে সমানতালে গালগালি করে, বিশ্ববিদ্যালয়ে মারামারি করে, দাড়াইয়া মোতে, রঙ্গলীলা করে, ক্যাডারেরা গাজা খায়, দলীয় নেতাকর্মীদের টিন দেয়, রিলিফের শাড়ী দেয়, তদবীর করে, টিভিতে অনুষ্ঠান করে, ২৮শে অক্টবরের ঘটনা নিয়ে বাদ্যসহযোগে আধুনিক গান বানায়, ইসলামিক সংস্কৃতিক অনুষ্ঠান করে, নারীদের অধিকারের বিষয়ে কথা বলে। ক্রমশ সেকুলার দলগুলির মতই হয়ে গেছে। মানুষকে আকৃষ্ট করার জন্য যত ধরণের নীতি-কৌশল অন্যদলগুলি ব্যবহার করে তার চেয়ে কোন অংশে কম নয়। অন্যায়ের বিরুদ্ধে জেহাদ বলে তারা যেখানে পেরে ওঠে সেখানে দুর্বল প্রতিপক্ষকে ছিড়েকুটে খায়।  জামাতের মৌলবাদী চরিত্রে নতুন সংযোজন হতে পারে দলে অন্যান্য বিশ্বাসীদের জায়গা দেয়া। যেহেতু রাজনৈতিক দল সুতরাং অন্য ধর্মালম্বীদের জন্য সদস্য হবার সুযোগ উদার করতে পারে। নাস্তিকদের জন্য প্রোপোরশনেটলী একটা সুযোগ থাকতে পারে। মহিলা নেতৃত্ব ফ্রন্টলাইনে আসতে পারে। দলীয় গঠনতন্ত্রে একটা ধর্মকে প্রধান্য না দিয়ে সব ধর্মমতের বিশ্বাসীদের শ্রদ্ধা প্রদর্শন করতে পারে। মানে জামাত ইসলামীকে পুরোপুরি একটা সেকুলার দলে রূপান্তরিত করতে পারে।  অদূর ভবিষ্যতে জামাত ইসলামীকে একটা সেকুলার দল হিসাবে এভাবে আওপ্রকাশিত হতে দেখলেও অবাক হবার কিছু থাকবে না! 
                            
                    সর্বশেষ এডিট : ২৪ শে মে, ২০০৭  বিকাল ৩:৫৯                

