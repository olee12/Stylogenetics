আওয়ামী লীগ একটা বংশদন্ডের অগ্রভাগ সূচালু করিতেছে





                        নিজেদের পশ্চাতদেশে প্রবিষ্টের নিমিত্তে। এই বংশদন্ডটি হইলো নবীর অবমাননা। বিড়ালের সাথে মোহাম্মদের নাম জড়িয়ে কার্টুন আঁকায় ধর্মানাভূতি ভেঙে চুড়ে গেছে বলে যখন একদল কট্টর জিহাদীবাদী রাস্তাঘাটে তান্ডব শুরু করলো - তখন 'নবীর অবমাননা' টার্মের শক্তিতে অনেক মানুষই বিশ্বাস করতে শুরু করেছিলো হয়তো নবীর অবমাননা সত্যসত্যিই সংঘঠিত হয়েছে। এরপরে মজুর, রিকশাওয়ালা থেকে শুরু করে দেশের নিম্নআয়ের অশিক্ষিত মানুষও যখন কার্টুনের কৌতুকটা শুনতে পেলো - মনে মনে এক চোট বিষম হেসে নিয়েছিলো মোল্লাদের গোয়ার্তুমী দেখে। যেটা কোনো বিষয়ই না, যাকে নবীর অবমাননার সাথে কোনভাবেই সংযোগ ঘটানো যায় না - তাই নিয়ে বিস্তর চেচাচেচি দেখে বিরক্ত হয়ে সাধারণ মানুষই ইস্তফা দিয়েছিলো এই ফালতু অতিউতলানো আবেগ। কিন্তু নবীর অবমাননা নিয়ে তখন ধর্মগোষ্ঠী তাদের রাজনৈতিক স্বার্থসিদ্ধির জন্য এটাকে অস্ত্র বানিয়েছিলো। সচেতন মানুষ যার ভেতরে কোনো মাজেজা খুঁজে পায়নি। এমন ইস্যু নিয়ে রাস্তাঘাটে নামার মত রাজনীতিকে আমরা অস্বীকার করেছি।  কিন্তু আওয়ামী লীগ এখন তেমন একটু ধর্মানুভূতির দন্ড নিয়ে লাফালাফি শুরু করেছে। নিজামীর সাথে মহানবীর তুলনা করা হয়েছে কিনা এটা জলকে জল, পানি কা পানি হয়ে যায় সংশ্লিষ্ট বিতর্কিত বাক্যটি শুনলে যা নিজামীর কোনো ভক্ত তার উদ্দেশ্যে নিবেদন করেছেন। এবং এমন বাক্য আমাদের দেশের রোজকার ওয়াজ-নছিহতে অহরহ ঘটেই থাকে।  এটা সর্বজন স্বীকৃত যে বাংলাদেশে ইসলাম প্রসার আরবদের হাতে ঘটেনি। এখানে ইসলাম প্রসার হয়েছে তুর্কি, পারস্যের ইসলাম প্রচারকদের হাতে। ফলে নামাজ, রোজার মত শব্দগুলো আমাদের ইসলামে জায়গা পেয়েছে আরবী সালাত, রমাদান হটিয়ে। এই ইসলাম সুফি-তান্ত্রিক বা গুরু নির্ভর যা ঐতিহ্যগতভাবে বাঙালী সম্প্রদায়ের সাথে সমন্বিত হয়েছে। সম্বনিত এই ইসলামে পীর, বা গুরুদের ভক্তির আতিশয্যতা সর্বজনবিদিত।  ফলে মহানবীকে যেমন অত্যাচার নিপীড়ন সহ্য করতে হয়েছে তেমন করে তার অনুসারী পীর-আওয়ালীয়া বা ধর্মীয় গুরু/নেতাদেরও সহ্য করতে হবে বা হতে পারে এমন দৃষ্টান্তের কথা বর্ণিত হয়েছে যুগেযুগে কালেকালে। এতকাল এতে মহানবীর অবমাননা হয়নি - কিন্তু হঠাৎ করে আওয়ামী লীগ এর মাধ্যমে আবিষ্কার করলো মহাভারতের অশুদ্ধি!  আওয়ামী লীগের এই রাজনৈতিক অস্ত্র প্রয়োগ যে ভবিষ্যতের জন্য ভয়ংকর রিটার্ন নিয়ে আসবে তা বলাই বাহুল্য। নবীর অবমাননা (যা কোনভাবেই নবী অবমাননা নয়) নিয়ে তাদের সোচ্চার এই আচরণ প্রতিবন্ধকতা তৈরী করবে ভবিষ্যতের সকল মুক্ত-চিন্তার স্রোতধারাকে। মেনে নিতে হবে ধর্মীয় মৌলবাদী গোষ্ঠির এমনতরো হাজারো আচরণকে।  হয়তো সহসাই তারা খুঁজে বের করবে আওয়ামী লীগ সরকারের কোনো আচরণে নবী অবমাননার এমন অদ্ভুত ও ভৌতিক কেচ্ছা এবং দাপিয়ে বেড়াবে সারা বাংলায়। সম্ভবত তখন সূচালু এই বংশদন্ডটি খুব সহজেই প্রবিষ্ট হবে আওয়ামী লীগের পশ্চাতে। 
                            
                    সর্বশেষ এডিট : ২৫ শে মার্চ, ২০১০  দুপুর ১২:৩০                

