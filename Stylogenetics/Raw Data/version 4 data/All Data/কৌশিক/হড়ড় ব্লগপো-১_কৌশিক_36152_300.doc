হড়ড় ব্লগপো-১





                        ডাক্তারী পড়বো বলে ছোটবেল সামান্য কাটাকুটি শুরু করি। পার্থক্য হচ্ছে ব্যাঙ, কেচো বাদ দিয়ে তের বছরে বায়োলজির টিচারের পেট কেটে নেড়েচেড়ে দেখেছিলাম। উনি যেখানে দেখিয়েছিলেন সেখানেই তার ফুসফুসটা খুঁজে পেয়েছিলাম। কিন্তু সে কথা জানাতে উনি কোন কথাই বললেন না। পরে যেভাবে ব্যাঙের পেট সেলাই করা শিখিয়েছিলেন সেভাবে তার পেট সেলাই করে রেখে আসলেও এরপরে তাকে আর ক্লাস নিতে দেখি নাই।  আঠরো বছর বয়সে সামহোয়ারে জয়েন করে একটা ধাক্কা খেতে হলো। ব্লগের সাথে এত দেরীতে কেন পরিচয়, কেন আগে এলাম না এসব নিয়ে ত্যক্ত থাকি। বিশেষ করে লগইন করা ব্লগারদের লম্বা লিস্টের একদম শেষে নিজের নাম দেখে নিজের হাত কামড়ে খেয়ে ফেলতে ইচ্ছে করে। সেদিন তো এমনই হলো পুরো নোখই উঠিয়ে ফেলেছিলাম কামড়ে কামড়ে। ক্লাস নাইনে টিচারের পেট কাটার পরে আর কখনই করো পেট কাটি নাই। মানুষের যে প্রত্যংগ গুলো আকর্ষনীয় কেবল সেদিকেই আমার আগ্রহ। আপনি যত সুন্দরীই হোন না কেন যদি চোখ আপনার কুৎসিত, ত্যাড়াব্যাকা হয় কখনই কষ্ট করে চোখের দুইপাশে ধারালো ফোরসেপ ঢুকিয়ে চোখ তুলে আনতে যাবো না। যত অনুরোধ করেন, সৌন্দর্য্য সংগ্রহে আমি নির্দয়, চোখ তুলে অসততার পরিচয় দিতে পারি না। যদি দেখতে চান তবে দেখাতে পারি গতবার লাক্স-চ্যানেল আই সুন্দরীর চমৎকার হাতের কবজি, কত যত্নে বাঁধাই করে রেখেছি বাথরুমের ওয়ালে।  কারো প্রত্যংগ সংগ্রহের সবচেয়ে বড় সুবিধা হলো এরপরে তাকে আর দেখা যায় না। কোথায় যে হারিয়ে যায় বুঝতে পারি না। তবে এই সুবিধাটাই সামহোয়ারে এপ্লাই করবো কিনা ভাবতে শুরু করি। আমার উপরে যাদের নাম আছে তাদের সুন্দর প্রত্যংগ সংগ্রহের একটা গোপনীয় আগ্রহ তীব্র হতে থাকলে ব্লগারদের সাথে পরিচিত হবার জন্য উঠেপড়ে লেগে পড়ি। মন্তব্যে, পোস্টে কিছুদিনে নিজের কারিশমা দেখিয়ে তাক লাগিয়ে দেই। এরপরে আসে পরিচিতির পালা। আমার উপরে যাদের নাম আছে তাদের সাথেই আমার সখ্যাত বাড়তে থাকে।  মাস ছয়েক এর মধ্যে আমার চেয়েও নবাগতরা হাজির হতে থাকে দল বেধে। আর পুরাতন ব্লগাররাও নানা আন্দোলনে ব্লগ ছাড়তে থাকে। সহজ হয়ে যায় আমার কাজও। কিছু ব্লগারকে ষড়যন্ত্র করে ব্যান খাইয়ে লক্ষ্যের একদম কাছে পৌঁছে যাই বছর না ঘুরতেই। কিন্তু যক্ষের ধনের সামু আগলে থাকা মত দশ/বারোজন ব্লগারকে কোনভাবেই সরানো গেল না। মাঝে ব্লগের নানা এক্টিভিজমে পরিচিত হয়ে উঠেছি এইসব ব্লগারদের সাথে। সবাই আমকে ছোটভাই হিসাবে দারুণ স্নেহ করে। আমার ব্লগিয় গবেষণামূলক আর নিদারুণ ফান পোস্টগুলো ব্লগ গবেষণায় কাজে লাগিয়েছেন নামকরা একজন গবেষকও।  তবে এই মুহূর্তে ঐ গবেষকই আমার টার্গেট। ঠিক ঘাড়ের উপরে তার নিশ্বাস টের পাই। আমার নামটা চেপে থাকেন তিনি। দিন নাই রাত নাই লগ ইন করে বসে থাকেন। তাছাড়া তার মেধার দিকেও আমার প্রচন্ড লোভ। মেধা তো মাথার ভেতরেই থাকে। মানে জেনেভা ক্যাম্পের চাপের দোকানে যেমন খাসির ব্রেন ভাজি পাওয়া যায় তেমন ব্রেন মানুষের মাথার ভেতরেও থাকে। গবেষকের ব্রেনভাজি বেশ সুস্বাদুই হবে মনে হচ্ছে। 
                            
                    সর্বশেষ এডিট : ২৯ শে জানুয়ারি, ২০০৯  সন্ধ্যা  ৭:২৮                

