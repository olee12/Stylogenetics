হরতাল ২৩-২৪ এপ্রিল_ ২২শে এপ্রিলের ইনসিডেন্ট সহ





                        ২২ তারিখ ১. বিডিনিউজ। দুপুর ২টা। হরতালের আগে রাজধানীতে ২ গাড়িতে আগুন  ধানমণ্ডি থানার পুলিশের পরিদর্শক (পেট্রোল) সাজ্জাদ হোসেন জানান, সোমবার দুপুর একটার দিকে সিটি কলেজের পাশে স্টার কাবাব অ্যান্ড রেস্তোরাঁর সামনে একটি মাইক্রোবাসে আগুন দেয়া হয়। তিনি জানান, চালক রেস্তোরার সামনে মাইক্রোবাস রেখেছিলেন। হঠাৎ দুবৃত্তরা পেট্রোল ঢেলে মাইক্রোবাসে আগুন ধরিয়ে দেয়। তবে আশপাশের লোকজন রেস্তোরাঁ থেকে পানি এনে দ্রুত আগুন নিভিয়ে ফেলে। আগুনে মাইক্রোবাসটির কয়েকটি আসন পুড়ে গেছে বলে সাজ্জাদ হোসেন জানান। শেরে বাংলানগর থানার ওসি আবদুল মোমিন জানান, মিরপুর সড়কের মেট্রো শপিং মলের সামনে শিক্ষা মন্ত্রণালয়ের একটি গাড়িতে আগুন দেয় দুর্বৃত্তরা। আশপাশের লোকজন তাৎক্ষনিকভাবে তা নিভিয়ে ফেলে। শীর্ষ নেতাদের মুক্তি ও তাদের বিরুদ্ধে করা মামলা প্রত্যাহারের দাবিতে আগামী মঙ্গলবার থেকে সারা দেশে টানা ৩৬ ঘণ্টার হরতাল ডেকেছে বিএনপি নেতৃত্বাধীন ১৮ দলীয় জোট। ২. বাংলানিউজ (দুপুর): শিক্ষা মন্ত্রণালয়ের মাইক্রোসহ তিন যানে আগুন  রাজধানীর শুক্রাবাদে শিক্ষা মন্ত্রণালয়ের মাইক্রোবাস, মোহাম্মদপুরে মিডওয়ে পরিবহনের বাস ও বনানী ইকবাল টাওয়ারের সামনে যাত্রীবাহী আরেকটি বাসে অগ্নিসংযোগ করেছে হরতাল সমর্থকরা।     সোমবার দুপুর দেড়টার দিকে এ আগুনের ঘটনা ঘটে। শেরেবাংলা নগর থানার সাব-ইন্সপেক্টর ইউসূফ আলী বাংলানিউজকে বলেন, শিক্ষা মন্ত্রণালয়ের মাইক্রোবাসটি সচিবালয়ে যাওয়ার সময় শুক্রবাদ ডেফোডিল ইউনিভার্সিটির সামনে হরতালকারীরা প্রথমে মাইক্রোটির গ্লাস ভাংচুর করে এবং পরে অগ্নিসংযোগ করে পালিয়ে যায়।     তিনি আরো বলেন, খবর পেয়ে পুলিশ দ্রুত ঘটনাস্থলে গিয়ে আগুন নিয়ন্ত্রণে আনে। এরপর থেকে ওই এলাকায় আইনশৃঙ্খলা বাহিনীর তৎপরতা জোরদার করা হয়। এদিকে রাজধানীর মোহাম্মদপুরে মিডওয়ে পরিবহণের একটি বাস ও বনানী ইকবাল টাওয়ারের সামনে যাত্রীবাহী একটি বাসে অগ্নিসংযোগ করেছে হরতালকারীরা। এ ঘটনার পরিপ্রেক্ষিতে রাজধানীর বাড্ডা, রামপুরা, মালিবাগ, মৌচাক, কাকরাইল, বিজয়নগর, শান্তিনগর, পল্টন, গুলিস্তান, শাহবাগ, ফার্মগেট, মিরপুর, ধানমণ্ডি, বনানী, উত্তরা, সায়েদাবাদ, যাত্রাবাড়ী এলকায় বিপুল সংখ্যক পুলিশ মোতায়েন করা হয়েছে। ডিএমপির উপ-পুলিশ কমিশনার (সদর) সৈয়দ আনোয়ার হোসেন বাংলানিউজকে বলেন, হরতালের আগের দিন দুপুর থেকে নাশকতার সৃষ্টি করে হরতাল সমর্থকরা। এজন্য রাজধানী জুড়ে সতর্ক অবস্থানে রয়েছে ৠাব ও পুলিশ সদস্যরা। উল্লেখ্য, বিএনপির শীর্ষ নেতাদের মুক্তি ও তত্ত্বাবধায়ক সরকার পুনর্বহালের দাবিতে মঙ্গলবার ভোর ৬টা থেকে টানা ৩৬ ঘণ্টা হরতালের ডাক দেয় বিএনপি নেতৃত্বাধীন ১৮ দলীয় জোট।  ৩. প্রথম আলো (দুপুর)। নয়াপল্টনে ছাত্রদলের মিছিল, গাড়ি ভাংচুর  ১৮ দলের ডাকা টানা ৩৬ ঘণ্টার হরতালের সমর্থনে রাজধানীর নয়াপল্টনে ছাত্রদলের একটি ঝটিকা মিছিল থেকে কয়েকটি গাড়ি ভাঙচুর করা হয়েছে। প্রত্যক্ষদর্শীরা জানান, আজ দুপুর ১২টার দিকে নয়াপল্টনে বিএনপির কেন্দ্রীয় কার্যালয়ের উল্টো দিকে জোনাকি সিনেমা হলের পাশের একটি গলি থেকে হরতালের সমর্থনে মিছিল বের করেন ছাত্রদলের নেতা-কর্মীরা। মিছিলটি মূল সড়কে পৌঁছালে পুলিশ তাঁদের ধাওয়া দেয় এবং ছত্রভঙ্গ করতে কাঁদানে গ্যাসের শেল ছোড়ে। পুলিশের ধাওয়ার মুখে পালিয়ে যাওয়ার সময় ছাত্রদলের নেতা-কর্মীরা কয়েকটি গাড়ি ভাঙচুর করেন।ছাত্রদলের সভাপতি আবদুল কাদের ভূঁইয়া তাঁদের মিছিল থেকে গাড়ি ভাঙচুরের ঘটনার কথা অস্বীকার করেছেন। তিনি প্রথম আলো ডটকমকে বলেন, হরতালের সমর্থনে তাঁদের মিছিলে পুলিশ বাধা দিয়েছে, গুলি করেছে। কিন্তু গাড়ি ভাঙচুরের কোনো ঘটনা ঘটেনি ৪. বাংলানিউজ (৩টা) হরতাল: বনানীতে ককটেল বিস্ফোরণ, গাড়ি ভাঙচুর  ১৮ দলীয় জোটের ডাকা মঙ্গল ও বুধবারের হরতালের সমর্থনে আগের দিন সোমবার দিনের বেলা থেকেই আতঙ্ক ছড়ানোর চেষ্টা করছে হরতাল সমর্থকরা। বিভিন্ন স্থানে গাড়ি ভাঙচুরের পাশাপাশি ঘটানো হয় ককটেল বিস্ফোরণ। হরতাল সমর্থনে সোমবার রাজধানীর বনানী এলাকায় মিছিল বের করে ছাত্রদল ও ছাত্রশিবিরের নেতাকর্মীরা। এ সময় পুলিশ মিছিলে বাধা দিলে ১০ থেকে ১২টি ককটেলের বিস্ফোরণ ঘটিয়ে যানবাহন ভাঙচুরের চেষ্টা চালায় তারা। এ সময় তারা বেশ কয়েকটি গাড়ির কাচ ভাঙচুর করে। দুপুর দেড়টার দিকে সংঘটিত এ ঘটনায় কাউকে আটক করতে পারেনি পুলিশ। বনানী থানার অপারেশন অফিসার আবু বকর সিদ্দিক জানান, হরতাল সমর্থকরা নাশকতার উদ্দেশ্যে জড়ো হলে পুলিশ তাদের ধাওয়া করে। এ সময় বেশ কয়েকটি ককটেলের বিস্ফোরণ ঘটায় তারা।
                            
                    সর্বশেষ এডিট : ২২ শে এপ্রিল, ২০১৩  বিকাল ৩:৪৬                

