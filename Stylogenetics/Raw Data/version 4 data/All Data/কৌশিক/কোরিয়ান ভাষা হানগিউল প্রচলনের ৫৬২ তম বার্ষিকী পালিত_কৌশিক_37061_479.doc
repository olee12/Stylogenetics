কোরিয়ান ভাষা হানগিউল প্রচলনের ৫৬২ তম বার্ষিকী পালিত





                        [ভূমিকাঃ ইংরেজীর আগ্রাসনে বাংলা গ্রাসিত, বিশেষত ইংরেজী শব্দের যথেচ্ছা ব্যবহারে অনেক বাংলা শব্দই বিগত হয়ে যাচ্ছে। তবে ইংরেজীর এই আগ্রাসন কেবল বাংলাতেই হচ্ছে না, কোরিয়ান ভাষা হানগিউল (কোরিয়ায় বসবাসরত কোন ব্লগার যদি বাংলায় বানানটা শুদ্ধ করে দেন!) এরও এমন অবস্থা। হানগিউল প্রবর্তনের ৫৬২তম বার্ষিকী পালিত হয়েছে বিগত ৯ই অক্টোবর। ব্লগাররা সোচ্চার হয়ে উঠেছিলেন হানগিউল এর ঐতিহ্য পুনরুদ্ধারের জন্য। হেইজিন কিম সেসব ব্লগারদের বক্তব্য সংকলন করে লিখেছেন গ্লোবালভয়েসে কোরিয়াঃ হানগিউল ঘোষণা দিবস  । এখানে আমার করা অনুবাদটা দিয়ে দিলাম]  ।  ৯ই অক্টোবর ছিল কোরিয়ার লিখন পদ্ধতি [হানগিউল] প্রবর্তন দিবস। জাতীয় ছুটি দিবস হিসাবে দিনটিকে বাতিল করার পর থেকে প্রতি বছর লোকজন পুনরায় দিবসটিতে জাতীয় ছুটি ঘোষণার দাবীতে সরব হয় ওঠে। যেন কোরিয়ান বর্ণ তৈরীর এই ঐতিহাসিক ক্ষণটির তাৎপর্য্য মানুষজন উপলবদ্ধ করে। কোরিয়ার সমাজে ইংরেজীর উপরে বেশী গুরুত্ব প্রদর্শিত হওয়ায় নেটনাগরিকরাও তৎপর হয়েছে, এ বছরের বর্ষপূর্তি নিয়ে তারা তাদের অভিমত ব্যক্ত করেছেন। দেশীঙলগ উদ্বেগ প্রকাশ করেছেন: হানগিউল কি আদপেই আমাদের জাতীয় ভাষা লিপি?  আমরা হানগিউল ঘোষণা দিবসের ৫৬২তম বর্ষপুর্তি উদযাপন করলাম। একটা জাতির ভাষা হিসাবে হানগিউল বিশ্বব্যাপী স্বীকৃত। গত বছর ৫৬১ তম হানগিউল ঘোষণা দিবস উদযাপনকালে “কেন হানগিউল ঘোষণা দিবসকে জাতীয় ছুটি ঘোষণা করা হবে?” শীর্ষক একটা পোস্ট দিয়েছিলাম এবং ব্যাখ্যা করেছিলাম কেন দিনটিতে জাতীয় ছুটি ঘোষণা করা প্রয়োজন। যাই হোক সরকার মনে হয় না এমন তাৎপর্য্যপূর্ণ দিবসকে জাতীয় ছুটি ঘোষণা করবে। তাছাড়া হানগিউল এর শ্রেষ্ঠতা অন্যদের অণুপ্রাণিত করতে এবং এর সংস্কৃতির বিকাশের জন্য মানুষজনেরও তেমন উদ্যোগ পরিলক্ষিত হয় না। আমাদের পূর্বসূরীরা এদেশের মানুষ ও উত্তরসূরীদের স্বীয় ভাষা উপহার দেবার জন্য হানগিউল উদ্ভাবন করেছিলেন। অথচ আমরা এই ঐতিহ্যমন্ডিত ও মূল্যবান সংস্কৃতির প্রশংসা ও চর্চা করি না; উপরন্তু ভিনদেশী ভাষার প্রসার ও বিকাশের জন্য অর্থ অপচয় করি। আমি পূর্বসূরীদের কাছে লজ্জিত ও দুঃখিত। কুনঘিয়াঙ পত্রিকার একটা সংবাদ “১৮৬.১ বিলিয়ন ইংরেজীর আর ১১.৯ বিলিয়ন মাত্র কোরিয়ার জন্য” [কোরিয়ানে], পড়ে হতাশায় স্তম্ভিত হয়ে গেছি। সরকারের কাছে আমি হানগিউলের মূল্য জানতে চাই। এটা সত্যি যে বৈশ্বিক প্রতিযোগিতামূলক ক্ষমতা বৃদ্ধির জন্য ইংরেজী শিক্ষা আমাদের জরুরী। তবে ইংরেজীতে ভাল কথা বলতে পেরে যদি আমরা কোরিয়ানে ভালভাবে কথা বলতে না পারি আমি মনে করি না যে বৈশ্বিক প্রতিযোগীতামূলক বাজারে আমাদের ক্ষমতায়ন ঘটবে। স্থানীয় শায়ত্বশাসিত কর্তৃপক্ষ জনগনের করের অর্থে স্থানীয় ইংরেজীভাষী গ্রাম প্রতিষ্ঠার বাজেট তৈরীতে ব্যস্ত । অন্যদিকে ১৬টা স্থানীয় শায়ত্বশাসিত কর্তৃপক্ষের মধ্যে ৫টিও কোরিয়ান ভাষা হানগিউল বিকাশের জন্য কোন অর্থ বরাদ্দ রাখে নি। সরকারের আচরণ মনে হচ্ছে “ঘোড়ার আগে গাড়ী জুড়ে দেয়ার” মত। এখানের মানুষ ও বিদেশীরা সরকারের নীতি সম্বন্ধে কি ভাবে? বর্ষপূর্তির জন্য ইন্টারনেট পোর্টাল সাইটস, মিডিয়া, এবং বেসরকারী সংস্থা নানা আয়োজনে ব্যস্ত ছিল। কিন্তু সরকারি ওয়েবগুলো কি করছে? কেন নেটনাগরিকরা বিচলিত?  যারা কথা বলা বা লেখার সময় বিদেশী শব্দ মিশিয়ে ফেলে তেমন লোক খুঁজে পাওয়া খুবই সহজ। আমরা তাদের দোষ দিতে পারি না কারণ আমিও এর ব্যতিক্রম নই। বিভিন্ন জায়গায় যেমন শিক্ষা, প্রযুক্তি এবং সংস্কৃতির অঙ্গনে আমাদের জীবন বিদেশী শব্দে বিশেষভাবে প্রকাশিত হয়। প্রত্যেকটা মানুষই তার নিজস্ব পছন্দনীয় শব্দ ব্যবহার করে। একটা উদারনৈতিক দেশে কোন মানু্ই তার মার্তৃভাষা ব্যবহারকে নিয়ন্ত্রণ করতে পারে না। তার মানে এটা নয় যে বিদেশী শব্দের অত্যধিক ব্যবহারকে আমরা অগ্রাহ্য করব। বরঞ্চ অদ্ভুত ও অপরিচিত জাতীর ভাষা ব্যবহার থেকে সতর্ক হওয়া উচিত। আমাদের ভাষার মূল্য সম্পর্কে ও তা সঠিকভাবে ব্যবহার করতে মানুষজনকে উদ্বুদ্ধ করা উচিত। এটা শুরু করতে হবে বাড়ী, বিদ্যালয় এবং সমাজ থেকে। তার মানে এই নয় যে কোন প্রশ্ন ছাড়াই আমরা ধারকরা শব্দগুলোকে কোরিয়ার ভাষায় পরিবর্তন করে ফেলবো। তেমন হলে শব্দের ভুল ও দুর্বল প্রকাশ দেখা যেতে পারে। কিন্তু ধার করা শব্দের অপব্যবহার নিয়ন্ত্রণে আমাদের স্বনিষেধাজ্ঞা আরোপ করতে হবে। সাম্প্রতিককালের বিখ্যাত টিভি প্রোগ্রামগুলোতে আমরা যৌগিক শব্দ ব্যবহার করি যেমন ‘নিও-ই-গি ডিউল-রাইয়ো-জু-নিউন স্টোরি' (গল্প যা আমি তোমাকে বলতে চাই) এবং ‘ফ্যামিলি গা ডিউট-ডি' (পরিবার আবির্ভূত) ইত্যাদি। কোরিয়ান ভাষা ছাড়া বোর্ডসাইনগুলো বিদেশী ভাষায় উৎকীর্ণ। একজন আমেরিকান আমাকে জিজ্ঞেস করেছিলেন তোমাদের জিনিসপত্রের নাম কোরিয়ানে না লিখে কেন ইংরেজীতে লেখা হয়। এটা ঠিক যে ভাষাকে অনেক উদার হতে হয় যেন আমরা ভবিষ্যতে বাইরের মানুষজনকে চমকে দিতে আরো বেশী উদার হতে পারি। কিন্তু “ঘোড়ার আগে গাড়ী জুড়ে দেয়া” হলে যেমন নুতন পাথর লাথি মেরে হটিয়ে দিতে পারে পুরাতন পাথরকে, তেমনও ঘটতে পারে। সাম্প্রতিককালে এটা অত্যাধিক মাত্রায় দেখা যাচ্ছে। জাতীয় ছুটি হিসাবে কেন দিবসটিকে বাতিল করা হলো?  ১৯৯১ সালে হানগিউল ঘোষণা দিবসে জাতিয় ছুটি বাদ দেয়া হয়। কারণ ছিল এই অন্য কোন দেশে এমন কোন জাতিয় ছুটির দিবস নাই। আমি সত্যিই বুঝি না .. […] রাষ্ট্রপতির ভুল নেটনাগরিকরা ভুলে যেতে পারে না। একজন লিখেছেঃ অদ্য সেই দিবস। হানগিউল ঘোষণা দিবসের ৫৬২তম বর্ষপূর্তি। এই দিবসে সেই ঐতিহাসিক ক্ষণটিকে উদযাপন করা হয় যখন সম্রাট সেজং হানগিউল তৈরী করলেন এই কারণে “যে ভাষা আমরা ব্যবহার করি তা চীনাদের ব্যবহার থেকে এসেছে…”. আজকে আমি দুঃখিত এই কারণে যে কোরিয়ান ভাষা নির্ভর শিক্ষাব্যবস্থার চেয়ে ইংরেজী নির্ভর শিক্ষা বেশী গুরুত্ববহ হয়ে উঠেছে (সৎভাবে বলতে গেলে, আমি যে কারণে সবচেয়ে বেশি দুঃখিত তা হলো জাতীয় ছুটি হিসাবে এটাকে গুরুত্ব দেয়া হচ্ছে না)। খারাপ লাগছে এজন্য যে জাতির প্রতিনিধি এমন একজন ব্যক্তি ভুল বানানে হানগিউল লিখলো। সে যাক আজকে আমাদের প্রশংসা করতেই হবে যে আমরা এখনও হানগিউল ব্যবহার করি। ইংরেজির সাথে একজন নেটনাগরিকের কথোপকথোন: এই যে ইংরেজী.. আজ তোমাকে পেয়েছি। জানো তো আজ হানগিউল ঘোষণা দিবস। এ দিনেই তোমার সাথে কথা বলতে চাই। কেন তুমি আমাদের দেশের মানুষকে এত যন্ত্রণা দিচ্ছো? তুমি কি জানো তোমার জন্য এদেশের মানুষের কত দুর্ভোগ পোহাতে হয়? তোমার পেছনে কত খরচ হয়? এমনকি কিছু মানুষ তাদের বাচ্চাদের জিভ চিড়ে ফেলে ভাল ইংরেজীর শেখাতে গিয়ে। এই বসন্তে তোমার নির্ভর শিক্ষা কর্মসূচি নিয়ে মানুষজন বলাবলি করছিলো। এজন্য রাজনৈতিক ও শিক্ষা সেক্টর বিশৃঙ্খল হয়ে উঠেছে। তারপর আবার শুনলাম তোমাকে যদি আমরা ভালমত না জানি, গলফও নাকি খেলতে পারবো না। যারা তোমাকে ব্যবহার করে তারা কি মুখ দিয়ে গলফ খেলে? আমি স্তম্ভিত। ভাষা কি? ভাষা কি মানুষের যোগাযোগ সহায়তার জন্য নয়? এটা যন্ত্রণা দেবার জন্য নয়। এমনকি কিছু মানুষ তাদের যাতনা দূর করার জন্য তোমাকে চিবুতে থাকে। একসময় একটা কথা প্রচলিত ছিল যে কিছু শিক্ষার্থী ইংরেজী বিশ্বকোষের প্রতিটা পাতার শব্দ মুখস্থ করে এবং যে পৃষ্ঠাগুলো পড়া হয়ে যায় তা খেয়ে ফেলে (সম্পাদক) - […] 

                    সর্বশেষ এডিট : ১৭ ই অক্টোবর, ২০০৮  রাত ১০:২৭                

