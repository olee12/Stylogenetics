আরিফ জেবতিকের ধূলিমাখা চাঁদের পোস্টমর্টেম-৩





                        আনিসকে নিয়ে আমার টেনশন হচ্ছে। রাজনীতি থেকে বিযুক্ত হয়েও সে ক্ষমতার ব্যবহার ছাড়তে পারছে না। মির্জাকে উপকার করতে গিয়ে সে আবার বিপদে পড়ে যায় কিনা এই শঙ্কার মধ্যে এক জটিল মনস্তাত্বিক অবস্থান স্পষ্ট হতে থাকে। প্রিন্সিপাল পহেলা বৈশাখে কলেজ চত্বরে অনুষ্ঠান করতে দিতে না চাইলে আনিস কলেজের দূর্ণীতি ফাস করে দেবার ভয় দেখিয়ে অনুমতি আদায় করে নেয়। তার কথা হচ্ছে, চাপ দিয়েই তো আদায় করতে হবে। পৃথিবী হচ্ছে লেনদেনের জায়গা। আনিসের মনে হয়, মির্জারা এটা না জানাতে জীবনে প্রতি পদে পদে ভূগবে। কিন্তু পরক্ষণেই তার ইর্ষা হয় মির্জাদের উপরে। সে বুঝতে পারে ভাল সে নেই, বরঞ্চ লেনেদেনের এ হিশেবের বাইরে থেকে মির্জাই ভাল আছে। আনিস হয়তো এই উপলব্ধিজাত এক অস্থিরতায় ভূগছে। পঞ্চাশ পৃষ্ঠা পর্যন্ত পড়ে মনে হলো এটা একটা ছাত্র-রাজনিতি সম্পর্কিত উপন্যাস যেখানে চরিত্রের টানপোড়ন আর ক্ষুদ্র একটা অংশে দীপুর যাপিত জীবনের রোজনামচা চলে এসেছে। অবশ্য এ পর্যন্ত পাঠের পড়ে আমার ধারণা।   দীপুর পরিবারে বাবা নিরুদ্দেশ, চাচার ঘরে লালিত পালিত, চাচির দীর্ঘ পুরানো রেকর্ডের ভ্যাজর ভ্যাজর, পেপে ভাজি আর রুটির ব্রেকফাস্ট ছাপিয়ে দীপুর কর্মস্পৃহা আর ট্যবলেট টাইলেট পাঠক মনযোগ পেয়ে যাচ্ছে। আনিস ও দীপু দুই প্যারালাল চরিত্রের মাঝে মির্জার মধ্যমান অবস্থান মফস্বল শহরের স্পষ্টতম তিনটা ধারাকে পরিষ্ফুট করে। জটিল জীবনের ধারাপাতে উপন্যাসের পঞ্চাশ তম পৃষ্ঠাকে ক্লাইমেক্স ধরা যাচ্ছে না, তবে একটা টানটান উত্তেজনা রয়েছে হয়তো সামনে - হয় প্রেম নয়তো আবার আনিসের কুটিল আবর্তে ঘূর্ণিপাক। দেখা যাক আরিফ জেবতিক যে আগ্রহের মধ্যে আমাকে ফেলেছে ধূলিমাখা চাঁদ দেখার আন্দোলনে, সেখানে এই সুখপাঠ্য উপন্যাসের পরিনতিতে জীবনের চক্রবাক কেমন ঘনিষ্ঠতর হয়ে ওঠে - বর্ণনায় আর শিহরণে।  এ পর্যায়ে সমালোচনা জমেছে একটু। দীপু প্রান্তিকে গেলে জাকির টিফিন এরেঞ্জ করার জন্য বললো রিহার্সেলকারীদের জন্য, কিন্তু এরপরে সেটার আর কোন আপডেট নাই। দীপু যেখানে টিউশনী করে সেই রিতা ভাবী টিউশনীর ফি মাসের সাত তারিখ নাকি পনের তারিখ প্রদান করে এটা নিয়ে দীপুর বক্তব্য দুইরকম। কিন্তু দীপুর মাঝে জীবনের তীব্রতা যেমন সেখানে আনিসের সতর্কতা ঠিক তেমন তীব্রতর নয়, বাইশ তেইশ বছরের আনিস জীবনকে ভারী করে ফেলেছে অনেক বেশী। হয়তো ঔপন্যাসিক এখানেই চেয়েছেন বেশী সরব হতে। আরেকটা বিষয় অপরাধভূক্তিতে পড়বে, পঞ্চাশ পৃষ্ঠা শেষ হলো, একমাত্র মোর্শেদের একাকী চুমু খাওয়ার বয়ানটা ছাড়া আর তেমন কোন ঐসব নাই। যদিও মোর্শেদের ব্যাখ্যাটার মধ্যে তেমন উইট মনে হয় নি, তারপরেও এর নানামূখী বিস্তার থাকা উচিত ছিল, বিশেষ করে জয়ীতাকে একা ছাড়া ঠিক হয় নাই। আনিস কি পারতো না একটু রিকশাক্লোজ শট নিতে? ঔপন্যাসিক এত নিরস কেন? বোঝেনইতো যে সমালোচকের যা পছন্দ তাতো একটু বেশী খুজবেই। 
                            
                    সর্বশেষ এডিট : ১৯ শে ফেব্রুয়ারি, ২০০৮  সকাল ১১:৪৮                

