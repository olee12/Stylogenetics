বিদ্যুৎ সমস্যা এত তাড়াতাড়ি সমাধান করা সম্ভব নয়, আই ডাউট কমপক্ষে ২ বৎসর লেগে যাবে





                        বিদ্যুৎ এক প্রকার জ্বালানী যা নিয়ে অহোরাত্র জ্বলতে থাকে পোড়ার জলঝরা পাবলিক। তাদের শরীরে জ্বলুনী লাগে, গ্রীষ্মের প্রখর তাপে মাথার তালু টগবগে ফুটতে থাকে। যার জন্য এই দেশে সিজনলাল বিদ্রোহ বইলা একটা টার্ম এস্টাবলিশ হইয়া গেছে। সেইটা হইলো বিদ্যুৎ বিদ্রোহ। মার্চ-এপ্রিলে শুরু হইবে এবং টানা শীতকাল পর্যন্ত চলতে থাকবে। এইসময়ে বিদ্যুৎ ও জ্বালানী মন্ত্রী মায় প্রধানমন্ত্রী মায় অন্যান্য সকল মন্ত্রী মায় একদম দূরপ্রান্তিক ধর্মমন্ত্রীও বিদ্যুতের জন্য কিছু না কিছু সরকারী উদ্যোগ নেবার খুববাস জানায় পাবলিকদের। প্রথমেই আসি বিদ্যুৎ আহম্মক মন্ত্রীর কথা। কালে কালে এই দেশে যত বিদ্যুৎ মন্ত্রী আইছিলেন সকলেই নাম্বার ওয়ান আহম্মক হিসাবে বিতারিত হইছেন। এবং ক্ষমতা গ্রহণের সময় সাংবাদিকের সকল প্রশ্নের তারা একটা উত্তর দিয়াছেন। প্রশ্ন গুলা আপনারা ভাবুন, যত প্রকার ও যত আকারের হউক না কেন, উত্তর তার একটাই "এ সমস্যা এত তাড়াতাড়ি সমাধান করা সম্ভব নয়, আই ডাউট কমপক্ষে ২ বৎসর লেগে যাবে"। বিদ্যুৎ মদনমন্ত্রী তার সময়কাল পান মাত্র দুইটা সিজনাল বিদ্যুৎ বিদ্রোহ সামলাবার। তারপরে তিনি পরপারে হিজরত করেন। মানে অন্য মন্ত্রণালয়ে। এইমত দুই বিদ্যুৎ কাল রূপে তার অধীষ্ঠান ও বিতারণের পরে নতুন একজন বিদ্যুৎমন্ত্রকের আগমন। নাম ঘোষণার পরে, শপথের পূর্বে তিনি বিদ্যুৎজ্বলনকে নিবৃত্ত করার জন্য আলাদীনের চেরাগ প্রাপ্তির মত মিডিয়া-বক্তব্য প্রদান করেন, কিন্তু শপথের পরে তিনি হয়ে ওঠেন ওল্ড স্টেরিও...অতপর আমরা শুনি সেই আপ্ত বাক্য, বিদ্যুৎ একটা প্রাচীন সমস্যা, এত স্বল্প সময়ে এর সমাধান সম্ভব নয়, অনধীক দুই বৎসর কাল লাগিবে আরো ২০০০ মেগাওয়াট বৃদ্ধিকরণে"। এই বিদ্যুৎ সংকট সিজনে অন্য মন্ত্রীরাও উদাত্তভাবে এগিয়ে আসেন। বিদ্যুৎ ও জ্বালানী মন্ত্রীকে সাহস দেবার জন্য প্রধানমন্ত্রী সকল সহযোগিতার হস্তপ্রসারিত করেন, আদেশ করেন অতীশীঘ্র সমাধানের জন্য। অর্থমন্ত্রী আসেন, তিনি বলেন, যত টাকা দরকার আমরা সরবরাহ করবো। শিল্প মন্ত্রী বলেন, বিদ্যুৎ শিল্প স্থাপনে তার মন্ত্রণালয় সকল সহযোগিতা বিস্তার করিবেন। এগিয়ে আসেন প্রযুক্তি মন্ত্রণালয়, তারা গবেষণা করে নতুন নুতন সহযোগিতার ক্ষেত্রে তৈরী করেন। বিনিয়োগ বোর্ডের হোমরারা টিভির সামনে পঞ্চমুখ হয়ে ওঠেন, তমুক দেশের অমুক পরিমাণ বিনিয়োগ বিদ্যুৎ এ হতে যাচ্ছে, এই হলো বলে। কৃষি মন্ত্রী বলেন, সেচচাষীদের জন্য বিদ্যুৎ বন্টের রোস্টার, বাণিজ্য মন্ত্রী ঘোষণা দেন মার্কেটে বিদ্যুৎ সাশ্রয়ের নতুন স্ট্রাটেজি। ধর্ম মন্ত্রণালয় মসজিদে মসজিদে অপবিদ্যুত ব্যবহারের জন্য নৈতিক সংশোধনীর মটিভেশন চালায়। বিদ্যুৎ উৎপাদন স্থাপনায় পুরাতন মেশিনগুলোতে ধোয়ামোছা শুরু হয়, সরকারী শ্রমিক সংগঠনগুলা উঠে পড়ে লাগে ভাল সার্ভিস দেবার জন্য। বাণিজ্য সংগঠনগুলো সরকারের কাছে বেসরকারী বিদ্যুৎ উৎপাদনের আর্জি পেশ করে। বিদেশী কুটনৈতিকরা সিজনাল বিদ্যুৎ বিদ্রোহ সামলাবার জন্য আন্তর্জাতিক বিদ্যুৎ পলিটিক্সে  শামিল হতে বলে। আর বিরোধী দল বিদ্যুৎ জ্বলন ধরিয়ে দিয়ে বিদ্রোহের আচ লাগিয়ে দেয় জনতার শরীরে। নিজেদের শরীরে উৎপাদিত বিদ্যুতে স্পৃষ্ট করে আরেকটা বিদ্যুৎ বিদ্রোহ বৎসর।
                    
