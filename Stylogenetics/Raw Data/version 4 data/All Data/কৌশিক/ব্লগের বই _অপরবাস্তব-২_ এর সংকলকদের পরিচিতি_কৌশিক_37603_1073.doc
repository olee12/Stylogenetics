ব্লগের বই _অপরবাস্তব-২_ এর সংকলকদের পরিচিতি





                        ব্লগ ভার্চুয়ালীই সীমিত থাকেনি কালক্রমে। বর্হিবিশ্বে ব্লগের লেখা মেইনস্ট্রিমে প্রকাশিত হওয়া শুরু হয়েছে বহু আগেই। সে তুলনায় তেমন পিছিয়ে নেই বাংলা ব্লগ। সামহোয়ার যাত্রা শুরু হবার বছর ঘুরতেই প্রকাশিত হয়েছিল অপরবাস্তব। সুধীমহলে প্রশংসা কুড়িয়েছে বর্ণনাতীত। বিশেষত বিষয় নির্বাচনের সাহসিকতায় অপরবাস্তব ছিল পুরোপুরি স্বার্থক একটা প্রকাশনা। গতবছরের মত এ বছরেও প্রকাশিত হতে যাচ্ছে অপরবাস্তব-২। ২১শে ফেব্রুয়ারী মোড়ক উন্মোচনের জন্য আমরা চেষ্টা করছি। এবারের অপরাবাস্তবেও থাকবে নির্বাচিত পোস্ট  যাকে ব্লগীয় গদ্য ও কাব্য হিশেবে ভাগ করা হয়েছে।  অপরবাস্তবের সংকলকরা সবাই ব্লগার। দীর্ঘদিন যাবত ব্লগারদের লেখালেখির সাথে পরিচিত। আপনাদের কিঞ্চিত ধারণা দেবার জন্য তাদের নামগুলো আবার স্মরণ করিয়ে দিচ্ছি।   সংকলকঃ  অন্যমনস্ক শরৎ নৃতত্ত্ব নিয়ে পড়াশুনা করছেন। ব্লগার, ছোটগল্পকার, কবি, ফটোগ্রাফার। অপরবাস্তব নামের কয়েনকারী।  সংকলন সহযোগীঃ  অমি রহমান পিয়ালঃ ব্লগার, সাংবাদিক ও রাজকন্যার জনক। অপরবাস্তবের উৎসাহ, ভরসা আর আগ্রহের কেন্দ্রস্থল। অন্ধকারঃ প্রস্তরযুগের জনপ্রিয় ব্লগার। ব্যস্ততার জন্য নব্যযুগে বিরল হয়ে গেছেন।   অন্যআননঃ ব্লগার, গীতিকার, সুরকার, গায়ক - দুইবছরের জন্য বিয়ে পিছিয়ে গেছে, সেই শোকে নিশিদিন বসে ভাবে, সখী এলো হে!  উদাসী স্বপ্নঃ ব্লগার, বডিবিল্ডার, অসংখ্য নারী ব্লগারের অভিশাপপ্রাপ্ত। কৌশিকঃ বর্তমানে মৃতনওরীন সুলতানাঃ ব্লগার, বর্তমানে ব্লগ থেকে পলাতকনাজিম উদদীনঃ ব্লগার, বিবাংলাদেশে আছেন। বাকীবিল্লাহঃ ব্লগার, কবি, ছোটগল্পকার, অপরবাস্তবের স্বপ্নদ্রষ্টামনের কথাঃ বড় বাংলাদেশের, বিজি ভীষণ বিজি। মুজিব মেহদীঃ ব্লগার, কবিযীশুঃ ব্লগার ও প্রেমিকরাহাঃ কিংবদন্তী ব্লগার। প্রথম অপরবাস্তবের প্রকাশক। রাসেল (......)ঃ সামহোয়ার নির্যাতিত আদি পুরুষ সাদিক মোহাম্মদ আলমঃ সুফী ব্লগার, আম্রিকায় নির্বাসিতসৃজনঃ ব্লগার, গল্পকার ও প্রথম কমলার কোয়া প্রেমী শওকত হোসেন মাসুমঃ ব্লগার, সাংবাদিক, প্রেরণাদাতা হোসেইনঃ ব্লগার ও আধুনিককালের শ্রেষ্ঠ নাট্যকার। কৌশিক ও হোসেইন একই ব্যক্তি হইতে পারে আবার নাও হইতে পারে।  বিঃদ্রঃ সংকলক সহযোগীদের নাম বর্ণনানুক্রমে সাজাতে গিয়ে আমার বেজায় কষ্ট হয়েছে। কেউ একটু নামগুলোর ক্রমানুসরণে নজর দেবেন? 

                    সর্বশেষ এডিট : ১৭ ই ফেব্রুয়ারি, ২০০৮  বিকাল ৫:০০                

