৭১ এর জামাতে ইসলামীর ঘাতক চরিত্র এখনও বহাল আছে





                        ৭১-এর পর থেকে জামাতে ইসলামী কখনও আমাদের পাকিস্থানীদের অভাব বোধ করতে দেয় নি। পাকিস্থানীরা ভেগেছে ঠিকই, কিন্তু তাদের ঔরসজাত জামাতে ইসলামীকে রেখে গেছে তাদের উপস্থিতি জানান দেবার জন্য। দীর্ঘ তিনযুগ বাঙালির মুক্তিযুদ্ধের চেতনাকে অবমাননা করে তারা ইসলামের দোহাই দিয়ে বহাল তবিয়তে টিকে আছে। স্বাধীনতা উত্তর জামাতের রাজনীতি জায়েজ হয়েছে বাংলাদেশের স্বাধীণতারর প্রতি প্রাকশ্যে আস্থার কথা বয়ান করে। এই আস্থা প্রকাশে তাদের একটাই বক্তব্য থাকে, স্বাধীণতার  চেতনার মূল্যায়ণ করতে হবে, যারা মুক্তিযুদ্ধ করেছে তাদের অনাচারকেও দেখতে হবে।  প্রতি বছরের স্বাধীণতা দিবসে, বিজয় দিবসে জামাতের নেতাদের এই একই বক্তব্য থাকে। বলে, বহুত খেয়ালের সাথে স্বাধীণতা/মুক্তিযোদ্ধাদের অবদান পুনর্মূল্যায়ন করতে হবে। লক্ষ্য করার বিষয় হচ্ছে, তেনারা সবসময় এই মূল্যায়ন ও আত্মসমালোচনার কথা বলে। ৭১-এ যেহেতু তাদের ভূমিকা ঘাতকের সুতরাং সংগত কারণে এর পরে মুক্তিযোদ্ধা ও মুক্তিযুদ্ধের চেতনা বাস্তবায়নের দিকেই তাদের কড়া নজর। সমালোচনার জায়গাও সেটাই। কারণ যদি এটা প্রমান করা যায় যে মুক্তিযুদ্ধ করেও কোন লাভ হয় নাই, এবং জামাতে ইসলামী বরঞ্চ স্বাধীণতা চেতনা সমুন্নত রাখাতে বেশী সোচ্চার তবে তাদের মুক্তিযুদ্ধবিরোধী ইমেজ কিছুটা মুছতে পারে বলে ভেবে নিয়েছে।  মুক্তিযুদ্ধের চেতনা ও পরবর্তীতে মুক্তিযোদ্ধাদের ভূমিকার তীব্র সমালোচনা আমাদের হজম করতে হচ্ছে মুক্তিযুদ্ধের চিন্থিত ও স্বঘোষিত বিরোধীতাকারীদের নিকট থেকে। কখনও মুল্যায়ন আবার কখনও আত্মসমালোচনার নামে।  মুক্তিযুদ্ধের পরবর্তী অগ্রগতি ও ব্যার্থতা পর্যালোচনা, মূল্যায়ন করার জন্য মু্ক্তিযোদ্ধা আর স্বাধীনতাকামী সেই কোটি কোটি মানুষই যথেষ্ট। তাদের মুক্তিযুদ্ধের ব্যর্থতা, মূল্যায়নের সময় আজকে এসেছে। সেই আত্মসমালোচনার প্রথম ধাপেই চিন্থিত হয়েছে যুদ্ধাপরাধীদের বিচার করতে হবে। যুদ্ধাপরাধীধের বিচার দিয়েই শুরু হবে মুক্তিযুদ্ধের চেতনার ব্যর্থতা শোধরানোর মিশন।  মুক্তিযুদ্ধের ব্যর্থতা মূল্যায়ন ও এ থেকে উত্তরণের জন্য যুদ্ধাপরাধীদের বিচারে যারা প্রতিবন্ধকতা তৈরী করে, যুদ্ধাপরাধীদের বিচার হলে দেশে গৃহবিবাদ হবে বলে চিৎকার করে এরা আসলেই সেই যুদ্ধাপরাধী চক্র। দীর্ঘ তিনযুগ যাবত এরাই পাকিস্থানী হানাদারের সরূপে আমাদের মাঝে বিচরণ করেছে। প্রতিনিয়ত এদের সাথেই যুদ্ধ করতে হয়েছে মুক্তিযুদ্ধের সুফলকামীদের। প্রতিনিয়ত এদেরকে পুনর্বাসন করা হয়েছে, বিভিন্ন রাজনৈতিক দল এদেরকে মদদ দিয়েছে।  সময় এসেছে স্বাধীণতার অগ্রগতি পর্যালোচনার ও মূল্যায়নের। ভুল শোধরাবার এই সন্ধিক্ষণে যুদ্ধাপরাধীদের বিচার দিয়ে শুরু হবে আর সমস্ত ব্যর্থতার পর্যালোচনা। মু্ক্তিযুদ্ধের চেতনার সাথে বেঈমানী করা কোন রাজাকারের রেহাই নেই। জামাতে ইসলামি ও তৎবর্গীয় স্বাধীণতার চিন্থিত বিরোধীদের এদেশ থেকে সমূলে উৎপাটন দিয়েই শুরু হবে এই শুদ্ধি অভিযান। 
                            
                    সর্বশেষ এডিট : ২৯ শে মার্চ, ২০০৮  সকাল ১০:২১                

