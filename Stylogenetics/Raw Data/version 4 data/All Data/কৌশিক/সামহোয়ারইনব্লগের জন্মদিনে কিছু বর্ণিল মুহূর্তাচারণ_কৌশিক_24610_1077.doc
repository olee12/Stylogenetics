সামহোয়ারইনব্লগের জন্মদিনে কিছু বর্ণিল মুহূর্তাচারণ





                        বিষয়, আবেগ, বিনোদনের বৈচিত্রে সামহোয়ারেরইনব্লগের সাথে আমার পরিচয়ের নানাবিধ প্রকরণ। এর দৈনিক ঘটনাপ্রবাহ আমাকে আকর্ষণ করে, কারণ তা অনেক বেশী ডাইনামিক। সামহোয়ারইনের জন্মদিন নিঃসন্দেহে তাৎপর্যময় বাংলা ব্লগের ক্ষেত্রে। তবে সেটা ব্লগ-বিশ্লেষকদের অন্বেষণের বিষয়। আমার জন্য গুরুত্বপূর্ণ এজন্য যে সামু আমাকে নিরস লেখালেখি থেকে সরস লেখালেখিতে পরিবর্তিত করেছে। পরিচয় হয়েছে কিছু সত্যিকারের ভালো লেখক, সংগঠকের সাথে। কিছু কমপ্লিকেটেড ক্যারেকটারের সাথেও তবে সসম্মানে তাদের এড়িয়ে চলি। ব্যাস - এরপর পুরোটাই আমার আনন্দের থলে, প্রকাশের জায়গা। একা মনে হয়, নেট না থাকলে বা অনেকের মাঝে থাকলেও যদি ব্লগ মিস হয়ে যায় কিছুদিন।  কিছু কিছু চরিত্রতো রীতিমত আকর্ষণ করে তাদের সকল নন্দিত ও নিন্দিত কর্মযজ্ঞ, রাজনৈতিক বিশ্বাসের ভিন্নতা সমেত। শক্তিশালী ব্লগারও মনে হয় যাকে বলে হেভিওয়েট বা সেলিব্রিটি ব্লগার।   যেমন আইজউদ্দিন  (১) যাকে আমি দেখি বাংলা ব্লগের সবচেয়ে আলোচিত চরিত্র, হাজারো নিক, নারী অবমাননা, মুক্তিযুদ্ধের চেতনা সবকিছুতেই সিদ্ধহস্ত। এই নিকের পেছনে একাধিক মানুষের অস্তিত্ব থাকার কথা শুনলেও চরিত্রটি সবসময় বিতর্ক ও আলোচনার কেন্দ্রে থেকেছে দীর্ঘদিন যাবত। এর বেশীরভাগই উগ্র জাতিয়তাবাদ ও গোষ্ঠীবাদের মূলমন্ত্রে চর্চিত। বয়স জানা নেই। একজন কিনা তাও বলতে পারছি না।  এরপরে অমি রহমান পিয়াল (২) কে আমার মনে হয়েছে মুক্তিযুদ্ধের চলমান ডাটাব্যাংক ও কারো কারো নিকট থেকে সম্পূর্ণ উল্টোরথের পর্নস্টার উপাধি সহ তুমুল আলোচিত। ব্লগ-বিশ্লেষন, স্বনাম, ছদ্মনামে তার ব্লগউপস্থিতি আলোড়ন ও মেলোড্রামার এক অভিনব মিশ্রন। চল্লিশের আশেপাশে বয়স।  ত্রিভূজ (৩) হচ্ছে ত্রিভূজ সুপারডুপার আলোচিত একটা চরিত্র, জামাত-শিবির-রাজাকারের ভার্চুয়াল প্রতীক। ত্রিভূজকে লক্ষ্য করে নানাবিধ সাহিত্য ও ক্যারিচারে ছাগু শব্দের বিশিষ্ট হয়ে ওঠা ব্লগের তুমুল আলোড়িত একটা অধ্যায়। বয়স হবে পচিশের কোঠায়।  লোকালটক (৪)কে এরপরে সবচেয়ে বেশী আলোচিত মনে হয়েছে। প্রতিভাধর এই নিকের পেছনে যে বা যারাই থাকুক না কেন আলোচনা/সমালোচনায় সে শক্তিশালী একটা ইমেজ তৈরী করেছেন। একা নাকি একাধিক কিছু জানা নাই।  রাসেল (......) (৫) কে বলা হয় সবচেয়ে ক্ষমতাধর লেখক তবে তার গালিপ্রীতির জন্য নিন্দাও কম জোটেনি। বিগত চারবৎসর যাবত ধর্ম, রাজনীতি নিয়ে পর্যালোচনায় রাসেল অন্যতম আলোচিত একটা নিক।  বয়স ৩০ এর ধারেকাছে।  হাসিব (৬) হচ্ছে ব্লগ বিপ্লবের প্রতীক, প্রচুর আলোচনার ক্ষেত্র তৈরী করতে গিয়ে বিতর্কের বিষয়েও পরিণত হয়েছে। হাসিবের ব্যান ও বিপ্লব রীতিমত গবেষণার বিষয়। স্বনামে ছদ্মনামে তারও অনেক উপস্থিতির কথা বলা হলেও হাসিব বিষয়ক আলোচনা কখনও থেমে থাকে নি। বয়স জানা নাই।  আইরিন সুলতানা (৭) কে নিয়ে প্রচুর আলোচনা হয়েছে যার বেশীরভাগই তার নারী পরিচয়ের কারণে অশ্লীলভাবে উপস্থাপিত, উপরোক্ত অন্যান্যদের যে বাঁধা পেড়ুতে হয়নি। শক্তিশালী লেখক। ব্লগের বিভিন্ন ইস্যুতে তার প্রত্যক্ষ অংশগ্রহণ ও মতামতে তিনি সোচ্চার থাকেন। বয়স ত্রিশের কোঠায় হবে।   নাফিস ইফতেখার (৮) তুমুল আলোচিত পূর্বে ব্লগারদের মত এর বিরুদ্ধে বলতে গেলে তেমন কোনো নিন্দা নেই। ব্লগ বিশ্লেষণে অসামান্য প্রতিভাধরের বয়স বড়জোড় ২০টুরি হবে।   রাগ ইমন (৯) তুমুল আলোচিত ব্লগার, তাকে নিয়ে ব্লগারদের উম্মাদনা দীর্ঘ ধারাবাহিক। লৈঙ্গিক পরিচয়ের কারণে তাকে অযাচিতভাবে অনেক অসদাচারণ সহ্য করতে হয়েছে। শক্তিশালী একজন লেখক। বয়স ৩০ এর কোঠায় হবে।  সন্ধ্যাবাতী (পূর্বের নিক আস্তমেয়ে) (১০) ব্লগে জামাত শিবির রাজাকারের প্রতীক হিসাবে ব্যাপকমাত্রায় আলোচিত ও আলোড়িত একটা চরিত্র। লৈঙ্গিক পরিচয়ের কারণে অসদাচারণের শিকার হলেও ব্লগে তার উপস্থিতি ও প্রকাশ সবসময়েই তুমুল বিতর্কের জন্ম দিয়েছে। শক্তিশালী লেখক। বয়স পচিশের ধারেকাছে হবে।  বাংলা কমিউনিটি ব্লগের স্বপ্ন দেখেছেন একজন অবাঙালী, বিষয়টা আমার কাছে বিষ্ময়কর মনে হয়। তবে বাংলা ভাষা ও বাঙালি নারী যে কেবল প্রেমের জন্যই উৎসর্গিত সামহোয়ারইনব্লগ তার জলজ্যান্ত প্রমান। ব্লগের জন্মদিনে টপটেন ব্লগারদের সাথে সাথে জানা আরিলকে শুভেচ্ছা জানাই। এদের আকর্ষণ ও আবেদন অগ্রাহ্য করা একেবারে  অসম্ভব। 
                            
                    সর্বশেষ এডিট : ১৫ ই ডিসেম্বর, ২০০৯  বিকাল ৫:১৮                

