অপরবাস্তব এর সংকলন সহযোগী ও লেখকদের কাছে ক্ষমাপ্রার্থী





                        সবকিছু আসলে বলা সম্ভব নয়, যুক্তিনির্ভরতা মাঝে মাঝে আবেগের কাছে পর্যুদস্ত হয়। তবে, এ মুহূর্তে সংকলন সহযোগীদের কাছে ক্ষমাপ্রার্থণা ছাড়া আর কিছু করার নেই, আমার সংস্পর্শে আপনাদের মর্যাদা ভূলুন্ঠিত হয়েছে মাত্র। যাদের লেখা প্রকাশিত হয়েছে তারাও আনন্দিত নয় নিজের লেখা দেখে - ক্ষমা চেয়ে নিচ্ছি তাদের কাছেও। নিতান্তই আবেগতাড়িত হয়ে কাজ করা ঠিক হয়নি; জানি না শোধরাবো কিনা, ভবিষ্যতে হয়তো আবারো ভুল করে বসবো। তবে অপরবাস্তব-৩ যারা বের করবে; তারা হয়তো অনেক বেশী পরিচ্ছন্ন একটা প্রকাশনা বের করার টিপস পেয়ে গেল। ধন্যবাদ সেইসকল পরিচ্ছন্ন মানুষদের যারা অপরবাস্তব বের হওয়াটার প্রয়োজনীয়তা বোধ করেছেন আরো পেশাদার, চমৎকার, সৃজনশীল, ভালো মনের কোন মানুষের কাছ থেকে। আমি নিতান্তই একজন নোংড়া মানুষ - সবকিছুই শেষমেষ সেই তথাকথিত নোংড়ামিতে গিয়ে শেষ হয়। অপরবাস্তব-২ আমার সে নোংড়ামির শেষ সাক্ষর হয়ে থাকবে এই ব্লগে।    তবে .".........সেজন্য আমি আবারও মুতি। গ্লাসে মুতি। সফেদ তরলে ভিজিয়ে ফেলি ঢাকা শহর। বাসে মুতি। বইমেলায় মুতি........ - আমার হাতে সময় নেই, ঘুরে ফিরে এখন আমি অপরবাস্তবের উপরে মুতি!" এই কথাগুলো যে অপরবাস্তব সন্বন্ধে বলা সেটা ছিল আমার জীবনের  অপরবাস্তবতার একটা অবস্থান মাত্র। কেউ সেটা বুঝলো কি বুঝলো না তা নিয়ে চিন্তা নেই; পাঠকমাত্রই তার নিজস্ব অর্থ ভেবে নিতে পারে।  এছাড়া সচলায়তনের বিরুদ্ধে পোস্ট চালানোর মাজেজা স্রেফ একটা পর্যবেক্ষণজণিত ভুল - আমার মনে হয়েছিল, অপরবাস্তবের বিরুদ্ধে সচলায়তনের কিছু ব্লগার প্ররোচিত ও উদ্দেশ্যমূলকভাবে তথাকথিত অশ্লীল শব্দাবলী প্রয়োগ করা শুরু করেছিল। নিদেনপক্ষে তখনও আমি তথাকথিত কোন অশ্লীল শব্দ ব্যবহার করা শুরু করিনি। প্রকাশনা ও ব্যক্তিগত ব্যস্ততার জন্য সবার সাথে যোগাযোগ করা সম্ভব হয়নি বলে উত্তরও পিছিয়ে গেছে। সে কারণে ঐ একইভাবে প্রোপাগান্ডা চালিয়েছিলাম। তবে এ অবস্থান থেকে আমি সরে এসেছি। সচলায়তন কেন হবে, সামহোয়ারই তো অসংখ্য মতকে লালন করে; সেখানে অন্য একটা প্লাটফর্মের আসলে নাক গলানোর কিছু থাকে না। এজন্য ক্ষমাপ্রার্থী সচলায়তনের কাছেও; কোন এক কালে আমাকে আপনারা সচল করেননি বলে একটা আক্ষেপ ছিল নিশ্চয়ই - সেটা প্রকাশিত হয়েছে কদর্যভাবে।  আমি ব্লগটা ছাড়তে পারছি না। কেমন যেন শেকড়বন্দী। অথচ আমাকে ছাড়তে হবে। আবার ব্লগটাও কেমন যেন ভালোবাসার সুতীব্র একটা গৃহ হয়ে উঠেছে। মাঝেমাঝে ভুলে যাই - এটা একটা ভার্চুয়াল অস্তিত্ব, ব্লগারদের শব্দগুলো জীবনের সারাংশ হয়ে ওঠে, পতিত আবার কখনও স্ফুর্তিতে মাতোয়ারা। কেউ কেউ হাতে ধরিয়ে দেয় আনন্দিত ধ্বনি, কেউ অশ্রুর গলিত সোদাগন্ধ; মুর্ছিত হতে হতে জেগে ওঠার জাগরণ, জীবন-ক্ষুধার দস্যিপনা। সবকিছু এক বৈচিত্রময় অস্তিত্বে সরব আবার নিদারূণ একাকীত্বের ব্যঞ্জনায় শব্দহীন। একজন মানুষকে দেখায় তার সব গভীরতায় যেখানে প্রজ্ঞা ও সৃজনশীলতাই কেবল দর্শনীয় নয়; একজন স্বতন্ত্র মানুষের অবয়ব যা কতটা ভিন্ন হয়েও একাত্ম নিজের সাথে।  এমন অনেকবারই ব্লগ ছাড়তে ইচ্ছে করেছে। পোস্ট দিয়েছি, বিরক্ত হয়েছে ব্লগাররা। কিন্তু মনে হতো, না ফিরে পারবো বোধহয়। প্রতিবারই ছেড়ে যেতে পারিনি। এবারও লিখতে লিখতে মনে হচ্ছে ফিরে কি আমি আসবো না? যারা যায় তারা না বলেই চলে যায়। কোন ব্যাখ্যা দেয় না, কোন অভিযোগ জানায় না। বলে কয়ে যাবার এই রীতিটা আসলে কার্যকর নয়। একধরণের সংবদ্ধতা আর অভিমানের। এই পোস্ট চরিত্রচিত্রণে তদ্রুপই। 
                            
                    সর্বশেষ এডিট : ২৭ শে ফেব্রুয়ারি, ২০০৮  সকাল ১১:৩৬                

