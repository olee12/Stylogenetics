ভোলা নির্বাচন ঃ বি এন পি শিক্ষা নেবে কি_





                        ভোলায় মেজর হাফিজের দীর্ঘ দিনের নির্যাতন, রাজনৈতিক ডিগবাজি, বার বার অবস্থান পরিবর্তন এবং কেন্দ্রীয় বিএনপির নানা কৌশলই উপনির্বাচনে ভরাডুবির কারণ। নির্বাচন নিয়ে মেজর হাফিজ যেমন প্রথম দিকে উৎসাহী ছিলেন না তেমনি কেন্দ্রীয় বিএনপিও বিজয়ের চেয়ে ভবিষ্যত আন্দোলনকে বেশি গুরুত্ব দিয়েছে। এসব কারণেই এবার আওয়ামী লীগের প্রার্থী নুরুন্নবী চৌধুরী শাওন বিএনপি প্রার্থী মেজর (অব) হাফিজের দীর্ঘদিনের দুর্গে হানা দিতে পেরেছেন। শাওন বিশাল ভোটের ব্যবধানে মেজর (অব) হাফিজের অহঙ্কারকে ভেঙ্গে চুরমার করে দিয়েছেন।মেজর হাফিজ প্রথমে বলেছেন নির্বাচনী এলাকা থেকে সকল বহিরাগতকে বের করে দিতে হবে। নির্বাচন কমিশন এই সিদ্ধান্ত নিলে তিনি অবস্থান পরিবর্তন করে বাইরের লোকদের এলাকায় থাকতে দেয়ার দাবি জানান। নির্বাচনে সেনা মোতায়েনের বিরুদ্ধে বক্তৃতা বিবৃতি দিয়ে তিনি উপনির্বাচনে সেনা মোতায়েনের দাবি জানান। সর্বশেষ কোন কারণ ছাড়াই নির্বাচন পিছিয়ে দেয়ার দাবি জানান। অন্যদিকে কেন্দ্রীয় বিএনপি ভোলার দিকে নজর না দিয়ে ঢাকায় বসে সংবাদ সম্মেলনে বেশি উৎসাহী ছিলেন। একটি সূত্রের মতে মেজর হাফিজকে রাজনৈতিক বলি দিয়ে বিএনপি আন্দোলনের পথ করতে চেয়েছে। শীর্ষ নেতৃত্ব চাননি মেজর হাফিজ নির্বাচনে বিজয়ী হোন। এতে একদিকে আন্দোলনের পথ তৈরি হবে, অন্যদিকে সংস্কারবাদী হওয়ার শোধও নেয়া হবে। এ কারণেই শীর্ষ নেতৃত্বের অনুগত নাজিমউদ্দিন আলমকে নির্বাচনে সমন্বয়কারীর দায়িত্ব দেয়া হয়েছিল। নাজিমউদ্দিন আলমের ওপর হামলা এবং পরবর্তী ঘটনাবলী এর প্রমাণ বহন করে।মেজর হাফিজ দীর্ঘদিন ভোলা-৩ আসনের এমপি থাকায় তাঁর মধ্যে এক ধরনের দম্ভ সৃষ্টি হয়েছিল। তিনি যেন ভোলা-৩ আসনের বিএনপির নৰত্র। তিনি নিজেকে মনে করেন বিএনপির ওই আসনে তাঁর কোন বিকল্পই নেই। নির্বাচনের শেষ তিন দিন তিনি মিডিয়ার কর্মীদের সঙ্গেও চরম রূঢ় আচরণ করে পরিবেশ বিষিয়ে তোলেন। সাংবাদিকরা পেশাগত দায়িত্ব পালনে বাধ্য হয়েই শুধু তথ্য সংগ্রহে তাঁর কাছে যেতেন। সাধারণ মানুষের ওপর হাফিজ বাহিনীর ২২ বছরের অত্যাচার নির্যাতন, জুলুমের ফলেই এমন ভরাডুবি হয়েছে বলে মনে করছে স্থানীয় পর্যবেক্ষক মহল। এ ছাড়াও মেজর (অব) হাফিজের দল বদলের ডিগবাজি খাওয়া এবং সর্বশেষ বিএনপির মধ্যে বিশ্বাসঘাতক সংস্কারপন্থী নেতা হওয়ায় তাঁর জনপ্রিয়তা যে ক্রমেই হ্রাস পেয়েছে তাও প্রমাণ হলো এ উপনির্বাচনের মধ্য দিয়ে। কেননা শুরু থেকেই মেজর (অব) হাফিজ সংস্কারপন্থী নেতা হয়ে মনোনয়ন পাওয়াতে লালমোহনে বিএনপির মূল ধারার নেতা সাবেক বিএনপি সভাপতি আনিসুল মিয়ার নেতৃত্বে একটি অংশ অনেকটা নিষ্ক্রীয় ছিল। এলাকাবাসীর মতে, সাধারণ মানুষ তাঁকে ভোট দেয়নি। ভোট দিলে এত ব্যবধান হতো না। কারণ মেজর (অব) হাফিজের এলাকায় মৌমাছি বাহিনী এবং হকিস্টিক বাহিনী এবার নির্বাচনেও সুযোগ পেলেই তাদের শক্তির মহড়া দিয়ে প্রতিপক্ষকে ঘায়েল করতে মরিয়া হয়ে ওঠে। হাফিজ দাবি করেন, তাঁদের ৪শ' নেতাকর্মী আহত হয়েছে। কিন্তু তাঁর বাহিনীর হামলায় আওয়ামী লীগের নেতাকর্মীদের আহতের সংখ্যা কম নয়। তবে স্থানীয় লোকজন বলেছেন, এ উপনির্বাচনে দু'পক্ষেরই বহিরাগত লোকজন এলাকাতে বেশি আসাতে সংঘর্ষ ও আহত হওয়ার ঘটনা ঘটেছে। এসব তথ্য স্থানীয় সূত্রের।২০০৮ সালের নির্বাচনে বিএনপির ছয়বারের নির্বাচিত প্রার্থী হাফিজ উদ্দিন ১৭ হাজার ভোটের ব্যবধানে আওয়ামী লীগ প্রার্থীর কাছে পরাজিত হয়েছেন। নির্বাচনে আওয়ামী লীগ প্রার্থী মেজর (অব) জসিম পেয়েছিলেন ৯৬ হাজার ৩৪ ভোট। অন্যদিকে মেজর (অব) হাফিজ উদ্দিন পেয়েছিলেন ৮৩ হাজার ৯শ' ২৩ ভোট। ২০০১ সালের নির্বাচনে বিশেষ বাহিনীর সহযোগিতায় হাফিজ উদ্দিন ৯৮ হাজার ৬শ' ৫৬ ভোট পেয়ে প্রায় ৪৬ হাজার ভোটের ব্যবধানে জয়ী হন। ১৯৯৬ সালের নির্বাচনে মাত্র ২৬ হাজার ভোটেই হাফিজ উদ্দিন জয়ী হন। ৭০ হাজার ৮শ' ৪৩ ভোট পেয়ে। এই পরিস্থিতে ২৯ ডিসেম্বর ২০০৮ সালের নির্বাচনে হাফিজের ভোটের দুর্গের প্রথম পতন ঘটে।সূত্রগুলো জানায়, ভোলা-৩ আসন শূন্য ঘোষণা হওয়ার পর ৬ বারের এমপি বিএনপির প্রার্থী সংস্কারবাদী নেতা মেজর (অব) হাফিজ উদ্দিন আহমেদ বীরবিক্রম মনোনয়নপত্র দাখিলের দু'দিন আগে ভোলায় আসেন। ২০০৮-এ সংসদ নির্বাচনে আওয়ামী লীগের প্রার্থী মেজর (অব) জসিম উদ্দিনের সঙ্গে প্রায় ১৭ হাজার ভোটের ব্যবধানে হেরে যান। তার পর হাফিজ এলাকায় খুব একটা আসতেন না। এমনকি লালমোহনে কোকো লঞ্চ ডুবিতে বহু লোক নিহত হওয়ার পরও তিনি যাননি। বলতে গেলে তিনি অনেকটা জনবিচ্ছিন্ন অবস্থায় ঢাকায় অবস্থান করতেন। ঢাকায় বসেই তিনি তাঁর ঘনিষ্ঠ নেতাকর্মীদের সঙ্গে যোগাযোগ রেখে যেতেন। লালমোহনের বিএনপির মূল ধারার নেতাকর্মীদের সঙ্গে ছিল তাঁর তুমুল বিরোধ। কমিটি গঠন থেকে শুরু করে সব ক্ষেত্রেই। এসব কারণেই তিনি তাঁর নির্বাচনী এলাকায় আসতেন না।ভোলা-৩ উপনির্বাচনে মেজর (অব) হাফিজ মনোনয়ন পেলেও প্রথম থেকেই তিনি মাঠে তেমন একটা সক্রিয় ছিলেন না। দলের ত্যাগী নেতাকর্মীদের সংগঠিত করতে তাঁর অনেক বেগ পেতে হয়। এমনকি আওয়ামী লীগ যেভাবে তাদের কর্মী বাহিনী নিয়ে ভোটারদের কাছে দ্বারে দ্বারে যেত সেভাবে বিএনপির তেমন প্রচার অভিযানও ছিল না। উপনির্বাচনে বিএনপি তাদের নতুন 'কেন্দ্র কমিটি' করতে পারেনি। তারা পূর্বের ২০০৮ এর সংসদ নির্বাচনের কমিটি বহাল রাখে। বিএনপির প্রধান নির্বাচনী সমন্বয়ক করা হয় ভোলা-৪ আসনের সাবেক এমপি নাজিম উদ্দিন আলমকে। লালমোহনে মূল ধারার বিএনপির সাবেক সভাপতি আনিসুল হক মিয়াকে নির্বাচনে তেমন কোন ভূমিকায় দেখা যায়নি।নির্বাচনী প্রচারে মাঠে প্রথম থেকেই হাফিজের নির্বাচনী প্রধান সমন্বয়ক নাজিম উদ্দিন তাঁর বক্তব্যে মাঠ পর্যায়ের নেতাকর্মীদের উদ্দেশে আওয়ামী লীগের বিরম্নদ্ধে আক্রমণাত্মক বক্তব্য দিতে থাকেন। তারা চাইত যাতে সংঘাতময় পরিবেশ সৃষ্টি হয়। আর তাই হয় লালমোহনের সাতানি বাজারে নাজিম উদ্দিন আলমের ওপর হামলার মধ্য দিয়ে। তারা পেয়ে যায় রাজনীতির ময়দানে বক্তব্য দেয়ার ইসু্য। ঢাকায় বসে তাদের কেন্দ্রীয় নেতারা মিডিয়ার কাছে ব্যস্ত থাকতেন প্রেস ব্রিফিংয়ে। ভোটারদের দ্বারে দ্বারে গিয়ে ভোট চাওয়ার মানসিকতায় তাঁরা ছিলেন না। নির্বাচনের প্রথম থেকে হাফিজের পক্ষে কেন্দ্রীয় নেতা, সাবেক এমপিরা তেমন একটা এলাকায় যাননি। যারা নির্বাচনের কয়েকদিন আগে এলাকায় এসেছেন তাঁরা ইস্যু সৃষ্টির উদ্দেশ্যেই এসে ঘুরে বেড়াতেন বলে মনে করছেন স্থানীয় আওয়ামী লীগের নেতারা। বিএনপি এলাকায় এলাকায় গ্রামগঞ্জে তাদের কর্মী সমর্থকদের সংগঠিত করতেই ব্যর্থ হয়। নির্বাচনের ৮/১০ দিন বাকি থাকতে বিএনপি প্রার্থী মেজর (অব) হাফিজ সাংবাদিক সম্মেলন ও প্রেসব্রিফিংয়ে ব্যস্ত থাকতেন প্রতিদিন। তাঁর প্রতিদিনই বক্তব্য ছিল আওয়ামী লীগের সন্ত্রাসীদের হামলার অভিযোগ, সেনা মোতায়েনের দাবি। তিনি গত দেড় বছরের আওয়ামী লীগের শাসন আমলের অবস্থায় কেমন আছে মানুষ সেসব বিষয় তুলে ধরে ভোটারদের মন জয় করতে ব্যর্থ হন। ২০০১ এর পরে তাঁর শাসনামলে যেসব এলাকায় নারী নির্যাতন, গণধর্ষণ, লুটপাট, চাঁদাবাজি হয়েছে ওই সব এলাকার মানুষের কাছে ভোট চাওয়ার অবস্থা তাঁর ছিল না। বিএনপি ক্ষমতায় থাকার সময় যে পরিমাণ নির্যাতন জুলুম হয়েছে তা লালমোহন তজুমদ্দিনের মানুষ কোন দিন ভুলবে না। ওই বিভীষিকাময় দিনগুলোর কথা মানুষের মনে পড়লে আক্রান্তরা আজও আঁতকে ওঠে। যে কারণে দিন দিন তাঁর জনপ্রিয়তা হ্রাস পায়। বিএনপির সচেতন মহলও এখন তাঁকে পছন্দ করছে না। তাঁর শাসনামলে বিএনপির ত্যাগী নেতাকর্মীরাও বঞ্চিত হন। লাভবান হয় তাঁর আত্মীয়স্বজনরা। মাঠে ময়দানে বিএনপির যে নেতাকর্মীরা কাজ করত তাদের চাইতে প্রাধান্য পেত তাঁর আত্মীয়রা। তার নজির লালমোহনে মেজর (অব) হাফিজের ভাতিজা মার্শাল হিমু। মার্শাল হিমুসহ হাফিজের আত্মীয়রাই কোটি কোটি টাকার মালিক হয়েছেন। যার সাক্ষী হয়ে রয়েছে প্রায় কোটি টাকা ব্যয়ে মার্শালের অট্টালিকা। এসব কারণে ঘরেবাইরে হাফিজের জনপ্রিয়তা কমতে থাকে। এবারের নির্বাচনে মেজর (অব) হাফিজকে বিএনপির মনোনয়ন দেয়ায় দলটিকে চরম খেসারত দিতে হয়েছে। অনেকেরই বক্তব্য মেজর (অব) হাফিজ ছাড়া বিএনপির পক্ষ থেকে অন্য কাউকে মনোনয়ন দিলে এ ধরনের পরিণতি হতো না। 
                    
