সত্য কথা বললেই সংসদ থেকে বিএনপির ওয়াক আউট, কারণ কী_



 বিএনপির সিনিয়র ভাইস চেয়ারম্যান তারেক রহমানকে ‘মাফিয়া ডনের সহযোগী’ বলার প্রতিবাদে সংসদে আরো এক দফা ওয়াকআউট করেছে প্রধান বিরোধী দল বিএনপির সংসদ সদস্যরা। গতকাল বুধবার বিকালে সরকারি দলের সদস্য আসাদুজ্জামান নূর তার বক্তব্যে বিদেশী এক সাংবাদিকদকে উদ্ধৃত করে এই কথা বলেন। সঙ্গে সঙ্গে এই বক্তব্যের প্রতিবাদ জানাতে থাকেন বিরোধী সদস্যরা। এক পর্যায়ে তারা অধিবেশন কক্ষ থেকে বেরিয়ে যান।এ সময় এলডিপির চেয়ারম্যান ড. অলি আহমদকেও বিএনপির সংসদ সদস্যদের অনুসরণ করতে দেখা যায়। এর মধ্য দিয়ে চলতি ১৮তম অধিবেশনে নবম বারের মতো ওয়াকআউটের নজির গড়লো বিরোধী দল।তবে সরকারি দলের সংসদ সদস্যের বক্তব্য শেষ হওয়ার পর পুনরায় ফেরেন বিরোধী সদস্যরা। আসাদুজ্জামান নূর বলেন, একজন বিদেশী সাংবাদিক লিখেছেন যে, তারেক রহমানকে বিদেশের একটি পাবে দাউদ ইব্রাহিমের একজন লোকের সঙ্গে দেখা গেছে। অর্থাৎ তিনি সেখানে বেশ ব্যয়বহুল জীবনযাপন করছেন। তিনি যদি একটি বড় দলের দায়িত্বশীল নেতা হয়ে থাকেন, তাহলে তিনি কেন বিদেশে পড়ে আছেন? তিনি (তারেক) কেন দেশে ফিরে এসে স্বাভাবিক রাজনীতি করছেন না? তিনি কেন ধ্বংসের রাজনীতি করছেন, প্রশ্ন করেন তিনি।বাজেটের ওপর আলোচনায় দাঁড়িয়ে প্রধানমন্ত্রী শেখ হাসিনাকে নিয়ে বিরোধী দলের ব্যারিস্টার মাহবুব উদ্দিন খোকনের বক্তব্যের জবাবে তারেক রহমানের প্রসঙ্গ আনেন সরকারি দলের এই সদস্য।আসাদুজ্জামান নূর তামাক চাষ নিরুৎসাহিত করতে বিড়ি ও সিগারেটের শুল্ক আরো বাড়ানোর প্রস্তাব করেন। সংস্কৃতি খাতের বরাদ্দ বাড়ানোর দাবিও জানান তিনি।মহাজোটে ফাটলÑ রাব্বি : আওয়ামী লীগ নেতৃত্বাধীন মহাজোটে ফাটল দেখা দিয়েছে বলে মন্তব্য করেছেন শরিক দল জাতীয় পার্টির সিনিয়র সাংসদ টি আই এম ফজলে রাব্বি।গতকাল বুধবার বাজেট আলোচনায় অংশ নিয়ে তিনি বলেন, মহাজোটে ফাটল দেখা দিয়েছে। এ জোটের শরিক জাতীয় পার্টিকে অবমূল্যায়ন করা হচ্ছে। মনে রাখতে হবে জনগণ চাইলে ক্ষমতায় বসাতে পারে, আবার সরাতেও পারে।আগামী সংসদ নির্বাচনকে সামনে রেখে মহাজোটে জাতীয় পার্টিকে যথাযথ মূল্যায়ন করার আহ্বান জানান দলটির এ সংসদ সদস্য। মহাজোট এখন ‘নিবিড় পর্যবেক্ষণ কেন্দ্রে’ বলেও মন্তব্য করেন তিনি।রাব্বি বলেন, আগেও বলেছি মহাজোট এখন ইনটেনসিভ কেয়ার ইউনিটে রয়েছে। এর মন্ত্রী-প্রতিমন্ত্রীরা ফ্রি স্টাইলে কথা বলেন। কোনো বিষয়ে শরিকের মতামত নেয়া হয় না। একলা চলার পথ পরিহার করতে হবে। শরিককে মূল্যায়ন করতে হবে।‘অসংসদীয় ভাষা’বাজেট আলোচনায় অংশ নিয়ে সরকারি ও বিরোধী দলের সদস্যরা এদিনও সংসদে অসংসদীয় ভাষা ব্যবহারের কঠোর সমালোচনা করেন।বিএনপির এম মাহবুব উদ্দিন খোকন সংসদে অসংসদীয় ভাষা ব্যবহার বন্ধে প্রধানমন্ত্রীর হস্তক্ষেপ কামনা করেন।তিনি বলেন, এখন সংসদ হয়ে গেছে গালাগালির স্থান। আমার পরিবারের সদস্যরা এমন অসংসদীয় ভাষা ব্যবহার চায় না। জনগণ এমন সংসদ চায় না। সবাই এ ধরনের বক্তব্যকে নিন্দা করছে। মৃত ও সংসদে অনুপস্থিত কারো সম্পর্কে কুৎসা রটনা বা বক্তব্য না রাখতে স্পিকারের সহায়তা চান বিএনপির এ সাংসদ।তিনি বলেন, সংসদে আজ যে ইতিহাস সৃষ্টি হচ্ছে তার দায় সংসদ নেতা এড়াতে পারেন না। প্রধানমন্ত্রী হস্তক্ষেপ করবেন যাতে আগামীতে আমরা দৃষ্টান্ত স্থাপন করতে পারি।সংসদে অশোভন শব্দ ব্যবহারে বিরোধী দলের ভূমিকাকে দায়ী করেন সরকারি দলের আবদুল মান্নান। বিরোধী দলের সদস্যদের তিনি বলেন, প্রথম থেকেই দেখেছি বিতর্কের সূত্রপাত বিরোধী দল থেকেই শুরু হয়েছে। তার জবাব দিতে গিয়ে কথা বললেই বিরোধী দল ওয়াকআউট করে।তাহের হত্যাকা- নিয়ে আদালতের রায়ের কথা তুলে ধরে ‘জিয়া ঠা-া মাথায় তাহেরকে হত্যা করে, বলতে হয় খুনি জিয়া, তারা জিয়ার উত্তরসূরি’ মেহেরপুরের জয়নাল আবেদীন এমন বক্তব্য দিলেই বিরোধী দল হইচই শুরু করে।এ সময় স্পিকার শিরীন শারমিন চৌধুরী বিরোধী দলের উদ্দেশে বলেন, আগেই বলা রয়েছে সবার বক্তব্য পরীক্ষা করেই বিধিবহির্ভূত শব্দ এক্সপাঞ্জ করা হবে।বাজেট আলোচনায় অন্যদের মধ্যে মাহমুদুস সামাদ চৌধুরী, আতিউর রহমান আতিক, মকবুল আহমেদ, ইকবালুর রহিম, সোলাইমান হক, শেখ আবদুল ওয়াহ্হাব প্রমুখ বক্তব্য দেন।
                    
