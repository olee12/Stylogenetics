শেখানো বুলি বলতে ভাল লাগে কিন্তু নিজে বলতে গেলে উল্টাপাল্টা তো হতেই পারে!!



সমালোচকরা প্রায়শ বেশি কথা বলার জন্য শেখ হাসিনাকে দোষারোপ করেন। এমনকি শুভানুধ্যায়ীরও কেউ কেউ মন্তব্য করেছেন, ‘জিহ্বাই শেখ হাসিনার বড় শত্রু’। কিন্তু প্রকাশ্যে (চঁনষরপষু) কথা বলার দিক থেকে বেগম খালেদা জিয়ার ভাবমূর্তি অনেকের কাছেই প্রশংসনীয়। তাঁর কম কথা বলাকে ইতিবাচক বিবেচনা করে অনেকে মন্তব্য করেন, ‘বোবার কোন শত্রু নেই’। এমন কিছু মানুষের সঙ্গে ব্যক্তিগত পরিচয় আছে যারা কেবল ‘মিতভাষী’ হিসেবে বেগম জিয়াকে পছন্দ করেন। কিন্তু মানুষের ধারণাকে তিনি ভুল প্রমাণিত করছেন। তিনি কথা বলেন। এমনকি তিনি অসঙ্গত, অসংযত, অশালীন এবং অসংলগ্ন কথাও বলেন। তাঁর এ ‘গুণ’টির সঙ্গে সাধারণ মানুষ খুব বেশি পরিচিত ছিলেন না। কিংবা সত্যি সত্যি তিনি আগে এরূপ কথাবার্তা বলতেন না। রাজনীতি বা দলের নেতৃত্বে এসে এই প্রথমবার তিনি সবেচেয়ে বেশি সময় ধরে ক্ষমতার বাইরে। ছেলেরা কেউ পাশে নেই। তাদের বিরুদ্ধে কেবল অভিযোগ আর অভিযোগ। সেনানিবাসের আলিশান বাড়ি থেকে তিনি ‘উৎখাত’ হয়েছেন। এরূপ নানা কারণে তাঁর মানসিক বিপর্যয় স্বাভাবিক। কথাবার্তায় হয়ত এরই প্রতিফলন ঘটছে।জাতীয় সংসদে তিনি মাননীয় সদস্যবৃন্দকে ‘বেয়াদব’ বলেছিলেন। তাঁর এ বক্তব্য একদিকে যেমন জাতীয় সংসদের প্রতি অসম্মান তেমনি জনগণের প্রতিও অশ্রদ্ধা। কেননা জাতীয় সংসদের সদস্যবৃন্দ নিজ নিজ সংসদীয় এলাকার জনগণের প্রতিনিধিত্ব করেন। তিনি নিজেও একজন জনপ্রতিনিধি। জাতীয় সংসদের বিরোধীদলীয় নেতা। তাঁর এমন অশোভন উক্তি সে সময় সবাইকে হতবাক করেছিল। তিনি বর্তমান সরকারের কয়েক মন্ত্রীকে ‘পাগল-ছাগল’ বলে মন্তব্য করেছিলেন। হ্যাঁ, বিদায়ী মন্ত্রিসভার কয়েক সদস্যের কথাবার্তায় ব্যাপকভাবে সমালোচিত হয়েছেন। বস্তুত মহাজোট মন্ত্রিসভা উন্নয়ন ও কার্যক্রম পরিচালনায় ব্যর্থতার দায়ে যতটা সমালোচিত হয়েছে তার চেয়ে অনেক বেশি সমালোচিত হয়েছে অসংলগ্ন ও সমন্বয়হীন বক্তব্যের জন্য। অনেক ক্ষেত্রে সরকারের ঈর্ষণীয় সাফল্য ম্লান হয়ে গেছে মন্ত্রীদের অবিবেচনাপ্রসূত বচনামৃতের কারণে। কিন্তু বেগম জিয়ার কটূক্তি করার সঙ্গে যারা পরিচিত নন তারা কিছুটা হতাশ হয়েছেন বৈকি!গত ২৬ অক্টোবর প্রধানমন্ত্রীর সঙ্গে বেগম জিয়ার টেলিসংলাপ গণমাধ্যমে প্রকাশিত হলে আমরা তাঁকে নতুনরূপে আবিষ্কার করলাম। নির্বাচনকালীন সরকার নিয়ে আলোচনার জন্য প্রধানমন্ত্রী তাঁকে ফোন করেছিলেন । ৩৭ মিনিটের ফোনালাপে তিনি যেভাবে নিজেকে উপস্থাপন করেছেন অনেকের কাছে তা এককথায় বিস্ময়কর! কারণ বেগম জিয়া যে রণমূর্তি ধারণ করে বাগ্যুদ্ধে অবতীর্ণ হয়েছিলেন তাতে প্রধানমন্ত্রীকে অনেকটা অসহায়ই মনে হয়েছে। অবশ্য টেলিসংলাপে বেগম জিয়ার ‘আধিপত্য’ বিফলে যায়নি। তাঁর দলের নেতা ব্যারিস্টার মওদুদ আহমদ তাঁকে চ্যাম্পিয়ন ঘোষণা করেছেন। তিনি তাঁর নেত্রীকে এক শ’র মধ্যে নব্বই মার্কস দিয়েছেন। সমালোচকরা বলেছেন, যেমন নেতা তেমনি তাঁর সাগরেদ। অন্যদিকে টেলি-কথোপকথন শুনে নিন্দুকেরা বিরোধীদলীয় নেতাকে বস্তির নিরক্ষর, মুখরা ও ঝগড়াটে রমণীর সঙ্গে তুলনা করেছেন। করুক তুলনা। নিন্দুকের কথায় কী আসে যায়!‘মিতভাষী’ বেগম জিয়া নিজেকে আবারওা চেনালেন গত ২৯ ডিসেম্বর। তাঁর ‘মার্চ ফর ডেমোক্র্যাসি’ সরকারের বাধা ও নিয়ন্ত্রণে প্রায় প- হওয়ার উপক্রম। তিনি দেশের সর্বস্তরের মানুষকে জাতীয় পতাকা হাতে ঢাকায় এসে নয়াপল্টনে বিএনপির প্রধান কার্যালয়ের সামনে শান্তিপূর্ণ অবস্থান গ্রহণের আহ্বান জানিয়েছিলেন। সরকার তাঁর এই ‘শান্তিপূর্ণ’ অবস্থানের ওপর আস্থা রাখতে পারেনি। সরকারের যুক্তি, বিরোধী দল ইতোপূর্বে আহূত হরতাল-অবরোধকেও ‘শান্তিপূর্ণ’ বলে ঘোষণা দিয়েছিল। কিন্তু জামায়াত-শিবির প্রত্যেকটি কর্মসূচীতে সহিংস সন্ত্রাস ও তা-ব চালিয়েছে। গোয়েন্দা তথ্য মতে, ঢাকার কর্মসূচীতে বাইরের সন্ত্রাসী ও শিবিরের প্রশিক্ষিত ক্যাডার-কর্মী বাহিনী যোগদান করে বেপরোয়া নৈরাজ্য সৃষ্টির পরিকল্পনা গ্রহণ করেছে। ফলে নগরবাসীর জানমালের নিরাপত্তায় সরকার কর্মসূচী আয়োজনে নিয়ন্ত্রণ ও কঠোরতা আরোপ করেছে। নয়াপল্টনে কোন গণজমায়েত না হলেও কার্যত অবরুদ্ধ অবস্থা থেকে তিনি সেখানে যাওয়ার চেষ্টা করেন। কিন্তু আইন-শৃঙ্খলা বাহিনীর বাধায় তিনি নয়াপল্টনে যেতে পারলেন না। তাই বাসভবনের সামনেই তিনি তীব্র প্রতিক্রিয়া ব্যক্ত করেন। তিনি প্রধানমন্ত্রী, সেনাবাহিনী, পুলিশবাহিনী, পিলখানা হত্যাকা-, হেফাজতের সমাবেশ নানা বিষয়ে আপত্তিকর ও উস্কানিমূলক বক্তব্য রাখেন। কিন্তু গোপালগঞ্জ নিয়ে তিনি যে বক্তব্য দিয়েছেন তা সব শালীনতা ও শিষ্টাচারকে অতিক্রম করেছে। তিনি বাংলাদেশের দু-দু’বার নির্বাচিত প্রধানমন্ত্রী। বর্তমান সংসদসহ দু’বারের বিরোধীদলীয় নেতা। অনেকেই মনে করেন, আগামীতে আবারও প্রধানমন্ত্রী হিসেবে তিনি দেশ পরিচালনায় নেতৃত্ব দেবেন। এমন একজন দায়িত্বশীল মানুষ দেশের একটি জেলা সম্পর্কে এহেন বিদ্বেষপূর্ণ বক্তব্য কিভাবে দিতে পারেন? ক্ষমতা হারিয়ে কিংবা ক্ষমতার লোভে তিনি কি হিতাহিত জ্ঞানশূন্য হয়ে পড়েছেন?বেগম জিয়া তাঁর বক্তব্যের এক পর্যায়ে একজন নারী নিরাপত্তা কর্মীর উদ্দেশে বলেন, “এই যে মহিলা আপনি এখন কথা বলছেন না কেন? এতক্ষণ তো অনেক কথা বললেন। আপনার দেশ কোথায়? গোপালী? গোপালগঞ্জ জেলার নামই বদলে দেব। গোপালগঞ্জ আর থাকবে না।” একজন দায়িত্বশীল মানুষ একটি জেলার অধিবাসী সম্পর্কে কিভাবে এহেন অবজ্ঞা এবং কটাক্ষপূর্ণ বক্তব্য দিতে পারেন? তিনি গোটা জেলার মানুষকে অপমান করেও তৃপ্ত হননি। ক্ষমতায় এলে তিনি জেলার নাম বদলে দিয়েই ক্ষান্ত হবেন না। গোপালগঞ্জকেই তিনি আর রাখবেন না। গোপালগঞ্জের ওপর তাঁর এত ক্ষোভ কেন? গোপালগঞ্জের মানুষ নৌকায় ভোট দেয় বলে? নাকি গোপালগঞ্জের পবিত্র মাটিতে জাতিরজনক বঙ্গবন্ধু শেখ মুজিবুর রহমান জন্মগ্রহণ করেছিলেন এবং তিনি এখানে শায়িত আছেন বলে? বাংলাদেশকে স্বাধীন করার জন্য পাকিস্তানীরা এখনও বঙ্গবন্ধুকে ‘বিশ্বাসঘাতক’ বলে প্রচার করে। বেগম জিয়াও কি তাই বিশ্বাস করেন? এ ক্ষোভেই কি তিনি গোপালগঞ্জের নাম-নিশানা মুছে ফেলতে চান? ১৮ দলীয় জোট নেত্রীর বক্তব্য কেবল সঙ্কীর্ণ আঞ্চলিকতার দোষে দুষ্ট নয়, এক ধরনের সাম্প্রদায়িকতারও উস্কানি রয়েছে। তিনি বলেছেন, “আজকে তো এমন অনেক আন্নোন চেহারা দেখা যায়, যাদের চেনা যায় না তারা আসলে বাংলাদেশী কি না।”জাতীয় বা আন্তর্জাতিক ক্ষেত্রে তো বটেই, এমনকি খেলাধুলায়ও কোন বর্ণবাদী বা সাম্প্রদায়িক মন্তব্য কিংবা আচরণ করলে তাকে জবাবদিহিতার আওতায় আনা হয়। বাংলাদেশের একজন সাবেক প্রধানমন্ত্রী, বর্তমান সংসদের বিরোধীদলীয় নেতা একটি জেলার মানুষকে যেভাবে অসম্মান করেছেন এবং হুমকি দিয়েছেন তা নজীরবিহীন। কিন্তু এ কথাও ঠিক, এজন্য তাকে কোন জবাবদিহি করতে হবে না। এদেশের ক্ষমতাশীলরা সব সময় জবাবদিহিতার উর্ধে। তবে তাঁর বক্তব্য অনেকের মধ্যে তীব্র প্রতিক্রিয়া সৃষ্টি করেছে। বক্তব্য প্রদানের কয়েক ঘণ্টার মধ্যে সামাজিক যোগযোগ মাধ্যম বিশেষ করে ফেসবুকে ব্যাপকভাবে মতামত আদান-প্রদান হয়েছে। একটি মন্তব্য এখানে উল্লেখ না করে পারছি না। রাজশাহী বিশ্ববিদ্যালয়ের এই শিক্ষার্থীকে ব্যক্তিগতভাবে যতটুকু জানি, গোপালগঞ্জে বাড়ি হলেও তিনি আওয়ামী লীগের রাজনীতি পছন্দ করেন না। ফেসবুকে তিনি লিখেছেন, “যে দল আর মতেই বিশ্বাস করি না কেন, নিজের জেলা সম্পর্কে বাজে কোন মন্তব্য ঘৃণাভরে প্রত্যাখ্যান করি। কোন দল বা ব্যক্তির ওপর রাগ করে একজন সাবেক প্রধানমন্ত্রী এভাবে অভদ্র, অবিবেচক ও ঝগড়াটে মহিলার মতো যে বাজে কথা বলেছেন তার তীব্র নিন্দা জানাই।” এছাড়া ঢাকা এবং গোপালগঞ্জে প্রতিবাদ ও বিক্ষোভ মিছিল হয়েছে। আওয়ামী লীগ নেতৃবৃন্দও এ বিষয়ে তীব্র প্রতিক্রিয়া ব্যক্ত করেছেন।অনেকেই বলে থাকেন, আওয়ামী লীগের শাসনকালে গোপালগঞ্জের মানুষ বিশেষ সুবিধা পেয়ে থাকেন। এ বক্তব্যের হয়ত কমবেশি সত্যতাও আছে। তবে বিশেষ সুবিধা সব সময় নিন্দনীয় নয়। আওয়ামী লীগ যখন ক্ষমতায় থাকে না তখন তারা যে অমানবিক হয়রানি ও নির্মম বঞ্চনার শিকার হন তা নিয়ে কোন আলোচনা খুব একটা চোখে পড়েনি। সরকারী চাকরিতে যাঁরা আছেন তাঁদেরকে হয় ওএসডি কিংবা একের পর এক বদলির আদেশ দিয়ে দৌড়ের ওপর রাখা হয়। সশস্ত্র কিংবা আইন-শৃঙ্খলা বাহিনীর অনেক সদস্যকে বাধ্যতামূলক অবসরে পাঠানো হয়। কেউ কেউ আবার বাড়িতে যান সম্পূর্ণ শূন্য হাতে। আর যারা শিক্ষা জীবন শেষ করে বেকার হিসেবে চাকরি প্রত্যাশী তাদের দুর্ভোগের শেষ নেই। ‘বাড়ি গোপালগঞ্জ’ কেবল এই ‘অযোগ্যতায়’ ভাইবা বোর্ড থেকে হতাশ হয়ে বাড়ি ফিরে যেতে হয় শত শত বেকার তরুণ-তরুণীকে। যোগাযোগ, অবকঠামো, বিদ্যুত এবং অন্যান্য উন্নয়নে গোপালগঞ্জ এখনও বাংলাদেশের অনেক জেলা থেকে পিছিয়ে। আঞ্চলিকতাকে প্রাধান্য দিয়ে পক্ষপাতমূলকভাবে হুসেইন মুহম্মদ এরশাদ তাঁর সময়ে রংপুরের এবং মেজর জিয়া ও বেগম জিয়া তাঁদের সময়ে বগুড়ার যে দৃশ্যমান উন্নয়ন সাধন করেছেন গোপালগঞ্জ সেই পক্ষপাতিত্ব পায়নি। বরং আওয়ামী লীগের সময় গৃহীত কিছু প্রকল্প (যেমন বঙ্গবন্ধু বিজ্ঞান ও প্রযুক্তি বিশ্ববিদ্যালয়) পরবর্তী সরকার স্থগিত করে রাখে। এমনও নজীর আছে, রাস্তা পাকা করার জন্য যে ইট নেয়া হয়েছিল কাজ করার আগেই সে ইট ফিরিয়ে আনা হয়েছে। কিন্তু আওয়ামী লীগের শাসনকালে বগুড়াকে এভাবে নিগৃহীত হতে হয়েছে বলে আমাদের জানা নেই।‘শেখ মুজিবের মহকুমা’ হওয়ায় পাকিস্তান আমলেও গোপালগঞ্জের ওপর বৈষম্যমূলক আচরণ ছিল। পঁচাত্তরের পর থেকে স্বাধীন বাংলাদেশেও এ ধারা চলে এসেছে। আওয়ামী লীগ ছাড়া অন্য দল এখানে ভোটের রাজনীতিতে তেমন সুবিধা করতে পারেনি। তাই বিএনপি, জাতীয় পার্টি এ জেলার উন্নয়নে কখনও নজর দেয়নি। আবার আওয়ামী লীগ ক্ষমতায় এসেও পক্ষপাতমূলক উন্নয়ন করেনি। ফলে সামগ্রিকভাবে উন্নয়নের দিক থেকে গোপালগঞ্জ এখন একটি অনগ্রসর জেলা। ঘোষণা ছাড়াই এতদিন জেলাটির যে বৈষম্যমূলক অবস্থা ছিল তা গোপালগঞ্জবাসীকে হতাশ করেছে। বেগম জিয়া এখন যে ঘোষণা দিলেন তা জেলাবাসীকে আতঙ্কিত এবং সংক্ষুব্ধ করবে। এ জেলায় এখনও অনেক সংখ্যালঘু বসবাস করেন। তাঁরা অনেক বেশি নিরাপত্তহীনতায় ভুগবেন। সর্বোপরি একজন শীর্ষস্থানীয় রাজনীতিবিদ দেশের নির্দিষ্ট একটি জেলাকে ঘোষণা দিয়ে বৈষম্যের দিকে ঠেলে দিতে পারেন না। তার এহেন ঘোষণা রাজনৈতিক শিষ্টাচার, দেশের আইন ও সংবিধান এবং মুক্তিযুদ্ধের চেতনার পরিপন্থী।

