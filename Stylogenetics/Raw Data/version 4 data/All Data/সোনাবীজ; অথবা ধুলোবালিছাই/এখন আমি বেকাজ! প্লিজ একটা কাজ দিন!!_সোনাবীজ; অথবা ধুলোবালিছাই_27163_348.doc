এখন আমি বেকাজ! প্লিজ একটা কাজ দিন!!





রিডিংগ্লাস কিনেছি সপ্তাহ খানেক হলো। ডাক্তার অবশ্য প্রেসক্রাইব করেছিলেন প্রায় ৫-৬ মাস আগে। চোখে দেখি না তা ঠিক না, তবে ছোট লেখা সামান্য ঝাপসা দেখি। এরূপ ঝাপসা দেখা মানেই এখন একটা রিডিং গ্লাস লাগবে। আর যে কোনো গ্লাস পরা মানেই বয়স বেড়েছে এ কথাটা মনে পড়ে যাওয়া। (তাহলে বাচ্চাদের বেলায় কী মনে পড়বে, প্রশ্ন হতে পারে তা মাথায় আছে)।তবে বউ যখন একেকবেলা একেক জামা পরার জন্য তাগিদ দেয় তখন মনে হয় বুড়ত্বে এখনো পৌঁছি নি। মানে মনে এখনো রং আছে। শুক্রবার সন্ধ্যায় ড্রইংরুম পার হয়ে বের হবার মুখে সে বলেই ফেললো কথাটা : বাহ্‌, আমার বাবুকে আজ চমৎকার লাগছে তো'কইছে!' বলে হনহন করে বেরিয়ে গেলাম ঘর হতে।যা বলছিলাম, রিডিং গ্লাস কিনে ঝামেলা হয়েছিল। ওটা চোখে দিয়ে বই পড়তে বেশ সুখপ্রদ, কিন্তু মুখ তুলে টিভি বা দূরে তাকালে সব ঝাপসা। অর্থাৎ, দূরে তাকাতে হলে চশমা খুলে নিতে হবে। এ এক ঝামেলা তো! কী করা যায়? পরামর্শ করলাম যারা চশমা পরছেন তাঁদের সাথে। আমার চশমা কেনার গল্প শুনে এতোক্ষণে তাঁরা আমারে ইউনুস বানিয়ে ফেলেছেন। আমি ১৫০ টাকার চশমা ৬০০ টাকায় কিনেছি। দরদাম না করায় ৪৫০ টাকা গচ্চা। আর রিডিংগ্লাস বিক্রেতারা খুব ভদ্রলোক হয়ে থাকেন, এসব বস্তু একদামেই বিক্রি হয়ে থাকে- এ ধারণা মনের মধ্যে রেখে নিতান্ত ভদ্রলোক হবার জন্যই কোনো দরদাম করি নি। তাছাড়া জীবনের প্রথম চশমাটা হয়তো আরো বেশি দাম দিয়েই কিনতে হবে, এমন শংকাও ছিল (বেছে বেছে সস্তা দোকানেই গেলাম। কারণ দামি চশমা পরার জন্য যতো বড় লোক হবার প্রয়োজন আমি তা নই)। চশমা কেনার পর ওটা রাখার জন্য যে ব্যাগ বা কেসিংটা পাওয়া গেলো, তা হলো রেকসিনের। এটা দেখেও কয়েকজন খুব ভর্ৎসনা করলেন। ... আজ মার্কেটে গিয়ে নতুন আরেকটা গ্লাস কিনলাম, যেটাকে বলে বাইফোকাল (নাকি ইউনিফোকাল)। এটা মাথা নিচু করে বই পড়া যায়, সামনে তাকালে জিরো পাওয়ারের কাঁচ দিয়ে নির্বিঘ্নে সব বস্তু সুন্দর দেখা যায়। আর একটা হার্ড কেসিং কিনলাম। সব মিলিয়ে ৩০০। বাসায় এসেই ধমাধম চশমা পরে বউকে দেখালাম। সে খুব ঠাট্টা করা শুরু করলো- তোমার দেখি রং লাগছেএখন কর্মহীনতায় ভুগছি। বই পড়তে ইচ্ছে করছে না। ব্লগ পড়তেও না। টিভিতেও নেশা ছুটে গেছে। গান শোনা বন্ধ কয়েকদিন। কী করি।ফিল্ম এডিট করতে খুব ইচ্ছে হচ্ছে। কিন্তু র-মেটারিয়াল নেই। কারো কাছে থাকলে দিন, আপনার জন্য কিছু একটা করে পাঠাই। অর্থাৎআমার এখন কোনো কাজ নেই, প্লিজ একটা কাজ দিন

