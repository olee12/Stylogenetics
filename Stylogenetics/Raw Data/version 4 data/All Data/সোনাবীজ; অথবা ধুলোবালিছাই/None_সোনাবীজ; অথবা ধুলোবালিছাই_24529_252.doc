None





                        সামহোয়্যারইনব্লগে ঢুকলেই তাঁদেরকে দেখা যেতো প্রায় সময়েই। তাঁরা দুজনই আমার প্রতিবেশী, তাই নিজের আইকনটার দিকে নজর গেলেই তাঁদের ভাসমান আইকনে চোখ পড়তো। তাঁরা দুজনই খুব জনপ্রিয় ব্লগার, এবং সাইবার সেলিব্রেটি। তাঁরা দুজনই যে-কাউকে খুব সহজে আপন করে নিতে পারেন; সে কারণেই যে কারো কাছে তাঁরা খুব প্রিয় মানুষ। ভার্চুয়ালি দুজনই নারী। ভার্চুয়াল জগতে এতো জনপ্রিয় ব্লগার আমার স্বল্পায়ু ব্লগীয় জীবনে আর দেখি নি। এ লেখার উদ্দেশ্য হলো আমার অবাক হওয়ার অভিব্যক্তি আপনাদের জানানো। যাঁদের সরব পদচারণায় পুরোটা ব্লগ দিনরাত আনন্দমুখর থাকতো, তাঁরা এতো সুদীর্ঘ দিন ধরে ব্লগে অনুপস্থিত কেন? একজনের সর্বশেষ পোস্ট লেখার সময় ও তারিখ ৩১ শে জানুয়ারি, ২০১০ রাত ৯:২৮ । তাঁর ব্লগার পরিসংখ্যান এরকম :     * পোস্ট করেছেন: ৪৫টি    * মন্তব্য করেছেন: ৪৩২৪টি    * মন্তব্য পেয়েছেন: ২০৪৩টি    * ব্লগ লিখেছেন:  ১ বছর ৭ মাস    * ব্লগটি মোট  ৫০,৫৩১ বার দেখা হয়েছে তাঁর সর্বশেষ পোস্টটি ১৬ জনের ভাল লেগেছে, ২ জনের ভাল লাগে নি; ৪৯টি মন্তব্য; ২৭৮বার পঠিত। সর্বশেষ আরও কয়েকটি পোস্টে মন্তব্যের সংখ্যা ৪৫, ৪২, ২৬, ৫৪, ৮১, ২৭, ৪১, ৪৮ ও ৪৮; গড় ৪৬.১। অন্যজন প্রকৃতপক্ষেই সেলিব্রেটি। আমার দেখা মতে তাঁর সর্বশেষ পোস্টটি অপেক্ষাকৃত কম পঠিত হয়েছে, যা ছিল ৬২৬ বার। পোস্টটি ওপেন করলে লেখা উঠবে লেখক এই পোস্টে কোন মন্তব্য গ্রহণ করবেন না ।  পোস্টটি ৩৭ জনের ভাল লেগেছে, ১ জনের ভাল লাগে নি। এটি পোস্ট করার সময় ও তারিখ ০১ লা মার্চ, ২০১০ রাত ১০:২৯।  একটি দীর্ঘ কবিতাংশ, নিজের মতো করে নিজের বুঝবার জন্য ভেঙে ভেঙে গদ্যরূপ করেছেন। এর আগের পোস্টটি ১১৭৪ বার পঠিত হয়েছিল। সর্বশেষ কয়েকটি পোস্টের মন্তব্যসংখ্যা হলো ১৯১, ১৬০, ২১২, ১৬৪, ২৩২, ৩২০, ২৩৮, ২২৮ ও ২৪২; গড় ২২০.৭৭। তাঁর ব্লগার পরিসংখ্যান :     * পোস্ট করেছেন: ১০৮টি    * মন্তব্য করেছেন: ১৪৮০২টি    * মন্তব্য পেয়েছেন: ১৫০৭০টি    * ব্লগ লিখেছেন:  ১ বছর ৮ মাস    * ব্লগটি মোট  ১,৫০,৯০৪ বার দেখা হয়েছে কেউ কি জানেন, তাঁদের কী হয়েছে? আমি সুনিশ্চিত তাঁরা ব্যান হোন নি; তাঁরা ব্যান হলে তাঁদের আনব্যানের দাবিতে ব্লগে কুরুক্ষেত্র শুরু হয়ে যেতো। আর, ব্যান হবার মতো তাঁরা কিছু করবেন এটা এ ব্লগের কেউ বিশ্বাস করে না। তাঁরা কি অভিমান করে ব্লগ থেকে স্বনির্বাসিত হয়েছেন? কার বা কাদের প্রতি অভিমান? তাঁরা কি সংসারের ঘানিতে আটকে গেলেন, স্বামীর ঘরের চার দেয়ালে? কতোদিন দেখি না তাঁদের সেই সোনাহাসি, প্রাণখোলা সম্বোধন! কবে ফিরবেন তাঁরা এই উচ্ছলতায়? নাকি তাঁরা নিক পাল্টে ফিরে গেছেন বাস্তবিক ভুবনে? স্ত্রী-সন্ততি, আর সংসারের কষাঘাতে ভার্চুয়াল রোমান্টিসিজম তাঁদের আর ধরে রাখতে পারলো না তাহলে!  তাঁদেরকে কেউ যদি দৈবাত দেখেন, কিংবা একদণ্ড কথাও হয়ে যায় কারো সাথে- দয়া করে এসব বলবেন।    

                    সর্বশেষ এডিট : ১১ ই এপ্রিল, ২০১০  রাত ১২:০৪                

