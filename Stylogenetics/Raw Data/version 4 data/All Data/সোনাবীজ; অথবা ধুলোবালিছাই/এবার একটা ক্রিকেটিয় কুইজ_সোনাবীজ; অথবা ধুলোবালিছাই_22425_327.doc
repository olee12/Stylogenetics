এবার একটা ক্রিকেটিয় কুইজ





                        ২৭ জানুয়ারি ১৯৯৭। পার্ল। ইনডিয়া-জিম্বাবুয়ে ম্যাচ চলছে; ইনডিয়া-জিম্বাবুয়ে-সাউথ আফ্রিকা'র মধ্যকার ট্রায়াঙ্গুলার সিরিজের ৩য় ম্যাচ এটি। জিম্বাবুয়ে টসে জিতে ব্যাট করে ২৩৭ রানের মামুলি টার্গেট ছুঁড়ে দিয়েছে ইনডিয়াকে। সিরিজে আগের ম্যাচে সাউথ আফ্রিকার কাছে ৩৯ রানে হেরেছে ইনডিয়া।  ব্যাটিং শুরু হলো। ১০ রানের মাথায় শচীন আউট হয়ে গেলো। এরপর ২২ রানের মাথায় শ্রীনাথ, ৪০ রানে আজহারউদ্দীন, ৮৫-তে দ্রাবিড়, ১১০-এ সৌরভ, ১৬৬-তে সাবা করিম, ১৭৬-এ জাদেজা, ২০৪-এ কুম্বলে, ২২৯-এ এ্যাঙ্কোলা আউট হয়ে গেলে ইনডিয়া প্রচন্ড চাপের মুখে পড়ে যায়। ব্যাট করছিল ভেঙ্কটেস প্রসাদ ও রবিন সিং। যদ্দূর মনে পড়ে বৃষ্টিতে মাঠ ভেজা ছিল বলে রানের গতি ছিল মন্থর, তাই জিম্বাবুয়ের বিরুদ্ধে ২৩৭ ছুঁতেই ইনডিয়ার ঘাম ঝরে যাচ্ছিল। শেষ ওভার। জয়ের জন্য ইনডিয়ার ২ বলে ২ রান দরকার, অর্থাৎ ইনডিয়ার রান তখন ২৩৫। ব্যাটিং ক্রিজে রবিন সিং। কম্পিত কদমে বোলিংয়ে এগোচ্ছে জিম্বাবু্ইয়ান বোলার ব্রান্ডেস। ... বোল থ্রো হলো, রবিন সিংয়ের ব্যাট মিস করলো সেই বল, কিন্তু একটি রানের জন্য দিল সে বেদম দৌড়... কিন্তু হায়, মাঝ পথে থাকতেই তার উইকেট ভেঙ্গে গুড়ো করে দেয়া হলো; অর্থাৎ রবিন সিং রান নেবার আগেই রান আউট হয়ে গেলো।... হঠাৎ ইনডিয়ান টিম উল্লাসে লাফিয়ে উঠলো- ম্যাচ টাই হয়েছে! ম্যাচ টাই হয়েছে? আজব ব্যাপার না? ২৩৫ রানের মাথায় রবিন সিং রান আউট হয়ে গেলো, তখনও তারা জিম্বাবুয়ে থেকে ১ রান পিছিয়ে; এ অবস্থায় ম্যাচ টাই হয়ে গেলো?? জি, ওটা ছিল ওয়ান-ডে ক্রিকেট ইতিহাসের ১১তম টাই-ম্যাচ। এখন প্রশ্ন হলো, রবিন সিং রাউন-আউট হওয়া সত্ত্বেও ওটা কিভাবে 'টাই' হলো?  সবগুলো ধাঁধা ও কুইজের লিংক :   স্যাম লয়েডের ধাঁধা : মুরগির ব্যবসা   একটি জটিল পাটিগণিতীয় ধাঁধা    বাচ্চাদের পাজ্‌ল; বড়রা কতোটুকু পারদর্শী?  বুদ্ধিমানদের জন্য ধাঁধা  জটিল কুইজ :  ক্রিকেট আর ফুটবল টুর্নামেন্টে প্রতিযোগী দলগুলোর স্থান নির্ধারণ   এবার একটা ক্রিকেটিয় কুইজ  অঙ্ক নিয়ে স্যাম লয়েডের ধাঁধা : খামখেয়ালি শিক্ষক   একটি পাটিগণিতীয় ধাঁধা   তৈলাক্ত বাঁশ ও বানরের পাটিগণিত। প্রাইমারি লেভেলের এই অংকটি এখন কি কষতে পারবেন? চেষ্টা করে দেখুন পারেন কিনা  একটি ধাঁধা, যার উত্তর মিলাতে পারছি না বহুদিন ধরে  এই পোস্টটা ধাঁধাখোরদের জন্য   গোলক ধাঁধা   ধাঁধা নয়, প্লিজ উত্তর দিন   স্যাম লয়েডের ধাঁধা : তিনটি রুমাল   এই পোস্টটা ধাঁধাখোরদের জন্য (রিপোস্টপুঞ্জ)   আরেকটা পুরনো ধাঁধা, দেখুন তো কতোটুকু সহজ   একটা পুরনো ধাঁধা, দেখুন তো কতোটুকু সহজ   সবগুলো ধাঁধা ও কুইজ

                    সর্বশেষ এডিট : ১২ ই জুন, ২০১০  রাত ২:৩০                

