None





 কুইজ পর্ব-১  একদা একজনকে অনেক রাত জেগে স্বরচিত-পররচিত কবিতা পড়ে শোনাতাম প্রতিটা কবিতার পরই সে তার ভালো বা মন্দলাগার কথা জানাতো। তবে, কবিতাটা কেমন, তার চেয়ে 'আবৃত্তি খুব ভালো হয়েছে' মন্তব্যে ঠাঁসা ছিল তার প্রতিক্রিয়া  সে কবিতা লেখে, তার মতে 'কঠিন' কবিতা। আমার কবিতা তার কাছে পানির মতো তরল এবং বাতাসের মতো সুভেদ্য। 'কঠিন' কবিতা লিখতে হলে আরো অধিক চর্চা করতে হবে- সে আমাকে হরহামেশা এ উপদেশ দেয়  কবিতা লেখার চেয়ে পড়তেই আমার বেশি আরাম লাগে তাকে বলি।ওরকম দশটা 'কঠিন' কবিতা পড়ে তারও চেয়ে একটা কঠিন কবিতা লেখতে পারা উচিত সে আমাকে বাণী দেয়। তাকে একবার কিছু বই উপহার পাঠালাম। ক) শামসুর রাহমানের শ্রেষ্ঠ কবিতাখ) নির্মলেন্দু গুণের দুই খণ্ড একত্রে - মুঠোফোনের কাব্য, আর তাঁর একটা শ্রেষ্ঠ কবিতা সংকলন (সঠিক মনে নেই)গ) মহাদেব সাহার শ্রেষ্ঠ প্রেমের কবিতাঘ) জীবনানন্দের কবিতা সমগ্রঙ) শ্রেষ্ঠ আল মাহমুদচ) সুনীলের শ্রেষ্ঠ কবিতা আরও কয়েকটা, নাম মনে নেই  মধ্যনোট : সে মেয়ে বলে তাকে বই দিতে কার্পণ্য নেই সত্যি কথা গুরুজি শিখিয়েছেন- সদা সত্য কথা বলিবে  বই পেয়ে সে খুব এক্সাইটেড। আর আমি দিনে কমপক্ষে দুবার মোবাইল করে জিজ্ঞাসা করি, কবিতা পড়েছো?...না ভাইয়া, একটুও সময় পাই নি। ঝকঝকে বইগুলো পড়ার জন্য মনটা ছটফট করে, কিন্তু পারি না ভাইয়া.... তার মিষ্টি কণ্ঠে মধু ঝরে পড়ে আহ্লাদে  একদিন অনেকগুলো কবিতা পড়লাম। তার মন গলে না। কী সব কবিতা লিখি, সব জঞ্জাল  ওরকম একটা কবিতা আপনাদের জন্য নিচে দিলাম। বিরক্ত বোধ করলে আর না পড়ুন। তবে কবিতাটা পড়ে বলতে হবে এটি কার লেখা।  আজ অব্দি, হ্যাঁ, এতোদিন পরেও, কিছুতেই বোঝানো গেল না আমার নিঃসীম ব্যাকুলতা। কতোবার চোখে সেই ভাষা এনে তাকিয়েছি তোমার দিকে যা নিভৃততম উপলব্ধিকেও টেনে তোলে প্রত্যক্ষে, যেমন গহন ডুবুরি সমুদ্রগর্ভ থেকে ব'য়ে আনে মূল্যবান, গুপ্ত সামগ্রী। আমার আঙুলগুলো কি বাঙ্ময় হয়ে ওঠেনি কখনও? আমার ওষ্ঠে অনুরাগের ঢেউ আছড়ে পড়েনি বারবার, এ আমি স্বীকার করি কীভাবে? আমার দিনরাত্রি নিবেদিত তোমার উদ্দেশে, আমার সকল কাজে তোমারই ছায়া খেলা করে- এই সত্যের নগ্নতা তোমার দৃষ্টিতে দেখতে পাওয়ার আশাকে দাফন করেছি। কালেভদ্রে আমাদের দেখা, মাঝে-মাঝে টেলিফোনে দ্বিধাজড়িত, সংক্ষিপ্ত আলাপ। বাজে, এলোমেলো কথার ঝোপঝাড়ে কঞ্চির বাড়ি পড়ে, সবচেয়ে জরুরি কথাই উচ্চারণের পরপারে থেকে যায়। কী করে সেসব কথা পৌঁছে দেব তোমার কাছে।     সম্ভাব্য কবিদের নাম :ক) শামসুর রাহমানখ) আল মাহমুদগ) হুমায়ুন আজাদঘ) নির্মলেন্দু গুণঙ) সুনীল গঙ্গোপাধ্যায়চ) পূর্ণেন্দু পত্রীছ) ফকির ইলিয়াসজ) মুক্তি মণ্ডলঝ) অনীক আন্দালিবঞ) রহমান হেনরীট) কাফি কামালঠ) নির্ঝর নৈঃশব্দ্যড) গেওর্গে আব্বাসঢ) লাইলী আরজুমান খানম লায়লাণ) রাহামনি বৃষ্টিত) সেলিনা শিরীন শিকদারথ) ইমন জুবায়েরদ) সবাকধ) আহমদ ময়েজন) আফছার নিজামপ) টোকন ঠাকুরফ) মুজিব মেহদীব) রুবেল শাহভ) ইসতিয়াক আহমেদম) আরিফুল ইসলাম তুহিন য) সামছা আকিদা জাহানর) এস সুলতানাল) কৃষ্ণ তরুণশ) শতরুপাষ) ফারিহান মাহমুদস) অন্য যে কেউ  কেউ মাইন্ড করলে প্লিজ বলবেন

                    সর্বশেষ এডিট : ১৮ ই নভেম্বর, ২০০৯  রাত ৩:৫০                

