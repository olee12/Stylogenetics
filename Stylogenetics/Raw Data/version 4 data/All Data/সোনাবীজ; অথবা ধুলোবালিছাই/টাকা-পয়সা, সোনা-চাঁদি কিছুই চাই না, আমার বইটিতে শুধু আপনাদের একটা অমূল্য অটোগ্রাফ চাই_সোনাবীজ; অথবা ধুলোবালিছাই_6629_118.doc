টাকা-পয়সা, সোনা-চাঁদি কিছুই চাই না, আমার বইটিতে শুধু আপনাদের একটা অমূল্য অটোগ্রাফ চাই



   আমার তৃতীয় কবিতার বই 'অসম্পর্কের ঋণ' আগামী ১৩ ফেব্রুয়ারি তারিখে বইমেলায় আসবে। অনাড়ম্ভরভাবে বইটির মোড়ক উন্মোচন করা হবে। সময় বিকেল ৩:৩০ মিনিট। এই বইটির মোড়ক উন্মোচন করবেন সামহোয়্যারইনব্লগের প্রিয় ব্লগারগণ এবং ফেইসবুকের ফ্রেন্ডলিস্টে থাকা আমার প্রিয় বন্ধুগণ, যাঁদের নেতৃত্বে থাকবেনঃ জুলিয়ান সিদ্দিকীএ.টি.এম. মোস্তফা কামালআমার দেশি আপু মাহজাবীন জুনআমিনুর রহমান জেসনমামুন রশিদমাঈনুদ্দিন মইনুলআরজু পনি আমার অতি প্রিয় দুজন অনুজ লেখক রয়েছেন, যাঁরা আমার প্রথম বই প্রকাশের সময় থেকে আমাকে অনুপ্রেরণা দিয়ে আসছিলেন। পান্থ বিহোস, যিনি আমার 'সবুজ অঙ্গন' সাহিত্য পত্রিকা সম্পাদনা করে থাকেন। মাসউদ আহমাদ, যিনি সবুজ অঙ্গন-এর একজন নিয়মিত লেখক। আমি এ দুজনের উপস্থিতি কামনা করছি। ব্লগার শায়মা হক- যিনি একমাত্র ব্লগার, ব্লগে আসার আগেই আমার কোনো একটি বই পড়েছিলেন। সম্ভব হলে তাঁর উপস্থিতি চাই-ই চাই। ব্লগ অ ফেইসবুকে আমার লেখায় তাঁর অনুপ্রেরণা অপরিসীম। তাঁর প্রতি কৃতজ্ঞতা। মাহমুদ রহমান, আরমান ভাই.কম, আশরাফুল ইসলাম, আহমেদ আলাউদ্দিন, মহামহোপাধ্যায়, মল্লিক রাজুসহ কয়েকজন প্রিয় ব্লগার অনেক আগে থেকে আমার সাথে দেখা করার জন্য ইচ্ছে পোষণ করছিলেন। তাঁদের উপস্থিতি একান্তভাবে কামনা করছি। আমার প্রিয় দেশি ভাই শিপন মোল্লাকে (আবু সিথি) মিস করবো। তিনি বিদেশ থেকে আসতে পারছেন না বলে খারাপ লাগছে। তবে দোহারের অন্য বন্ধুদের উপস্থিতি কামনা করছি, বিশেষ করে পারভেজ রবিন, এবং হাফ-দেশি আপু লৌহ জঙ্গয়ের মনিরা সুলতানা   এবং আমার প্রাণপ্রিয় ক্লাসমেট কবি ইমরান আহমেদ, আবদুল করিম, মাসুদ আহমেদ, শুভ রহমান-এর উপস্থিতি অনেক আনন্দ দিবে। দুজন ব্লগার অনেক আগে থেকেই বিভিন্নভাবে বইয়ের তথ্য নিয়ে প্রচার/বিজ্ঞাপনে ব্যস্ত ছিলেন। তাঁদের কাছে ঋণী। তাঁরা উপস্থিত না থাকলে সবকিছু পানসে হয়ে যাবেঃ সুমন করআরজু পনি  যাঁর কাছে কৃতজ্ঞতাঃ ব্লগার কাল্পনিক ভালোবাসা (জাদিদ), যিনি এ বইটিসহ অনলাইন ভার্সন কবিতা সংকলনের সবগুলো কভার পেইজ করে দিয়েছেন। সেই সাথে ব্লগার সকাল রয়/অরুদ্ধ সকাল।  আর যিনি না থাকলে বইটি আলোর মুখই দেখত নাঃ কবি-প্রকাশক-ব্লগার নীলসাধু ভাই   এ বইটিতে যেসব কবিতা রয়েছে, তার বেশিরভাগই সামহোয়্যারইনব্লগে প্রকাশিত হয়েছে; পাশাপাশি অধুনাবন্ধ প্রথম আলো, আমার ব্লগ, আমরা বন্ধু, চতুর্মাত্রিক, ফেইসবুক এবং অনলাইন জগতের খুব সম্ভবত প্রথম কবিতা সাইট 'মুক্তমঞ্চ' ওয়েব পোর্টালে। আমি জানা আপু, ফকির ইলিয়াস ভাইসহ সবার কাছে, বিষেশ করে জোকারুল বর্ধন-এর কাছে কৃতজ্ঞতা জ্ঞাপন করছি। তাঁদের উপস্থিতি আমাকে অনেক আনন্দিত করবে।   এরপর আপনাদের যা করতে হবে: দয়া করে বইমেলার লিটল ম্যাগ চত্বরে ৪১ নং স্টলে যাবেন, (মেঘ ফুল, একরঙ্গা এক ঘুড়ি), আপনাদের জন্য এক কপি 'অসম্পর্কের ঋণ' থাকবে। ওটি হাতে নিবেন। ভিতরের পাতায় যে-কোনো স্থানে আপনার একটা মূল্যবান অটোগ্রাফ রাখবেন। এটা আমার জন্য একটা অমূল্য সম্পদ বটে, যা আমার কাছে রক্ষিত থাকবে।       আলাদা একজন  তোমার নামটি আলাদাভাবে উল্লেখ করা প্রয়োজন এজন্য যে, ফেইসবুকে তুমিই আমার লেখার নিয়মিত পাঠক ছিলে। অনেক কবিতার জন্ম হয়েছে তোমার কমেন্ট থেকে। মাঝে মাঝে আমার লেখাকে সম্প্রসারিত করেছ। আমি যা নই, তুমি আমাকে তাই করেছ। তোমার ব্লগে ঢুকলেই দেখি কেবল আমার পোস্টগুলোই তুমি প্রিয় তালিকায় রেখেছ। আমাকে বিলেতের একটা গিফট দেয়ার জন্য আমার আড়িয়াল বিলের পশ্চিম পাড়ে দোহারের গ্রামে গিয়েছ। শ্রদ্ধা আর ভালোবাসা নাও, আর নীচে কিছু একটা বলে যাও।   ফেইসবুক ইভেন্ট 

                    সর্বশেষ এডিট : ০৮ ই ফেব্রুয়ারি, ২০১৫  বিকাল ৩:১৭                

