ছুটি





                        মাঝে মাঝে সংসার থেকে ছুটি নিতে হবেসন্ততির কোলাহল-মধুর সান্নিধ্য ছেড়ে বেরিয়ে পড়তে হবেবর্তমানের খোলস ছিঁড়ে উদ্দাম অষ্টাদশে ফিরে যেতে হবেসবুজ পেয়ারাগাছে যে যুবতী এ-ডাল ও-ডাল ছুটে বেড়াচ্ছে, লাল রঙেরওড়না পেঁচিয়ে কোমরে, সোনালি চরণে রুপোর পায়েল, চিকন আগডালে ঝুঁলে পড়ে তুলে আনছে পক্ব পেয়ারা, মুখভর্তি রস-কারণে অথবা অকারণে হেসে গড়িয়ে পড়ে বান্ধবীদের গায়;সে তখন বালিকা- চপলাচপল হেঁটে যায় রাস্তায়স্কুল অথবা কলেজে- একটি যুবক প্রতিদিন চৌমাথায় দাঁড়িয়ে থাকে, যে-পথে যুবতী হেঁটে যায়একটি যুবক প্রতিদিন চুপিচুপি পিছু নেয়, যে-পথে যুবতী এঁকেবেঁকে চলেএকটি যুবক মিছেই খুব ভীরু ছিল, একদিন সাহসী হয়ে ওঠে, তির ছোঁড়েশরাহত বালিকা কতো না উদগ্রীব ছিল ঘায়েল হবার জন্যেই- আহা, নিমেষেই কুপোকাত।একদিন মেয়েটির কাছে ফিরে যেতে হবে- চলো, কিছুদিন ছুটি নিই। গেরস্থালির হাড়মাংস ঝেড়েঝুড়ে নিপাট নির্জনে যাবো।আঠার অথবা বিশ- টগবগে, দুর্ধ্বর্ষ দিনআমাদের মাঝখানে বিলকুল কিছু নেই, আমরা দুজন যাবতীয় জঞ্জালহীন।সদ্য প্রেমে পড়া যুগলের মতো একদিন ছুটে যাবো শালবন বিহার, যমুনার চর,আনন্দ রাজার দিঘি, ধনবাড়ির পুরোনো জমিদার বাড়ি। একদিন ভোরে রিভার ভিউ’র ভেজা বালুতে খালি পায়ে হাঁটবো। বেড়ালের লোমেরমতো শাদা ও নরম থোকা থোকা কাশফুল, স্নিগ্ধ মনোরম- তোমার গাল ছুঁয়ে দেবো, আর চোরা চোখে চারদিক পরখ করে বার বার ‘অসভ্য’ হবো।টিএসসি চত্বরে আর নয়, একুশে বইমেলা আরেক জীবনে। সিনেপ্লেক্স বড্ড যান্ত্রিক। আজকাল সেভাবে সিনেমা দেখে না কেউ। আমরা পালিয়ে সিনেমা দেখবার লোভে খুঁজতে যাবো ‘জয়পাড়া সিনেমা’ হল, যার দালানের গায়ে একদা কে যেন লিখেছিল ‘খ’ যোগ ‘ল’।  মাঝে মাঝে ছুটি নিতে হবে, ভুলে যেতে হবে আমাদের বয়স বেড়েছেপ্রতি ৫ মিনিটে মিস্‌ড কল না পেলে বাঘিনীর মতো হিংস্র হয়ে উঠবেডেটিং প্লেসে পৌঁছবো না, কিংবা পৌঁছবো ঠিক ঠিক একবেলা দেরি করেআর তুমি ভয়ানক ফণা তুলে বিড়ায় বসে ফুঁসতে থাকবেগভীর ভিড়ের মধ্যেও মওকা খুঁজবো, রিকশাতে হুড ফেলে দেবো, একটু অন্ধকার পেলেই যত্তসব ‘অসভ্যতা’- তুমি সবেগেহাত ফিরিয়ে দাও- অথচ মনে মনে জোর করো!আমরা লঞ্চের রেলিঙে বসে ঝালমুড়ি খাবো- বান্দুরা-কলাকোপা-ইছামতির ঢেউআমরা ভুলে যাবো মর্ত্য অথবা অমরাবতীর কথা- তোমার অমৃতের চেয়েআর কিছু আরাধনা নেইভাটিমাইন চূড়ায় যেদিন হেলিকপ্টার নামলো, মাটিতে পা ফেলে ২০ গজ দূরেএক ভিক্ষু’কে দেখি- ভিক্ষু নয় সে, সন্ন্যাসী। সন্ন্যাসী নয় সে, মহান প্রেমিক।কী গভীর তার ধ্যান! তার ক্ষুদ্র একটা ছাপরাঘর ছিল। ছিমছাম অন্ধকার। দিন যায়, রাত আর কুয়াশা, এবং মেঘ উড়ে আসে ছাপরাঘরে। থির সন্ন্যাসী জেগে থাকে ধ্যানের ভিতর- পিঁপড়া, মশা, সরীসৃপ দংশন-বেজায় নস্যি।সংসার পেছনে পড়ে থাক, সন্তানেরা একদিন ওদিকটা সামলাক- ওদেরও ছুটি চাই, শাসন-বারণ থেকে বিস্তর স্বাধীনতা চাই। ওরা নিজেরাই একদিন নিজেদের মা অথবা বাবা হয়ে উঠুক। দেখা যাক- লাবিবের গোসল হলো কিনা, ইশকুলের হোমটাস্ক কে করে দিল; ঐশীর টিফিন কে বানালো, আর সাইফকে কে দিল ঘুম থেকে জাগিয়ে।আমরা একদিন ছুটি নিয়ে হাইকিঙে যাবো, ১৮০৩ ফুট আপ-হিল বেয়েভাটিমাইন চূড়ায় উঠবো- বিস্তৃত কালাপাহাড় পুরোটাই দখলে;ভিক্ষুকে দিয়ে ছুটিক্ষুদ্র ছাপরাঘরে গড়বো আমাদের জন্য অন্য একটি পৃথিবী।জীবনে সজীবতা আনে ছুটি, ছুটিতে ভীষণ চাঙ্গা হয়ে উঠি- এজন্য একদিন ছুটি নিতে হবে, ভাবনাহীন নির্ভেজাল ছুটি।চলো, ছুটি নিই আজই।*২৩ জানুয়ারি ২০১২ভাটিমাইন চূড়াপার্বত্য চট্টগ্রামের সুদীর্ঘ কালাপাহাড় রেঞ্জে আমার জানামতে সর্বোচ্চ চূড়ার নাম ভাটিমাইন, যার উচ্চতা ১৮১৮/১৮০৩/২১০০ ফুট- সঠিক মনে নেই। এটি আমার একটি প্রিয় জায়গা, স্বপ্নের মতো। কবুতরের মতো ডিগবাজি খেতে খেতে এ চূড়াটিকে উপর থেকে দেখলে এক অদ্ভুত সুন্দর ঢেউখেলা সবুজ চোখের সামনে উদ্ভাসিত হয়। অবর্ণনীয়। ধ্যানমগ্ন ভিক্ষু’র কথা আমি আজও ভুলতে পারি না। অমন সবুজ চূড়ায়, নির্জনতার অনুপম সুখ ও স্বাদ পাওয়া যায়। ভাটিমাইনের পথ অতিশয় দুর্গম। প্রিকেরিয়াস। সকাল ৬টায় পাদদেশ থেকে ক্লাইম্বিং শুরু করলে দুপুর ২-৩টায় পৌঁছা যাবে ভিক্ষুর ছাপরায়। আমি অবশ্য ভার্টিক্যাল ল্যান্ডিং করেছিলাম।***ব্লগবন্ধুদের প্রতি ঈদোত্তর শুভেচ্ছা থাকলো। 
                    
