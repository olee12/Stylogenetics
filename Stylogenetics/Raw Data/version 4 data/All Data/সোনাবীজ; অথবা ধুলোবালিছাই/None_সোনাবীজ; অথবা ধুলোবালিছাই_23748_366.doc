None





                        কিছুই করার পাচ্ছি না। ছেলেমেয়েদের পড়াচ্ছিলাম। ওরা সেভেন-এইটে পড়ে। ওদের পড়াতে যেয়ে মাঝে মাঝেই আমাকে নোটবই দেখতে হয়। ওরা তখন মুখ টিপে হাসে কারণ, ওদের কাছে খুব বড়াই করে বলেছি, আমি একজন ব্রিলিয়ান্ট ছাত্র ছিলাম পড়ানোতে আমার দক্ষতা দেখে কিছুটা সন্দিহান হয় মনে হয়। তবে, ভেবে রেখেছি, একদিন ওদেরকে সবগুলো সার্টিফিকেট দেখিয়ে পরোক্ষভাবে বুঝিয়ে দেব, আমি ভূয়া কথা বলি নি  ঢাকা কলেজিয়েট স্কুলের ইংলিশ টিচার আমার এক ক্লাসমেট। (ওর নাম শাহজাহান)। সেও ব্রিলিয়ান্ট ছাত্র ছিল সত্যি বলছি শিক্ষক হিসেবে অল্প বয়সে স্কুলে সর্বোচ্চ অবস্থানে পৌঁছে গেছে। সর্বোচ্চ অবস্থানে পৌঁছানোর তো কোনো ইনডেক্স বা প্রমাণ নেই, কিন্তু টিচার ভালো হলে মুখে মুখেই ছড়িয়ে পড়ে, অমুক শিক্ষক হলেন স্কুলের ১ নং টিচার। ইত্যাদি  তো, একবার ওর বাসায় গেলাম। এসএসসির টেস্টপরীক্ষার প্রশ্নপত্র বানাচ্ছিল সে। বানানো শেষে বললো, দেখ তো বানান-টানান ঠিক আছে কিনা। আমি পড়লাম। আমাদের সময়ের কোয়েশ্চন টেকনিক এখন আর নেই। মনে হয় ৯৫% বদলে গেছে। তবু মনে হলো, পরীক্ষা দিলে হয়তো 'জিরো' পাবো না, তার চেয়ে বেশি কিছু মিলবে ইনশাল্লাহ্‌ ঠাট্টা করে ওকে জিজ্ঞাসা করলাম, আচ্ছা, এখন যদি তোকে টেস্ট পরীক্ষা দিতে হয়, ইংলিশে কতো পাবি রে? আমরা যখন ক্লাস ফাইভ থেকে সিক্সে উঠে প্রথম ষান্মাসিক পরীক্ষা দিয়েছিলাম, ইংরেজি ১ম পত্র খুব টাফ হয়েছিল। প্রায় শ দেড়েক ছাত্রের মধ্যে ৫-৭ জনের মতো পাশ করেছিলাম। আমি পেয়েছিলাম সেকেন্ড হাইয়েস্ট- ৫৭। আমার পরের জন বোধ হয় ৪৫-এর আশেপাশে, বাকিরা টেনেটুনে পাশ করেছিল। আর শাহজাহান, আমি এখনো ভেবে অবাক হয়ে যাই, ভয়ংকর ইংলিশ টিচার আমাকে মারেন নি, কিন্তু শাহজাহানকে মেরেছিলেন। কারণ, ও ৮৮ পেয়েছিল। স্যার ওর কাছ থেকে কমপক্ষে ৯০ নম্বর আশা করেছিলেন পরের ক্লাসগুলোতে শাহজাহান অবশ্য ভালো করতে পারে নি। তবে অসম্ভব অধ্যবসায়ী ও পরিশ্রমী শাহজাহান অনেক ঝড়খড়তুফান পেরিয়ে শেষ পর্যন্ত সরকারী হাইস্কুলের টিচার হওয়ার পর খুব শাইন করতে লাগলো।ওর মেধা আরো ধারালো হতে থাকলো যদিও ততোদিনে বয়স পার হয়ে গেছে বিসিএস দেবার  এই নবোদ্যমী শাহজাহানের কাছে এসএসসির প্রশ্নপত্র পানির মতো সহজ ছাড়া আর কী?  ঠাট্টা করে শাহজাহানকে জিজ্ঞাসা করলাম, আচ্ছা, এখন যদি তোকে টেস্ট পরীক্ষা দিতে হয়, ইংলিশে কতো পাবি রে?'হুইদা ১০ পামু' কথা শেষ হবার আগেই শাহজাহান খাঁটি ঘরের ভাষায় উত্তর দিল। ওর উত্তরটা আমার খুব মজা লেগেছিল। আজ আপনাদের সাথেও কিছু শেয়ার করবো। আপনাদের ছেলেমেয়েদের পড়াতে গেলে আপনাদের দশা এখন কেমন হতো, পরীক্ষা করে নিন। ১। ইংরেজিতে অনুবাদ করুন : ক) রোগী আসিবার পূর্বে ডাক্তার সাহেব মারা গেলেন। খ) পরের চরকায় তেল মারা অন্যায়  গ) সকাল হইতে টিপটিপ বৃষ্টি পড়িতেছে ঘ) স্যার, আমার পায়খানার বেগ পাইয়াছে, আমি কি টয়লেটে যাইতে পারি? ঙ) আমি উদয়াস্ত ২৪ ঘণ্টাই সামু ব্লগে ব্লগিং করিয়া থাকি। ২। Change the following voices : a) I am going to school. b) He teaches me how to do blogging. c) It has been raining cats and dogs for last seven days. d) He has had his food. e) Who has sent me this virus?  আশা করি, জানতে পারবো আপনাদের কি দশা হলো   

                    সর্বশেষ এডিট : ০৭ ই নভেম্বর, ২০০৯  রাত ১২:০৬                

