সবুজ অঙ্গন ব্লগীয় কবিতাসংকলন-২০১০





 যাঁদের কবিতা সংকলনে থাকছে  সর্বশেষ  সবুঝ অঙ্গনের কভার পেইজ এসেছে কাল। প্রস্তুত হচ্ছে।  যেসব কবিতা সবুজ অঙ্গনের জন্য  ব্লগারগণের নিজস্ব পছন্দ, অন্যান্যদের পছন্দ ও আমার পছন্দ মিলিয়ে মোটামুটি বিশাল আকারের একটা সংকলন দাঁড় করানো হয়েছিল শুরুতে। কাটছাট করতে করতে শেষ পর্যন্ত এই সাইজে আসে।  এই লিংকে যা আছে, তাও বিশাল আকারেরই রয়ে যায়। শেষ পর্যন্ত এই লিংকের কবিতা থেকেও অনেক কাটছাট করে ৭ ফর্মায় (১১২ পৃষ্ঠা) নামিয়ে আনা হয়েছে। ১ ফেব্রুয়ারিতে মূল বই ছাপা হয়ে গেছে। আশা করি ১৫'র আগেই বইটা স্টলে চলে আসবে। আর ধারণা করছি, আমার আগেই অনেকে বইটা দেখে ফেলবেন সেক্ষেত্রে কভার পেইজটা কেউ ব্লগে দিয়ে দিলে খুশি হবো   আগের কথা  আজ ট্রেসিং বের করলাম। এ যাবত কালে যতো ট্রেসিং বের করেছি তার মধ্যে এবারই সবচেয়ে নির্বিঘ্নে কাজটা শেষ করতে পেরেছি।  আমার অংশ আমি করে দিয়েছি; এবার প্রকাশের দয়ার উপর নির্ভর করছে কতো তাড়াতাড়ি তাঁরা বইটা মেলায় নিয়ে আসতে পারেন।  *************সবুজ অঙ্গনের এডিটিং শেষ। ২৫ জানুয়ারিতে ট্রেসিং বের করা হবে।  এডিটিং শেষ করলাম। ৮৯ জন কবির ৮৯টা লেখা নিয়ে ৭ ফর্মা সাইজের বই হবে। কবিদের নিজের পছন্দ, অন্য ব্লগারদের পছন্দ, প্লাস আমার নিজের পছন্দ- সব মিলিয়ে আমার বিচারে এ ৮৯ জন কবির সেরা লেখাটাই সংকলনে থাকছে। আমি পুরোপুরি স্যাটিসফাইড। ব্লগের কবিতাজগৎ একটা বিরাট বিস্ময়ের ব্যাপার- যাঁরা নিয়মিত ব্লগের কবিতা পড়েন তাঁরা নিশ্চয়ই আমার সাথে এ ব্যাপারে একমত হবেন। অনেক প্রসিদ্ধ কবির কবিতা ছড়িয়ে ছিটিয়ে আছে এসব ব্লগে- ব্লগার হিসেবে হয়তো তাঁরা অনেকেই ততোটা জনপ্রিয় নন, কিন্তু তাঁদের উচ্চমার্গীয় কবিতাসম্ভার যে কোনো কবিতাপিপাসুর দৃষ্টি কাড়বে ও তৃষ্ণা মেটাবে বলে দঢ়ভাবে বিশ্বাস করি। আমি তাঁদের কবিতা পড়ে বিমুগ্ধ ও বিস্মিত হয়েছি। তাঁদের কাছে কবিতা চেয়েছি এবং তাঁরা কবিতা/সম্মতি দিয়ে আমার সংকলনের মান সমৃদ্ধ করেছেন। আমি আবারও তাঁদের কাছে কৃতজ্ঞতা প্রকাশ করছি। দুজন চিন্তাশীল ও জনপ্রিয় ব্লগারের দুটো সৃজনশীল লেখা তাঁদের অনুমতি না নিয়েই ছাপতে যাচ্ছি- তাঁরা মাইন্ড করবেন না, আমি জানি, এবং তা জেনেই একটা প্লিজ্যান্ট সারপ্রাইজ দেবার আশায় তাঁদের কাছে কোনো লেখা চাই নি  স্থানাভাবে বা অন্য কোনো কারণে যাঁদের লেখা সংকলনভুক্ত করা গেলো না, তাঁদের প্রতি সমবেদনা ও শুভেচ্ছা থাকলো। সামহোয়্যারইনব্লগ, প্রথম আলো ব্লগ, আমারব্লগ এবং মুক্তমঞ্চের কর্তৃপক্ষগণকে ধন্যবাদ জানাচ্ছি- যাঁরা তাঁদের বিশাল ব্লগভুবনে কবিদের কবিতা প্রকাশের সুযোগ করে দিয়েছেন- যা থেকে কবিতা সংগ্রহ করে আমরা এমন একটা সংকলন প্রকাশ করতে যাচ্ছি। ****************************সবুজ অঙ্গন ব্লগীয় কবিতাসংকলনের এডিটিং চলছে আপনাদের দোয়া চাই   গত বইমেলায় কবিতাসংকলন বের করতে গিয়ে বিরাট সমস্যায় পড়েছিলাম এডিটিং কমপ্লিট করে পেনড্রাইভে ঢোকানোর আগের মুহূর্তে দেখি পুরা ফাইলটাই গায়েব হয়ে গেছে ওটা আর ফিরে পাওয়া যায় নি। পরে সবগুলো র' মেটারিয়াল দিয়ে দিয়েছিলাম পান্থ বিহোসকে এডিট করার জন্য। আমার এ্যাসেসমেন্ট অনুযায়ী পান্থ খুব সুন্দর একটা কাজ করেছিল।এবার সেই বিড়ম্বনার পুনরাবৃত্তি রোধে পর্যাপ্ত নিরাপত্তামূলক ব্যবস্থা নিচ্ছি দোয়া করবেন, যেন ভাইরাস জ্বর থেকে ৩০০ হাত দূরে থাকতে পারি। সংকলনের জন্য এবার বিপুল সাড়া পেয়েছি; গতবারের তুলনায় অনেক গুণ বেশি। উল্লেখযোগ্য ঘটনা হলো, ব্লগের টপর‌্যাংকিং প্রায় সব কবির কবিতাই এ সংকলনে থাকছে; তার মানে এই নয় যে, উঠতি যুবকেরা স্থান পান নি উঠতিরাও সমান গুরুত্ব পেয়েছেন। স্থান বরাদ্দের ব্যাপারে কবিতার গুণগত মানের পাশাপাশি বিরল ক্ষেত্রে ব্লগার/কবিদের জনপ্রিয়তাও বিবেচনা করা হয়েছে  কবিদের প্রতি আমার কৃতজ্ঞতা প্রকাশ করছি কবিতা জমা দেবার জন্য, এবং তাঁদের ব্লগ থেকে কবিতা নেবার অনুমতি দেবার জন্য। একই সংগে যাঁরা অন্য কবিদের লিংক দিয়ে সহায়তা করেছেন, বিশেষ করে ব্লগার ইমন জুবায়ের, শেখর সিরাজ, আইরিন সুলতানা, শত রুপা, কবিতার কথা, শামান সাত্ত্বিক- এঁদের প্রতি আমার সবিশেষ কৃতজ্ঞতা থাকলো। গতবারের বইটি ইত্যাদি গ্রন্থ প্রকাশের স্টলে পাওয়া যাবে এবার। এবারের বইটি ১০ ফেব্রুয়ারির মধ্যেই মেলায় আসবে আশা করি- বর্তমানে ইহা আমার পিসিতে এডিটিত হচ্ছে খুব তাড়াহুড়োর মধ্যে  ভালো কথা, অনেকেই সংশয় প্রকাশ করে খোঁচা দিয়েছেন- সংকলন বের করার পেছনে আমার মতলবটা কী? তাঁদের জ্ঞাতার্থে বিনয়ের সাথে বলতে চাই- এটা নিছকই আমার নিজের গাঁটের অর্থ জলে ফেলে দেবার নামান্তর- যা আমি প্রায় প্রতি বছরই করে থাকি। এদ্বারা ব্যবসায়িক সাফল্য অর্জন সম্ভব নয়- ভুক্তভোগী মাত্রই তা জানেন..... লিটল ম্যাগ বের করে করে আমি ফতুর হচ্ছি- যাঁদের সাথে ব্যক্তিগত পরিচয় আছে, জানেন তারা আশা করি বোঝাতে পেরেছি  ****************একুশে বইমেলা ২০০৯-এর মতো এবারও ব্লগে প্রকাশিত আপনাদের কবিতা নিয়ে একুশে বইমেলা ২০১০-এ সবুজ অঙ্গন ১৫শ সংখ্যা বের করতে চাই। লেখাগুলো মূলত পান্থ বিহোস, আরও একজন কবি এবং আমি ব্লগ থেকে নির্বাচন করবো। আমাকে দয়া করে নিম্নরূপ সহায়তা করলে বাধিত হবো : ১। ব্লগে প্রকাশিত আপনার প্রিয় কবিতাগুলোর লিংক দিন, অথবা ইমেইল করুন। ব্লগে অন্য কবিদের লেখা আপনার ভালো লাগা কবিতাগুলোর লিংক দিন।farihanmahmud@yahoo.com  ২।  লেখা ইউনিকোড বা সাধারণ বাংলা অক্ষরে হলে সুবিধা হয়। ৩। একজনের সর্বোচ্চ ৩টি কবিতা পাঠাবেন। শুধু কবিতা, আর অবশ্যই বাংলা কবিতা।    কবিদের নাম কবিদের নাম নিয়ে কোনো সমস্যা নেই এবার- ব্লগীয় নাম, ছদ্মনাম, আসল নাম, যা খুশি দিন ক্ষতি নেই, শুধু যাঁর লেখা তাঁর নামটাই যেন থাকে তা খেয়াল রাখবেন যাঁদের আসল নাম ও ব্লগীয় নাম দুটোই জানা আছে আমাদের, তাঁদের দুটো নামই পাশাপাশি লিখবো বলে ভাবছি; কারো আপত্তি থাকলে জানাবেন। এখন যাঁরা লেখা দিতে চান, দয়া করে মন্তব্যের ঘরে আপনার কবিতা কপি এন্ড পেস্ট করে দিন। ব্লগীয় নাম ছাড়া আসল নাম দিতে চাইলে তা এখানেই দিয়ে দিন। পুরো দমে এডিটিঙের কাজ চলছে, দম ফেলবার সময় পাচ্ছি না  কারণ, ঘর আর অফিসের কাজ শেষ করে রাত ২টায় বসতে হয় এই মহৎ কাজে প্রেসে পাঠানোর আগের মুহূর্ত পর্যন্ত কবিতা সংগ্রহ চলতেই থাকবে  কেউ কি দয়া করে বিনে পয়সায়  কভারপেইজ ডিজাইন করে দেবেন? বইয়ের নাম হবে : সবুজ অঙ্গন ব্লগীয় কবিতাসংকলন-২০১০ একুশে বইমেলা ২০০৯-এ প্রকাশিত সবুজ অঙ্গন বইটি এবারের মেলায় যথারীতি ইত্যাদি গ্রন্থ প্রকাশের স্টলে পাবেন।  স্টল নং ১৬৯-৭০।  এ ব্যাপারে দেখুন : Click This Link  Click This Link   গত বইমেলায় প্রকাশিত   কৃতজ্ঞতা :  যাঁরা নিজের লেখা দিচ্ছেন, অন্যের লেখার লিংক দিচ্ছেন, উৎসাহ দিচ্ছেন- সবার প্রতি বিনম্র কৃতজ্ঞতা।
                            
                    সর্বশেষ এডিট : ০৯ ই ফেব্রুয়ারি, ২০১০  বিকাল ৩:৪৩                

