স্বচ্ছতা ও জবাবদিহিতা নিশ্চিত করতে টিআইবির ট্রাস্টি ও শীর্ষ কর্মকর্তাদের সম্পদের মিথ্যা হিসাব ওয়েবে



 ট্রান্সপারেন্সি ইন্টারন্যাশনাল বাংলাদেশ (টিআইবি)-এর ওয়েব সাইটে ১০ জন ট্রাস্টি এবং দুইজন কর্মকর্তার সম্পদের হিসাব দেওয়া আছে। আর সেই হিসাব অনুযায়ী তাদের কারো গাড়ি আছে কি নেই সে তথ্য পাওয়া যায় না। তাদের সম্পদের মোট আর্থিক মূল্য কত তাও নেই। আর তাদের নগদ বা ব্যাংকে থাকা কোনও অর্থেরও হিসাব নেই। যাদের আয় আছে সেই আয়ের পরিমাণ কত তাও বলা নেই। শুধু পেশা এবং জমি বা বাড়ি-ঘর, শিল্প-ব্যবসা প্রতিষ্ঠানের নাম এবং অবস্থানের উল্লেখ আছে।টিআইবির নির্বাহী পরিচালক ড. ইফতেখারুজ্জামান (১৯ এপ্রিল) ঢাকায় এক অনুষ্ঠানে দাবি করেন, তাদের ট্রাস্টিদের সম্পদের হিসাব টিআইবির ওয়েব সাইটে আছে। আর ওয়েব সাইটে গিয়ে যা পাওয়া যায়, তা সম্পদের পূর্ণাঙ্গ কোনও হিসাব নয়। কারণ জাতীয় রাজস্ব বোর্ডের বিধান অনুযায়ী সম্পদ বলতে স্থাবর অস্থাবর সব ধরনের সম্পদই বোঝায়। আর ট্যাক্সযোগ্য নয়, এমন সম্পদও সম্পদ হিসেবেই গণ্য হয়।টিআইবির ওয়েব সাইটে মোট ১২ জনের সম্পদের হিসাব দেখানো হয়েছে। তাদের মধ্যে ১০ জন ট্রাস্টি বোর্ডের সদস্য এবং দুইজন কর্মকর্তা।ট্রাস্টিরা হলেন: চেয়ারপারসন- অ্যাডভোকেট সুলতানা কামাল, মহাসচিব- সেলিনা হোসেন ও ট্রেজারার- মাহফুজ আনাম, সদস্য-তওফিক নওয়াজ, সৈয়দা রুহী গজনবী, এম হাফিজউদ্দিন খান, রোকেয়া আফজাল রহমান, ড. এটিএম শামসুল হুদা, অধ্যাপক সৈয়দ মনজুরুল ইসলাম এবং ড. আকবর আলি খান।দু’জন কর্মকর্তা হলেন নির্বাহী পরিচালক ড. ইফতেখারুজ্জামান এবং উপ-নির্বাহী পরিচালক অধ্যাপক ড. সুমাইয়া খায়ের।১০ ট্রাস্টির মধ্যে কারো গাড়ি আছে কি নেই তার কোনও উল্লেখ নেই। তাদের ব্যাংকে কোনও অর্থ, আমানত এবং নগদ কোনও টাকা আছে কি না তারও উল্লেখ করা হয়নি। আর সম্পদের আর্থিক মূল্যও নিরূপণ করা নেই।তাদের মধ্যে পাঁচজনের এখন অর্থ আয় হয় এমন কোনও পেশা নেই। ছয় জনের নিজের কোনও বাড়ি বা জমি নেই। আর যাদের অর্থ আয় হয় এমন পেশা আছে তারা বছরে কত টাকা আয় করেন তার উল্লেখ নেই। যারা বাড়ি বা জমি থাকার কথা বলেছেন, তাদের মধ্যে রোকেয়া আফজাল রহমান ছাড়া আর কেউ তার আয়তন বা পরিমাণ এবং দাম উল্লেখ করেননি। যারা শিল্প প্রতিষ্ঠান বা ব্যবসা প্রতিষ্ঠান (তিনজন) থাকার কথা বলেছেন, তারা সেখানে তাদের সম্পদের আর্থিক পরিমাণ উল্লেখ করেননি।টিআইবির নির্বাহী পরিচালক এবং উপ-নির্বাহী পরিচালকও সম্পদের হিসাব দেওয়ার ক্ষেত্রে একই পদ্ধতি অবলম্বন করেছেন।জাতীয় রাজস্ব বোর্ডের সাবেক চেয়ারম্যান গোলাম হোসেন বাংলা ট্রিবিউনকে বলেন, ‘একজন ব্যক্তির সব ধরনের সম্পদ স্থাবর বা অস্থাবর তা সুনির্দিষ্টভাবে উল্লেখ থাকতে হয় সম্পদ বিবরণীতে। করযোগ্য এবং করযোগ্য নয়, সব সম্পদই থাকতে হবে। গাড়ি, বাড়ি, ব্যাংক আমানত, মাসিক বা বাৎসরিক আয়, ঋণ বা দায় এবং স্থাবর সম্পদের আর্থিক মূল্য সবকিছুই থাকতে হবে সুনির্দিষ্টভাবে।’এ নিয়ে টিআইবির ট্রাস্টি বোর্ডের সদস্য এবং ট্রাস্টি বোর্ডের সাবেক চেয়ারম্যান এম হাফিজউদ্দিন খান বাংলা ট্রিবিউনকে বলেন, ‘টিআইবির ওয়েব সাইটে আমার সম্পদের কী বিবরণ দেওয়া আছে আমি ঠিক বলতে পারব না। প্রতিবছর কিছু তথ্য জানতে চায় টিআইবি, আমি জানিয়ে দিই।’এরপর তাকে টিআইবির ওয়েব সাইটে দেওয়া সম্পদ বিবরণী শোনানো হলে তিনি বলেন, ‘এর বাইরে আমি পেনশন পাই। বাড়িভাড়া পাই। ব্যাংকে কিছু আমানত আছে।’টিআইবির সম্পদ বিবরণীতে এম হাফিজউদ্দিনের কোনও আয় নেই বলে উল্লেখ করা হয়েছে। ব্যাংকে আমানতের কথাও বলা নেই। বাড়ি আছে তাও বলা হয়নি।হাফিজউদ্দিন খান বলেন, ‘টিআইবির ওয়েব সাইটে সবকিছু না থাকলেও আমি আমার ট্যাক্স ফাইলে সরকারকে প্রতিবছরই পূর্ণাঙ্গ হিসাব দিই।’টিআইবির ওয়েব সাইট অনুযায়ী ১০ ট্রাস্টি এবং দুই কর্মকর্তা সম্পদের যে হিসাব দিয়েছেন:১. অ্যাডভোকেট সুলতানা কামাল: চেয়ারপারসনসম্পদ বিবরণীর তারিখ: ১১ সেপ্টেম্বর ২০০৫ আপডেট: ১৩ আগস্ট ২০১৫আয় হয় এমন কাজ: এক্সিকিউটিভ ডিরেক্টর আইন ও সালিশ কেন্দ্র- আসক ( এপ্রিল মাসে তিনি পদত্যাগ করেছেন)অবৈতনিক কাজ:ক. সদস্য, আসকখ. ট্রাস্টি, প্রতীচি ট্রাস্ট, বাংলাদেশগ. সদস্য, এপিডব্লিউএলডিঘ. পরিচালক, উইমেন লিভিং আন্ডার মুসলিম লঙ. আজীবন সদস্য, বিএফপিএচ. আজীবন সদস্য, শিল্পকলা একাডেমিছ. ন্যাশনাল চেয়ার, উই ক্যান অ্যান্ড ভায়োলেন্স এগেইনস্ট উইমেনজ. ট্রাস্টি, সিপিডি ও ব্র্যাক বিশ্ববিদ্যালয়শতকরা ৫ ভাগের বেশি মালিকানা বা নিয়ন্ত্রণ আছে এমন প্রতিষ্ঠান: ধানমন্ডি আবাসিক এলাকায় একটি বাড়ির অংশীদারশতকার ৫ ভাগের বেশি সম্পদ আছে এমন প্রতিষ্ঠান: নাইপাবলিক অফিস: সাবেক তত্ত্বাবধায়ক সরকারের উপদেষ্টাঅন্যান্য (স্বামী):সুপ্রিয় চক্রবর্তী, মালিক: পপুলার ওয়াচ কোম্পানি, সিলেট। সিলেটে একটি তিনতলা আবাসিক ভবনের মালিক।২. সেলিনা হোসেন: মহাসচিবসম্পদ বিবরণীর তারিখ: ১০ জানুয়ারি ২০১১ আপডেট: ১৩ আগস্ট ২০১৫আয় হয় এমন কাজ: নাইঅবৈতনিক কাজ:ক. অনারারি নির্বাহী পরিচালক, ফারিয়া লারা ফউন্ডেশন।খ. চেয়াম্যান, ব্রতিগ. ট্রাস্টি- অ্যাসিড সারভাইভার ফাউন্ডেশনঘ. ট্রাস্টি- রিসার্চ ইনিশিয়েটিভ বাংলাদেশঙ. ট্রাস্টি পিআরআইপি ট্রাস্টচ. এক্সিকিউটিভ বোর্ড মেম্বার, ইউনেস্কোছ. ফেলো বাংলা একাডেমিশতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ: শ্যামলীর ২ নম্বর সড়কের ১৬/এ নম্বর পারিবারিক সম্পত্তির এবং রাজেন্দ্রপুরে পারিবারিক সম্পত্তির অংশীদার।কোনও সরকারি বা বেসরকারি প্রতিষ্ঠানে শতকরা ৫ ভাগের বেশি সম্পদ: নাইপাবলিক অফিস:অবসরপ্রাপ্ত পরিচালক, বাংলা একাডেমি এবং অনারারি সদস্য বাংলাদেশ হিউম্যান রাইটস কমিশনঅন্যান্য (স্বামী):আনোয়ার হোসেন খান, অবসরপ্রাপ্ত জেনারেল ম্যানেজার, বিমান বাংলাদেশ এয়ার লাইন্স।৩. মাহফুজ আনাম: ট্রেজারারসম্পদ বিবরণীর তারিখ: ২১ জুলাই ২০০৫ আপডেট: ১৩ আগস্ট ২০১৫আয় হয় এমন কাজ: সম্পাদক ও প্রকাশক, দ্য ডেইলি স্টারশতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ:ক. শেয়ার হোল্ডার, মিডিয়া ওয়ার্ল্ড। মিডিয়া ওয়ার্ল্ড-এর মালিকানায় আছে ইরেজি সংবাদপত্র দ্য ডেইলি স্টার, মিডিয়া স্টার, বাংলা দৈনিক প্রথম আলো এবং ট্রান্সক্রাফট প্রিন্টার্স।খ. গুলশানে একটি অ্যাপার্টমেন্ট এবং ধানমণ্ডিতে উত্তরাধিকার সূত্রে পাওয়া সম্পত্তি।কোনও সরকারি বা বেসরকারি প্রতিষ্ঠানে শতকরা ৫ ভাগের বেশি সম্পদ: নাইঅন্যান্য (স্ত্রী): শাহীন আনাম। মানুষের জন্য ফাউন্ডেশনের নির্বাহী পরিচালক। গুলশানে একটি অ্যাপার্টমেন্টের মালিক এবং ধানমণ্ডিতে উত্তরাধিকার সূত্রে সম্পত্তির মালিক।৪. তওফিক নওয়াজ: সদস্যসম্পদ বিবরণীর তারিখ: ২৭ অক্টোবর ২০০৫ আপডেট: ১৩ আগস্ট ২০১৫আয় হয় এমন কোনও কাজ: নাইঅবৈতনিক কাজ:ক. সদস্য, সুপ্রিম কোর্ট বার অ্যাসোসিয়েশনখ. সদস্য, বাংলাদেশ ইনস্টিটিউট অব ল অ্যান্ড ইন্টারন্যাশনাল অ্যাফেয়ার্সগ. বাংলাদেশ অক্সব্রিজ সোসাইটির সদস্য, গ্রেট হেরিটেজ ট্রাস্টের চেয়ারম্যান এবং প্রাইভেট ফ্যামিলি ট্রাস্টের সদস্য।শতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ: জুরিজ কাউন্সিল শতভাগ এবং ঢাকা শহরে মর্টগেজ রাখা দু’টি ফ্ল্যাট।কোনও সরকারি বা বেসরকারি প্রতিষ্ঠানে শতকরা ৫ ভাগের বেশি সম্পদ: নাইপাবলিক অফিস: নাইঅন্যান্য (স্ত্রী): দীপু মনি, সাবেক মন্ত্রী, রেজিঃ চিকিৎসক৫. সৈয়দা রুহী গজনবী: সদস্য সম্পদ বিবরণীর তারিখ: ২৭ অক্টোবর ২০০৫ আপডেট: ১৩ আগস্ট ২০১৫আয় হয় এমন কাজ:নির্বাহী চেয়ারম্যান, অরণ্য, বেসরকারি শিল্প প্রতিষ্ঠানঅবৈতনিক কাজ:ক. বোর্ড মেম্বার স্যোশাল মার্কেটিং কোম্পানি, নারীপক্ষ, ন্যাশনাল ক্রাফট কাউন্সিল অব বাংলাদেশ এবং বেঙ্গল ফাউন্ডেশন।খ. বোর্ড অ্যাডভাইজর, ওয়ার্ল্ড ক্রাফট কাউন্সিল- এশিয়া প্যাসিফিক অঞ্চল এবং অনারারি মেম্বার ওয়ার্ল্ড ক্রাফট কাউন্সিল।শতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ: নাইকোনও সরকারি বা বেসরকারি প্রতিষ্ঠানে শতকরা ৫ ভাগের বেশি সম্পদ: নাইঅন্যান্য (স্বামী): এফ কে গজনভী, সাবেক চেয়ারম্যান, আইসিআই গ্রুপ অব কোম্পানিজ৬. এম হাফিজউদ্দিন খান: সদস্যসম্পদ বিবরণীর তারিখ: ২ জুলাই ২০০৫ আপডেট: ১৩ আগস্ট ২০১৫আয় হয় এমন কাজ: নাইঅবৈতনিক কাজ:ক. বাংলাদেশ রিটায়ার্ড গভর্নমেন্ট এপ্লয়িজ ওয়েলফেয়ার অ্যাসোসিয়েশনের আজীবন সদস্যখ. সুজনের চেয়ারম্যানগ. মাইডাস-এর ইন্ডিপেনডেন্ট ডিরেক্টরঘ. গ্রামীণ ফান্ড-এর ট্রাস্টিঙ. অ্যাকশন এইড বাংলাদেশ-এর চেয়ারম্যানচ. ডেভেলপমেন্ট অর্গানাইজেশন ফর দ্য রুরাল পুওর (ডরপ)-এর অ্যাডভাইজারছ. আঞ্জুমান মফিদুল ইসলামের ভাইস চেয়ারম্যান।পাবলিক অফিস: সাবেক তত্ত্বাবধায়ক সরকারের উপদেষ্টা।শতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ: নাইকোনও সরকারি বা বেসরকারি প্রতিষ্ঠানে শতকরা ৫ ভাগের বেশি সম্পদ: নাইঅন্যান্য (স্ত্রী): রাজিয়া হাফিজ , হোম মেকার৭. রোকেয়া আফজাল রহমান: সদস্যসম্পদ বিবরণীর তারিখ: ১১ জুন ২০১২ আপডেট: ১৩ আগস্ট ২০১৫আয় হয় এমন পেশা: নাইঅবৈতনিক কাজ:ক. বাংলাদেশ ফেডারেশন অব উইমেন এন্টারপ্রেনারের সভাপতিখ. এশিয়ান ইউনিভার্সিটি অব উইমেন সাপোর্ট ফাউন্ডেশন-এর বোর্ড মেম্বারগ. ব্র্যাক-এর গভর্নিং বডির সদস্যঘ. মানুষের জন্য ফাউন্ডেশনের ট্রাস্টিঙ. ইন্টারন্যাশনাল চেম্বার অব কমার্সের ভাইস প্রেসিডেন্টচ. গ্রামীণ ফোন লি.-এর ইন্ডিপেনডেন্ট ডিরেক্টরছ. মাইক্রো লি.- এর ইন্ডিপেনডেন্ট ডিরেক্টরজ. বাংলাদেশ ল্যাম্পস লি.-এর ইন্ডিপেনডেন্ট ডিরেক্টরশতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ:ক. আর লিংকস লি.খ. আর আর কোল্ড স্টোরেজ লি.গ. আর আর রিয়েল এস্টেট লি.ঘ. ইমান কোল্ড স্টোরেজ লি.ঙ. আরিস হোল্ডিংস লি.চ. গুলশান এভিনিউতে একটি এপার্টমেন্ট ও কিছু অফিস স্পেসছ. মহাখালীতে ২৬০০ বর্গফুটের অফিস স্পেস এবং গাজীপুরের সোনাতলায় ২৫ বিঘা জমিশতকরা ৫ ভাগের বেশি সম্পদ আছে এমন প্রতিষ্ঠান:ক. আর লিংকস লি.খ. আর আর রিয়েল এস্টেট লি.গ. ইমান কোল্ড স্টোরেজ লি.ঘ. আরিস হোল্ডিংস লি.পাবলিক অফিস: নাই৮. ড. এ টি এম শামসুল হুদা: সদস্যসম্পদ বিবরণীর তারিখ: ২ জুলাই ২০০৫ আপডেট: ১৩ আগস্ট ২০১৫আয় হয় এমন পেশা: নাইঅবৈতনিক কাজ:ক. কেন্দ্রীয় কচিকাঁচার মেলার বোর্ড অব ট্রাস্টির চেয়ারম্যানখ. হেড অ্যান্ড নেক সেন্টার ফাউন্ডেশনের ট্রাস্টিগ. ঢাকা ও গুলশান ক্লাবের অনারারি মেম্বারঘ. গুলশান সোসাইটির অাজীবন সদস্যশতকরা ৫ ভাগের বেশি মালিকানা বা নিয়ন্ত্রণ আছে এমন প্রতিষ্ঠান: নাইশতকরা ৫ ভাগের বেশি সম্পদ আছে এমন প্রতিষ্ঠান: নাইপাবলিক অফিস: সাবেক প্রধান নির্বাচন কমিশনার, বাংলাদেশ নির্বাচন কমিশনঅন্যান্য (স্ত্রী): নিলুফার হুদা, অবসরপ্রাপ্ত অধ্যক্ষ, বেগম বদরুন্নেসা সরকারি মহিলা কলেজ।৯. অধ্যাপক সৈয়দ মনজুরুল ইসলাম: সদস্যসম্পদ বিবরণীর তারিখ: ২৬ সেপ্টেম্বর, ২০১৩ আপডেট: ১৩ আগস্ট ২০১৫আয় হয় এমন কাজ: ঢাকা বিশ্ববিদ্যালয় এবং ব্র্যাক বিশ্ববিদ্যালয়অবৈতনিক কাজ:টিআইবি, বাংলা একাডেমি, এশিয়াটিক সোসাইটি বাংলাদেশ, বাংলাদেশ জাতীয় জাদুঘর।শতকরা ৫ ভাগের বেশি মালিকানা বা নিয়ন্ত্রণ আছে এমন প্রতিষ্ঠান: নাইশতকার ৫ ভাগের বেশি সম্পদ আছে এমন প্রতিষ্ঠান: নাইপাবলিক অফিস: নাইঅন্যান্য (স্ত্রী): যুক্তরাষ্ট্রের জন হপকিন্স বিশ্ববিদ্যালয়ের পরামর্শক হিসেবে ২০১৩ সালে অবসরে যান।১০. ড. আকবর আলি খান: সদস্যসম্পদ বিবরণীর তারিখ: ২৩ ডিসেম্বর, ২০১৩। আপডেট: ১৩ আগস্ট ২০১৫আয় হয় এমন কাজ: অধ্যাপক, ব্র্যাক বিশ্ববিদ্যালয় এবং বোর্ড সদস্য, জি-৪অবৈতনিক কাজ:বাংলা একাডেমির ফেলো এবং এশিয়াটিক সোসাইটির আজীবন সদস্যশতকরা ৫ ভাগের বেশি কোনও প্রতিষ্ঠানের মালিকানা অথবা নিয়ন্ত্রণ: নাইকোনও সরকারি বা বেসরকারি প্রতিষ্ঠানে শতকরা ৫ ভাগের বেশি মালিকানা: নাইঅন্যান্য (স্ত্রী): হামিম খান। হাউজ নম্বর- ০৪, এপার্টমেন্ট-৪বি, রোড-৭৭, গুলশান-০২, ঢাকা১১. ড. ইফতেখারুজ্জামান: বোর্ড সদস্য, এক্স-অফিসিওআয় হয় এমন কাজ: নির্বাহী পরিচালক, ট্রান্সপারেন্সি ইন্টারন্যাশনাল বাংলাদেশঅবৈতনিক কাজ:বাংলাদেশ ফ্রিডম ফাউন্ডেশন-এর ট্রাস্টি বোর্ডের সদস্য, মানুষের জন্য ফাউন্ডেশন-এর ট্রাস্টি বোর্ডের সদস্য, বিশ্ব সাহিত্য কেন্দ্রের ট্রাস্টি বোর্ডের সদস্য, অ্যাসিড সারভাইবাল ফাউন্ডেশন-এর চেয়ারপার্সন, ইন্টারন্যাশনাল কমিশন অব হিল ট্র্যাকস-এর সদস্যশতকরা ৫ ভাগের বেশি মালিকানা বা নিয়ন্ত্রণ আছে এমন প্রতিষ্ঠান:আবাসিক অ্যাপার্টমেন্ট রোড-১২১, হাউজ-৫ এপার্টমেন্ট ১/বি , গুলশান, ঢাকা এবং সোনারগাঁর গোহাট্টায় উত্তরাধিকার সূত্রে পাওয়া বাড়ি।শতকার ৫ ভাগের বেশি সম্পদ আছে এমন প্রতিষ্ঠান: নাইঅন্যান্য (স্ত্রী): ঝর্ণা জামান, চিকিৎসক১২. অধ্যাপক ড. সুমাইয়া খায়ের: ডেপুটি এক্সিকিউটিভ ডিরেক্টরসম্পদ বিবরণীর তারিখ: ৩ অক্টোবর, ২০১৩। আপডেট: ১৩ আগস্ট ২০১৫আয় হয় এমন কাজ:ডেপুটি এক্সিকিউটিভ ডিরেক্টর, ট্রান্সপারেন্সি ইন্টারন্যাশনাল বাংলাদেশ (২০১৩ সাল থেকে ঢাকা বিশ্ববিদ্যালয়ের চাকরিতে ছুটিতে আছেন)অবৈতনিক কাজ:ক. সদস্য, গভর্নিং বোর্ড, ফাউন্ডেশন ফর দ্য ডেভেলপমেন্ট অব ইন্টারন্যাশনাল ল ইন এশিয়া। নেদারল্যান্ডস-এ নিবন্ধিতখ. সদস্য, এক্সিকিউটিভ কমিটি এবং গভর্নিং বোর্ড, বাংলাদেশ এনভায়রনমেন্টাল লইয়ার্স অ্যাসোসিয়েশন (বেলা)গ. সদস্য, বোর্ড অব ট্রাস্টি, আরডিআরএস (রংপুর-দিনাজপুর রুরাল সার্ভিস)ঘ. সদস্য, এক্সিকিউটিভ বোর্ড, অ্যাকশনএইড বাংলাদেশঙ. সদস্য, বোর্ড অব ট্রাস্টি, অ্যাসিড সারভাইভারস ফাউন্ডেশনচ. সদস্য, অডিট কমিটি, সেন্টার ফর পলিসি ডায়ালগ (সিপিডি)জ. সদস্য, এক্সিকিউটিভ কমিটি এবং জেনারেল বডি, রিফিউজি অ্যান্ড মাইগ্রেটরি মুভমেন্টস রিসার্চ ইউনিট (রামরু), ঢাকা বিশ্ববিদ্যালয়।শতকরা ৫ ভাগের বেশি মালিকানা বা নিয়ন্ত্রণ আছে এমন প্রতিষ্ঠান:একটি অ্যাপার্টমেন্ট ভবনের সহ-মালিকানা। হাউজ-৬৪/১, রোড-১২/এ ধানমন্ডি, ঢাকাশতকার ৫ ভাগের বেশি সম্পদ আছে এমন প্রতিষ্ঠান: নাইপাবলিক অফিস: নাইঅন্যান: প্রযোজ্য নয়প্রসঙ্গত, ট্রাস্টি বোর্ডের ১০ জন সদস্য টিআইবির কাজকে অবৈতনিক হিসেবে দেখছেন।সূত্র

                    সর্বশেষ এডিট : ০৪ ঠা মে, ২০১৬  ভোর ৬:৪৪                

