জয়কে নিয়ে মিথ্যা ভিডিওর মূল নায়ক বিএনপি চেয়ারপারসনের সাবেক উপদেষ্টা সাদী!



 প্রধানমন্ত্রীর তথ্য প্রযুক্তি বিষয়ক উপদেষ্টা সজীব ওয়াজেদ জয়কে জড়িয়ে যুক্তরাষ্ট্র থেকে প্রচারিত প্রপাগান্ডা ভিডিওটি ছিল সম্পূর্ণ মিথ্যা। সজীব ওয়াজেদ জয় তার ফেইসবুক স্ট্যাটাসে লিখেছেন, ‘‘বিএনপি এমনই এক বোকার দল, এমনকি তারা যখন মিথ্যা বলে তখনও বোকামিপূর্ণ ভুল করে। আমি চাই বিএনপি এবং সাফাদি একটা প্রশ্নের জবাব দিক। ওয়াশিংটনের ঠিক কোথায় তিনি আমার সাক্ষাৎ পেয়েছেন? কোন অনুষ্ঠানে? অন্য কার অফিসে? প্রথম বোকামিপূর্ণ ভুল তারা করেছে কারণ, আমি গত ৩-৪ বছরে ওয়াশিংটনে কোনও অনুষ্ঠান বা কারও অফিসে যাইনি। যে মিটিংগুলো আমার হয়েছে সেগুলো সবই সরকারি কর্মকর্তাদের সঙ্গে এবং একান্ত ব্যক্তিগত। তাহলে, কোথায় তার সঙ্গে আমার সাক্ষাৎ হতে পারে?আমার সঙ্গে সাফাদির কোনও সময়ই সাক্ষাৎ হয়নি, এটা ওয়াশিংটনেও না বা অন্যকোনও জায়গায়ও না। তিনি মিথ্যা বলেছেন।তিনি যে বিএনপির জন্য মিথ্যা বলতে সম্মত হয়েছেন সেটা দিয়ে এও প্রমাণ হচ্ছে, তিনি বিএনপির সঙ্গে ষড়যন্ত্রে জড়িত। নাহলে আর কী কারণে তিনি বিএনপির হয়ে মিথ্যা বলবেন?এটাও খুবই লজ্জাজনক যে, বিবিসি বাংলা আসলেই সেই ভুয়া ইন্টারভিউটি ঘটনার সত্যতা যাচাই ছাড়াই প্রচার করেছে। এ ঘটনা সংবাদের উৎস হিসেবে তাদের বিশ্বাসযোগ্যতাকেই প্রশ্নবিদ্ধ করেছে।’’  জয়কে নিয়ে প্রচারিত ভিডিওটি অনুসন্ধানে করে দেখা গেছে, যুক্তরাষ্ট্রের ওয়াশিংটন ডিসি থেকে ২৬ মে স্থানীয় সময় রাত ১১টা ৫৩ মিনিটে বিএনপির চেয়ারপারসন বেগম খালেদা জিয়ার সাবেক উপদেষ্টা জাহিদ এফ সাদী তার ইউটিউব চ্যানেলের মাধ্যমে ভিডিওটি প্রথম আপলোড করেন। ( ঢাকা সময়- ইউটিউবে আপ হয়েছে ২৭ মে ঢাকা সময় সকাল ১০ টা বেজে ২২ মিনিট ২৭ সেকেন্ডে। এর মানে ঐদিন সকাল বা ২৬ তারিখ রাতে প্রচার হয়েছে।) এর আগে জাহিদ সরদার সাদী তার ফেইসবুক পেইজে যুক্তরাষ্ট্রের স্থানীয় সময় সকাল ৯টা ১৭ মিনিটে স্ট্যাটাস দেন, ‘‘ভিডিওসহ ব্রেকিং নিউজ আসছে -সত্য উম্মোচন করা হবে। স্ট্যাটাসের সঙ্গে ইসরায়েলের ক্ষমতাসীন লিকুদ পার্টির নেতা মেনদি সাফাদি ও জাহিদ এফ সরদার সাদী তখন ওয়াশিংটন ডিসির একটি রেস্টুরেন্টে বসে খাচ্ছিলেন। মূলত সেদিন রাতেই সাফাদির এই প্রপাগান্ডা ভিডিওটি ইউটিউবে আপলোড করা হয়।  অনুসন্ধানে আরও জানা গেছে, যুক্তরাষ্ট্রের টাইম টেলিভিশন অফিসের কারিগরী সহায়তা নিয়ে ওই ভিডিওটি তৈরি করা হয়। ২৮ মে যুক্তরাষ্ট্রের টাইম টেলিভিশনের হয়ে স্থানীয় বাংলা পত্রিকার সম্পাদক আবু তাহেরের নেওয়া সাক্ষাতকারের ওপর ভিত্তি করে টাইম টেলিভিশনে প্রচারিত প্রতিবেদনটি তৈরি করেন সাংবাদিক শাহেদ আলম। নিজের ফেইসবুক স্ট্যাটাসে শাহেদ আলম বলেন, ‘‘২ দিন আগেই এটি আমাদের হাতে আসে। আমরা জনাব সজীব ওয়াজেদ জয়কে ইমেইল এবং মোবাইল মেসেজে এ বিষয়ে তার জবাব নেবার অপ্ক্ষোয় ছিলাম। তবে পাওয়া যায়নি। তথ্য উপদেষ্টা নিশ্চয়ই তার ফেসবুকের নিজস্ব পাতার মেন্দির এ অভিযোগের ব্যাখ্যা দেবেন। শাহেদ আলমের ফেইসবুক ওয়ালে ভিডিও রিপোর্টটি প্রচারের প্রায় ১৮ ঘন্টা পর সজীব ওয়াজেদ জয় তার ফেইসবুক স্ট্যাটাসে ভিডিও সম্পর্কে ব্যাখ্যা দিলেন।প্রধানমন্ত্রীর পুত্র জয়ের ফেইসবুক স্ট্যাটাসের পর বাংলাদেশ জাতীয়তাবাদী দল বিএনপির  চেয়ারপারসনের সাবেক বৈদেশিক উপদেষ্টা ও বিএনপির বিশেষ দূত জাহিদ এফ সরদার সাদী ফেইসবুকে প্রধানমন্ত্রীর পুত্র সজীব ওয়াজেদ জয়ের গ্রেফতার দাবি করে লিখেন,"সজীব ওয়াজেদ জয়কে গ্রেফতার করে তার বিরুদ্ধে রাষ্ট্রদ্রোহ মামলা করা হোক" ভিডিওটিতে সাদী বলেন, "ইসরায়েলি মোসাদের কথিত গোয়েন্দা মেন্দি সাফাদির সঙ্গে ৬ মিনিটের সাক্ষাতের কারণে আসলাম চৌধুরী রাষ্ট্রদ্রোহী হলে, সেই মেন্দি সাফাদির সঙ্গে ১৫ মিনিটের বৈঠকের কারণে সজীব ওয়াজেদ জয় কেন রাষ্ট্রদ্রোহী হবেন না ? সজীব ওয়াজেদ জয়কে গ্রেফতার করে তার বিরুদ্ধে রাষ্ট্রদ্রোহ মামলা করা হোক"।   অনুসন্ধানে দেখা গেছে, মেন্দি সাফাদির যে ভিডিওটি ফেইসবুক ও ইউটিউবে ভাইরাল হয়েছে, সেটি ক্রোমা স্টুডিওতে ধারণ করে গ্রাফিক্যাল এডিট করে পরবর্তীতে সজীব ওয়াজেদ জয়ের ছবি এডিট করে সংযুক্ত করা হয়। মূল স্টুডিওর পেছনে সবুজ পর্দা দেখলেই অনুমান করা সম্ভব ভিডিও ধারণ করার সময় মেন্দি সাফাদির সামনে সজিব ওয়াজেদ জয়ের কোনও ছবিই ছিলো না, যা পরে যুক্ত করে দেওয়া হয়েছে । সাক্ষাতকারে মেনদি সাফাদির কথাও একাধিকবার অসংলগ্ন মনে হয়েছে। টাইম টিভিকে দেওয়া সাক্ষাতকারে সাফাদি একবার বলছেন, সজীব ওয়াজেদ জয়কে তিনি চিনতেন না। আবার ভিডিওর একটি অংশ মেন্দি বলেছেন, সজীব ওয়াজেদ জয় তাকে বলেছেন,তার সরকারকে সহায়তা দিতে মেন্দির কাছে সহায়তা চেয়েছিলেন জয়! একই ব্যক্তির দুই ধরনের বক্তব্য এবং ভিডিও সম্পাদনার দুর্বলতার কারণে মেন্দি সাফাদির ভিডিওটি মিথ্যা ও বোকামীপূর্ণ বলেই বলছেন প্রধানমন্ত্রীর পুত্র সজীব ওয়াজেদ জয়।   সাফাদি এবং সাদী টাইম টেলিভিশনের স্টুডিওতেজানতে চাইলে বিএনপির চেয়ারপারসনের উপদেষ্টা শামসুজ্জামান দুদু বলেন, আমি জাহিদ এফ সাদীকে চিনি না। এ নিয়ে বলতে পারবো না। দফতরে যোগাযোগ করা যেতে পারে।এরপর সহ দফতর সম্পাদক আবদুল লতিফ জনির সঙ্গে যোগাযোগ করা হলে তিনিও সাবেক উপদেষ্টা জাহিদ এফ সাদীকে চেনেন না বলে দাবি করেন। এ বিষয়ে জানতে চেয়ে খালেদ জিয়ার ব্যক্তিগত সহকারী শামসুর রহমান শিমুল বিশ্বাসকে কল করা হলে তিনি সেলফোন রিসিভ করেননি। সূত্র

                    সর্বশেষ এডিট : ৩০ শে মে, ২০১৬  সকাল ৯:০৩                

