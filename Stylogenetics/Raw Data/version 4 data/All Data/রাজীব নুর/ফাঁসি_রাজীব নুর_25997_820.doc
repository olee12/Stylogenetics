ফাঁসি





                        আগামীকাল আমার ফাঁসি।আর কিছু সময় বেঁচে আছি।তারপর সুন্দর পৃথিবী থেকে বিদায়।কেউ জানবে না একটা অভিমানী ছেলে কোথায় গেলো।আমার জন্য পৃথিবীর কোনো ক্ষতি হবে না।কেউ আমার জন্য অপেক্ষা করে নেই,অপেক্ষা করে আছে শুধু মৃত্যু।আচ্ছা ফজরের নামাজের আগে না পরে ফাঁসি দেয়া হয়?আর কতটা সময় বেঁচে আছি কে জানে!আহারে মৃত্যুর আগে প্রিয় একটা মূখ দেখে মরতে পারবো না।খুব আকাশ দেখতে ইচ্ছা করছে।মৃত্যুর পরে আমার মরা দেহটা দেখতে কী নীল শাড়ী পরা মেয়েটা আসবে?মেয়েটার চোখে কী জল থাকবে?এই মেয়েটাকে আমি অনেক জালিয়েছি কাঁদিয়েছি হয়রান করেছি।এই জন্য আমি একটুও দুঃখিত নই,বেশ করেছি।কোন কারনে যদি ভোরে আমার ফাঁসি না হয়।ছাড়া পেয়ে যাই,তাহলে অনেকক্ষন আকাশ দেখবো আর রাস্তায় এলোমেলো ভাবে হাঁটবো।রাস্তার পাশের দোকান থেকে চা খাবো তারপর নীল শাড়ী পরা মেয়েটার কোলে মাথা রেখে সব ভুল সীকার করবো।না,আমি কোনো অপরাধ করি নাই।বিনা কারনেই জুলছে ফাঁসির দঁড়ি।আমাদের দেশে নিরাপরাধ মানুষরাই ফেসে যায়।আর অপরাধীরা টাকার জোরে বেঁচে যায়।জীবনে একটা মুরগী জবো করলাম না,আর আমি করবো খুন।মৃত্যুর আগে কি সব পুরনো সৃতি মনে পড়ে?আহ্ হা সব প্রিয় মুখ চোখের সামনে ছবির মতো ভেসে উঠছে।একবার বৃটিশ কাউন্সিলের সামনে রিকশা থেকে পড়ে যাই দুপুর বেলা।কত সব তুচ্ছ ঘটনা চোখের সামনে বার বার ভেসে উঠছে।আরে আমার চোখ ভিজা কেনো?আমি খুব ভীতু একটা ছেলে কিন্তু আজ আমার একটুও ভয় করছেনা।হয়তো হাসি মুখেই ফাঁসির দঁড়িটা আমি গলায় নিতে পারবো।মরে যাচ্ছি দুঃখ নেই-কষ্ট একটাই নীল শাড়ী পরা মেয়েটাকে আমার এক আকাশ ভালোবাসার কথা জানাতে পারলাম না।গতকাল রাতে ভয়ানক একটা সপ্ন দেখলাম।দেখি-কারা যেন আমাকে মেরে টুকরো টুকরো করে ফেলেছে।ভোর রাতে খুব সুন্দর একটা সপ্ন দেখলাম।দেখি-নীল শারী পরা মেয়েটার হাত ধরে সমুদ্রের পারে হাঁটছি।বিশাল সমুদ্র আমাদের পা বার বার ভিজিয়ে দিচ্ছে।অনেক আদর আর ভালোবাসায় নীল শাড়ী পরা মেয়েটা আমার হাত ধরে রেখেছে।যেনো কেউ আমাকে কেঁড়ে নিতে পারবেনা।পৃথিবীটা অনেক রহস্যময়।আচ্ছা এমন কী হতে পারে না আর কিছুক্ষন পর আমার ফাঁসি হলো না।আমাকে ছেঁড়ে দেয়া হলো।যে সত্যি কারের অপরাধী সে এসে অপরাধ সীকার করলো।বা রাষ্টপতি আমাকে ছেড়ে দেয়ার হুকুম করলো।সময় খুব কম।ওই তো একটু একটু করে আকাশ ফর্সা হচ্ছে।কে যেনো এই দিকে আসছে।পায়ের শব্দ পাচ্ছি।বিদায় পৃথিবী বিদায়।দুঃখ কষ্ট ভরা পৃথিবীটাকে এত সুন্দর করে বানানোর কি প্রয়োজন ছিল কে জানে! 

