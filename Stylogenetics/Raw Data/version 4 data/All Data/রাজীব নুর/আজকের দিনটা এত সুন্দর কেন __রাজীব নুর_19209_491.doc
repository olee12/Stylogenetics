আজকের দিনটা এত সুন্দর কেন _




 
                        সকালে ঘুম থেকে উঠার পর'ই মনে হলো-আজকের দিনটা এত সুন্দর কেন ? হায় ঈশ্বর ! আকাশ এতো স্বচ্ছ নীল ! কাঁচের মতন স্বচ্ছ রোদ !জানালা খুলতেই দেখলাম- কিছু পাখি উঁড়ে গেল- বুড়ো একটা ভিক্ষুক জমিদারের মতন হাঁটছে । আজকের তারিখ কত ? আজ কি কোনো বিশেষ দিন ?  আজ কোনো একটা অদ্ভুত ব্যাপার ঘটবে-সাদা একটা শার্ট পরে বেরিয়ে পড়লাম পথে-রাস্তার পাশের প্রথম দোকানে এক কাপ চা খাবো- তারপর সিগারেট শেষ করে, হিমির কাছে- আমি দাঁড়িয়ে আছি, মিরপুর-১০ চত্তরে-ইচ্ছা করছে চিৎকার করে বলি-আজকের দিনটা এত সুন্দর কেন ?  রাস্তার মাঝখানে দাঁড়িয়ে ভাবছি, আজকের দিনটি এত সুন্দর কেন ? নিজেকে পুলিশ সার্জেন মনে হচ্ছে-ইচ্ছা করছে, সব গাড়ি থামিয়ে বলি-লাইসেন্স দেখি ?একটি মেয়ে আমার দিকে হা করে তাকিয়ে আছে-মেয়েটি পরিচিত কিনা মনে করার চেষ্টা করছি। ঠিক তখন মেরুন রঙের একটা গাড়ি আমাকে চাপা দিল,আমার সাদা শার্ট রক্তে লাল হয়ে গেল।   আজকের দিনটা এত সুন্দর কেন ?   ( আমি কবি না। কবিতা লেখার ক্ষমতা আমার নেই। যারা কবিতা লিখতে পারেন তারা ভাগ্যবান। তবে তাদের আমি হিংসা করি না। তারপরও এক মাস পরপর কবিতার মতন কিছু একটা না লিখলে ভালো লাগে না। দীর্ঘ দিনের অভ্যাস। নাকি বদ-অভ্যাস ? যারা হুমায়ূন আহমেদের 'হিমুর হাতে কয়েকটি নীলপদ্ম' বইটা পড়েছেন- তারা খুব সহজেই এই কবিতার মহাত্ম বুঝতে পারবেন। একটি নির্দিষ্ট প্রেক্ষাপট, ঘটনাকে রূপকধর্মী ও নান্দনিকতা সহযোগে কবিতা রচিত হয়।বাংলা ভাষার প্রধানতম আধুনিক কবি জীবনানন্দ দাশ বলেছেন, “সকলেই কবি নয়, কেউ কেউ কবি”। অর্থাৎ কবিতা লিখলেই বা কবি অভিধা প্রাপ্ত হলেই কেউ “কবি” হয়ে যান না। একজন প্রকৃত কবির লক্ষণ কী তা তিনি তাঁর কবিতার কথা নামীয় প্রবন্থ গ্রন্থের বিভিন্ন প্রবন্ধের মাধ্যমে তুলে ধরেছেন।অনেকে বলেন যে, যিনি জগতের একখানি যথাযথ স্বাভাবিক চিত্রপট এঁকে দিতে পারেন, তিনিই যথার্থ কবি। কম্পিউটারে কিছু একটা লেখার পর সেটিকে লেখার আদল দিয়ে যখন নেটে প্রকাশ করা যাচ্ছে, তখন তারও মনে হতে পারে সেও লেখক। প্রতিদিনের ফেসবুকে নজর রাখলে এ রকম হাজার হাজার লেখক দেখতে পাওয়া যায়। সুতরাং বলাই যায়, পাল্টাচ্ছে অনেক কিছু। পাল্টাচ্ছে রুচি। পাল্টাচ্ছে চিন্তা। গুটিকয় কবিতা ছেপে কিংবা ছাপার সুযোগ পেয়ে কবি হওয়ার দিন শেষ। এ কথাটি মনে রাখলে ভবিষ্যতের জন্য ভালো হয়। )
                            
                    সর্বশেষ এডিট : ১৪ ই আগস্ট, ২০১৩  বিকাল ৪:১২                

