ফোটোগ্রাফী- ২৪



 ''পাহাড়ে ওঠার অর্থ হলো তুমি যাতে পৃথিবীটাকে দেখতে পারো। এর অর্থ এই নয় যে পৃথিবী তোমায় দেখবে। অর্থাৎ অযথা ক্যামেরা ক্লিক না করে বিষয়বস্তুর সঙ্গে নিজেকে একাত্ম করতে চেষ্টা করুন।''কোন এক বিচিত্র কারনে মানুষ ছবি দেখতে খুবই পছন্দ করে। যদি কখনও কাউকে বলা হয় যে ছবি ভাল হয়নি কেন, তখন স্বাভাবিক ভাবে যা উত্তর আসে তা হল, “আমারতো ভাই দামী ক্যামেরা না”, “যদি আমারে কেউ ঘোরাঘুরির জন্য টাকা দিতে, তাইলে হয়ত আর একটু সময় নিয়ে ভাল কিছু করতে পারতাম”, “আমার যদি আর একটু সময় থাকত” ইত্যাদি ইত্যাদি। সরল কথায় এই গুলা হল অজুহাত। আর হুমায়ুন আহম্মেদের ভাষায় বাঙ্গালীর তিন হাত, ডান হাত, বাম হাত এবং অজুহাত। মূল বিষয় হল আপনি যদি পারেন, এমনিই পারেন, না পারলে কোন ভাবেই পারেন না। সুতরাং, আপনার যা নেই তার জন্য কান্নাকাটি না করে, আপনার যা আছে তাকেই আয়ত্ব করুন।বাংলা ভাষায় লেখা ফটোগ্রাফীর বই খূবই কম। যারা ফটোগ্রাফার এবং যাদের এই বিষয়ে আগ্রহ আছে তাদের জন্য ফটোগ্রাফি নিয়ে কিছু পড়াশোনা করা অত্যাবশ্যকীয়। ইংরেজী ভাষার ফটোগ্রাফি বই 'Fundamentals of Modern Photography' –  লেখক Tom Ang বইটি সকল ফটোগ্রাফারদের অন্তত একবার হলেও পড়ে নেয়া দরকার। বই পড়ার সাথে ফটোগ্রাফি বিষয়ব টিউটোরিয়াল ভিত্তিক ওয়েবসাইট আছে সেগুলো নিয়মিত ভিজিট করুন। ফটোগ্রাফিক টিউটোরিয়ালগুলো দেখতে ইউটিউবে আপনি আপনার প্রশ্নগুলো সার্চ করুন সেখানে আপনি ভিডিও দেখতে পারবেন যার ফলে আমরা কনফিউশানগুলো দূর হয়ে যাবে। ইন্টারনেটে অসংখ্য ওয়েবসাইট বিনামুল্যে ফটোগ্রাফির বিভিন্ন টিউটোরিয়াল, টিপস, রিসোর্স দিয়ে যাচ্ছে। এছাড়া Flickr, 500px, YourShot ইত্যাদি ওয়েবসাইটে প্রচুর ছবি দেখে শিখতে পারবেন।অনেকরকম ফটোগ্রাফার কাজ করে আমাদের আশপাশে। প্রত্যেকের কাজের ক্ষেত্র আলাদা। যেমন ফ্যাশন ফটোগ্রাফাররা ফ্যাশন শুট করে, ওয়াইল্ডলাইফ ফটোগ্রাফাররা জীবজন্তুর ছবি তুলে, ইন্ডাস্ট্রিয়াল ফটোগ্রাফাররা মেশিনের ছবি তুলে, আবার ফরেনসিক ফটোগ্রাফারদের কাজ বিভিন্ন অ্যাসপেক্ট থেকে কোনো ক্রাইমের ছবি তোলা, যেমন কোনো খুন হলে বিভিন্ন অ্যাঙ্গেল থেকে লাশের ছবি তোলা, যাতে ছবি দেখে তদন্ত করতে সুবিধে হয়। সায়েন্টিফিক ফটোগ্রাফাররা আবার রিসার্চ ওয়ার্কের ছবি তুলে। এর বাইরেও রয়েছে ন্যাচার অর্থাত্ প্রকৃতির ছবি তোলা। ল্যান্ডস্কেপ ফটোগ্রাফার, তাদের কাজ শুধু বিভিন্ন স্থানকে দর্শনীয় স্থানের মতো করে ছবি তোলা। খুব স্বাভাবিক ভাবে কোথাও ছবি তুলতে গেলে আপনি যদি একটু বন্ধুত্বপূর্ণ ব্যবহার করতে পারেন, তাহলে সহজেই মানুষের সাথে মিশে যেতে পারবেন। অনেককে দেখেছি, ক্যামেরা হাতে নিয়ে কঠিন ভাব নিতে চেষ্টা করেন, এটা ঠিক নয়। মানুষ হয়ে জন্মেছেন, মানুষের মত ব্যবহার করুন।

                    সর্বশেষ এডিট : ০৫ ই মার্চ, ২০১৬  বিকাল ৪:৩৩                

