আসুন আফগানিস্তান দেশটি সম্পর্কে জানি




 
                        আফগানিস্তান, যার সরকারী নাম আফগানিস্তান ইসলামী প্রজাতন্ত্র। দক্ষিণ-পশ্চিম এশিয়ার একটি রাষ্ট্র। রাষ্ট্রটি ইরান, পাকিস্তান, চীন, তাজিকিস্তান, উজবেকিস্তান, ও তুর্কমেনিস্তানের মধ্যস্থলে একটি ভূ-বেষ্টিত মালভূমির উপর অবস্থিত। আফগানিস্তানকে অনেক সময় দক্ষিণ এশিয়া এবং মধ্যপ্রাচ্যের অংশ হিসেবেও গণ্য করা হয়। আফগানিস্তান একটি রুক্ষ এলাকা - দেশটির অধিকাংশ এলাকা পর্বত ও মরুভূমি আবৃত। কাবুল দেশটির বৃহত্তম শহর ও রাজধানী। ১৯৭৩ সালে এক সামরিক অভ্যুত্থানে রাজতন্ত্রের পতন ঘটে এবং প্রজাতন্ত্র হিসেবে আফগানিস্তানের আবির্ভাব ঘটে। ১৯৮৯ সালে সোভিয়েত সেনা প্রত্যাহারের পর আফগানিস্তানে গৃহযুদ্ধ শুরু হয়। দেশটির আয়তন ৬৫২,২২৫ বর্গ কিমি (২৫১,৮২৫ বর্গমাইল)। দেশের প্রায় ২৪ শতাংশ রাস্তা কাঁচা। দেশের সবচেয়ে গুরুত্বপূর্ন মহাসড়কটি বৃত্তাকারে প্রধান প্রধান শহরগুলিকে সংযুক্ত করেছে।  আফগানরা নববর্ষে সাধারণত সবুজ পোশাক পরতে পছন্দ করে। ওই বিশেষ দিনটিতে আয়োজন করা হয় রকমারি খাবারের। একটি বিশাল ঝান্ডা উত্তোলন করে সুঠাম বা শক্তিশালী পুরুষেরা। আফগানরা মনে করে, নওরোজ যদি ভালোভাবে উদযাপন করা যায় তবে সারা বছর ভালোই কাটবে তাদের। নববর্ষে উটের লড়াইয়ের আয়োজন করা হয় মাজার-ই-শরিফে। এ লড়াইয়ে নামানো হয় তাগড়া পুরুষ উটগুলোকে। প্রায় আধা টন করে গড় ওজন এসব উটের। রোমহর্ষক দৃশ্যের অবতারণা হয় অল্পক্ষণের মুখোমুখি লড়াইয়ে। আফগানদের রয়েছে মুখরোচক নানা খাবারের ঐতিহ্য। অনেকে বলেন, আফগানদের খাবার দেখলে জিভের পানি সামলানো কঠিন। কবিতা হলো আফগান শিল্প-সাহিত্যের প্রাণ। তাদের অনেকেই কথা বলে ছন্দে ছন্দে। যা এক হাজারের বেশি বছর ধরে চলে আসছে। বৃহস্পতিবার রাতে কবিতার আসর বসে পশ্চিমাঞ্চলীয় নগর হেরাতে। এই আসরে যোগ দেয় পুরুষের পাশাপাশি নারীরাও। এমনকি শিশুরাও যোগ দেয়। আয়োজন হয় ঐতিহ্যবাহী হিরাতি গানের জলসা।আফগানিস্তানের জাতীয় খেলাকে বলা হয় ‘বুজখাসি'। খেলাটিকে বিশ্বের সবচেয়ে আদিম বা পুরনো খেলা হিসেবে দেখা হয় বাইরের দুনিয়ায়। এই খেলায় প্রতিযোগিতা একটি ছাগল জবাই দেয়। তা নিয়ে তারা ঘোড়ায় চড়ে। তারপর তা নিয়ে চলে কাড়াকাড়ির পালা। এক পর্যায়ে জবাই করা ছাগটিকে তারা ছুঁড়ে মারে চক দিয়ে আঁকা একটি বৃত্তের মধ্যে। জানা যায়, দেশটির উত্তরাঞ্চলে এ খেলা চলছে শত শত বছর ধরে। এক সময় এটি যুদ্ধবাজ (ধনী) প্রতিদ্বনদ্বীদের খেলা ছিল। এখন এ খেলার প্রচলন ছড়িয়ে পড়েছে সব শ্রেণীর মানুষের মধ্যে এ খেলায় পৃষ্ঠপোষকতা করছে স্থানীয় মোবাইল ফোন কোম্পানি ও বেসরকারি বিমান সংস্থাগুলো। এতে বুঝা যায়, আফগানরা মোবাইল ফোন খুবই পছন্দ করে।আফগানিস্তানে বসবাসরত সবচেয়ে বড় জনগোষ্ঠী হল পশতু জাতি। প্রাগৈতিহাসিক প্রত্নতাত্ত্বিক স্থান খনন করে দেখা গেছে উত্তর আফগানিস্তানে প্রায় ৫০,০০০ বছর আগে মনুষ্য বসতি ছিল। খ্রিস্টীয় ৭ম শতাব্দীতে আরব সৈন্যরা আফগানিস্তানে নতুন ধর্ম ইসলাম নিয়ে আসে। ১৯৭০-এর দশকে দেশটির উত্তরাঞ্চলে প্রাকৃতিক গ্যাসের উল্লেখযোগ্য মজুদ আবিষ্কৃত হয়। এছাড়া পেট্রোলিয়াম ও কয়লাও এখানে পাওয়া যায়। আফগানিস্তানে জীবনের মান ছিল বিশ্বের সর্বনিম্ন মানের একটি। সোভিয়েত-আফগান যুদ্ধ ও তার পরে গৃহযুদ্ধ দেশটির অর্থনীতির চূড়ান্ত বিপর্যয় ঘটায়। আফগানরা মূলত কৃষক ও পশুপালক। ২০শ শতকে খনি ও ভারী শিল্পের উন্নতি ঘটে, তবে স্থানীয় হস্তশিল্প গুরুত্ব হারায়নি। গম আফগানিস্তানের সবচেয়ে গুরুত্বপূর্ণ শস্য। এরপর রয়েছে যব, ভুট্টা, ও ধান। তুলাও ব্যাপকভাবে চাষ করা হয়। আফগানিস্তান থেকে রপ্তানিকৃত দ্রব্যের মধ্যে ফল ও বাদাম গুরুত্বপূর্ণ। আফগানিস্তানের কোন সমুদ্র বন্দর নেই, তাই স্থলপথেই অন্যান্য দেশের সাথে আমদানি-রপ্তানি সম্পন্ন হয়।১৯২৮ সালে আফগানিস্তানের বাদশাহ ছিলেন আমানুল্লাহ। তিনি আফগানিস্তানকে আধুনিক রাষ্ট্র হিসেবে গড়ে তুলতে চেয়েছিলেন। তার স্ত্রী সুরাইয়া আফগানিস্তানে নারী শিক্ষা চালু করেছিলেন ও ৫০ জন মেয়েকে চিকিৎসা বিজ্ঞান নিয়ে লেখাপড়া করার জন্য তুরস্কে পাঠিয়েছিলেন। বাদশাহ আমানুল্লাহ দেশে মাদ্রাসার পাশাপাশি স্কুল চালু করেন। তিনি বাল্যবিবাহ বন্ধ করে দেন। আধুনিক রাষ্ট্রকামী বাদশাহ আমানুল্লাহ’র বিরুদ্ধে ক্ষেপে উঠে আফগানিস্তানের মোল্লারা। তারা ১৮ দফা দাবি পেশ করে। এসব দাবিতে তারা নারী শিক্ষা ও স্কুল শিক্ষা বন্ধ করার দাবি জানায়। তাদের দাবির মধ্যে একটা দাবি ছিল আমানুল্লাহকে তার স্ত্রী সুরাইয়ার সাথে বিবাহ বন্ধন ছিন্ন করতে হবে এবং তাকে দেশ থেকে বিতাড়িত করতে হবে। শ্রী রামচন্দ্রের ন্যায় পাণাধিক প্রিয় সীতাকে আমানুল্লাহ বিসর্জন দেন নাই। তিনি ক্ষমতা ছেড়ে দেন তাঁর ভাই এনায়েতুল্লাহ’র কাছে। এনায়েতুল্লাহ তিন দিনও ক্ষমতায় থাকতে পারে নি। মোল্লারা তার কাছ থেকে ক্ষমতা ছিনিয়ে নেয়। আফগানিস্তানের অধঃপতন তখন থেকেই শুরু হয়। ১৯৮০-এর শেষের দিকে কাবুলের জনসংখ্যা বেড়ে প্রায় ২০ লক্ষ হয়ে যায়। তবে ১৯৯০-এর শুরুর দিকের গৃহযুদ্ধের সময় অনেক লোক বিধ্বস্ত কাবুল ছেড়ে পালিয়ে যায়; ফলে ১৯৯৩ সালে এর জনসংখ্যা দাঁড়ায় মাত্র ৭ লক্ষ। তবে ২০০১ সালের পর এর জনসংখ্যা আবার বেড়ে ২০ লক্ষে গিয়ে পৌঁছেছে। বেশির ভাগ শহরে পয়ঃনিষ্কাশন ব্যবস্থা, পানি শোধন ব্যবস্থা ও জনপরিবহন ব্যবস্থা নেই। আফগানিস্তানের বেশির ভাগ প্রধান নদীর উৎপত্তি পার্বত্য জলধারা থেকে। হারিরুদ নদী মধ্য আফগানিস্তানে উৎপন্ন হয়ে পশ্চিম ও উত্তর-পশ্চিম দিকে প্রবাহিত হয়ে ইরানের সাথে সীমান্ত সৃষ্টি করেছে। উত্তর আফগানিস্তানে বিপুল পরিমাণে কারাকুল ভেড়া পালন করা হয়। আফগানিস্তানের আরেকটি পরিচয় অবৈধ আফিম উৎপাদনকারী দেশ হিসেবে। ১৯৯০-এর দশকের শেষের দিকে এটি মায়ানমারকে হটিয়ে বিশ্বের সর্বোচ্চ পরিমাণ আফিম উৎপাদক দেশে পরিণত হয়। আরও তৈরি হত হাশিশ।  আফগানিস্তানের মুদ্রার নাম আফগানি। ১০০ পুলে ১ আফগানি। আফগানিস্তানের কেন্দ্রীয় ব্যাংক ১৯৩৮ সালে স্থাপিত হয়। আফগানিস্তানে কোন স্টক মার্কেট বা অন্যান্য আধুনিক অর্থনৈতিক ব্যবস্থা নেই। আফগানিস্তানে বহু বিচিত্র জাতির বসবাস। এদের প্রায় সবাই মুসলিম। আফগানিস্তানের মানুষ ইরান, পাকিস্তান, তাজিকিস্তান, তুর্কমেনিস্তান, উজবেকিস্তান, কিরগিজস্তান, মঙ্গোলিয়া, চীন, আরব উপদ্বীপ ও আরও বহু জায়গা থেকে এসেছেন। ২০০৬ সালে জনসংখ্যা ৩ কোটি ১০ লক্ষে গিয়ে পৌঁছেছে বলে ধারণা করে হয়। ২০০৬ সালে আফগানিস্তানের জনসংখ্যা বৃদ্ধির হার ধরা হয় ২.৬৭%। আফগানিস্তানের শিশু মৃত্যুর হার বিশ্বে সর্বোচ্চ - ১০০০-এ ১৬০ টি শিশু জন্মেই মারা যায়। এখানে গড় আয়ুষ্কাল ৪৩ বছর। আফগানিস্তানের প্রায় ৭৭ শতাংশ লোক গ্রামে বসবাস করেন। শহরবাসীর অর্ধেক থাকেন রাজধানী কাবুলে। আফগান জীবনের এক গুরুত্বপূর্ণ ব্যক্তিত্ব হলেন মোল্লা। যেকোন পুরুষ যিনি কুরআন শরীফ মুখস্থ বলতে পারেন, তিনি মোল্লা হওয়ার যোগ্য। মোল্লারা শুক্রবারের প্রার্থনা, বিয়ে ও দাফনকাজ পরিচালনা করেন। মোল্লারা মানুষদের ইসলামের বিধিবিধান শিক্ষা দেন। তারা ইসলামী আইননুসারে সংঘাত নিরসন করেন এবং শারীরিক, সামাজিক ও ব্যক্তিগত সমস্যার সমাধান দেন। আফগানিস্তানে দুই ধরনের শিক্ষাব্যবস্থা বিদ্যমান। একটি হল প্রাচীনকাল থেকে প্রচলিত মাদ্রাসা ব্যবস্থা, যেখানে মোল্লারা কুরআন পড়া ও লেখা এবং প্রাথমিক গণিত শিক্ষা দেন। ২০০১ সালে তালেবানের পতনের পর দেশটির শিক্ষাব্যবস্থা আবার নতুন করে গড়ে তোলা হচ্ছে। কাবুল বিশ্ববিদ্যালয় নতুন করে শুরু হয়। ২০০৬-২০০৭ শিক্ষাবর্ষে প্রায় ৪০ লাখ ছেলেমেয়ে দেশটির প্রায় ৯,৫০০ স্কুলে শিক্ষাগ্রহণ করে। প্রাথমিক শিক্ষা বিনামূল্য ঘোষণা করা হয়েছে। ১৫ বছরের বেশি বয়সের আফগানদের মধ্যে সাক্ষরতার হার প্রায় ৩৬ শতাংশ হিসাব করা হয়েছে। কাবুল ও কান্দাহারে আন্তর্জাতিক বিমানবন্দর আছে। দেশের ভেতরে আরও কিছু ছোট ছোট বিমানবন্দর আছে। আরিয়ানা আফগান এয়ারলাইন্স জাতীয় বিমান সংস্থা। প্রথম বেসরকারী বিমান সংস্থা কাম এয়ার ২০০৩ সালে অভ্যন্তরীণ ফ্লাইট চলাচল শুরু করে। ১৮৭৫ সালে আফগানিস্তানে প্রথম সংবাদপত্র ছাপা হয়, এবং ১৯০০ সালের ঠিক পরে আরও দুইটি ছোট ছোট সংবাদপত্র প্রকাশিত হত।  বর্তমানে সাপ্তাহিক কাবুল সবচেয়ে বেশি কাটতির সংবাদপত্র। ১৯৭৯ সালের দিকে সোভিয়েত প্রত্নতত্ববিদ আফগানিস্তানের একটি ভূমি খনন করে ২০০০০ স্বর্ন মুদ্রা এবং সেগুলো ধারনা করা হয় ২০০০ বছর পুরানো ব্যবহৃত মুদ্রা। বিশেষজ্ঞগন মনে করেন যে সিল্ক রোডের কাছের শহর ব্যাক্টরিয়ার সংস্কৃতি আফগানিস্তান ইতিহাসের জন্য খুবই গুরুত্বপূর্ন। কেউই এই গুপ্তধনের ব্যাপারে সঠিক কোন ব্যাখ্যা দিতে পারেনি তবে অনেকেই মনে করেন এই গুপ্তধন আফগানিস্তান যুদ্ধের পূর্বে কেউ লুকিয়ে রাখতে পারে। এই সব গুপ্তধনের বিষয়টি খুবই সতর্কতার সহিত গোপন রাখা হয় কেননা ৮০% ধনরত্ন তালেবানরা লুট করে নিয়ে গেছে বলে ধারনা করা হয়। ব্যাক্টরিয়া রাজ্যের গুপ্তধন থেকে ৬টি বড় ধরনের তালা মারা বাক্স পাওয়া গেছে যেখানে অসংখ্য পরিমান স্বর্ন এবং রৌপ্য পাওয়া গেছে। কাবুলে আমানি স্কুলের প্রতিষ্ঠা হয় ১৯২৪ সালে। প্রতিষ্ঠাতা ছিলেন এক জার্মান শিক্ষক। তাঁর উদ্দেশ্য ছিল: পশ্চিমি আদর্শে আফগানিস্তানের আধুনিকীকরণ। আজও এই স্কুলে জার্মান শেখানো হয়। আফগানদের সংস্কৃতির ওপর কুঠারঘাত করেছে মার্কিন নেতৃত্বাধীন ন্যাটো সেনারা। ১৯৮০-এর দশক থেকে প্রায় ৩০ লক্ষ আফগান শরণার্থী পাকিস্তানে এবং প্রায় ২০ লক্ষ শরণার্থী ইরানে আশ্রয় নিয়েছেন। ২০০১ সালের শেষ দিকের হিসাব অনুযায়ী পায় ৫০ লক্ষ আফগান, শরণার্থী হিসেবে পাকিস্তানে আশ্রয় নিয়েছেন। এই সম সংখ্যক আফগানের জন্ম হয়েছিলো গত বিশ বছরে। আছাড়াও এই যুদ্ধের কারণে প্রায় ২৪ লক্ষ শরণার্থী ইরানে আশ্রয় নিয়েছে, যার ফলে সর্বমোট শরণার্থীর সংখ্যা দাড়ায় প্রায় ৭৫ লক্ষ। একসময় নাকি প্রতিটি আফগান পরিবারে থাকত একে-৪৭। এখন তার বদলে ওদের হাতে হাতে ক্রিকেট ব্যাট। প্রায় ত্রিশ বছরেরও বেশি সময় দেশটির সাধারণ মানুষ রাতে ঘুমাতে যেত পরের দিন বেঁচে থাকার প্রার্থনা করে। আফগানদের সেই ক্রিকেট-রূপকথা নিয়ে তৈরি প্রামাণ্যচিত্র আউট অব দ্য অ্যাশেজ দেখে নাকি আফগানিস্তানে তখনকার ব্রিটিশ রাষ্ট্রদূত বলেছিলেন, ওরা এমনভাবে ক্রিকেট খেলে যেন দেশের জন্য যুদ্ধ করছে! সেই আফগানিস্তান অনেকটা অপ্রত্যাশিতভাবেই সুযোগ পেয়ে গেছে এবারের এশিয়া কাপ খেলার। 

