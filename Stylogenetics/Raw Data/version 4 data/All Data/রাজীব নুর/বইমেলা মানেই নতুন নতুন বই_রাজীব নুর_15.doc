বইমেলা মানেই নতুন নতুন বই





                        বই পড়তে আমি খুব ভালোবাসি। এক সময় রাতের পর রাত জেগে বই পড়তাম। ইদানিং ইচ্ছা থাকলেও পারি না। সকালে অফিস আছে। অবচেতন মনেই একুশে বইমেলার অপেক্ষায় থাকি। সারা বছর লম্বা লিস্ট করি আর টাকা জমাই। ফেব্রুয়ারীতে এসে বই গুলো কিনি। অনেকেই নতুন লেখকদের বই কিনোট চান না। এটা মোটেও ঠিক না। আমি কিন্তু প্রচুর নতুন লেখকদের বই কিনি। তাদের অটোগ্রাফ নিই। এমনকি খুব আগ্রহ নিয়ে তাদের সাথে ছবি তুলি। আর সবচেয়ে বড় কথা লেখক যদি আমার পরিচিত হয়, আপনজন হয়- তাহলে তো আনন্দ বেড়ে যায় এক সমুদ্র সম্মান।  শ্রদ্ধেয় বড় ভাই হাবিবুল্লাহ ফাহাদ তার এবারে একুশে বইমেলায় তিনটি বই বের হচ্ছে। ব্যাক্তিগতভাবে হাবিবুল্লাহ ফাহাদ ভাইকে আমি চিনি, জানি এবং বুঝি। তিনি অত্যন্ত পরিশ্রমী একজন মানূষ। সৎ এবং সাহসী। তীক্ষ্ণ বুদ্ধি।  তিনি একজন সাংবাদিক। সবচেয়ে বড় কথা- তিনি একজন সহজ সরল ভালো মানূষ। পরোপকারী। আমি তার সাথে বিভিন্ন রিপোর্ট করতে গিয়ে বাংলাদেশের অনেক জায়গায় ঘুরেছি। আমি ক্লান্ত হয়ে পড়ি, কিন্তু তিনি ক্লান্ত হন না। আমার মনে আছে- ফাহাদ ভাইএর সাথে সেভেন মার্ডার এর রিপোর্ট করতে গিয়ে- সারা নারায়ন গঞ্জ চষে বেড়িয়েছিলাম। সকাল থেকে মধ্যরাত পর্যন্ত কাজ করেছিলাম।      তিন যোদ্ধার মুখোমুখি বইটিতে মুক্তিযুদ্ধের ইতিহাস আরও ভালোভাবে জানা যাবে। অতি আনন্দের সাথে আমি আপনাদের জানাতে চাই- এই তিনজনের লম্বা সাক্ষাৎকারের সময় আমি ছিলাম। আমি ছবি তুলেছি। ফাহাদ ভাই বিরামহীনভাবে সাক্ষাৎকার নিয়েছে। কত অজানা বিষয় যে উঠে এসেছে সেইসব সাক্ষাৎকারে। মুক্তিযুদ্ধকে আরও ভালোভাবে জানতে- নতুন প্রজন্মকে এই বইটি পড়তে হবে।  বইটি বের করছে- বিদ্যা প্রকাশ। স্টল নম্বর- ৩৭০-৭১-৭২।  'দানামাঝির বউ' বইটিতে অনেক গুলো নানান রকম ছোট গল্প আছে। যা আপনার অবশ্যই ভালো লাগবে। আমি সৌভাগ্যবান বইটি প্রকাশ হওয়ার আগেই বেশ কয়েকটি ছোট গল্প পড়েছি। অবশ্যই চমৎকার গল্প। আমি চোখ বন্ধ করে বলতে পারি- প্রতিটি গল্প আপনার ভালো লাগবে। সহজ সরল ভাষায় এই সমাজের মানুষদের নিয়ে অদ্ভুত সুন্দর সব গল্প লিখেছেন। বইটি ছেপেছে রোদেলা প্রকাশনী। প্রচ্ছদ করেছেন- ধ্রুব এষ। রোদেলার স্টল নাম্বার- ২১৩.২১৪.২১৫।  স্বকৃত নোমান ভাই আমার আরেকজন প্রিয় মানূষ। প্রথম কথা হলো- তিনি এ পর্যন্ত খুব অল্প সময়ে তিন'টি বড় পুরস্কার পেয়েছেন। এই বইটি হাবিবুল্লাহ ফাহাদ ভাই- অসংখ্য বিষয় নিয়ে নোমান ভাই এর সাথে কথা বলেছেন। মানব জীবনের রুপ-রস, আনন্দ-বেদনা, ভালোবাসা, রাজনীতি এবং রহস্নেয সহ অনেক কিছুই উঠে এসেছে তাদের আলাপচারিতায়। আমি মনে করি প্রতিটা সাহিত্যপ্রেমীর এই বইটি পড়া উচিত।  বইটি বের করছে- বিদ্যা প্রকাশ। স্টল নম্বর- ৩৭০-৭১-৭২।

                    সর্বশেষ এডিট : ০১ লা ফেব্রুয়ারি, ২০১৭  বিকাল ৫:৫৬                

