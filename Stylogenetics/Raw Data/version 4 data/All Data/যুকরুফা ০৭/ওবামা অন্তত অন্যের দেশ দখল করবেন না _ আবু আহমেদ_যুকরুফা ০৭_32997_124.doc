ওবামা অন্তত অন্যের দেশ দখল করবেন না _ আবু আহমেদ





ওবামা অন্তত অন্যের দেশ দখল করবেন নাআবু আহমেদবারাক হোসেন ওবামা যুক্তরাষ্ট্রের প্রেসিডেন্ট নির্বাচিত হওয়ায় সারা বিশ্বের সাথে আমরাও খুশি হয়েছি। খুশি হয়েছি এ জন্য যে, অন্তত হোয়াইট হাউসে এমন একটা লোকের প্রবেশ ঘটল যিনি অন্যের দেশ দখল করবেন না, যিনি কথিত ইসলামি জঙ্গিবাদ দমনের নামে নির্বিচারে বোমা মেরে হাজার হাজার নারী-শিশু হত্যা করবেন না। প্রেসিডেন্ট বুশ ছিলেন বিশ্বের জন্য এক ভয়ানক ব্যক্তি। হত্যা করা, দখল করা, ধরে আনা তার সংস্কৃতির অবিচ্ছেদ্য অংশ ছিল। জর্জ বুশকে বিশ্বের কোটি কোটি মানুষ এতই ঘৃণা করত যে, ওই লোকটি কিভাবে যুক্তরাষ্ট্রের জনগণের ভোট পেয়ে দ্বিতীয়বার প্রেসিডেন্ট নির্বাচিত হলো সেই নিয়েই ভাবত। এক পর্যায়ে যুক্তরাষ্ট্রের ভোটারদের ওপর এরা আস্থা হারাতে বসেছিল। শেষ পর্যন্ত ওবামার জেতার মাধ্যমে তাদের সেই হতাশার ইতি ঘটেছে এবং যুক্তরাষ্ট্রের ভোটারদের ওপর আস্থা পুনঃস্থাপন হয়েছে। স্বাভাবিক সময়ে ওবামার মতো কালো একজন লোকের পক্ষে যুক্তরাষ্ট্রের প্রেসিডেন্ট নির্বাচনে জয়লাভ করা অসম্ভব ছিল।ওবামা জয়লাভ করেছেন জর্জ বুশের ব্যর্থতার জন্যই। সেই পুরনো নীতির পক্ষে জনগণ আর সমর্থন দিতে চায়নি। যুক্তরাষ্ট্রের বেশির ভাগ লোকের পরিবর্তনের পক্ষে বোধটা এলো তখনই, যখন তারা দেখল বুশ এবং গংয়ের সৃষ্টি করা আর্থিক বিপর্যয় থেকে তাদের বাজেট ঘাটতি হওয়ার উপক্রম হয়েছে। যুক্তরাষ্ট্রের ভোটাররা অর্থ ও অর্থনীতিকে বেশি মূল্য দেয়। যখন এরা দেখল তাদের সামনে আরো দুর্দিন, তখন এরা বুশ ও তার দলের প্রার্থী ম্যাককেইনের প্রতি স্বপ্ন ভঙ্গ হলো, এরা দলে দলে ওবামার পক্ষে ভোট দেয়ার সিদ্ধান্ত নিলো। যুক্তরাষ্ট্রের ভোটারদের এই মানসিক পরিবর্তনের কথা ভাবাই যায় না। মাত্র এক মাস আগেও অনেকে বিশ্বাস করতে পারেনি ওই দেশের ভোটাররা বর্ণবাদকে পেছনে ফেলে ব্যক্তির যোগ্যতাও ইস্যুগুলোর ওপর ভোট দেবে। ধন্যবাদ, আমেরিকান জনগণকে। বারাক ওবামা যে ওই দেশের পদ্ধতিকে বেশি পরিবর্তন করতে পারবেন তা নয়, তবে তিনি অপেক্ষাকৃত নিু আয়ের লোকদের পক্ষে থাকবেন। বারাক ওবামা ফিলিস্তিনে যারা ভূমি ও দেশের জন্য লড়ছে তাদেরকে সন্ত্রাসী বলবেন না এটা আমরা আশা করতে পারি। ইরাক যুদ্ধের বিরুদ্ধে এই নেতা বরাবরই ছিলেন। তিনি প্রথম থেকেই ওই অন্যায় যুদ্ধের বিরোধিতা করেছিলেন। ইরাকের মতো একটি পুরনো সভ্যতার দেশকে বুশ ও তার দোসররা কিভাবে ধ্বংসের দ্বারপ্রান্তে পৌঁছে দিয়েছেন সেটা সারা বিশ্ব হতবাক হয়ে অবলোকন করেছে। ইরাক আক্রমণের সময় বুশ সাহেবদের জাতিসঙ্ঘের প্রস্তাবের প্রয়োজন পড়েনি, যদিও এরপর জর্জ বুশ এবং তার সরকারের অন্য লোকেরা কথায় কথায় জাতিসঙ্ঘ ও আন্তর্জাতিক সম্প্রদায়ের দোষ দিতেন। আজকে ইরাকের লোকেরা যখন মার্কিন জবরদখল থেকে মুক্ত হতে চাচ্ছে, তখন কিছু ভাড়াটিয়া লোকের সমর্থনে জর্জ বুশ ইরাকের ওপর একটি অন্যায় চুক্তি চাপিয়ে দিতে তৎপর হয়েছেন।ইরাককে ভাগ করা হয়েছে সুন্নি ইরাক, শিয়া ইরাক ও কুর্দি ইরাক নামে। আক্রমণ ও ভাগের পেছনে তাদের দুটো উদ্দেশ্য কাজ করেছে, সেটা হলো একটা অগ্রসর আরব রাষ্ট্রকে নিঃশেষ করে দেয়া, যে রাষ্ট্র ইসরাইল নামের একটি ইহুদি রাষ্ট্রের অত্যাচার নির্যাতন থেকে ফিলিস্তিনিদের রক্ষা করতে সদা তৎপর ছিলেন। এটা সবাই স্বীকার করে, বুশের সময় সবচেয়ে বেশি নির্যাতিত হয়েছে মুসলমানরা। ফিলিস্তিনের জনপ্রিয় নেতা আরাফাতকে বুশ সন্ত্রাসী বলতেন। হামাস নামের ফিলিস্তিনি সংগঠন নির্বাচনে জয় লাভ করলেও বুশের তালিকায় ওই সংগঠন ছিল সন্ত্রাসীদের তালিকায়। আফগানিস্তানে আলকায়েদা ধরার নামে বুশের লোকেরা আফগানিস্তান দখল করে এখন পাকিস্তানে নিত্য হানা দিয়ে চলেছে।আফগানিস্তান ধ্বংসের জন্য বুশই দায়ী। আর পাকিস্তানের বর্তমান দুরবস্থার জন্যও দায়ী বুশ। পাকিস্তানে বুশের সহচর ছিলেন মোশাররফ নামের এক কুখ্যাত সেনাপ্রধান। পাকিস্তান যে আজ দেউলিয়া হওয়ার দ্বারপ্রান্তে, সেজন্য মোশাররফ ও বুশই দায়ী। পাকিস্তান সেনাবাহিনীকে দিয়ে মোশাররফ পাকিস্তানিদের বিরুদ্ধে যুদ্ধ করিয়েছে। শুধু যুদ্ধাপরাধের জন্যই মোশাররফের বিচার হওয়া উচিত। আজকে সেই পাকিস্তান এখন বিপদে পড়েছে যে আগের ঋণকে শোধ করতে গিয়ে নতুন করে আইএমএফ থেকে ঋণ নিচ্ছে। পাকিস্তানের এক অংশে যত দিন মার্কিন বোমা পড়তে থাকে তত দিন পাকিস্তানে কেউ বিনিয়োগ করবে না, আর যেটুকু পুঁজি পাকিস্তানে আছে সেই পুঁজিও চালাতে হবে। আজ যে পাকিস্তানে মুদ্রা রুপির মূল্যে ধস নেমেছে এই জন্য দায়ী হলো পুঁজির বহুমুখী পলায়ন। এখন পাকিস্তানে অর্থনীতিতে ডলারের মূল্য অনেক, কিন্তু পাকিস্তানি মুদ্রা রুপি অতি সস্তা। যত দিন পাকিস্তান অর্থনীতি যুুদ্ধের মধ্যে থাকবে তত দিন পাকিস্তানের বৈদেশিক মুদ্রার রিজার্ভ তলানিতে থাকবে, তত দিন করাচি স্টক এক্সচেঞ্জের সূচক কমতে থাকবে, তত দিন ওই অর্থনীতিতে মূল্যস্ফীতি হবে এবং তত দিন রুপির মূল্য পড়তে থাকবে।বারাক ওবামাকে মুসলিম বিশ্বের সাথে যুক্তরাষ্ট্রের সম্পর্ককে পুনঃপ্রতিষ্ঠার চেষ্টা করে যেতে হবে। অবিশ্বাসটা এখন অনেকটা চলে যাবে। তবে পদক্ষেপটা নিতে হবে ওবামাকে। আর সে জন্য আফগানিস্তান থেকেও মার্কিন সৈন্যকে ফিরিয়ে নিতে হবে, ওবামার সাথে সবাই আলোচনা করতে রাজি হবে। আর আমরা আশা করি, ওবামাও আন্তরিকতার সাথে তার হাতকে বাড়িয়ে দেবেন।লেখকঃ বিশিষ্ট অর্থনীতিবিদ(সূত্র, নয়া দিগন্ত, ০৮/১১/২০০৮)Click This Link

