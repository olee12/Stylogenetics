মিডিয়ায় নির্বাচনী অপপ্রচার _ ড_ রোজোয়ান সিদ্দিকী





                        সাধারণ মানুষকে সচেতন এবং সব ক্ষেত্রে নিরপেক্ষ হয়ে যোগ্য ও সৎ লোককে নির্বাচিত করতে হবে । যেহেতু মিডিয়া বর্তমান সময়ে গণ মাধ্যমে ব্যপক ভূমিকা রাখে সেহেতু মিডিয়া নিরপেক্ষ হয়ে মানুষের জন্য কাজ করবে এটাই সকলের কাম্য । কিন্তু বেশিরভাগ ক্ষেত্রে তা হচ্ছে না । এরকম একটি বিষয়ের উপরই  ড. রোজোয়ান সিদ্দিকী র একটি লেখা আপনাদের কাছে তুলে ধরা হলো ...  মিডিয়ায় নির্বাচনী অপপ্রচার : ড. রোজোয়ান সিদ্দিকী   চারদলীয় জোটের বিরুদ্ধে সমন্বিত অপপ্রচার আবারো জোরদার করে তুলেছে এক শ্রেণীর মতলবি মিডিয়া। বর্তমান তত্ত্বাবধায়ক সরকারকে ক্ষমতায় আনার দাবিদার এসব পত্রিকায় এমনই প্রচারাভিযান চালানো হয়েছিল এক-এগারোর আগে ও পরে। জোট সরকারের মন্ত্রী-এমপি ও নেতাকর্মীদের বিরুদ্ধে এসব মিডিয়া ধারাবাহিকভাবে নানা ধরনের কল্পকাহিনী ছাপিয়ে বিদ্বেষ সৃষ্টির চেষ্টা চালায়। আবার এক-এগারোর পরবর্তী সময়ে জোটের নেতাকর্মীদের গ্রেফতারে সরকারকে প্রলুব্ধ করতে এরা নানা ধরনের কল্পকাহিনী প্রচার করতে থাকে। সরকারও পত্রপত্রিকার বিনা প্রমাণের ওসব রিপোর্টের ভিত্তিতে সোৎসাহে জোটের নেতাকর্মীদের ঢালাওভাবে আটকাভিযান শুরু করে দিয়েছিল। সরকারের এসব কর্মকাণ্ড যে কতটা অপরিণামদর্শী, অবিবেচনাপ্রসূত ও বিদ্বেষপূর্ণ ছিল, তা এখন প্রমাণিত হয়েছে। সরকারের ওই সব ঠুনকো অভিযোগের প্রায় কোনোটাই আদালতে টিকছে না। সরকার তিলকে তাল করেছিল বলেই আদালতের বিবেচনায় সেগুলো গুরুত্ব পায়নি। মাঝখানে এই সরকারের দুই বছরের শাসনকালে দেশ ধ্বংসের দ্বারপ্রান্তে গিয়ে পৌঁছেছে। নমুনা হিসেবে টেনে নিলাম ১৬ ডিসেম্বরের একটি জাতীয় দৈনিকের প্রথম পৃষ্ঠায় দু’টি সংবাদ। ‘৫৩৩ অসহায় মুক্তিযোদ্ধার ভাতা বন্ধ করে দেয় জোট সরকার।’ ‘নির্বাচন ২০০১ ফলাফলে অসঙ্গতি। ২৫৩৪ কেন্দ্রে ৯০ শতাংশের বেশি ভোট দেখানো হয়েছিল।’ শেষ পৃষ্ঠায় প্রধান তিনটি খবরের শিরোনামঃ ‘রাজধানীর ১৫ আসন। এরশাদের বিরুদ্ধে ১৩টি, হান্নান শাহের ৯টি ও পিন্টুর বিরুদ্ধে আছে ১০ মামলা।’ ‘নির্বাচনোত্তর সন্ত্রাসের আশঙ্কা ভোলার সংখ্যালঘুদের।’ ‘মুক্তিযোদ্ধাদের চক্ষুশিবিরের আয়োজক জামায়াত প্রার্থীর অর্থের যোগানদাতা।’ এর প্রতিটি সংবাদের সত্যতা ও বস্তুনিষ্ঠতার বিশ্লেষণ একটু পরে করব। এর আগে শিরোনামগুলো বিশ্লেষণ করলে বোঝা যায়, চারদলীয় জোটের প্রার্থীদের বিরুদ্ধে বিদ্বেষ সৃষ্টির কী প্রাণান্ত প্রয়াসই না চালিয়েছে পত্রিকাটি।  প্রথম শিরোনাম থেকে স্পষ্ট হয়ে ওঠে, চারদলীয় জোট কী সাংঘাতিক মুক্তিযুদ্ধ ও মুক্তিযোদ্ধাবিরোধী। তারা অসহায় মুক্তিযোদ্ধাদের ভাতা পর্যন্ত বন্ধ করে দিয়েছিল। দ্বিতীয় শিরোনামটি থেকে বোঝা যায়, ২০০১ সালের নির্বাচনে চারদলীয় জোট যে জয় লাভ করেছিল, তা করেছিল ব্যাপক জাল ভোট দিয়ে আর নির্বাচনে কারচুপির মাধ্যমে। শেষ পৃষ্ঠার প্রথম শিরোনাম থেকে বোঝা গেল, ঢাকার আসনগুলোতে বিএনপি প্রার্থীরা কত বড় ক্রিমিনাল যে, তাদের বিরুদ্ধে ৯টি-১০টি করে মামলা হয়েছে। দ্বিতীয় শিরোনামটিতে ভোলার দু’টি আসনে নির্বাচনোত্তর সন্ত্রাসের আশঙ্কা করা হয়েছে। কারণ, ওই দু’টি আসনেই গত নির্বাচনে বিএনপি প্রার্থীরা জয়ী হয়েছিলেন। শেষ শিরোনামটিতে বলা হয়েছে, জামায়াত প্রার্থীর অর্থের জোগানদাতা মুক্তিযোদ্ধাদের জন্য চক্ষুশিবিরের আয়োজন কেন করবে। অর্থাৎ তারা চান প্রয়োজনে অন্ধ হয়ে যাবেন দেশের স্বাধীনতার জন্য জীবন বাজি রেখে যুদ্ধ করেছেন যে মুক্তিযোদ্ধা। এসব সংবাদের একটাই লক্ষ্য, তা হলো আসন্ন নির্বাচনে চারদলীয় জোট প্রার্থীদের বিরুদ্ধে ঘৃণা ও বিদ্বেষ সৃষ্টি করা।এবার সংবাদগুলো বিশ্লেষণ করে দেখা যেতে পারে। প্রথম সংবাদটি হলো, ‘৫৩৩ অসহায় মুক্তিযোদ্ধার ভাতা বন্ধ করে দেয় জোট সরকার।’ বাকিটুকু পড়ুন - Click This Link

                    সর্বশেষ এডিট : ২৯ শে ডিসেম্বর, ২০০৮  দুপুর ১:৩২                

