যোগ্যতাই মাদ্রাসা ছাত্রদের বড় অযোগ্যতা _ মোঃ শহীদুল হক





যোগ্যতাই মাদ্রাসা ছাত্রদের বড় অযোগ্যতামোঃ শহীদুল হকঢাকা বিশ্ববিদ্যালয়ের ৮টি বিভাগে মাদ্রাসা শিক্ষার্থীদের ভর্তি বন্ধের উদ্যোগ নেয়া হয়েছে।এ বছরের ভর্তি নির্দেশিকায় সুপরিকল্পিতভাবে নতুন কিছু শর্ত জুড়ে দেয়া হয়েছে। সরকারি সিদ্ধান্ত অনুসারে দাখিল ও আলিম যথাক্রমে এসএসসি ও এইচএসসির সমমানের। বারবার সিলেবাস পরিবর্তন করে মাদ্রাসা শিক্ষাকে আধুনিক ও যুগোপযোগী করে সরকার সমমান দিয়েছে। বাংলাদেশে ইসলামী শিক্ষার প্রধানতম ব্যবস্থা মাদ্রাসা শিক্ষা বিরোধী মহল বরাবরই সমমানের বিরোধিতা করে আসছে। কিন্তু তাদের সে চেষ্টা সফল না হওয়ায় অতি কৌশলে মাদ্রাসা শিক্ষা ধ্বংসের ষড়যন্ত্রের নতুন নতুন জাল বিস্তার করা হচ্ছে। আর এতে নেতৃত্ব দিচ্ছেন কতিপয় তথাকথিত অসাম্প্রদায়িক বাম বুদ্ধিজীবী ও শিক্ষক। তারা জাতীয়তাবাদী ও ইসলামী মূল্যবোধে উজ্জীবিত বুদ্ধিজীবী, সাংবাদিক ও শিক্ষকদের অসচেতনতার সুযোগে একের পর এক অযৌক্তিক নিয়মের আওতায় ফেলে মাদ্রাসা শিক্ষার্থীদের অংকুরেই বিনাশ করার চেষ্টা চালাচ্ছেন।জাতিসংঘ মানবাধিকার সনদের ২৬ (১) নং অনুচ্ছেদে বলা হয়েছে-‘উচ্চ শিক্ষা মেধার ভিত্তিতে সকলের জন্য উন্মুক্ত থাকিবে।’বাংলাদেশের সংবিধানে উল্লেখ রয়েছে -‘২৮। (১) কেবল ধর্ম, গোষ্ঠী, বর্ণ, নারী-পুরুষভেদ বা জন্মস্থানের কারণে কোন নাগরিকের প্রতি রাষ্ট্র বৈষম্য প্রদর্শন করিবেন না।(৩) কেবল ধর্ম, গোষ্ঠী, বর্ণ, নারী-পুরুষভেদ বা জন্মস্থানের কারণে জনসাধারণের কোন বিনোদন বা বিশ্রামের স্থানে প্রবেশের কিংবা কোন শিক্ষা-প্রতিষ্ঠানে ভর্তির বিষয়ে কোন নাগরিককে কোনরূপ অক্ষমতা, বাধ্যবাধকতা, বাধা বা শর্তের অধীন করা যাইবে না।২৯। (১) প্রজাতন্ত্রের কর্মে নিয়োগ বা পদ-লাভের ক্ষেত্রে সকল নাগরিকের জন্য সুযোগের সমতা থাকিবে।(২) কেবল ধর্ম, গোষ্ঠী, বর্ণ, নারী-পুরুষভেদ বা জন্মস্থানের কারণে কোন নাগরিক প্রজাতন্ত্রের কর্মে নিয়োগ বা পদ-লাভের অযোগ্য হইবেন না কিংবা সেই ক্ষেত্রে তাঁহার প্রতি বৈষম্য প্রদর্শন করা যাইবে না।’কিন্তু ঢাকা বিশ্ববিদ্যালয়ের কিছু বামপন্থী ও আওয়ামী শিক্ষক মানবাধিকার সনদ, সংবিধান ও সরকারি সিদ্ধান্তের তোয়াক্বা না করে নিজেদের ইচ্ছা অনুসারে শর্ত আরোপ করে মাদ্রাসা শিক্ষার্থীদের উচ্চ শিক্ষার পথ বন্ধ করার দুঃসাহস দেখিয়েছেন। তারা মেধার মূল্যায়ন না করে ধর্ম-বিদ্বেষের কারণেই এ জাতীয় বৈষম্যমূলক নীতি প্রণয়ন করেছেন। তারা সবসময় আধুনিক শিক্ষার কথা বললেও আধুনিক শিক্ষায় আগ্রহী মাদ্রাসা শিক্ষার্থীদের বঞ্চিত করছেন। দাখিল ও আলিমে ১০০ মার্কসের বাংলা ও ইংরেজি পড়ার অজুহাতে মাদ্রাসা ছাত্রদের বিরুদ্ধে তারা যে অবস্থান নিয়েছেন তা কোনভাবেই যুক্তিযুক্ত নয়। মার্কসের দিক দিয়ে কম হলেও স্কুল-কলেজের ২০০ মার্কসের বাংলা ও ইংরেজির সিলেবাসে অন্তর্ভুক্ত বিষয়সমূহই মাদ্রাসা ছাত্ররা পড়ে থাকে। এভাবে ১০০ মার্কসের বাংলা ও ইংরেজি পড়েই মাদ্রাসা ছাত্ররা ঢাকা বিশ্ববিদ্যালয়ের অত্যন্ত প্রতিযোগিতামূলক ভর্তি পরীক্ষায় কৃতিত্বের সাথে উত্তীর্ণ হচ্ছে। এজন্যতো তারা সাধুবাদ পাওয়ার যোগ্য। তারা ভর্তি পরীক্ষায় বাংলা ও ইংরেজিতে প্রয়োজনীয় মার্কসতো পাচ্ছেই, বরং অনেক সময় রেকর্ড সংখ্যক মার্কস পেয়ে বিশ্ববিদ্যালয়ে ভর্তি হচ্ছে। বর্তমানে অনেক মাদ্রাসা ছাত্র আধুনিক বিভাগগুলোতে ১ম শ্রেণীতে ১ম,২য় বা ৩য় স্থান অধিকার করার গৌরব অর্জন করে ঢাকা বিশ্ববিদ্যালয়, চট্টগ্রাম বিশ্ববিদ্যালয়, জাহাঙ্গীর নগর বিশ্ববিদ্যালয়,রাজশাহী বিশ্ববিদ্যালয়, ইসলামী বিশ্ববিদ্যালয়সহ বিভিন্ন বিশ্ববিদ্যালয়ে অধ্যাপনা করছেন, বিসিএস পরীক্ষায় উত্তীর্ণ হয়ে সরকারি চাকুরি করছেন,বিদেশ থেকে উচ্চতর ডিগ্রী অর্জন করছেন, জাতীয় উন্নয়নের মূল স্রোতধারায় অংশ নিচ্ছেন। এটাই ইসলাম বিরোধী শক্তির মাথা ব্যথার মূল কারণ। দারিদ্র্যের কষাঘাত সহ্য করে, পারিবারিক ও প্রাতিষ্ঠানিক বাধা উপেক্ষা করে, ব্যক্তিগতভাবে কঠিন পরিশ্রম করে মাথা তুলে দাঁড়ানোর চেষ্টাই ওদের বড় অপরাধ। বিভিন্ন বিভাগে ব্যাপকভাবে মাদ্রাসা ছাত্রদের ভর্তি হওয়ার প্রবণতা, শিক্ষা ও কর্মজীবনে ধারাবাহিক সাফল্যই আজ তাদের পথের কাঁটা হয়ে দাঁড়িয়েছে। মাদ্রাসা শিক্ষা বিরোধীদের মুখে চুনকালি দিয়ে নিজেদের যোগ্যতার নজির স্থাপনই আজ তাদের বড় অযোগ্যতা। ইসলামী শিক্ষায় শিক্ষিতরা ভিক্ষার ঝুলি হাতে নিয়ে রাষ্ট্র ও সমাজের বোঝা হয়ে দ্বারে দ্বারে ঘুরতে থাকলে এ ধরনের অন্যায়ের মুখোমুখি হতে হতো না। মাদ্রাসা শিক্ষিতদের অবজ্ঞা করে মৌলভী, হুজুর, মুন্সী, মোল্লা ইত্যাদি সম্বোধন করে বিরোধীরা বিদ্বেষ চরিতার্থ করতে পারত।মাদ্রাসা ছাত্রদের ভর্তিতে যে সব বিভাগে বাধা নিষেধ আরোপ করা হয়েছে, সেগুলোর মধ্যে গণযোগাযোগ ও সাংবাদিকতা, অর্থনীতি, লোক প্রশাসন,আন্তর্জাতিক সম্পর্ক এবং উইমেন এ্যান্ড জেন্ডার স্টাডিজ বিভাগ সমাজ বিজ্ঞান অনুষদের অধীন। আর এ অনুষদটি পুরোপুরি আওয়ামী-বাম নিয়ন্ত্রিত। এ অনুষদে তাদের একচ্ছত্র আধিপত্যের প্রমাণ তারা সম্প্রতি অনুষ্ঠিত ডীন নির্বাচনে ১০০-৫৩ ভোটে জয়ী হয়ে দিয়েছেন এবং মাদ্রাসা শিক্ষার্থীদের ভর্তি বন্ধের উদ্যোগের মধ্য দিয়ে নতুন করে তাদের শক্তি প্রদর্শন করেছেন। এ ছাড়া বাংলা ও ইংরেজি বিভাগে ভর্তি বন্ধের প্রক্রিয়া শুরু হয়েছে কলা অনুষদের সাবেক আওয়ামীপন্থী ডীন ড. কাজী শহীদুল্লাহর আমল থেকে। আর ভাষাতত্ত্বেও একই ধারার শিক্ষকদের সংখ্যাধিক্যের কারণে এ অনিয়ম চালু হলো। ‘নিয়ম-নীতি বড় নয়, যার জোর তার জয়’ অথবা ‘যার ভোট, তার চোট’-এর ভিত্তিতেই আরোপিত হয়েছে বাধা নিষেধ। স্বায়ত্তশাসনের নামে স্বেচ্ছাচারিতার নগ্ন দৃষ্টান্ত উপস্থাপিত হলো দেশবাসীর সামনে। ডানপন্থী শিক্ষকরা এই ইস্যুতে ব্যর্থতার পরিচয় দিয়েছেন। তাদের এ ব্যর্থতার কারণে গোটা জাতি ক্ষতিগ্রস্থ হবে। ডীন কমিটিতে শক্ত অবস্থান থাকার পরেও তাদের এ ব্যর্থতার রহস্য কি? তারা কি ভিসির কণ্ঠে কণ্ঠ মিলিয়েছেন? দুর্ভাগ্য এ জাতির। ভিসি সাহেব কিভাবে বলেন- বিভাগের সিদ্ধান্তই চুড়ান্ত অথবা বিভাগের সিদ্ধান্ত মেনে নেয়াই বিশ্ববিদ্যালয়ের নীতি? তিনি কিভাবে বলেন- এ বছর আর পরিবর্তন সম্ভব নয়? যদি বিভাগের সিদ্ধান্তই অন্ধভাবে মেনে নেয়া হয় তাহলে উচ্চতর পর্ষদের কাজ কি? শুধু চা নাস্তা খেয়ে চোখ বুজে স্বাক্ষর করা? এটাতো কোন নীতি হতে পারে না। এটাতো অবশ্যই দুর্নীতি। বিভাগের সিদ্ধান্ত বিভিন্ন পর্ষদে যাচাই বাছাই হয়ে সিন্ডিকেটে গিয়ে চুড়ান্ত হয়- যেন সিদ্ধান্তটি সঠিক, নির্ভুল ও ন্যায়সঙ্গত হয়। স্বায়ত্তশাসিত প্রতিষ্ঠান হিসেবে বিশ্ববিদ্যালয় সিন্ডিকেট যেকোন সময় জরুরী সিদ্ধান্ত নিতে পারে, ভর্তি নির্দেশিকায় কোন অযৌক্তিক ও অনৈতিক বিষয় থাকলে তা তুলে দিতে পারে। কিন্তু ভিসির ভূমিকা আজ প্রশ্নবিদ্ধ। তিনি শিক্ষার্থীদের অন্ধকারে রাখতে গিয়ে বিক্ষুব্ধ করেছেন, জাতিকে করেছেন হতাশ। ভিসি মহোদয়ের কাছে বিনীত অনুরোধ-জরুরী সিন্ডিকেট সভা ডেকে মাদ্রাসা শিক্ষার্থীদের ন্যায়সঙ্গত দাবী মেনে নিন, মহল বিশেষের উদ্দেশ্য প্রণোদিত শর্তাবলী প্রত্যাহার করুন। বৈষম্যহীন সমাজ ব্যবস্থা প্রতিষ্ঠার লক্ষ্যে সরকারের উচিত এ ব্যাপারে দ্রুত ও যথাযথ পদক্ষেপ নেয়া। তুর্কী কবি ইউনুস এমরের ভাষায় বলতে চাই-‘পান করি সব একই সাথে একই নদীর পানি,এ দিক তিতা ও দিক মিঠা হয়না সে ভাই জানি।’লেখকঃ শিক্ষক, যোগাযোগ ও সাংবাদিকতা বিভাগ, চট্টগ্রাম বিশ্ববিদ্যালয়।ই-মেইলঃ shahidjr@yahoo.com Click This Link

