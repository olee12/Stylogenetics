কোন দলের চকোলেট নয় - তাদের প্রাপ্য রাষ্ট্রের পক্ষ থেকে সর্বোচ্চ সম্মাননা _ মিনার রশীদ





কোন দলের চকোলেট নয় - তাদের প্রাপ্য রাষ্ট্রের পক্ষ থেকে সর্বোচ্চ সম্মাননামিনার রশীদজাতীয় সংসদের সংরক্ষিত আসনগুলির মধ্যে সরকারী দল আওয়ামী লীগ তাদের ভাগের ৩৬টি আসনের দুটি বন্টন করেছে পিলখানা ট্রাজেডির শিকার পরিবারগুলির মাঝে। পিলখানার ট্রাজেডিতে জীবন দেয়া একজন সেনা কর্মকর্তার মা এবং অন্য এক সেনাকর্মকর্তার শাশুড়ী এই রাজনৈতিক চকোলেট দুটি পেয়েছেন।মানবতাকে খন্ডিত করলে বা মানুষকে বিভিন্ন ভাগে ভাগ করলে তার বেনিফিশিয়ারী হয় একটা ছোট্ট গ্রুপ। সংরক্ষিত এই আসনগুলি যদি জ্ঞানবিজ্ঞানের বিভিন্ন ক্ষেত্রে পারদর্শী ব্যক্তিবর্গকে ( নারী ও পুরুষ) দেওয়া হতো তবে এদেশের আপামর নারী পুরুষ উপকৃত হতো। জেন্ডার বিবেচনায় জাতীয় সংসদের এই আসনগুলিকে অনেক সচেতন মেয়ে মেনে নিতে পারেন না। এরকম কিছু সুলতানা রাজিয়া বানিয়ে কখনই মেয়ে জাতির সামগ্রিক অবস্থার উন্নতি করা সম্ভব হবে না।সেই সুলতানা রাজিয়ার যুগ থেকে বর্তমান কাল পর্যন্ত এদেশের মেয়েদের বাস্তব দশা তার প্রমান। সংরক্ষিত নারী আসনগুলিকে প্রখ্যাত এক সাংবাদিক সংসদের ত্রিশ সেট অলংকার হিসাবে আখ্যায়িত করে আলোড়ন তুলেছিলেন এবং দেশ থেকে নিজের বহিস্কার নিশ্চিত করেছিলেন। জেন্ডারভিত্তিক এই উপঢৌকনটির সর্বশেষ ব্যবহার হয়েছে পিলখানার ট্রাজেডির শিকার পরিবারদের সহানুভূতি আদায়ের নিমিত্তে। এখানেও সুলতানা রাজিয়া সিনড্রোম উপস্থিত। চকোলেটের স্বাদগুলি সবাই সমভাবে পায় নি।সহজেই অনুমিত হয় এই দুজন এমপি এখন আওয়ামী স্বরেই কথা বলবেন । অর্থাৎ ৬৭ টি পরিবারের মাঝে দুটি পরিবার এখন আওয়ামী ভাবনার বাইরে যেতে পারবে না। দুটি রাজনৈতিক চকোলেট হাতে ধরিয়ে দিয়ে তাদের অনেক মনোযাতনা ঢেকে ফেলা হয়েছে । এই দুটি পরিবারের মাঝে একটি আবার শশুর পরিবার। আমাদের পারিবারিক কাঠামো বিবেচনায় নিজের বাবা মা বা ভাই বোন এই চকোলেটের পুরো স্বাদ নাও গ্রহন করতে পারে। তাদের বেদনা বাকী ৬৫ টি পরিবারের মতোই বা তার চেয়ে বেশী থেকে যাবে। নিজের কষ্টগুলির এভাবে রাজনৈতিক বিক্রি দেখে তাদের সামগ্রিক কষ্টটি বেড়ে যাবে বৈ কমবে না।পিলখানার দুঃখজনক ঘটনা নিঃসন্দেহে একটি জাতিয় ট্রাজেডি। কাজেই এই ট্রাজেডি থেকে কোন দলেরই রাজনৈতিক ফায়দা নেয়া ঠিক নয়। তাছাড়া ৬৭টি পরিবারের পুরো ট্রাজেডির বেনিফিশিয়ারী দুজনকে বানানোও অনৈতিক,দৃষ্টিকটু। জাতি তাদের হাতে কোন দলের চকোলেট দেখতে চায় না। তারা চায় তাদের যোগ্য সম্মান ও তাদের ত্যাগের যথাযথ স্বীকৃতি। তারা জাতীয় বীর। কোন দলের সৈনিক বা বীর নয়।দলীয় করনে আওয়ামী লীগ বরাবরই তাদের দক্ষতা দেখিয়ে এসেছে। সারা দেশের মানুষ স্বাধীনতার জন্যে যুদ্ধ করলেও জাতির এই আবেগ ও অর্জনটিকে তারা দলীয় করন করে ফেলেছে। আওয়ামী লীগ বা সমভাবাপন্ন ছাড়া আর সবাই রাজাকার বা রাজাকারের কিয়দংশ হয়ে পড়েছে। এখন এই স্বাধীনতার আবেগটিকে ব্যবহার করে আমাদের স্বাধীনতা সার্বভৌমত্বকেই হুমকির মুখে ঠেলে দিয়েছে। এদেশের শত্রুরা তাদের এই আজব মানসিকতাটির পুরো সুযোগ গ্রহন করেছে।একটি দেশের নিরাপত্তা হুমকির দিক , মাত্রা ও ধরন সময়ের সাথে সাথে পরিবর্তন হতে পারে। বর্তমান যুগে এক দেশ কর্তৃক অন্য দেশ দখলের সম্ভাবনা নেই। কিন্তু সামরিক বা অর্থনৈতিক অস্থিরতা সৃষ্টি করে অন্য দেশকে কাবু করে নিজের অর্থনৈতিক ও সামরিক ফায়দা লাভ করার প্রবণতাটি বৃদ্ধি পেয়েছে । ১৯৭১ সালে যে স্বাভাবিক বা কৌশলগত মিত্র ছিল সেই দেশ আজীবন একই অবস্থায় থাকবে তার নিশ্চয়তা নাই । যত কঠিন শোনাক না কেন আমাদের নিরাপত্তা ভাবনায় এই বিষয়টি বিশেষ বিবেচনায় নিতে হবে। বুঝতে হবে কোনটি ভালোবাসার পরশ আর কোনটি গোপন চিমটি। এই অনুভূতিটুকু ভোতা হয়ে পড়লে সমূহ বিপদ হবে। কিন্তু এক শ্রেনীর চিন্তাবিদ বা রাজনীতিবিদের চিন্তা দেখে আমাদের এক কলিগের গল্প মনে পড়ে যায়।মেরিন একাডেমি থেকে পাশ করে সবেমাত্র জাহাজে যোগ দিয়েছে। নতুন পরিবেশ। সারাদিন ইঞ্জিনরুমে কাটিয়ে সন্ধায় ডেকের উপর আসে। কিন্তু তার মাথা গুলিয়ে যায়। সিনিয়র এক অফিসারকে জিজ্ঞেস করে, ‘ স্যার, সকালে দেখলাম চট্রগ্রাম শহর একদিকে এখন দেখা যাচেছ পুরো শহরটি তার বিপরীত দিকে। ’ সিনিয়র অফিসার কারনটি বুঝতে পারলেন । জাহাজে জয়েন করার পর মাথার সার্কিটটি কিছুটা অফ হয়ে যায়। তখন চট্টগ্রাম শহরকে সকালে পূর্ব দিকে দেখলে সন্ধায় পশ্চিম দিকে মনে হয় । স্রোতের ধাক্কায় নিজের জাহাজটি যে ঘুরে গেছে এই নবীশ অফিসারটি তা টের পায় নি।তেমনি করে এই সব নিরাপত্তা ও রাজনৈতিক বিশ্লেষকের চিন্তাধারা দেখলে মনে হয় ‘ বিশ্ব রাজনীতি ’ নামক জাহাজটির এই ঘূর্ণন তারা ঠাহর করতে পারছেন না । জাহাজটি ঘূর্ণনের এই মাজেজাটি বুঝতে না পেরে সেই একই দিকে শত্রু ও মিত্র তালাস করছেন। উক্ত কলিগের গল্পটি নিয়ে হাসি ঠাট্টা করলেও এই সব জ্ঞানী গুনী মানুষের এই সব চিন্তা মনে ভয় ঢুকিয়ে দেয়। এই দেশটিকে নিয়ে আমার মতো সাধারন মানুষের ভয়টি মূলত এখানেই। শত্রুর নামটি ভয়ে বা অন্য কোন আবেশে উচ্চারন করতে না পারলেও অন্তত পক্ষে জানিয়ে দিতে পারি যে গোপন চিমটিটি টের পেয়ে গিয়েছি।যাই হোক মূল কথায় ফিরে আসি। বিএনপির দলীয় করনের দোহাই দিয়ে দিন বদলের প্রতিশ্রুতিতে ক্ষমতায় আসা এই সরকার দুই হাতে তা করে যাচেছ। সুশীলদের বিরাট অংশ এখন শীত নিদ্রায় চলে গিয়েছে।বিএনপি করেছে। কাজেই এখন তাদেরও করতে হবে। তবে দিনটির বদল হলো কোথায় ? এই সহজ প্রশ্নটির মতো আরো কিছু দরকারী প্রশ্ন করার মতো সৎ ও সাহসী মানুষের অভাব দেখা দিয়েছে। দিনটি বদলানোর জন্যেই তো মানুষ তাদের ভোট দিয়েছে। এখন নিজের অপকর্ম হালাল করার জন্যে সেই পুরনো কাসুন্দি কেন ?বিভিন্ন লেখালেখির মাধ্যমে আমরা একটা জাতিয় অভিভাবকত্বের প্রয়োজনীয়তা তুলে ধরেছি। জাতির এই ক্রান্তি লগনে এর প্রয়োজনীয়তা আরো অনেক বেশী অনুভূত হচেছ । পিলখানায় যে ট্রাজেডিটি সৃষ্টি হয়েছে, নিঃসন্দেহে তার প্রথম ভুক্তভোগী সেই সব সেনা অফিসারদের নিকটতম স্বজন ও পরিবারবর্গ। তাদের হাতেও এখন সুযোগ এসেছে এই জাতীয় অভিভাবকত্বের ভূমিকাটি গ্রহন করার। তাদের এই কষ্টের বিনিময়ে শুধু দুয়েকটি এমন ধরনের রাজনৈতিক চকোলেট যথেষ্ঠ নয়। এই হতভাগা জাতির জন্যে আরো অনেক বড় একটা ভূমিকা তারা রাখতে পারেন। তাদের অতি প্রিয় মুখটি কিংবা জাতীয় এই বীরদের স্মৃতির জন্যে সেটাই হবে সর্বোত্তম পন্থা ।তারা জাতির বিবেক ও অনুভূতিকে একটা ধাক্কা দিতে পারেন। কোন কিছু হলেই টিয়া পাখির মতো বিরোধী গ্রুপ বা গোষ্ঠিকে দায়ী করার জাতীয় স্বভাবটিকে তারা আচছামতো জব্দ করতে পারেন। যে অপরাধ করবে, সেই সাজা পাবে। কোন ব্যক্তি নিজের অপরাধের দায় অন্যের ঘাড়ে চাপাতে পারবে না, কাউকে স্কেইপ গোট বানাতে পারবে না বা নিজের অপরাধটির একটি রাজনৈতিক শিল্ড তৈরী করতে পারবে না। এই দুর্বলতার জন্যেই এসব অপকর্ম আরো উৎসাহিত হয়। কাজেই আমরাও নিজেদের সরব কিংবা নিরব অবস্থানের মাধ্যমে এসব অপকর্মের উৎসাহদাতা ও মদদদাতা হয়ে পড়ছি । অবস্থা দেখে আজ মনে হচেছ এই সর্বনাশা প্রবণতাটি বন্ধ করার একটা সুযোগ তাদের হাতে এসেছে।এই সুযোগটির সদ্ব্যবহারের মাধ্যমে তারা তাদের প্রিয়জনের বিদেহী আত্মার প্রতি সুবিচারটি করতে পারেন।এটা ইন্টারনেটের যুগ। এটা ইউ-টিউবের যুগ। তারা একটু সচেতন ও সাহসী হলে নিজেদের এই কষ্টটিকে জাতির জন্যে বেশ বড় একটা শক্তিতে পরিণত করতে পারেন।আর জাতি হিসাবে আমাদের আশু কর্তব্য হলো, এই বীরদের জাতীয় বীর হিসাবে যথাযথ সম্মান দেখানো । কোন কিছু বাড়িয়ে বলার প্রয়োজন নেই। জাতির জন্যে যে যতটুকু অবদান রেখেছেন ততটুকুর স্বীকৃতি দিতে হবে। বিশেষ করে কর্ণেল গুলজারের অবদান এখানে উল্লেখ করা যায় । দেশ ও জাতির বিরুদ্ধে সবচেয়ে বড় চ্যালে্ঞ্জ জেএমবি নামক সমস্যাকে অতি অল্প সময়ের মাঝে মোকাবেলায় এই চৌকশ অফিসারের ভূমিকা সকলের জানা রয়েছে । দুর্নীতি নির্মূলে এবং বাংলা সিনেমা থেকে অশ্লীলতা দুরীকরণে তার ভূমিকা স্বর্ণাক্ষরে লিখা থাকবে।নিহত হওয়ার মাত্র কয়েকদিন আগে তাকে বিডিআরে ট্রান্সফার করা হয়। মৃত্যু তাকে এখানে টেনে এনেছিল নাকি তার আগমন এই ট্রাজেডি সৃষ্টি করেছে জাতির সামনে তাও এক বড় প্রশ্ন হয়ে দেখা দিয়েছে। জানি না এর জবাব কোনদিন পাওয়া যাবে কি না।কাজেই এই বীর সহ অন্য আরো কয়েকজনকে সর্বোচ্চ সম্মাননা ‘ বীর শ্রেষ্ঠ ’ দেওয়া হোক এবং বাকী অফিসারদের দ্বিতীয় সর্বোচ্চ বীরোত্তম খেতাবে ভূষিত করা হোক। শহীদ পরিবারবর্গ এই ন্যায় সঙ্গত দাবীটি নিয়ে এগিয়ে আসতে পারেন। আশা করি তাতে সারা জাতির জোড় সমর্থন থাকবে।এর মাধ্যমে তারা আমাদের আরো একটি বোধকে জাগিয়ে দিতে পারেন। দেশের প্রতি ভালোবাসা প্রদর্শনের সুযোগ ১৯৭১ এ শেষ হয়ে যায় নাই। দেশ ও জাতির জন্যে এই আত্ম ত্যাগের আরো প্রয়োজন রয়েছে এবং ভবিষ্যতে এই ত্যাগের আরো প্রয়োজন পড়বে।কাজেই দেশ ও জাতির জন্যে অতীব প্রয়োজনীয় আরো কর্ণেল গুলজার সৃষ্টির জন্যেই পিলখানা ট্রাজেডির এই বীরদের প্রস্তাবিত সম্মানটুকু দেখানো দরকার। এব্যাপারে ন্যূনতম কৃপণতা বা কোন ধরনের রক্ষণশীলতা কাম্য নয়।লেখকঃ মেরিন ইঞ্জিনিয়ার, ই-মেইলঃminarrashid@yahoo.com Click This Link

