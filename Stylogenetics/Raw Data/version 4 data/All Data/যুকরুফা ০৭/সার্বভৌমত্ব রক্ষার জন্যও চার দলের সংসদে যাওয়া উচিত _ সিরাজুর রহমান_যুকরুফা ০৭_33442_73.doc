সার্বভৌমত্ব রক্ষার জন্যও চার দলের সংসদে যাওয়া উচিত _ সিরাজুর রহমান





সার্বভৌমত্ব রক্ষার জন্যও চার দলের সংসদে যাওয়া উচিতসিরাজুর রহমানক্ষুব্ধ, আশাহত বিএনপি ও চার দলের জোট অনেক চিন্তা ভাবনার পর অবশেষে সঠিক সিদ্ধান্ত নিতে যাচ্ছে বলেই মনে হচ্ছে। বিএনপি’র মহাসচিব খোন্দকার দেলোয়ার হোসেন বলেছেন, ‘ওরা সরকার গঠন করুক। আওয়ামী লীগ সুযোগ পেয়েছে, তারা সরকার গঠন করুক। আমরা দেখতে চাই আওয়ামী লীগ জনসাধারণকে যেসব প্রতিশ্রুতি দিয়েছে সেসব প্রতিশ্রুতি তারা কিভাবে পূরণ করে।’নির্বাচনের নিরপেক্ষতা নিয়ে বিএনপি ও চারদলীয় জোট ভোট গ্রহণের আগেও অভিযোগ করেছে। তারা এবং দেশের অজস্র মানুষ বিশ্বাস করে নির্বাচনেও দুর্নীতি হয়েছে। দুই আড়াই লাখ পর্যবেক্ষক হাজির ছিল বলেই এসব সন্দেহ ও অভিযোগ অবান্তর বলে উড়িয়ে দেয়া যাবে না।১৯৮৮ সালে লে. জে. এরশাদের ভোটারবিহীন রাষ্ট্রপতি নির্বাচনে কিভাবে পর্যবেক্ষকদের প্রতারণা করা হয়েছে আমি স্বচক্ষে দেখেছি। আমি বিবিসি’র প্রতিনিধি হিসেবে সে নির্বাচন সম্ব েরিপোর্ট করতে গিয়েছিলাম। দু-একজন পোলিং কর্মকর্তা গোপনে আমাকে বুজরুকির কিছু হদিস দিয়েছেন এবং সে নির্বাচনে এরশাদ ৬০-৭০ শতাংশ ভোট পেয়েছিলেন বলে দাবি করেছিলেন। কোনো কোনো আমলা পর্যবেক্ষকদের চোখে ধুলো দেয়ার ব্যাপারে কেমন সিদ্ধহস্ত বাংলাদেশের মানুষ জানে।তা সত্ত্বেও আমরাও বিশ্বাস করি যে, একটা নির্বাচিত সংসদ সে সংসদ সন্দেহজনক উপায়ে নির্বাচিত, এমনকি সেমি-বাকশালী সংসদ হলেও-অনির্বাচিত স্বৈরতন্ত্রী সরকারের চেয়ে শ্রেয়তর। নির্বাচিত সংসদে গণতন্ত্রের স্রোত আঁকাবাঁকা খাতে এবং ঝিরঝিরিয়ে প্রবাহিত হলেও সম্পূর্ণ ব হয় না। সেটা ভবিষ্যতের জন্য আশার কথা। বিএনপি ও চারদলীয় জোট ইচ্ছা করলে ২০০৬ সালের ২৮ অক্টোবরের মতো দেশকে অচল করে দিতে পারত। সে ধ্বংসাত্মক পথে না গিয়ে তারা দেশপ্রেমের পরিচয় দিয়েছে।নির্বাচনী প্রতিশ্রুতিগুলোর কথা আওয়ামী লীগকে এবং দেশবাসীকে স্মরণ করিয়ে দিয়ে খোন্দকার দেলোয়ার হোসেন ভালো কাজ করেছেন। আমরা নির্বাচনের আগেও বলেছি ১০ টাকা কেজির চাল আর পাঁচ বছরে ৭ হাজার মেগাওয়াট বিদ্যুৎ উৎপাদন আকাশ-কুসুম কল্পনা ছাড়া কিছুই নয়। আমরা বিশ্ব অর্থনৈতিক সঙ্কট এবং বাংলাদেশের ওপর তার আসন্ন ভয়াবহ প্রভাব সম্বও আওয়ামী লীগ ও শেখ হাসিনাকে হুঁশিয়ার করে দিয়েছি।তা সত্ত্বেও হাসিনা দেশের যেখানেই নির্বাচনী সভায় গেছেন সেখানেই তিনি সড়ক, সেতু, হাসপাতাল ও গভীর সমুদ্রবন্দর নির্মাণের প্রতিশ্রুতি দিয়েছেন। রাজধানীতে তিনি দোতলা সড়ক, ফ্লাইওভার, সুড়ঙ্গ, পাতাল রেল ও চক্রবেড়ি সড়ক নির্মাণের প্রতিশ্রুতি দিয়েছেন, কিন্তু সেসবের ব্যয় নির্বাহের অর্থ কোত্থেকে আসবে তার হদিস তিনি দেননি।তবু শেখ হাসিনা যখন অঙ্গীকার দিয়েছেন সেসব অঙ্গীকার পালনের সুযোগ তাকে দেয়া উচিত।তিনি যদি ব্যর্থ হন তাহলে প্রমাণিত হবে যে, দেশের মানুষকে তিনি প্রতারিত করেছেন। প্রতিশ্রুতিগুলো পালন করতে আওয়ামী লীগ সরকারকে বাধ্য করা এবং তারা ব্যর্থ হলে সে কথা দেশবাসীকে জানিয়ে দেয়া প্রতিনিয়ত চারদলীয় বিরোধী দলের কর্তব্য হওয়া উচিত। কোনো প্রতিশ্রুতির ব্যাপারে কতখানি অগ্রগতি হয়েছে সংসদে বসে মাসে মাসে সে প্রশ্ন সরকারকে করতে হবে। দেশবাসীও তাতে একটা চলমান খতিয়ান পাবে।এ দেশের মাটির পরে ...হবু বিরোধী দলের জন্য তার চেয়েও গুরুত্বপূর্ণ একটা আশু কর্তব্য আছে, সেটা বাংলাদেশের সার্বভৌমত্ব রক্ষা করা। নির্বাচনের পর প্রথম সংবাদ সম্মেলনে হবু প্রধানমন্ত্রী শেখ হাসিনার একটি বক্তব্যে আশঙ্কাটা জরুরি হয়ে উঠেছে। প্রচারাভিযানে তিনি একটি ‘আঞ্চলিক টাস্কফোর্স’ গঠনের কথা বলেছিলেন। নির্বাচনী ডামাডোলে অনেকেই সেটা খতিয়ে দেখেননি। কেউ কেউ এ কথাও বলেছিলেন যে সেটা বিদেশী পৃষ্ঠপোষকদের চোখ-ঠারার একটা কৌশল ছিল মাত্র। এখন মনে হচ্ছে সে টাস্কফোর্সের ব্যাপারে হাসিনা সিরিয়াস। এ ফোর্স গঠনের কথা তিনি নির্বাচনোত্তর প্রথম সংবাদ সম্মেলনেও বলেছেন।বাংলাদেশ বিগত ৩৭ বছর ধরে আর পাকিস্তানের অংশ নয়; এ দেশের মানুষ সন্ত্রাসে বিশ্বাস করে না। সন্ত্রাস দমনের ব্যবস্থা বিগত নির্বাচিত সরকারের আমল থেকেই শুরু হয়েছে। হবু সরকার যদি আরো জোরেশোরে সন্ত্রাসের বিরুদ্ধে ব্যবস্থা নিতে চায় তাহলে তারা দেশবাসীর পূর্ণ সমর্থন পাবে। কিন্তু ‘আঞ্চলিক টাস্কফোর্সের’ ধারণাটা অবশ্যই স্বাধীনতা ও সার্বভৌমত্বের সব অতন্দ্র প্রহরীকে উদ্বিগ্ন করবে।আঞ্চলিক টাস্কফোর্স বলতে এ ধারণাই সৃষ্টি হয় যে, এ অঞ্চলের কয়েকটি দেশ একটা সম্মিলিত বাহিনী গঠন করবে। অতীতেও এ জাতীয় কোনো একটা সংগঠনের কথা উঠেছিল মূলত যুক্তরাষ্ট্রের দিক থেকে, কিন্তু বাংলাদেশে তার বিরুদ্ধে প্রবল বিরোধিতার কারণে সেসব প্রস্তাব চাপা পড়ে যায়। আমেরিকা থেকে দেশে ফেরার আগে শেখ হাসিনা মার্কিন সহকারী পররাষ্ট্রমন্ত্রী রিচার্ড বাউচারের সাথে দীর্ঘ গোপন বৈঠকে কী কী বিষয় নিয়ে আলোচনা করেছিলেন সে সম্ব েঅনেক জল্পনা হয়েছে। সম্ভবত এই টাস্কফোর্স গঠনের বিষয়টিও আলোচিত হয়ে থাকতে পারে।অতীতে বাতিল সোফা চুক্তির প্রস্তাব থেকে মনে হবে যে প্রস্তাবিত টাস্কফোর্স মার্কিন অভীপ্সা অনুযায়ী গঠিত হলে তার কাঠামো এ রকম হওয়া স্বাভাবিকঃ সন্ত্রাস দমন অথবা সন্ত্রাসের আশঙ্কার মোকাবেলার জন্য সদস্যদেশগুলো একে অন্যের দেশে সেনা ও নিরাপত্তা বাহিনী পাঠাতে পারবে। অর্থাৎ বাংলাদেশের অনুমতি ছাড়াই মার্কিন কিংবা ভারতীয় বাহিনী বাংলাদেশের যেকোনো স্থানে মোতায়েন করা যাবে। সেটা স্পষ্টতই একটি স্বাধীন দেশের সার্বভৌমত্বের সাথে সঙ্গতিপূর্ণ নয়।আরেকটি আশঙ্কার কথাও একেবারে উড়িয়ে দেয়া যায় না। মুক্তিযুদ্ধের সময় হেমন্ত মুখার্জির কণ্ঠের একটা গান মুখে মুখে ঘুরত ‘এ দেশের মাটির পরে/অনেক জাতের অনেক দিনের লোভ আছে/ এ কথা ইতিহাসে বলে।’ এ গানটির সারকথা বাংলাদেশের মানুষকে সর্বক্ষণ মনে রাখতে হবে।টাস্কফোর্স নয় সার্কই আদর্শসন্ত্রাসের বিরুদ্ধে যুদ্ধ সম্ব েইউরোপীয় ইউনিয়নের ২৬টি সদস্য দেশের মধ্যে ঘনিষ্ঠ সহযোগিতা আছে। দেশগুলোর নিরাপত্তা বাহিনী সন্ত্রাস সম্ব েযাবতীয় ইন্টেলিজেন্স রিপোর্ট অতি দ্রুত সংশ্লিষ্ট দেশগুলোর নিরাপত্তা বিভাগকে জানিয়ে দেয়। ইউরোপীয় ইউনিয়ন সব অর্থনৈতিক ব্যাপারে একটি উন্মুক্ত অঞ্চল। সদস্য দেশগুলোর মধ্যে সফরের জন্য ভিসার প্রয়োজন নেই। এক সদস্য দেশের নাগরিক অন্য যেকোনো সদস্য দেশে সম্পত্তি ক্রয় করতে, ব্যবসায়-বাণিজ্য ও চাকরি করতে অথবা ‘রেসিডেন্ট’ হতে পারে।ব্রিটেনে এখন গৃহনির্মাণ, কৃষি, ‘ক্যাটারিং’ ইত্যাদি বহু খাতে লাখ লাখ পোলিশ, রুমানীয় প্রভৃতি পূর্ব ইউরোপীয় নাগরিক দেখতে পাবেন। যে মালী আমার বাগানের পরিচর্যা করেন তিনি একজন হাঙ্গেরীয়। এরা অবাধে এ দেশ আর স্বদেশের মধ্যে যাতায়াত করেন। কিন্তু ইউরোপীয় ইউনিয়নের সদস্য দেশগুলোর মধ্যে একের দেশে অন্যের সেনাবাহিনী মোতায়েন করার অনুমতি নেই। জেনারেল পারভেজ মোশাররফ সন্ত্রাসবিরোধী যুদ্ধে পাকিস্তানকে যুক্তরাষ্ট্রের লেজুড়ে পরিণত করেছিলেন ১০ বিলিয়ন ডলারের বিনিময়ে। পাকিস্তানের জন্য তার পরিণতি কী হয়েছে বাংলাদেশের মানুষকে সর্বক্ষণ মনে রাখতে হবে।সার্ক সংগঠনটি মূলত গঠিত হয়েছিল ইউরোপীয় অর্থনৈতিক সম্প্রদায়ের আদলে। সে সম্প্রদায় এখন বিবর্তিত হয়ে ইউরোপীয় ইউনিয়নে রূপান্তরিত হয়েছে। ইইউ’র আদলেই সার্কেরও বিবর্তন হলে দক্ষিণ এশিয়ার অশেষ কল্যাণ হবে। সন্ত্রাস দমনের ব্যাপারে ঘনিষ্ঠ সহযোগিতা সার্কের মাধ্যমেই সম্ভব, কোনো টাস্কফোর্স গঠন প্রয়োজনীয় নয়- অবশ্য যদি কারো ভূ-রাজনৈতিক গোপন উদ্দেশ্য না থাকে।শেখ হাসিনা প্রচারাভিযানে ‘গভীর সমুদ্রবন্দরের’ প্রসঙ্গটিও তুলেছেন। তেমন একটা বন্দরের প্রয়োজনীয়তা সম্ব েকোনো দ্বিমত নেই। কিন্তু একটি মার্কিন প্রতিষ্ঠানকে চট্টগ্রামে সে রকম একটা বন্দর তৈরি ও পরিচালনার দায়িত্ব দেয়ার প্রস্তাব উঠলে অতীতে বাংলাদেশের মানুষ প্রায় সমস্বরে তার বিরুদ্ধে প্রতিবাদ জানিয়েছিল সার্বভৌমত্ব এবং স্ট্র্যাটেজির বিবেচনায়। যুক্তরাষ্ট্র দীর্ঘকাল যাবৎ বঙ্গোপসাগরে একটা সামরিক উপস্থিতি চায় চীনের প্রভাব বিস্তার ঠেকানোর লক্ষ্যে। বন্দর তৈরি ও পরিচালনার দায়িত্ব তাদের দেয়া হলে নিরাপত্তা কর্মীর ছদ্মবেশেও মার্কিন নিরাপত্তা ও গোয়েন্দা বাহিনীর লোক বাংলাদেশে অনুপ্রবেশ ঘটাবে। তার জের ধরে ভবিষ্যতের পরাশক্তি চীনের সাথে বাংলাদেশের সম্পর্কের অবনতি ঘটতে বাধ্য।জরুরি প্রয়োজনসরকারি বিরোধী দল হিসেবে আরো বহু বিষয়ের মধ্যে উপরিউক্ত বিষয়গুলো সম্ব েবিএনপি ও চার দলের জোটকে সংসদের ভেতরে-বাইরে জোরালো আওয়াজ তুলতে হবে। কিন্তু বিএনপি বর্তমানে সে জন্য যথেষ্ট শক্তিমন্ত অবস্থায় আছে বলে মনে হয় না। তত্ত্বাবধায়ক সরকার ও নির্বাচন কমিশনের ষড়যন্ত্রে দলে একটা ফাটল সৃষ্টি হয়েছিল। তাতে দেশব্যাপী সমর্থক ও ভোটাররা বিভ্রান্ত হয়ে পড়েছিলেন। তার ওপর ২৯ ডিসেম্বরের নির্বাচনে অপ্রত্যাশিত পরাজয়ে বহু কর্মী মনোবল হারিয়ে ফেলেছেন। এ অবস্থার প্রতিকার করে দলকে চাঙা করে তুলতে হলে অবিলম্বে কয়েকটি ব্যবস্থা নিতেই হবে। বিগত কয়েক মাস খোন্দকার দেলোয়ার হোসেন যথাসাধ্য দলের সেবা করেছেন। কিন্তু দলকে পুনরুজ্জীবিত করতে এখনকার প্রয়োজন একজন তরুণ ও কর্মঠ মহাসচিব নিয়োগ এবং তাকে সাহায্য করার জন্য একটি সুদক্ষ ও কর্মঠ টাস্কফোর্স গঠন।বিএনপি দলের বরাবরের একটা দুর্বলতা একটা শক্তিশালী ‘মিডিয়া বেসের’ অভাব। সেটা সম্ভবত ২৯ ডিসেম্বরের নির্বাচনে এ দলের পরাজয়ের সবচেয়ে বড় কারণ। জরুরি ভিত্তিতে এ অবস্থার প্রতিকার করতে হবে। একই সাথে কয়েকজন তরুণ ও আইটি বিশেষজ্ঞ নিয়ে একটি গবেষণা ও মিডিয়া সেল গঠন করতে হবে। এই সেল এক দিকে শেখ হাসিনার নির্বাচনী বক্তব্য ও অতীতের গর্হিত কার্যাবলি এবং সাধারণভাবেই আওয়ামী লীগের সাফল্য-ব্যর্থতার ইতিহাসের একটা ‘ডাটা বেস’ তৈরি করবে, মিডিয়ার জন্য পরিস্থিতি ও ঘটনাবলির সুষ্ঠু বিশ্লেষণ তৈরি করবে এবং মিডিয়ার সাথে দৈনন্দিন সংযোগ বজায় রাখবে।লেখকঃ বিবিসি বাংলা বিভাগের খ্যাতিমান সাংবাদিক ও কলামিস্ট(লন্ডন, ০৩.০১.০৯)serajurrahman@btinternet.com (সূত্র, নয়া দিগন্ত, ০৫/০১/২০০৯)

