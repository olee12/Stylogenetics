প্রতিটি পরিবারের একজনের জন্য চাকুরী অসম্ভব নয় _ আমিনূল মোহায়মেন





প্রতিটি পরিবারের একজনের জন্য চাকুরী অসম্ভব নয়আমিনূল মোহায়মেনশেখ হাসিনা এবং বাংলাদেশ আওয়ামী লীগকে অভিনন্দন দুটি কারণে। প্রথমত: অকল্পনীয় বিপুল সংখ্যাধিক্যে তিনি ও তার দল জনগণের সমর্থন জয় করতে পেরেছেন। এই সমর্থন তাঁকে সাহায্য করবে বাংলাদেশকে একটি সমৃদ্ধ, উন্নত ও অগ্রসর দেশের কাতারে নিয়ে যেতে। দ্বিতীয় কারণ হচ্ছে তাঁর ঘোষিত ভিশন ২০২১ যা দেশকে তাঁর স্বপ্ন দেখার ও দেখানোর সাহসের প্রমাণ দিয়েছে। আওয়ামী লীগের এবারকার নির্বাচনী সাফল্যের পিছনে অন্যতম ভূমিকা রেখেছে দলটির নির্বাচনী প্রতিশ্রুতি এবং ভিশন। এদেশের দরিদ্র জনগণ এবং বেকার তরুণ-তরুণী ও তাদের পরিবারের জন্য দ্রব্যমূল্য কমানো এবং প্রতিটি পরিবারের অন্তত: একজন সদস্যের জন্য চাকুরীর ব্যবস্থা করার প্রতিশ্রুতি দলটির পক্ষে গণজোয়ার সৃষ্টিতে সাহায্য করেছে।ধারণা করা হচ্ছে, তত্বাবধায়ক সরকারের ১০০ দিনের কর্মসৃজন কর্মসূচির মত একটি কর্মসূচির মাধ্যমে নতুন সরকার তার কর্মসংস্থান সংক্রান্ত প্রতিশ্রুতি বাস্তবায়ন করার চেষ্টা করবে। বর্তমানে এই কর্মসুচির মাধ্যমে প্রতিদিন ১০০ টাকা হারে মজুরি দিয়ে দরিদ্র যুবকদের মাধ্যমে জৈব সার তৈরী, রাস্তাঘাট উন্নয়ন ইত্যাদি বিভিন্ন কাজ করানো হচ্ছে। স্বল্প সময়ে এবং অল্প কিছু মানুষের জন্য এই ধরণের কর্মসূচি সফল হলেও দীর্ঘ মেয়াদে তা নানা সমস্যা বয়ে আনতে পারে। এককোটি মানুষের জন্য এ ধরণের কর্মসূচি নিতে হলে তাতে ব্যয় হবে সাড়ে ছত্রিশ হাজার কোটি টাকা যা বাংলাদেশের বর্তমান বছরের উন্নয়ন বাজেটের পুরোটার থেকেও কম। অপরদিকে এ ধরণের কর্মসূচিতে দুর্নীতি, স্বজনপ্রীতি, দলীয় কর্মী সমর্থকদের প্রাধান্য দেয়া বিভিন্ন অভিযোগ উঠতে পারে। তাছাড়া এই কর্মসূচি শুধুমাত্র সমাজের বিত্তহীন ও অশিক্ষিত অংশের জন্য।অপরপক্ষে সামর্থবান জনগণের যে অংশটি অর্থনৈতিক কর্মকান্ডে নিরুদ্যোগী রয়েছে তাদেরকে উদ্যোগী করা এবং তাদের অলস উদ্যোম, মেধা, অর্থ ও সামর্থ্যকে অর্থনীতির চালিকাশক্তির সাথে সংযুক্ত করার মাধ্যমে প্রত্যাশিত এককোটি নতুন কর্মসংস্থান সৃষ্টি করা যেতে পারে। আমাদের অর্থনীতিতে উদ্যোগী ভূমিকা পালন করে থাকে জনগণের অতি ক্ষুদ্র একটি অংশ। শিক্ষিত ও স্বচ্ছল বিশাল মধ্যবিত্ত শ্রেণীটির ভূমিকা এক্ষেত্রে পরোক্ষ এবং উদ্যোগহীন। তাদের অর্থ, শিক্ষা ও দক্ষতাকে কাজে লাগানো গেলে যে অর্থনৈতিক সমৃদ্ধির কথা বলা হচ্ছে তা সহজেই অর্জন করা যেতে পারে।অর্থনীতিতে প্রাণশক্তি যোগাতে নিরুদ্যোগী মধ্যবিত্ত শ্রেণীটি যে একটি অকল্পনীয় ভূমিকা রাখতে পারে সে সম্পর্কে ধারণা পাবার জন্য একটি ছোট পরীক্ষা করা যাক। যদি ঘোষণা করা হয় যে, স্নাতোকোত্তীর্ণ তরুণ-তরুণীদেরকে এক লক্ষ টাকার বিনিময়ে প্রত্যেককে দ্বিতীয় শ্রেণীর একটি সরকারী চাকুরী দেয়া হবে তাহলে কতজন এর জন্য আবেদন করবে? কমপক্ষে দশ লক্ষ। এর অর্থ হচ্ছে কমপক্ষে দশ লক্ষ বেকার শিক্ষিত তরুণ-তরুণী রয়েছে যারা তাদের কর্মসংস্থানের জন্য জনপ্রতি এক লক্ষ টাকা বিনিয়োগ করতে সমর্থ্য ও প্রস্তুত। চাকুরীর জন্য যে অর্থ তারা ব্যয় করতে প্রস্তুত তা দিয়ে ক্ষুদ্র ও মাঝারি আকারের বিভিন্ন ধরণের উৎপাদনমুখী কর্মকান্ড যেমন মাছের পুকুর, মুরগীর খামার, দুধের খামার, গরু মোটাতাজাকরণ প্রকল্প, হাস-মুরগীর খামার, ফল চাষ, রেশম চাষ ইত্যাদি এন্টারপ্রাইজ তৈরী করতে পারে। আবার কৃষিজাত পণ্য প্রক্রিয়াকরণ, ইলেকট্রনিক্স সামগ্রী এসেমব্লী করা, প্লাস্টিক সামগ্রী ও খেলনা তৈরী, বিভিন্ন যন্ত্রাংশ তৈরী ও ফার্নিচার তৈরীর মত ক্ষুদ্র ও মাঝারি আকারের বিভিন্ন শিল্পও তারা প্রতিষ্ঠা করতে পারে। উক্ত বিনিয়োগের ফলে শুধু উক্ত দশ লক্ষ তরুণ-তরুণীর কর্মসংস্থানই যে হবে তা নয়, বরং তাদের প্রতিষ্ঠানে কাজ করে এবং তাদের উৎপাদিত পণ্য বাজারজাত করে আরও কয়েকগুণ (সত্তর-আশি লক্ষ) মানুষের কর্মসংস্থান হবে। এই বিপুল পরিমাণ কর্মসংস্থান সৃষ্টি হলে তাদের ক্রয় ক্ষমতা বৃদ্ধি পাবার কারণে যে অর্থপ্রবাহ দেখা দিবে তার কারণে আরও অনেক মানুষের কর্মসংস্থান হবে।এতো গেলো শিক্ষাগত, শারীরিক ও আর্থিকভাবে সমর্থ্য কিন্তু কর্মহীন নাগরিকদের মাত্র একটি অংশের কথা। জনগণের একটি বিশাল অংশ রয়েছে যারা ১০-৫০ হাজার টাকা বিনিয়োগ করতে পারবে। আবার ১০-২০ লক্ষ টাকা বিনিয়োগ করতে পারবে এ ধরণের শিক্ষিত তরুণ-তরুণীর সংখ্যাও একেবারে কম নয়। তাদের মধ্য থেকে আরও উদ্যোক্তা তৈরী করে আনা যাবে এবং তার ফলে অতিরিক্ত কয়েক লক্ষ কর্মসংস্থান সৃষ্টি হবে। সব মিলিয়ে এক কোটি অতিরিক্ত কর্মসংস্থান সৃষ্টি হতে পারে। এক কোটি মানুষের প্রত্যেকে গড়ে মাসে চার-পাঁচ হাজার টাকা উপার্জন করলে বাংলাদেশের জিডিপিতে যুক্ত হবে অতিরিক্ত পঞ্চাশ হাজার কোটি টাকা। ২০০৭-০৮ অর্থ বছরের জিডিপি ছিল ৫,৩৫,৪১৫ হাজার কোটি টাকা। এ হিসাবে ৫০,০০০ কোটি টাকা জিডিপিতে অতিরিক্ত যুক্ত হলে শুধু এর ধেকেই জিডিপি প্রবৃদ্ধি ঘটবে ৯ শতাংশ। ফলে মোট জিডিপি প্রবৃদ্ধি ৬ শতাংশ থেকে বেড়ে দাড়াবে ১৫ শতাংশের মত বেশীতে। অর্থাৎ, আমাদের নাগরিকদের যে ধরণের আর্থিক ও শিক্ষাগত সঙ্গতি রয়েছে তা দিয়েই জিডিপি ১৫% শতাংশ বৃদ্ধি করা যায়।এখন প্রশ্ন হচ্ছে, এতো বিপুল সম্ভাবনা থাকা সত্ত্বেও জনগণের এই বিশাল অংশটি অর্থনৈতিক কর্মকান্ডে চালিকাশক্তি হিসাবে আত্মপ্রকাশ করছে না কেন? মধ্যবিত্ত শ্রেণীর মধ্য থেকে উদ্যোক্তা সৃষ্টি না হবার প্রধান কারণ হচ্ছে আমাদের কর্মহীনতার উত্তরাধিকার। এ দেশে হাজার হাজার বছর ধরে বর্ণবাদী সমাজ ব্যবস্থা চালু ছিল যার সর্বনিম্ন স্তরে রাখা হয়েছিল তাদেরকে যারা উৎপাদন ও কৃৎকৌশলের সাথে যুক্ত ছিল। অনেকক্ষেত্রে তাদেরকে অস্পৃশ্য মনে করা হতো। ইচ্ছা থাকা সত্ত্বেও তরুণদের একটি বিরাট অংশ উদ্যোক্তা হিসাবে নিজেদেরকে দেখতে চাইছে না মূলতঃ সামাজিক কারণে। চাকুরের তুলনায় উদ্যোক্তার কোন মর্যাদাই সমাজের নিকট নেই। নামকরা বিশ্ববিদ্যালয় থেকে ভালো সাবজেক্টে মাস্টার্স পাশ করে যদি কোন তরুণ ঠিক করে যে, তার এলাকায় গিয়ে একটি ডেইরী ফার্ম করবে, তাহলে তাকে পরিবার, আত্মীয়-স্বজন, বন্ধু-বান্ধব সকল মহল থেকেই বিরূপ প্রতিক্রিয়ার সম্মুখীন হতে হবে। এমনকি তার বিয়ে নিয়েও সমস্যা তৈরী হবে। তাছাড়া কারিগরি ও ব্যবসায়িক জ্ঞানের অভাবও এ ক্ষেত্রে অনেকাংশে দায়ী। আবার আর্থিক নিরাপত্তা বোধের অভাবও মধ্যবিত্ত তরুণ-তরুণীকে উদ্যোক্তা হতে বাধা দেয়। নিজে উদ্যোক্তা হয়ে কিছু করার মধ্যে যে ঝুঁকি থাকে তা নেয়ার মত মানসিক ও আর্থিক প্রস্তুতি এখনও আমাদের মধ্যবিত্ত তরুণেরা অর্জন করেত পারেনি। বিষয়টি বিস্ময়কর। নেতা-নেত্রীকে ক্ষমতায় বসানোর জন্য যে তরুণ জীবন দেয়ার ঝুকি নিতে পারে, সে নিজে একটি প্রতিষ্ঠানের মালিক হওয়ার জন্য কিছুটা আর্থিক ঝুকি নেয়ার মত সাহস দেখায় না। এ কারণে দেখা যায়, বাংলাদেশে ব্যবসায়ীদের সন্তানেরাই কেবল ব্যবসা করে, অন্যরা তাদের অধীনে চাকুরী করেই জীবন কাটাতে স্বাচ্ছন্দ্য বোধ করে।উপরের আলোচনা থেকে দেখা যাচ্ছে শিক্ষিত মধ্যবিত্তের থেকে উদ্যোক্তা সৃষ্টি না হবার প্রধান কারণ মানসিকতা। আশার কথা হলো, অল্প সময়ে মানসিকতার উন্নয়ন ও পরিবর্তনে আমরা অবিশ্বাস্য রকমের সাফল্য দেখিয়েছি। উদাহরণ হিসাবে পরিবার পরিকল্পনার ক্ষেত্রে বাংলাদেশের সাফল্যের কথা বলা যায়। জনগণের ধর্মপ্রবণতা ও শিক্ষার অভাব সত্ত্বেও বাংলাদেশ এ ক্ষেত্রে অভাবনীয় সাফল্য অর্জন করেছে। জনসংখ্যা বৃদ্ধির হার এক সময়ে ইসরাইলের থেকে কমে গিয়েছল। পরিবার পরিকল্পনা কার্যক্রমের সাফল্য থেকে শিক্ষা নিয়ে এক মিলিয়ন উদ্যোক্তা সৃষ্টির কর্মকৌশল নির্ধারণ করা যেতে পারে। উক্ত সাফল্যের মূলে যে বিষযগুলি কাজ করেছে, তা হচ্ছে, গণমাধ্যম, পাঠ্যপুস-ক, স্থানীয় সরকার, সাংস্কৃতিক কার্যক্রম ইত্যাদির মাধ্যমে পরিকল্পিত পরিবারের সুফল নিয়ে ব্যাপক প্রচারণা চালানো হয়েছে এবং সাথে সাথে পরিবার পরিকল্পার সহায়ক উপকরণ ও সামগ্রী জনগণকে তাদের দ্বারে দ্বারে পৌঁছে দেয়া হয়েছে। ফ্যামিলি প্লানিং ভিজিটরেরা বাড়ী বাড়ী গিয়ে নারীদেরকে পরিবার পরিকল্পনার ব্যাপারে উদ্বুদ্ধ করেছেন, তাদেরকে এ বিষয়ে পরামর্শ দিয়েছেন এবং প্রয়োজনীয় সামগ্রী বিনামূল্যে দিয়ে এসেছেন।একই ভাবে এক কোটি কর্মসংস্থান সৃষ্টির লক্ষ্যে ব্যাপক প্রচারণা চালাতে হবে এবং সম্ভাব্য উদ্যোক্তাদের দোরগোড়ায় এ বিষয়ক কারিগরি সহায়তা পৌঁছে দিতে হবে। এ জন্য সরকারকে ক্যাটালিস্টের ভূমিকায় বড়-সড় উদ্যোগ নিয়ে এগিয়ে আসতে হবে, ঠিক যেভাবে পরিবার-পরিকল্পনা কার্যক্রমকে সমাজের সকল স্তরে বিস্তৃত করার উদ্যোগ নেয়া হয়েছিল। প্রধানমন্ত্রীর কার্যালয়ের প্রত্যক্ষ তত্বাবধানে কৃষি, মৎস ও পশুসম্পদ, শিল্প, যুব ও ক্রীড়া, শ্রম ও কর্মসংস্থান ইত্যাদি মন্ত্রণালয়ের সমন্বয়ে সরকারকে একটি বড় প্রকল্প বা কর্মসূচি নিতে হবে। প্রকল্পটির কাজ হতে পারে নিম্নরূপঃ১. প্রকল্পের একটি গবেষণা সেল থাকবে যার কাজ হবে গবেষণা করে বের করা যে, তরুণ ক্ষুদ্র ও মাঝারি উদ্যোক্তারা কি কি ধরণের এন্টারপ্রাইজ তৈরী করতে পারে, সেগুলি করতে কি পরিমাণ মূলধন প্রয়োজন, কত মূলধনে কি পরমাণ লাভ কত সময়ে পাওয়া যাবে, কি কি যন্ত্রপাতি, অন্যান্য সরঞ্জাম ও উপকরণ প্রয়োজন, সেগুলি কোথায় পাওয়া যায়, কি দক্ষতার কত সংখ্যক কর্মী দরকার, কর্মীদের কোন বিশেষ প্রশিক্ষণ দিতে হবে কিনা, উৎপাদিত পণ্যের সম্ভাব্য বাজার কোথায়, কিভাবে বাজারজাত করতে হবে ইত্যাদি। এ বিষয়গুলি নিয়ে একটি উদ্যোক্তা গাইড বের করতে হবে। এন্টারপ্রইজ তৈরীতে যে সকল আইনগত বিষয় ও ফরমালিটি রয়েছে সেগুলির বিস্তারিত বিবরণও তাতে থাকবে। উদাহরণস্বরূপ গরু মোটাতাজাকরণ খামারের কথা ধরা যাক। এ প্রসঙ্গে গাইডটিতে বলতে হবে এ ধরণের খামার শুরু করতে গেলে কত টাকা নিয়ে নামতে হবে, কত দিন পর কি হারে লাভ আসতে পারে, কি বয়সের কোন জাতের গরু কিনতে হবে, সেগুলি কোথায় পাওয়া যাবে, গরু গুলোকে কোথায় কি পরিবেশে রাখতে হবে, কিভাবে তাদের পরিচর্যা করতে হবে, তাদেরকে কি খাওয়াতে হবে, সে খাবার কোথায় পাওয়া যাবে, কোন সময়ে মোটাতাজা গরু বিক্রি করা যাবে ইত্যাদি। গাইডটি প্রিন্ট করে স্বল্পমূল্যে বিতরণের ব্যবস্থা করার পাশাপাশি তাকে ইন্টারনেটে এবং ইন্টারঅ্যাকটিভ সিডি মাধ্যমে প্রকাশ করতে হবে।২. গবেষণা সেলের তৈরী উদ্যোক্তা গাইডের উপর ভিত্তি করে তরুণ-তরুণীদেরকে উদ্বুদ্ধকরণে উদ্দেশ্যে ব্যাপক পদক্ষেপ নিতে হবে। এ উদ্দেশ্যে বিশ্ববিদ্যালয় ও অন্যান্য উচ্চ শিক্ষা প্রতিষ্ঠানে উদ্যোক্তা মেলার আয়োজন করা যেতে পারে। সে সকল মেলায় তাদেরকে দেখাতে হবে কত সহজে তারা চাকুরে থেকে মালিক হতে পারে। কোন ধরণের প্রতিষ্ঠান গড়তে কত অর্থ ও কি ধরেণের কাঁচামাল প্রয়োজন, সেগুলি কোথায় পাওয়া যাবে, যন্ত্রপাতি লাগলে তার মূল্য কত ও কোথায় পাওয়া যায়, সেগুলি চালাতে কেমন ধরণের অপারেটার প্রয়োজন, সে উদ্যোগ থেকে কেমন লাভ হবে ইত্যাদি বিষয় সেখানে প্রদর্শন করা হবে।ইলেকট্রনিক মিডিয়া মধ্যবিত্তের মানস গঠনে অত্যন্ত গুরুত্বপূর্ণ ভূমিকা রাখছে। সদ্য সমাপ্ত নির্বাচনে আওয়ামী লীগের বিপুল বিজয়ের পিছনেই এই মিডিয়ার ভূমিকা ছিল লক্ষ্যণীয়। উদ্যোক্তা সৃষ্টির লক্ষ্যে এই মাধ্যমকে ব্যবহার করতে হবে। জনপ্রিয় নাট্যকার, পরিচালক ও অভিনেতা-অভিনেত্রীগণকে দিয়ে উদ্যোক্তা সৃষ্টি বিষয়ে ধারাবাহিক নাটক তৈরী করে টিভি চ্যানেলগুলোতে প্রচার করা হলে আশাতীত ফল পাওয়া যেতে পারে। আজকাল টক শো, লাইভ আলোচনা ইত্যাদির প্রচলন বেড়েছে। উদ্যোক্তা সৃষ্টি নিয়েও এ ধরণের লাইভ অনুষ্ঠানের আয়োজন করা যেতে পারে। অনুষ্ঠানের এক এক পর্বে এক একটি এন্টারপ্রাইজ নিয়ে আলোচনা হবে। আলোচকগণ দর্শক-শ্রোতাদের এ বিষয়ক প্রশ্নের লাইভ উত্তর দিবেন। মোট কথা, এ বিষয়ে প্রচার-প্রচারণার এমন একটি ঝড় তুলতে হবে যাতে দেশের কোন তরুণ-তরুণীই এ বিষয়ে উদাসীন না থাকতে পারে।৩. এন্টারপ্রাইজ তৈরীতে প্রয়োজনীয় কারগিরী সহায়তা সম্ভাব্য উদ্যোক্তাদের দ্বারে দ্বারে পৌঁছানোর ব্যবস্থা করতে হবে। এ উদ্দেশ্যে উক্ত প্রকল্প থেকে সম্ভাব্য উদ্যোক্তাদের একটি তালিকা তৈরী করা যেতে পারে। কাজটি খুব কঠিন নয়। পাবলিক ও প্রাইভেট বিশ্ববিদ্যালয় এবং বিশ্ববিদ্যালয় কলেজগুলোর গ্রাজুয়েটদের তালিকা সংগ্রহ করে নিয়ে একটি কম্পিউটার ডেটাবেজে সংরক্ষণ করা হলে তাদের শিক্ষার ক্ষেত্র অনুযায়ী তাদেরকে পরামর্শ, প্রশিক্ষণ ও অন্যান্য কারিগরি সহায়তা সেবা দেয়া সহজ হবে। পাশাপাশি পত্রিকায় বিজ্ঞাপন দিয়েও সম্ভাব্য উদ্যোক্তা খোঁজা যেতে পারে। তাছাড়া যুব উন্নয়ন কেন্দ্রসমূহে উদ্যোক্তা সেবার জন্য বিশেষ সেল খুলে তার মাধ্যমে আগ্রহী তরুণ-তরুণীদেরকে পরামর্শ দেয়া যেতে পারে। পাশাপাশি একটি প্রতিষ্ঠান শুরু করতে হলে যে যে ফরমালিটিজ রয়েছে সেগুলি সম্পন্ন করতেও তাদেরকে সাহায্য করতে হবে। এন্টারপ্রাইজ চালাতে যে ধরণের প্রাথমিক হিসাবরক্ষণ ও ব্যবস্থাপনা জ্ঞান প্রয়োজন, তার উপরে এ সকল প্রতিষ্ঠান থেকে আগ্রহীদেরকে প্রশিক্ষেণের ব্যবস্থাও করতে হবে। এক্ষেত্রে এনজিওগুলোকে সম্পৃক্ত করলে ভালো ফল পাওয়া যাবে।৪. সম্ভাব্য উদ্যোক্তারা এক এক করে মাঠে নামা শুরু করলে এক পর্যায়ে তাদের জন্য ঋণের প্রয়োজন হবে। ঋণের অর্থ যোগান দেয়া বাণিজ্যিক ব্যাংকগুলোর জন্য কঠিন কিছু হবে না, কেননা, ব্যাংকগুলোতে প্রচুর অলস অর্থ পড়ে রয়েছে। তবে জামানতের এমন ব্যবস্থা করতে হবে যাতে সহজে উদ্যোক্তারা ঋণ পাওয়া যায় এবং প্রদত্ত ঋণের অর্থ সময়মত আদায় হয়। প্রকল্পের গবেষণা সেল এ বিষয়েও সরকারকে পরামর্শ প্রদান করবে।এক কোটি কর্মসংস্থান সৃষ্টির প্রকল্পটি দেশের অর্থনীতির জন্য একটি টার্নিং পয়েন্ট হিসাবে কাজ করবে। দশ লক্ষ শিক্ষিত ও সামর্থ্যবান তরুণ-তরুণীর উদ্যোম, মেধা, স্বপ্ন ও পরিশ্রম এবং তার সাথে নব্বই লক্ষ কর্মী দেশের অর্থনীতির চালিকাশক্তির সাথে যুক্ত হলে তা এমন একটি গতিবেগ সৃষ্টি করবে যা বাংলাদেশকে এক-দুই বছরে কয়েক যুগ এগিয়ে নিয়ে যাবে। এই সকল ক্ষুদ্র ও মাঝারি উদ্যোক্তাদের অনেকেই এক সময়ে বড় বড় শিল্পপতিতে পরিণত হবে। তখন জাপানের সাথে বাংলাদেশের অর্থনৈতিক সমৃদ্ধির সম্ভাবনার তত্বটি সত্যি সত্যি বাস্তবে রূপ নেবে। অকল্পনীয় সমৃদ্ধির পথে বাংলাদেশের নবযাত্রার পথটি উন্মোচন করতে নতুন সরকার এগিয়ে আসবে, এটিই আমাদের প্রত্যাশা।Click This Link

