প্রতিশ্রতি দেয়া আর ভাঙা - প্রেম আর রাজনীতিতে _ মিনার রশীদ





প্রতিশ্রতি দেয়া আর ভাঙা - প্রেম আর রাজনীতিতেমিনার রশীদআওয়ামী লীগের নেতৃত্বাধীন মহাজোট ক্ষমতায় আসার আগে যেসব প্রতিশ্রুতি দিয়েছিল, টার্গেট বিবেচনায় সেগুলিকে মোটামুটি তিনটি শ্রেণীতে ভাগ করা যায়। প্রথম পর্যায়ের প্রতিশুতি ছিল এদেশের জনগণকে টার্গেট করে । ছেড়া কাঁথায় রেখে যাদেরকে লাখ টাকার ডিজিটাল স্বপ্ন দেখানো হয়েছে। দ্বিতীয় পর্যায়ের ওয়াদাগুলি ছিল ১/১১ এ যারা বাঘের পিঠে চড়ে বসেছিলেন তাদের নিমিত্তে । যেভাবেই উঠে পড়ুক এক সময় এই বাঘের পিঠ থেকে নিরাপদে নামার তাগিদ অনুভূত হয়। তখন তাদের এই প্রতিশ্রুতিটিও ছিল সশব্দ।তৃতীয় টার্গেট গ্রুপটিকে নিয়ে সামান্য একটু ব্যাখ্যার প্রয়োজন। স্কুল জীবনে এসেশিনেশন বানানটি শিখতাম এভাবে- গাধার (ASS) উপর গাধা(AA) তার উপরে হাম (I) জাতিকে নেশন মানে এসেশিনেশন। কল্পনা করতে দৃশ্যটি যতই কিম্ভুতকিমাকার লাগুক না কেন এই দৃশ্যটি মগজে আটকে থাকাতে বানানটি লিখতে জীবনেও ভুল করি নাই। আমাদের গনতন্ত্রকে গুপ্তহত্যার পর একটি কিম্ভুতকিমাকার সরকার প্রতিষ্ঠিত হয়। গাধার পিঠে আরেক গাধা বসার মতো সেই সরকারটির পেছনে একটি বাঘের উপরে আরো কয়েকটি বাঘ ছিল। সাবধানী আওয়ামী লীগ তাদের জন্যেও নির্বাচনী প্রতিশ্রুতিতে কিছু দক্ষিণা রেখেছিল। দক্ষিণ এশীয় টাস্ক ফোর্স , ট্রানজিটের নামের করিডোর , সমুদ্র বন্দরের ব্যবহার ইত্যাদি ইত্যাদি।এই তিন ধরনের প্রতিশ্রুতিই ২৯শে ডিসেম্বরের অবিশ্বাস্য ফলাফলটি এনে দিয়েছে । এই সব প্রতিশ্রুতির সম্মিলিত প্রভাবে প্রায় এক মিনিটে একটি ভোট কাষ্টিং হয়েছে এবং অনেকগুলি আসনে ৯০-৯৫ ভাগ ভোট পড়া সহ গড়ে ৮৭ ভাগ ভোট পড়ার রেকর্ড সৃষ্টি হয়েছে। তবে এতদিনে স্পষ্ট হয়ে পড়েছে যে উপরোক্ত প্রতিশ্রুতিগুলির কোনগুলি নিয়ে শিয়াল-কুমিরের খেলা চলবে আর কোনগুলির জন্যে শকুনেরা উড়ে আসবে।আগের গনতান্ত্রিক সরকারের লাল্টু,পল্টু,বল্টু প্রভৃতি নামগুলি কানে বাজতো। সেসবের বদলে বর্তমানে আদুরে নামগুলি দেখে মনের বিরক্তিভাব কেটে গেছে তবে মনের মাঝে অজানা শংকাটি এখনও কাটছে না। অনেকগুলি কঠিন বিষয় নিয়ে আমাদের এই সব আদুরে মণিদের মুখোমুখি হতে হবে ঝানু প্রণব কাকুদের । প্রণব কাকুরা যতটুকু নিতে জানে ততটুকু দিতে জানে না। ভয়টি এখানেই।প্রেয়সীর গালের তিলের সৌন্দর্যে পাগল এক কবি বিলিয়ে দিতে চেয়েছিল সমর খন্দ বোখারা। তেমনি ভাত পাগল বাঙালীকে বা বাংলাদেশীকে ১০টাকা কেজি চালের ভাত খাওয়ার জন্যে কোন সমর খন্দ বোখারা ছাড়তে হয় সে দুশ্চিন্তা ভর করেছে দেশবাসীর মনে। ১০টাকা কেজি বা সস্তায় ভাত খাওয়ার জন্যে সাধারন সংখ্যাগরিষ্ঠতার একটি আওয়ামী লীগ সরকার যথেষ্ট হতো। কাজেই এই সরকারের অতিরিক্ত শক্তিটি কোন ওয়াদাপালনে ব্যবহৃত হবে তা অনুমান করতে কষ্ট হয় না।সম্মুখের সেই অজানা ভয় ছাড়াও ছিলো দরজার কাছের চাক্ষুষ উপদ্রব । তাই নির্বাচনের পরপরই জনগণকে বলতে হয়েছে , ১০ টাকা কেজি দরের চালের দরকার নাই , মাগো ছাত্রলীগকে আগে একটু সামলান।বিরোধী দলকে বলতে গেলে সংসদ থেকে ওয়াইপ আউট করা হয়েছে। এখন এই সব ওয়াদা আদায়ে যেন বড় ধরনের প্রতিবন্ধকতা সৃষ্টি হতে না পারে সেজন্যে বিভিন্ন উদ্যোগ নেওয়া হয়েছে। যুদ্ধপরাধী ও জ্‌ঙ্গীবাদ ইস্যু দিয়ে মাঠের শক্তিসালী একটা বিরোধীতাকে নিস্তেজ করে ফেলা সম্ভব হবে। অন্যদিকে দুদককের রশি লাগানো রয়েছে অন্য বড় গ্রুপটির কোমড়ে । কারন এই সব কোমড় বা মেরুদন্ড ভাঙলেও হিউম্যান রাইটসের ধ্বজাধারীরা এগিয়ে আসবে না। তারা আগে দেখবে মেরুদন্ডটি কোন শরীরের । পত্র পত্রিকা বা মিডিয়া তো আগেই ম্যানেজ হয়ে রয়েছে। মিডিয়ার বদৌলতে চরিত্র হননের মাধ্যমে প্রতিবাদী দুয়েকটি কন্ঠকে থামিয়ে দেয়া কঠিন হবে না । সেই সময় আসার আগেই , প্লিজ ওয়েক আপ মাই কান্ট্রিমেন।আমরা দেখেছি বিরাজনীতিকরনের ষোলকলা পূরণ করেও এদেশের জনগণকে রাজনীতি থেকে বিচ্যুত করা সম্ভব হয় নাই । শেষ দৃশ্যে এসে সেই একই রাজনীতির হাতে আত্মসমর্পন করতে হয়েছে । তবে বিরাজমান রাজনৈতিক দ্বন্দ্বটুকুকে নিজেদের নিরাপদ নির্গমনে কাজে লাগানো হয়েছে। বিজয়ী পক্ষ জয় হাতে পেলেও অগনতান্ত্রিক শক্তির সেই তোহফায় তা অনেকটা মলিন হয়ে পড়েছে।তাই সংসদের তিন চতুর্থাংশ আসন কব্জা করার পরেও এদেশের ইতিহাসে নৈতিকভাবে সবচেয়ে দুর্বল সরকার হয়েছে মহাজোটের এই সরকার। অনেকেই যুক্তি দেখান য়ে আগের সরকারের কাজকর্ম নিয়ে প্রশ্ন করলে এই সরকারের নিজের জন্ম বা অস্তিত্বই প্রশ্ন্‌িবদ্ধ হয়ে পড়ে। জারজ সন্তান তার নিজের অস্তিত্বের বাস্তবতা উপলব্ধি করার পরেও জন্মদাতা ও জন্মদাত্রীকে প্রশ্ন করতে পারে, কেন তাকে এই ভাবে পৃথিবীতে আনা হলো ? প্রকাশ্য ও অপ্রকাশ্য সেই সব ওয়াদার কারনে এই যৌক্তিক প্রশ্ন করার শক্তি ও সাহসটুকুও বর্তমান সরকার হারিয়ে ফেলেছে। আগে যে শক্তির অবস্থান ছিল সরকারের পেছনে (backed by ) তাদের অবস্থান বর্তমানে এই গনতান্ত্রিক সরকারের কোন প্রান্তে তা এখনও যেন স্পষ্ট ঠাহর করা যাচেছ না।অথচ গনতন্ত্রের একটা মনোরম শ্লোগান হলো , আওয়াম (জনগণ) হিরো হিরো আর সকলেই জিরো জিরো। এই আওয়াম শব্দটি আওয়ামী লীগ এখনও ধারন করলেও সেই স্পিরিটটি অনেক আগেই খুইয়ে ফেলেছে।সেনাপ্রধান যত শক্তিসালী হোন না কেন তিনি প্রজাতন্ত্রের একজন কর্মচারী । গত সরকারের আমলে তিনি স্বনামে একটি গ্রন্থ প্রকাশ করেছিলেন। সেই সরকারের চরিত্র বিশ্লেষন করলে এটাকে খুব অস্বাভাবিক কাজ বলে মনে করা যায় না। এজাতীয় সরকার বন্দুকের নল বা গায়ের জোড়ে চলে। সংবিধান বা কোন নিয়ম নীতির তোয়াক্কা করে না। কিন্তু এখন থিওরিটিকেলি একটি গনতান্ত্রিক সরকার ক্ষমতায় বসেছে। কাজেই প্রজাতন্ত্রের সর্বনিম্ন ইউনিফরমধারী চৌকিদার থেকে সর্বোচ্চ ইউনিফরমধারী কর্মকর্তা সকলেই একই নিয়মের অধীনে থাকবেন বলে আশা করা যায় । কিন্তু এবারও তিনি একটি গ্রন্থ প্রকাশ করেছেন। সরকার অবশ্য ব্যাক ডেইটে সেই অনুমতি দিয়ে কৃতার্থ হলে বলার কিছু নাই।সেনাপ্রধান তার বইয়ে বর্তমান প্রেসিডেন্টের সাথে ১/১১ এ কিভাবে অত্যন্ত আদবের সাথে কথা বলেছেন তা জানিয়েছেন । কিন্তু ১৯৭৫ সালে বঙ্গভবনে অবস্থানরত অন্য এক প্রেসিডেন্ট কিভাবে পায়জামার এক পায়ে নিজের দুটি পা ঢুকিয়ে লেখকের সহায়তায় সেই বেকায়দা অবস্থা থেকে উদ্ধার পেয়েছিলেন তার সরস বর্ণনা রয়েছে। তার সেই বর্ণনা পড়ে শুধু ছোট বালকেরা হাসবেনা - অনেক বুড়ো বালকও খিল খিল করে হাসতে থাকবে। সেনাপ্রধানের এই সরস গল্পের আগ পর্য়ন্ত পায়জামাকে আমার কাছে একটা তুলনামূলক নিরাপদ বস্ত্র বলে মনে হতো। অগত্যা গিটটু খুলে খেলেও উপরের পাঞ্জাবী বাকীটুকু সামাল দেয় । বাংলাদেশে সামরিক বা অগণতান্ত্রিক শাসন গুলির সাথে একটি রাজনৈতিক দলের সম্পর্ককে অনেকেই এমন পায়জামা- পাঞ্জাবীর সম্পর্ক হিসাবে কল্পনা করতে পারেন। এর মাধ্যমে গনতন্ত্রের গিটটুটি খুলে গেলেও দেশের সবচেয়ে ঐতিহ্যবাহী দলটি পাঞ্জাবী সেজে বাকীটুকু সামাল দেয়।কলেজে পড়ার সময়ে এক স্যারের রমরমা প্রাইভেট ব্যবসা ছিল। এক সাথে কয়েক ব্যাচকেও তিনি পড়াতেন। তেমনি দুটি ব্যাচের একটি ছেলেদের, অন্যটি মেয়েদের। লেখাপড়ার মনোযোগ যাতে ব্যাহত না হয় সেজন্যে মাঝখানে একটি পর্দা লাগিয়ে দেন। তখন ছেলেমেয়েদের চোখের কাজগুলির দায়িত্ব নেয় তাদের পায়ের আঙুলগুলি । কারো কারো জন্যে নতুন এই অ্যারেঞ্জমেন্ট আরো চমৎকার হয়েছে। তারপরেও এক মেয়ে তার ছেলে বন্ধুটিকে জানায়, আরে বাবা তোমার প্যান্টের নীচ প্রান্ত ধরে এদিক থেকে এত টান টানি করলাম , তার পরেও কোন জবাব পেলাম না। তোমার এতো দেমাগের কারন টা কি বল তো ?কারনটি খুবই ভয়ংকর। যেটি ধরে তুমি টানছিলে ঐ প্রান্তটি আমার প্যান্টের ছিল না - ওটি ছিল কড়া মাড় লাগানো স্যারের লুঙ্গির প্রান্ত। কোন মতে স্যার নিজের ইজ্জত বাঁচিয়েছেন। এর পর থেকে সেই স্যার শার্টের নিচে পায়জামা পড়ে প্রাইভেট পড়াতেন।এমন নিরাপদ পায়জামাও বঙ্গভবনে গিয়ে অনিরাপদ হয়ে পড়ে। সেনাপ্রধানের এই কৌতুককর বর্ণনাটি এদেশের রাজনীতির এক করুণ বাস্তবতা তুলে ধরে। অনুমিত হয় শুধু একবারই না আরো অনেকবার এই ভবনটিতে আরো অনেককে প্যান্ট , পায়জামা,আন্ডি বা এজাতীয় দুই পা ওয়ালা কাপড়ের এক পায়ে নিজের দুই পা ঢুকাতে হয়েছে। অগণতান্ত্রিক শাসনকে সুশীল প্রক্রিয়ার মাধ্যমে য়েভাবে গ্ল্যামারাইজ করা হয়েছে তাতে ভবিষ্যতেও এই ঘটনাটি আবারো ঘটতে পারে।১/১১ সম্পর্কে তিনি যে বর্ণনা দিয়েছেন তার বিপরীতে সংশ্লিষ্ট আরো দুয়েকজনের বর্ণনা রয়েছে। তা থেকে জনগণ কল্পনা করতে পারে সেদিনের প্রকৃত ঘটনা। জনগণের এই কল্পনার জগতটি বন্ধুকের নলের নাগালের বাইরে। কাজেই অনেকেই এই ডায়লগটি কল্পনা করতে পারেন ‘ ভাই, স্যার বলে যখন ডাকতেছে‌ন তখন এই ‘ স্যার ’ শব্দটির প্রতি সুবিচার করুন। এমনভাবে ধমকাইয়া কথা বলবেন না যাতে আত্মাটি কেঁপে উঠে। ’এই হলো আমাদের দেশের সর্বোচ্চ স্যারের অসহায়ত্ব। জানিনা এটাকে সারা জাতির অসহায়ত্ব বলা ঠিক হবে কি না । স্বাধীনতার তিন যুগ পরেও আমাদের এই স্যারটির জন্যে দুই পা ওয়ালা পায়জামা বা প্যান্ট রাখা এখনও তেমন নিরাপদ হয়ে উঠে নি।তার বইটিতে অকপটভাবে তিনি নিজের রাজনৈতিক বিশ্বাস তুলে ধরেছেন। বিশেষ করে ৭ই নভেম্বর সম্পর্কে মন্তব্য করে নিজের রাজনৈতিক মানসিকতা ও পক্ষ স্পষ্ট করেছেন। যদিও বিশেষ কারনে আহলাদিত আমাদের সুশীল সমাজের বড় অংশ এভাবে সরকারী পদ ও পদবী ব্যবহার করে গ্রন্থ প্রকাশ করার অনৈতিক দিকটি উপলব্ধি করতে পারছেন না। বইটির প্রকাশনা উৎসবে ছিলেন এদেশের এক মস্ত বড় সুশীল যিনি ফি বছর আমাদের অনৈতিকতার ফিরিন্তি তুলে ধরেন।আমরা যারা পশ্চিমা দেশগুলির সিভিল লিবার্টি বা জনগণের বাক স্বাধীনতা ও শক্তির মাধুর্য দেখে লোভাতুর হয়ে পড়েছি তাদের জন্যে ব্যাপারটি মেনে নেওয়া কষ্টকর বই কি । মুক্তিযুদ্ধের চেতনা বলে যারা অচেতন হয়ে পড়ে তারাও বুঝতে চায় না যে মুক্তিযুদ্ধের মাধ্যমে আমরা আসলে কোন ধরনের নাগরিক শক্তির উন্মেষ আশা করেছিলাম । দেখা যায় তাদের সাথে বিশেষ বোঝাপড়া করলে শুধু অগণতান্ত্রিক শক্তিকেই কোলে তুলে নাচে না। দেশের স্বাধীনতা সার্বভৌমত্বের বিরোধী শক্তিকেও এরা সাদরে বরন করে নিতে পারে।যাই হোক তার এই স্পষ্ট বর্ণনা তার নিয়োগ দাতা মানে তখনকার সরকার সম্পর্কে পাঠকদের খুবই উচ্চ ধারনা দিতে পারে। হিসাব করলে দেখা যায় যে তিনি তার এই পদে অধিষ্টিত হয়েছেন তার বর্ণিত ভাবধারার বিপরীত রাজনৈতিক আদর্শ ধারন কারীদের ক্ষমতায় অবস্থানের সময়। কাজেই বিএনপি যে দলবাজি করে নাই জনাব উদ্দীন নিজেই তার বড় প্রমাণ। আর তা যদি সত্য না হয় তবে দুই বার রাসুলকে স্বপ্নে দেখা জনাব মইন উদ্দীন আহমেদ সম্পর্কে তার পাঠকেরা খুব উচু ধারনা করতে পারবেন না। কারন তিনিও তখন অপরাপর ইয়েস উদ্দীনদের সারিটি আরো একটু লম্বা করে ফেলেন মাত্র ।প্রেসিডেন্ট ইয়াজউদ্দীন সাহেবকে ইয়েস উদ্দীন পদবীটি উপহার দিয়েছিলেন প্রধানমন্ত্রী শেখ হাসিনা। কিন্তু এই ইয়েস উদ্দীন তার কাছেও যে এমন জোড়ে ‘ ইয়েস ’ বলবেন তা তিনি ঘুণাক্ষরেও ভাবতে পারেন নি। কারন তার মতো হুবহু একই পরিস্থিতিতে পড়েছিলেন আরো একজন রাষ্ট্রপতি। নামের একটা প্রভাব সম্ভবত কাজেও পড়ে । বিশ্বাস নামধারী সেই প্রেসিডেন্ট আর যাই করুক তার নিয়োগকারী দলের প্রতি একটুও অবিশ্বস্ততা দেখান নি। তার চরিত্রের দৃঢ়তায় এক উচ্চাকাঙ্খী জেনারেলের কূø কে প্রতিহত করে দিয়েছেন। সরকার বদলের প্রেক্ষাপটে তখনও বিরোধী পক্ষ সরকার গঠন করেছিল। তারপরেও নিজের লালিত বিশ্বাসের বিপরীতে নতুন সরকারের লিখিত বক্তব্য পাঠ করেন নি। তখনকার সরকারী দল ও তাদের সমর্থক মিডিয়া তার প্রতি ঘৃণা প্রকাশ করলেও সেই ঘৃণায় জড়িয়ে ছিল বিশেষ একটা সমীহ।প্রতিশ্রুতি দেওয়া ও ভাঙার ব্যাপারে রাজনীতির এই জগতটির সাথে ভালোবাসার জগতের বেশ মিল রয়েছে । পারলে রংধনু থেকেও আলতা এনে প্রেয়সীর ( টার্গেটের) পায়ে পড়িয়ে দেয় । দশ টাকা কেজিতে টার্গেটকে চাল খাওয়ায়। বিনামূল্যে সার বিতরন করে। প্রশাসনের সর্বস্তরে দলীয় নিয়োগ বন্ধ করে ইত্যাদি ইত্যাদি। সম্ভব অসম্ভব সব প্রতিশ্রুতির পেছনে উদ্দেশ্য একটাই- যে কোন ভাবেই হউক শিকারকে খাচায় বন্দি করা ।খায়েশ পূরণ হয়ে গেলে এই দুটি জায়গার প্রতিশ্রুতির লাশটিতেও একইরূপ ভাগ্যলিপি নির্ধারিত হয়ে পড়ে । অথচ নীতির রাজা রাজনীতি ও অনুভবের রাজা ভালোবাসা - এই দুটি ক্ষেত্রে তত্ত্বগতভাবে এমনটি হওয়ার কথা ছিল না ।অথচ ওয়াদা দিয়ে তা পালন না করা সবচেয়ে জঘন্য অপরাধ। আর সেই ওয়াদা অস্বীকার করা আরো ভয়াবহ রকমের অপরাধ । তাই শুধু আলোকিত জগত নয় -অন্ধকার জগতটিতেও এই ওয়াদা কঠিনভাবে রক্ষা করা হয়। ওয়াদা খেলাপের সেই অপরাধটি কতটুকু মারাত্মক তা সহজ করে বোঝাতে নোনতা ভালোবাসার একটি গল্প মৌঢির এই ভালোবাসা সংখ্যায় প্রকাশ করার লোভ সামলাতে পারলাম না।মধ্যপ্রাচ্যের একটি জাহাজ ব্যাংকক বন্দরে ভিড়েছে। মধ্যপ্রাচ্যের এই সব জাহাজের ক্রু অফিসারদের জন্যে কোন নারী অতিথি আপ্যায়ন সম্পূর্ণ নিষিদ্ধ। তারপরেও এই আদিম ও বরাবর নিষিদ্ধ আপ্যায়নটি নীরবে সংঘটিত হয়ে যায়। নিজের ভেতরের শাসনটি কোন কারনে উঠে গেলে বাইরের খোমেনীয় শাসন কোন কাজে আসে না। অন্যদিকে প্রতিশ্রুতি পালনের মানসিক তাগিদ বা এমন ধরনের কোন বাধ্যবাধকতা না থাকলে চালের কেজি শুধু দশ টাকা কেন - পারলে আট আনা করারও প্রতিশ্রুতি দেয়া যায় । আদায় করতে হয় না বলেই বিয়ের দেন মহরের বেলায় আমাদের দেশের পুরুষরা সর্বোচ্চ উদারতা প্রদর্শন করেন । জীবনে যার লাখ টাকা আয়ের কোন সম্ভাবনা নাই সেও বউকে সম্রাট শাহজাহানের স্টাইলে লাখ টাকার কাবিন দিয়ে ফেলেন ।কাজেই প্রতিশ্রুতি ভাঙার এই প্র্যাকটিসটি এই দুটি জগতে ডাল ভাত হয়ে পড়েছে। যেহেতু আদায়ের চিন্তা নাই তাই যত টাকা কেজি চাল বা সারের প্রতিশ্রুতি দিলে ভোটটি বা পড়বে বা চতুর নাবিকটির বেলায় টার্গেটটি কেবিনে যাবে তার চেয়ে কম বলা বোকামি । এমন বোকা হলে কপালে সুন্দরী মেয়ের ভালোবাসা কিংবা জনগণের ভোট কোনটিই জোটে না। এবেলায় নাবিকটি ছিল ভাগ্যবান।কিন্তু নোনতা এই ভালোবাসার ‘ উনত্রিশে ডিসেম্বর’ পার করার পর নাবিকটি বলে ভিন্ন কথা। রিস্ক বিবেচনায় অতিরিক্ত ডলার আদায় তো দূরের কথা - এখন প্রচলিত রেইটের পাওনাটিই দিতে গড়িমসি করছে । কারন সে অতিরিক্ত ডলার ওয়াদা করেছে আদায় করার জন্যে নয়। এর চেয়ে কম বললে মেয়েটি রাজী হতো না তাই। কাজেই এখন আমাদের খাদ্যমন্ত্রীর মতো ১৮ টাকা কেজি হলেই খুশী ।কিন্তু তাতে মেয়েটি খুশী হতে পারে নাই। সুবিচারের জন্যে জাহাজের ক্যাপটেনের শরনাপন্ন হয়।ক্যাপটেন পড়ে মহা বিপদে। তখন পোর্ট থেকে জাহাজ ছাড়ার প্রস্তুতি নিচেছন । মেয়েটির অভিযোগ, ক্যাপটেন তোমার জাহাজের এক ‘ হারামজাদা’ আমাকে ব্যবহার করে এখন ওয়াদামত ডলার দিচেছ না।বন্দর ছাড়ার মুহুর্তটি এমনিতেই অত্যন্ত ব্যস্তময়। কাজেই এই মুহুর্তে এই কথাটি শোনে ক্যাপ্টেনের মেজাজ সঙ্গত কারনেই বিগড়ে যায় ।তার কঠিন নজরদারীকে বুড়ো আঙুল দেখিয়ে এই কর্মটি সংগঠিত হয়ে গেছে । এই সংবাদে ভিমরি খাওয়া বিচারক নিজেই দ্বিধায় পড়ে গেছে যে সে কোন অপরাধের বিচার করবে। তাই রাগের বশে বলেন, বেশ করেছে । এখন এখখুনি আমার চোখের সামনে থেকে বিদায় হও। মেয়েটি রাগে ক্ষোভে ক্যাপটেনকে বলে, ক্যাপটেন কেউ যদি তোমার নিজের মা বোনকে আমার মতো ভোগ করে এভাবে ওয়াদামত টাকা না দিয়েই বিদায় করতো তখন কি তোমার খারাপ লাগতো না। বলো ক্যাপটেন - বলো , ,তোমার কি তাতে খারাপ লাগতো না। ”মধ্যপ্রাচ্যের একজন মানুষের মনোবেদনাটি সহজেই অনুমেয়।ভিন্ন সাংস্কৃতিক আবহের মেয়েটি বুঝতে পারে নাই তার এই মানবিক আবেদনটি ক্যাপটেনের শুস্ক হৃদয়টিকে আর্দ্র না করে কেন আরো কঠিন করে দিয়েছে। সত্যি এক জটিল ক্যালকুলেশন । কার দৃষ্টিতে কে অপরাধী ? প্রফেসর মোজাফফররা যেমন আমাদের বুঝাতে পারছেন না আমরা কিভাবে দুর্নীতিতে জড়িয়ে পড়ছি । তেমনি আমরাও এই সব সুশীলদের বুঝাতে পারছি না যে আমাদের জাতীয় স্বার্থ ও রাজনীতির বিরুদ্ধে অবস্থান নিয়ে তারা কি অনৈতিকতায় জড়িয়ে পড়েছে। মেয়েটির দৃষ্টিতে নাবিককে প্রশ্রয়দানকারী ক্যাপ্টেন অপরাধী। ক্যাপ্টেনের দৃষ্টিতে মেয়েটি অপরাধী।মেয়েটি তখন বার্থের পাশে দাড়িয়ে চলন্ত জাহাজটিকে অভিশাপ দিচেছ। মেয়েটির সেই খিস্তি খেওড়ের সাথে প্রতারিত জনগণের বর্তমান হাহুতাশের কিছুটা মিল রয়েছে ।মেয়েটি তার মূল্যবান জিনিসটি কিংবা দেশের জনগণ তাদের মূল্যবান ভোটটি প্রদান করে ফেললে তা আর ফিরিয়ে নিতে পারে না।minarrashid@yahoo.com Click This Link

