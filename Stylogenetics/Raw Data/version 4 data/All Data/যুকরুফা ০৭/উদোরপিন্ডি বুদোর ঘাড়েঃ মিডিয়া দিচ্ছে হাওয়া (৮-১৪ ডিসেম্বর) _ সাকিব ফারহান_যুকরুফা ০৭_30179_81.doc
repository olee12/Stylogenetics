উদোরপিন্ডি বুদোর ঘাড়েঃ মিডিয়া দিচ্ছে হাওয়া (৮-১৪ ডিসেম্বর) _ সাকিব ফারহান





উদোরপিন্ডি বুদোর ঘাড়েঃ মিডিয়া দিচ্ছে হাওয়া (৮-১৪ ডিসেম্বর): সাকিব ফারহানবাংলাদেশের জাতীয় দৈনিকগুলোর আকৃতিতে পরিবর্তন এসেছে। নভেম্বর মাসের শুরুতে প্রথম বদলে যেতে দেখা গেল যুগান্তরকে। বাংলাদেশের প্রায় সব দৈনিক দৈর্ঘে ২৩ ও প্রস্তে ১৬ ইঞ্চির কিছু বেশি আয়তনের। নতুন মাপে প্রস্থটা দুই ইঞ্চি কমে গেল। এতে করে কাগজ সাশ্রয় হবে। বড় পত্রিকাগুলোর কাগজ বাবদ দৈনিক খরচ কমে যাবে ৫০ হাজার থেকে ১ লাখ টাকা পর্যন্ত। সাম্প্রতিক বছরগুলোতে সংবাদপত্র শিল্পের অ্যান্যান্য উপকরনের সাথে সাথে কাগজের দাম বেড়ে যায় কয়েকগুন। পত্রিকাগুলো পড়ে অস্তিত্বের সংকটে। জাতীয় দৈনিকের ব্যবস্থাপকরা ব্যায় সংকোচনের প্রচেষ্টা চালাচ্ছিল। তারই ধারবাহিকতায় কমে যায় কাগজের আয়তন। দেশের প্রায় সবকটি বড় পত্রিকাই এখন নতুন মাপের কাগজ ব্যবহার করছে। সংগ্রাম যায়যায়দিনসহ মাত্র কয়েকটি জাতীয় পত্রিকা আগের মাপের কাগজ ব্যবহার করছে এখনো।পত্রিকার আয়তন কমে যাওয়ায় পৃষ্টসজ্জায়ও পরিবর্তন এসেছে। এখনো আট কলামেই পত্রিকা প্রকাশ হচ্ছে তবে এর ব্যাস কমেছে। আয়তন অনুযায়ী প্রত্যেকটি আইটেমের আকৃতি পরিবর্তন করতে হয়েছে। সব পত্রিকা আয়তনের সাথে মানানসই পৃষ্টসজ্জা তৈরি করতে পারেনি। প্রথম কয়েকদিন পত্রিকাগুলো অডলুকিং ছিল। তবে দ্রুতই মানানসই হয়ে উঠেছে দৈনিকগুলো। বিজ্ঞাপনের মাপেও এসেছে পরিবর্তন। বিজ্ঞাপন দাতাদের এখন নতুন মাপে তা সরবরাহ করতে হচ্ছে। টেবলয়েড পত্রিকা মানবজমিন আগের মতোই রয়েছে। এর কাগজের মাপ হচ্ছে ১৫ বাই ১১ ইঞ্চি। প্রিন্ট মিডিয়ার আকৃতি পরিবর্তন তাদের বেচে থাকার প্রচেস্টার ফল। সংবাদপত্রের মালিক আর সাংবাদিকরা যে দ্রুত নতুন পরিস্থিতির সাথে তাল মিলিয়ে নিতে পারে এর মাধ্যমে তারই প্রমান পাওয়া গেল।এদেশের সংবাদপত্র শিল্প নানান প্রতিবন্ধকতার শিকার হয়েছে। নানা বৈরিতা মোকাবেলা করে আজ তারা মজবুত অবস্থান তৈরি করে নিয়েছে। টেলিভিশন আর রেডিওর ব্যাপক প্রসারে প্রিন্ট মিডিয়ার ভবিষ্যৎ নিয়ে শংকা তেরি হয়। আমাদের দেশে রেডিও জনপ্রিয় হয় অনেক আগেই। সম্প্রতি টেলিভিশনের ব্যাপক বিস্তৃতি ঘটেছে। অনেকগুলো টিভি চ্যানেল। সংবাদ প্রচারের ক্ষেত্রে তারা অনেক আপডেট। কিন্তু দৈনিক পত্রিকার সার্কুলেশন কমেনি। বরং মানসম্পন্ন দৈনিকের সংখ্যা এখন অনেক বেড়ে গেছে। সংবাদপত্রের সাকুলেশন নিয়ে সাম্প্রতিক সময়ে নির্ভরযোগ্য কোনো জরিপ না হলেও এর প্রচার সংখ্যা যে অনেক বেড়ে গেছে এতে কোনো সন্দেহ নেই।সংবাদমাধ্যম ঘটনার বস্তুনিষ্ট বিবরন তুলে ধরবে পাঠকের কাছে। নিউজপেপারের এটাই ধর্ম হওয়া উচিৎ। কিন্তু এর পরিবর্তে মালিক বা সাংবাদিকরা নিজেদের পছন্দ-অপছন্দের প্রতিফলন ঘটালে সেটা হয়ে যায় ভিউসপেপার। তবে শতভাগ বস্তুনিষ্ট হওয়া বড় কঠিন। সেজন্য একজন ন্যায়নিষ্ট সাংবাদিকের প্রচেষ্টা থাকবে যতটা পারা যায় সব বিরুদ্ধ পরিবেশকে পরাজিত করে পাঠকের কাছে সত্য তুলে ধরা। দেশের সবচেয়ে বড় পত্রিকা হওয়ার দাবিদার প্রথম আলো প্রায়ই সাংবাদিকতার নীতিবিরুদ্ধ কাজ করে। ঘৃনা ছড়ায় তাদের অপছন্দনীয় ব্যক্তির বিরুদ্ধে। ১৪ ডিসেম্বর পত্রিকাটির প্রথম পাতায় নিচের দিকে বিএনপির সাবেক সংসদ নাসির উদ্দিন পিন্টুর একটি কার্টুন ছাপা হয়েছে। ‘লালবাগে আওয়ামীলীগের পক্ষে বিএনপির নেতাদের প্রচার!’ শিরোণামে দুই কলামের সংবাদের মাঝে পিন্টুর চেহারা বিকৃতি করে তৈরি কার্টুনটি সেটে দেয়া হয়েছে। ছোট করে কার্টুনিস্টের সাইন রয়েছে। শিশির নামের এ কার্টুনিস্ট ঢাকা বিশ্ববিদ্যালয়ের শিক্ষক। পত্রিকাটি ব্যক্তিবিশেষের বিরুদ্ধে এ ধরনের কার্টুন ছেপে থাকে। কার্টুনগুলো সেভাবে আঁকা যাতে একজন দেখলে মানুষটি সর্ম্পকে ঘৃনার উদ্রেক হয়। একজন মানুষকে সমাজে এভাবে হেয়প্রতিপন্ন করা একটি দায়িত্বশিল সংবাদপত্রের কাজ হতে পারেনা। আমাদের সমাজে অসংখ্য সন্ত্রাসি, চাঁদাবাজ আর ঘৃণ্য চরিত্রের লোক রয়েছে। পত্রিকাটির স্পটলাইট বেছে বেছে কিছু ব্যক্তির ওপর পড়ে। আর বিশ্ববিদ্যালয়ের একজন সম্মানিত শিক্ষক মানুষের বিরুদ্ধে কার্টুন আকার মাধ্যমে ঘৃনা ছড়াবেন তা কখনো কাম্য হতে পারেনা।পত্রিকাটির প্রথম আর শেষের পাতা নিউজের পরিবর্তে ভিউজে ঠাসা থাকে। সাধারন কোনো সংবাদকে তারা নিজেদের মতো করে তৈরি করে। হারিয়ে যায় ঘটনার সত্যাসত্য বিবরণ। এর ওপর প্রায়ই থাকে মন্তব্য প্রতিবেদন। ১৪ ডিসেম্বরে পত্রিকাটির প্রথম পাতায় দুটি মন্তব্য প্রতিবেদন ছাপে। একটি লিখেছেন তত্ত্বাবধায়ক সরকারের সাবেক উপদেষ্টা এম হাফিজউদ্দিন খান। অন্যটি প্রথম আলোর সাংবাদিক শওকত হোসেন মাসুমের। অবশ্য বিএনপির মেনিফেস্টো নিয়ে হাফিজের করা মন্তব্য প্রতিবেদনের নাম দেয়া হয়েছে তাৎক্ষনিক বিশ্লেষন আর আওয়ামীলীগের মেনিফেস্টো নিয়ে করা মাসুমের প্রতিবেদনের নাম দেয়া হয়েছে সংবাদ বিশ্লেষণ। হাফিজ বিএনপির দেয়া মেনিফেস্টো নিয়ে লিখতে গিয়ে বিএনপিকে তুলোধুনা করেছেন। জঙ্গিবাদ, দুর্নীতি আর দ্রব্যমুল্যের উর্দ্ধগতিসহ জাতির যতসব দুর্গতির জন্য তিনি বিগত জোট সরকারকে রীতিমত গালি দিয়েছেন। গঠনমুলক সমালোচনার পরিবর্তে তিনি রীতিমতো বিএনপির বিষোদগার করেছেন। মনে হয়েছে দলটি হাফিজের ব্যক্তিগত প্রতিপক্ষ। অন্যদিকে মাসুম আওয়ামীলীগের মেনিফেস্টোর সমালোচনা করেছেন আদুরে মনোভাব নিয়ে। পরের দিন মাসুম বিএনপির মেনিফেস্টো নিয়ে মন্তব্য প্রতিবেদন লিখেছেন। সেখানেও দলটির প্রতি তিনি সুবিচার করতে পারেননি।‘ফ্রিজ থেকে নুরুল ইসলামের বাসায় অগ্নিকান্ডের সূত্রপাত’ শিরোণামে প্রথম আলোর শেষ পাতায় এক কলামের একটি সংবাদ ছাপা হয়েছে। শিরোণামের নিচে লেখা রয়েছে ‘ফায়ার সার্ভিসের প্রতিবেদন’। সংবাদে বলা হয়েছে, গণতন্ত্রী পার্টির সভাপতি নুরুল ইসলামের লালমাটিয়ার বাসায় ফ্রিজ থেকে বৈদ্যুতিক গোলযোগের কারনে অগ্নিকান্ডের সূত্রপাত হয়। ফায়র সার্ভিস কর্তৃপক্ষের গঠিত তদন্ত কমিটি তাদের প্রতিবেদনে এ কথা জানিয়েছে। ফায়ার সার্ভিসের তদন্ত প্রতিবেদনটি রিপোর্টে এসেছে। কিভাবে আগুন ছড়িয়ে পড়ে তারও ব্যাখ্যা দেয় ফায়ার সার্ভিস। নুরুল ইসলাম জীবনভর বাম আন্দোলন করেছেন। এবারের নির্বাচনে তিনি নোয়াখালির একটি আসন থেকে আওয়ামীলীগ নেতৃত্বাধীন মহাজোটের প্রার্থি ছিলেন। তার মৃত্যুর পর বাম আর আওয়ামীলীগ মৌলবাদিদের বিষোদগার করেছে। এ নিয়ে আয়োজিত শোকসভায় স্বাধীনতাবিরোধী আর যুদ্ধপরাধীদের একচোট নেয়া হয়েছে। সর্বশেষ বামরা নির্বাচনের মাঠে ফায়দা হাসিলের জন্য ব্যাপক প্রপাগান্ডা চালিয়েছে। এ ধরনের অন্ধ আর বাতিকগ্রস্ততা জাতির জন্য শুভফল বয়ে আনবেনা। ঘটনার প্রকৃত কারন না জেনে লাফালাফি করা আর নেহায়েত মৃত্যুর ঘটনাকে পুঁিজ করে কাউকে বিপদে ফেলা অত্যন্ত জঘন্য। সংবাদমাধ্যম এ প্রচারনায় বাতাস দিয়েছে।ধরা পড়েছেন চলচ্চিত্রাভিনেতা ডিপজল। ১১ ডিসেম্বর ধরা পড়ার দিন সব টিভিচ্যানেল খবরটি ফলাও করে প্রচার করে। সাংবাদিকদের সামনে দেয়া তার বক্তব্যটি ছিল বেশ আকর্ষণীয়। তার বিরুদ্ধে সন্ত্রাসি, চাঁদাবাজি আর দুর্নীতির কোনো অভিযোগ প্রমান হলে নির্ধারিত সময়ের চেয়ে বেশি জেল খাটবেন বলে সাংবাদিকদের জানান তিনি। অপরাধ প্রমাণিত হলে ফাসিতে ঝুলতেও তার কোনো আপত্তি নেই। পরের দিন দেশের প্রতিটি সংবাদপত্রে ডিপজল ধরা পড়ার খবর গুরুত্বসহ প্রকাশিত হয়। ডিপজল চলচ্চিত্রে খলনায়কের চরিত্রে অভিনয় করতো। পাশাপাশি ঢাকায় তিনি গড়ে তুলেছিলেন একটি চক্র। তত্ত্বাবধায়ক সরকার ক্ষমতায় আসলে তিনি ফেরারি হন। বিগত ২৩ মাস তার কোনো খোঁজ ছিল না।দেশ এখন নির্বাচনি আমেজে ভাসছে। সংবাদমাধ্যম নির্বাচনি জ্বর ছড়িয়ে দিচ্ছে দেশব্যাপী। ‘ভোটের হাওয়া’, ‘রোড টু ডেমক্রেসি’ আরো নানা বাহারি নামে ইলেকট্রনিক ও প্রিন্ট মিডিয়া নির্বাচনি খবর আর বিশ্লেষন তুলে ধরছে। টিভি চ্যানেলগলোর পক্ষপাতদুষ্টতা নগ্ন হয়ে পড়ছে। আরটিভির নির্বাচন বিষয়ক সরাসরি প্রোগ্রাম ‘রোড টু ড্রেমক্রেসিতে’ দেখা যায় একটি টিম সফর করছে নির্বাচনি এলাকা। তারা নির্বাচনি গান গেয়ে হাটে বাজারে মানুষ জড়ো করে। ৬০ জনের একটি গ্রপকে প্রশ্ন করা হয়, আপনারা কি দুই বছর আগের সেই সরকারকে ক্ষমতায় দেখতে চান? প্রশ্নের ধরনটাই আপত্তিকর। কোনো নিরপেক্ষ জরিপ এভাবে হতে পারেনা। জরিপে সাধারনত বিভিন্ন প্রশ্নের মাধ্যমে ভোটারদের মনোভাব বের করা যেতে পারে। এই প্রশ্নের উত্তরে গড়ে ৪০ জনই সেই সরকারকে চান না বলে মত দিয়েছেন। এটা আরটিভির জরিপওয়ালাদের বক্তব্য। তাছাড়া নির্বাচনি জরিপকাজে যে গান গাওয়া হচ্ছে ও ডাকঢোল বাজাচ্ছে তাও আপত্তিকর। চ্যানেল ওয়ান ‘ভোটের হাওয়া’ নামক আরেকটি অনুষ্ঠান সরাসরি সম্প্রচার করছে। অনুষ্ঠানের মডারেটরকে বেশ পেশাদার মনোভঙ্গি দেখাতে দেখা যায়। অন্যান্য প্রত্যেকটি টিভি চ্যানেল নির্বাচন নিয়ে কমপক্ষে একটি অনুষ্ঠানতো করছেই অনেকে আবার একাধিক অনুষ্ঠানও করছে।পত্রিকাগুলোও পুরোপুরি নির্বাচন কাভারেজে নেমে পড়েছে। প্রথম পাতা ভরা থাকছে প্রতিদিনকার নির্বাচনি গরম খবরে। আর ভেতরের এক বা একাধিক পাতা বরাদ্দ দেয়া হয়েছে নির্বাচনি খবর প্রকাশে। ১৫ ডিসেম্বরের ইত্তেফাকের প্রথম পাতায় ‘তিন জেনারেলের লড়াই’ শিরোনামে দুই কলামের একটি সংবাদ ছেপেছে। হেডলাইনের উপরে যথাক্রমে লে· জেনারেল হসেইন মুহম্মদ এরশাদ, মেজর জেনারেল (অব) সৈয়দ মুহম্মদ ইব্রাহিম ও ব্রিগেডিয়ার জেনারেল (অব) হান্নান শাহ্‌ এর ছবি ছাপিয়েছে। সংবাদে বলা হয়েছে, এবারের জাতীয় সংসদ নির্বাচনে ঢাকা-১৭ আসনের দিকে দেশবাসির নজর থাকবে একটু বেশি।·· এ আসনে এরশাদ আর হান্নান শাহ্‌ এর সাথে ভোটযুদ্ধে নেমেছেন ইবরাহিম। মোটকথা পত্রিকাগুলো নির্বাচনি লড়াইয়ের নানা দিক হাইলাইট করছে।Click This Link

