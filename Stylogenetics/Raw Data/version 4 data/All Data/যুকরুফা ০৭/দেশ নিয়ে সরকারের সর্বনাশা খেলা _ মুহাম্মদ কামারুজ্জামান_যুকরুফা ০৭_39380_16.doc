দেশ নিয়ে সরকারের সর্বনাশা খেলা _ মুহাম্মদ কামারুজ্জামান





দেশ নিয়ে সরকারের সর্বনাশা খেলামুহাম্মদ কামারুজ্জামান   মহাজোট সরকার ‘দিন বদলের সনদ’ নিয়ে ক্ষমতায় বসেই যে ধরনের তুঘলকি এবং দায়িত্বজ্ঞানহীন কাজ শুরু করেছে তাতে যুগপৎভাবে দেশবাসী হতবাক এবং উৎকণ্ঠিত। আওয়ামী লীগের আন্দোলনের ফসল ড. ফখরুদ্দিনের অবৈধ সরকার যে প্রশাসন সাজিয়ে গিয়েছিল তা তছনছ করে ফেলা হয়েছে। এখন প্রশাসনে চলছে বদলি আতঙ্ক এবং নজীরবিহীন বদলি বাণিজ্য। অবসরে যাওয়া কর্মকর্তাদের চুক্তিভিত্তিক নিয়োগ দিয়ে সরকার নিজেই সৃষ্টি করে চলেছে বিশৃঙ্খলা এবং ভেঙ্গে দেয়া হচ্ছে চেইন অব কমান্ড। শত শত সরকারি কর্মকর্তাকে ওএসডি করে বসিয়ে রাখা হয়েছে। পুলিশ প্রশাসনে ইতিহাসে যা হয়নি সরকার এবার তাই করেছে এবং সেখানেও সৃষ্টি হয়েছে অস্খিরতা। সংসদীয় গণতন্ত্রে বিরোধীদলকে সরকারের একটি অংশ বলে গণ্য করা হয়। ডেপুটি স্পিকার পদটি বিরোধী দলকে দেয়ার কথা ঘোষণা করেও ওয়াদা ভঙ্গ করলো আওয়ামী লীগ। বিরোধীদলের সংসদ সদস্যদের সংসদে বসার আসন নিয়ে সরকার যা করলো তাতো রীতিমত ন্যক্কারজনক। সংসদে প্রদত্ত ভাষণে প্রেসিডেন্ট ইয়াজ উদ্দিন আহম্মেদ স্বাধীনতার ঘোষক শহীদ প্রেসিডেন্ট জিয়ার নামটা পর্যন্ত উচ্চারণ করলেন না। উপরন্তু শেখ ফজলুল করিম সেলিম প্রেসিডেন্ট জিয়াকে পাকিস্তানের দালাল বললেন। জিয়া পরিবার তথা বেগম জিয়া সম্পর্কে অশালীন এবং অশ্লীল বক্তব্য দেওয়া হলো। আওয়ামী লীগের নেতাকর্মী ও যাবতীয় অঙ্গ সংগঠনগুলো নির্বাচনী সাজানো প্রক্রিয়ায় বিজয় লাভের পর থেকে দেশের যাবতীয় ক্ষমতা কুক্ষিগত করা শুরু করে দিল। সচিবালয়ে শ্লোগান দিয়ে মন্ত্রীদের অভ্যর্থনা জানানো থেকে শুরু করে দলীয় ক্যাডারদের অত্যাচার, অনাচারে সচিবালয় বলতে গেলে এখন অস্খির এবং অচল। দলীয়করণে চ্যাম্পিয়ন আওয়ামী লীগ এবার দেশবাসীকে দেখিয়ে দিল কিভাবে আগের সরকারের সব সিদ্ধান্ত উল্টিয়ে দেয়া যায়। আওয়ামী লীগদের মামলা মোকদ্দমা পর্যন্ত প্রত্যাহার শুরু হলো এবং প্রতিপক্ষের উপর নতুন মামলা চাপানো শুরু হলো। প্রধানমন্ত্রীর এক উপদেষ্টা বললেন, সংবিধান সংশোধন করে স্বাধীনতাবিরোধীদের শাস্তি দিতে হবে এবং তাদের চাকরিচ্যুত করতে হবে। প্রশ্ন হলো, যারা ১৯৭১ সালে বাংলাদেশের বিরোধিতা করেছিলো তারা ক’জনই বা বেঁচে আছেন যে সংবিধান সংশোধন করে তাদের চাকরি থেকে বঞ্চিত করতে হবে। তবে একটা ব্যাখ্যা আছে সেটা হলো কেউ যদি আওয়ামী লীগের বিরোধিতা করে থাকে বা করে তাহলে সেই স্বাধীনতাবিরোধী হিসেবে গণ্য হবে এবং এ জন্যই সংবিধান সংশোধন করা প্রয়োজন। আওয়ামী লীগের নিয়োজিত ইসলামিক ফাউন্ডেশনের মহাপরিচালক সম্প্রতি তার এক বক্তব্যে বলেছেন, একমাত্র মুসলমানরাই সন্ত্রাসী অন্য কোন ধর্মের লোক সন্ত্রাস করে না। সংবিধান থেকে ইসলাম বাদ দিয়ে ধর্মনিরপেক্ষতা আনতে হবে। পিলখানার ঘটনা নিয়ে সরকারের সর্বনাশা খেলায় দেশবাসী দারুণভাবে উদ্বিগ্ন। জনগণের ও সেনাবাহিনীর উদ্বেগ ও উৎকণ্ঠা দিন দিন ক্ষোভে পরিণত হচ্ছে। সকাল সাড়ে নয়টায় খবর পাওয়া সত্ত্বেও প্রধানমন্ত্রী বা সেনা প্রধান তাদের বাঁচানোর কোন পদক্ষেপ গ্রহণ করেননি। সংসদে প্রধানমন্ত্রী বলেছেন, সাড়ে এগারটার মধ্যে সেনা কর্মকর্তাদের হত্যাকাণ্ডের ঘটনা ঘটেছে। এটা যদি সত্য হয় তাহলে দুপুরে প্রধানমন্ত্রী কেন খুনীদের সাথে তার বাসভবনে আলোচনা করে তাদের সাধারণ ক্ষমা ঘোষণা করছেন? ডিএডি তৌহিদকে কে খুঁজে বের করলেন এবং তাকে বিডিআরের কমান্ডার বানানো হলো কিভাবে? যে ১৪ জন প্রধানমন্ত্রীর সাথে সাক্ষাৎ করলেন তাদের প্রতিনিধি হিসেবে নিযুক্ত করলেন কে বা কারা? ৫ নং গেট দিয়ে মিছিল বা অন্যান্য যানবাহন ঢুকলো কিভাবে? আওয়ামী লীগ নেতা তোরাব আলী এবং তার ছেলে লেদার লিটনের ভূমিকা সুস্পষ্ট হবার পরও লেদার লিটনকে ছেড়ে দেওয়া হলো কিভাবে? হাজার হাজার বিডিআর জওয়ান পালালো কিভাবে এবং তাদের সাদা পোশাক কারা সরবরাহ করেছিল? বিমানবন্দর দিয়ে বেশকিছু সংখ্যক খুনীদের বিদেশে যেতে বিমানের ফ্লাইট বিলম্বিত হয় কার নির্দেশে? আপত্তির কারণে তদন্তের দায়িত্ব থেকে এডভোকেট সাহারা খাতুনকে সরিয়ে দেওয়া হলেও নানক ও আজমের বিরুদ্ধে কোন ব্যবস্খাই প্রধানমন্ত্রী নিলেন না কেন? এ লেখাটি তৈরির সময় মেডিকেল বোর্ডের দোহাই দিয়ে অসুস্খ নানককে সিংগাপুর পাঠানোর আয়োজন করা হচ্ছিলো। প্রশ্ন সৃষ্টি হয়েছে তাকে কি ঘটনা থেকে রেহাই দেয়ার জন্যই এ ব্যবস্খা? তৃতীয়বারের মত সরকার গঠিত তদন্ত কমিটির মেয়াদ একলাফে ৩০ কর্মদিবস বৃদ্ধি করায় তদন্তের ভবিষ্যত নিয়ে জনমনে সংশয়ের সৃষ্টি হয়েছে। একটি মিথ্যাকে আড়াল করতে চাইলে দশটি মিথ্যা বলতে হয়। অস্খিরতার মধ্যে সিদ্ধান্ত নিলে সিদ্ধান্ত ভুল হয়। বিডিআর সদর দফতরে সেনা কর্মকর্তাদের নারকীয় হত্যাকাণ্ডের ঘটনা আড়াল করতে গিয়ে শুরু থেকে সরকার একটার পর একটা ভুল সিদ্ধান্ত নিয়েছে এবং এখনও চলছে ভুল সিদ্ধান্তের পালা। ১. সেনা হস্তক্ষেপ করে বিদ্রোহ দমনের পদক্ষেপ না নেয়াটা ছিল সবচাইতে বড় ভুল। ২. দ্বিতীয় ভুল ছিল যুবলীগ নেতা নানক ও আজমকে ঘটনা নিয়ন্ত্রণের জন্য পাঠানো। ৩. তৃতীয় ভুল ছিল ডিএডি তৌহিদের নেতৃত্বে ১৪ সদস্যের প্রতিনিধির সাথে প্রধানমন্ত্রীর সাক্ষাৎ এবং আলোচনা। ৪. চতুর্থ ভুল ছিল সাধারণ ক্ষমা ঘোষণা। ৫. পঞ্চম ভুল ছিল ডিএডি তৌহিদকে কমান্ডার নিয়োগ করে তার নিকট অস্ত্র সমর্পণের নির্দেশ দেয়া। ৬. ৬ষ্ঠ ভুল ছিল এডভোকেট সাহারা খাতুনকে পিলখানার ভিতরে গিয়ে মাত্র কয়েকটি পরিবারকে সাথে নিয়ে ফিরে আসা এবং ডিজির কোন খোঁজ-খবর না আনা। ৭. সপ্তম ভুল ছিল স্বরাষ্ট্রমন্ত্রীর নেতৃত্বে তদন্ত কমিটি গঠন। ৮. অষ্টম ভুল ছিল কমিটির জন্য মাত্র সাতদিন সময় বেঁধে দেয়া। ৯. নবম ভুল পর পর তিনবার কমিটির জন্য সময় বাড়িয়ে দেয়া। ১০. বাণিজ্য মন্ত্রীকে তদন্তের জন্য সমন্বয়ক বা সমন্বয় কমিটির প্রধান নিয়োগ করা ছিল দশম ভুল। ১১. একাদশতম ভুল ছিল বাণিজ্য মন্ত্রীকে দিয়ে বিডিআর বিদ্রোহে জঙ্গিরা জড়িত থাকায় প্রচারণা চালানো। ১২. দ্বাদশ ভুল ছিল ভারতীয় পত্রিকায় পরিকল্পিতভাবে ঘটনার জন্য জামায়াত ও বিএনপিকে দায়ী করে প্রচারণা চালানোর পর সরকারের দায়িত্বশীলদের মুখেই একই প্রচারণা চালানো। ১৩. ত্রয়োদশ ভুল হলো দেশবাসীকে তাক লাগিয়ে দিয়ে সুপ্রিমকোর্টের সিনিয়র আইনজীবী এবং জামায়াতে ইসলামীর সহকারী সেক্রেটারি জেনারেল ব্যারিস্টার আব্দুর রাজ্জাককে পিলখানার ঘটনার জন্য সিআইডির মাধ্যমে জিজ্ঞাসাবাদের জন্য তলব করা। সরকারের এসব ভুল সিদ্ধান্ত এবং অস্খিরতার ফলে এটা এখন বুমেরাং হতে চলেছে বলে অনেকে মনে করেন। সরকার অজানা কারণে এই ঘটনার রহস্য উদঘাটন করতে ভয় পাচ্ছে এবং সময় ক্ষেপণ করে কোনমতে অন্যের উপর চাপিয়ে দেয়ার অপচেষ্টায় লিপ্ত বলে জনগণের ধারণা মজবুত হচ্ছে। পিলখানার ঘটনা নিয়ে মাননীয় প্রধানমন্ত্রী একাধিক বার ভিন্ন ভিন্ন বক্তব্য রেখেছেন। ১ মার্চ তিনি বলেছেন যে, জেনারেল শাকিল তাকে সকালেই ফোন করে ঘটনা জানিয়েছেন আর ২৯ মার্চ তিনি বলেছেন যে তিনি নিজেই জেনারেল শাকিলের নিকট ফোন করেছিলেন। একমাস পর তিনি গোয়েন্দাদের উপরও দোষ চাপিয়েছেন। অবস্খা দৃষ্টে মনে হচ্ছে গোটা জাতি, সরকার, আওয়ামী লীগ, বিএনপি, জামায়াত, বিডিআর, সশস্ত্রবাহিনী যেন আজ অস্তিত্বের সংকটে। বিডিআর ধ্বংস হয়ে গিয়েছে। সেনাবাহিনীর অপূরণীয় ক্ষতি হয়েছে। সরকার যেন মহা সংকটে পড়ে গিয়েছে। ওদিকে অর্থনৈতিক মন্দা ধেয়ে আসছে। সরকারি দলের লোকেরা লুটপাট ও তদবির নিয়ে ব্যস্ত। সরকারি ছাত্রলীগের বীরত্বে ৪০টি বড় বড় শিক্ষা প্রতিষ্ঠান বìধ এবং সবাই বলছেন, প্রধানমন্ত্রী ছাত্রলীগকে সামলান! ওদিকে দুর্নীতির নতুন অভিযোগ এনে বিএনপিকে হেনস্তা করা হচ্ছে এবং দলটি যাতে পুনর্গঠিত হতে না পারে সে জন্য নানা চক্রান্ত চলছে। জামায়াত নেতাদের যুদ্ধাপরাধী ইস্যুতে বিচারে মরিয়া হয়ে উঠেছে সরকার। যে কোন মূল্যে জামায়াতকে খতম করার এজেন্ডা নিয়ে আদাজল খেয়ে নেমেছে সরকারের বিভিন্ন সংস্খা এবং আধিপত্যবাদী শক্তির দোসররা। বিচার বিভাগ আলাদা করা হলেও ম্যাজিস্ট্রেসি নিয়ে চলছে রশি টানাটানি। উপজেলা চেয়ারম্যান নির্বাচন হলেও এমপিদের বা ইউএনওদের ক্ষমতা মোটেই কমেনি এবং ঢাল নেই, তলোয়ার নেই নিধিরাম সর্দার হয়ে বসে আছেন নব নির্বাচিত উপজেলা চেয়ারম্যান ও ভাইস চেয়ারম্যানগণ। সরকার সবকিছু লেজে গোবরে করে ফেলেছে। কেউ কাউকে আস্খায় নিতে পারছে না। সরকার কাউকেই বিশ্বাস করছে না। এমনকি নিজের দলকেও না। ফলে বড় বড় নেতাদের কাউকেই মন্ত্রী পর্যন্ত করা হয়নি। কিন্তু সরকার প্রতিহিংসার রাজনীতি নিয়ে এগিয়ে যাচ্ছে। জামায়াত নেতারা যুদ্ধ করেননি। যুদ্ধ না করলে কেউ যুদ্ধাপরাধী হতে পারেন? তাছাড়া বিষয়টি স্বয়ং শেখ মুজিব মীমাংসা করে গিয়েছেন। ১৯৭৪ সালে দিল্লী চুক্তি স্বাক্ষর করে পরিষ্কার বলা হয়েছে, বাংলাদেশ যুদ্ধাপরাধীদের বিচার করবে না এবং এ জন্য ১৯৫ জন তালিকাভুক্ত যুদ্ধাপরাধীদের পাকিস্তানে ফেরত পাঠানো হয়। একজন মন্ত্রী বলেছেন, তাদেরকেও ফেরত এনে বিচার করা হবে। অর্থাৎ সরকার অনেকটাই বেসামাল হয়ে পড়েছে! এটা ভালো লক্ষণ নয়। সরকারের উচিত হবে সবাইকে আস্খায় নিয়ে আসন্ন অর্থনৈতিক সংকট ঐক্যবদ্ধভাবে মোকাবেলা করে বাংলাদেশের সম্ভাবনাগুলোকে কাজে লাগানো। Click This Link

