আমার কোনো প্রতিযোগী নেই প্রতিক্রিয়াও নেই _ আল মাহমুদ





                        দারুন এই লেখাটি পড়ুনআমার কোনো প্রতিযোগী নেই প্রতিক্রিয়াও নেই : আল মাহমুদপ্রেক্ষণ সম্পাদক খন্দকার আব্দুল মোমেন শেষ পর্যন্ত আমার দীর্ঘ হায়াতের কাছে হার মেনেছেন বলে মনে হচ্ছে। তার প্রতিজ্ঞা ছিল প্রেক্ষণের বিশেষ সংখ্যা কোনো জীবিত লেখককে নিয়ে প্রকাশ করবেন না। এখন দেখতে পাচ্ছি প্রেক্ষণের একটি অতিশয় তথ্যপূর্ণ সংখ্যা আমাকে নিয়েই তিনি বের করেছেন। এটা হলো প্রেক্ষণের আল মাহমুদ সংখ্যা। আমার বিবেচনায় একটি অসাধারণ সংখ্যা এটি। এতে অনেক গুরুত্বপূর্ণ লেখক আমার ওপর লিখেছেন। আমি খন্দকার আব্দুল মোমেনের কাছে গভীরভাবে কৃতজ্ঞ। সংখ্যাটি হাত দিয়ে দেখে আমি অবাক মেনেছি। এত সব তথ্যসূত্র আমাকে নিয়ে রচিত হয়েছে যে, আমি নিজেই অভিভূত। লিখেছেন বাংলা ভাষার অত্যন্ত মেধাবী পণ্ডিতগণ, সংখ্যাটি আমার জীবিতকালে প্রকাশ পাওয়ায় আমার সম্পর্কে আগ্রহী লেখক-লেখিকাদের অনেক উপকার সাধিত হবে।খন্দকার আব্দুল মোমেন আমার হায়াতের সাথে পাল্লা দিয়ে হয়তো বিব্রতবোধ করেছেন। কিন্তু আমি আমার মৃত্যু না এলে তো মরতে পারি না। আবার অনেক ভক্ত আছেন, যারা আমার হায়াত বাড়ানোর জন্য নিয়মিত দোয়া করেন। এই দোয়ার বরকতেই আমি এখনো সচল আছি এবং বলা যায় এখনো সচ্ছল ভাষাতরঙ্গ সৃষ্টি করে প্রতিদিন লিখে যাচ্ছি। পুনর্বার খন্দকার আব্দুল মোমেনকে আমার অন্তরের অন্তস্তল থেকে সাধুবাদ জানাই। তার কাজ অত্যন্ত নিখুঁত এবং তথ্যপূর্ণ। তার এই সংখ্যাটি কেবল যে পাঠকদের আগ্রহ পরিতৃপ্ত করবে এমন নয়, আমারও অসাধারণ উপকারে লাগবে। আমার সম্বেধ কে কী লিখেছেন তাতে এখন আর আমার কিছুই এসে যায় না। তবে এমন একটি কাজ প্রতিজ্ঞা না থাকলে এবং একই সাথে প্রতিভা না থাকলে সম্ভবপর নয়। আমি খন্দকার আব্দুল মোমেনকে আবারো আমার অন্তরের ভালোবাসা জানাই।এর আগেও চট্টগ্রাম থেকে উপমা বলে একটা পত্রিকার আল মাহমুদ সংখ্যা বেরিয়েছিল। সেটা করেছিলেন নিযামুদ্দিন নামে একজন সাহিত্যপ্রেমিক। ওই সংখ্যাটিতে আমার সম্পর্কে অনেক তথ্য তিনি সংযোজন করেছিলেন। যা দেশে-বিদেশে আমার ওপর জানতে চাওয়া লেখকগণের জন্য তৃপ্তিদায়ক হয়েছিল। আজ সে কথা স্মরণ করে আমি নিযামুুদ্দিনের কাছেও কৃতজ্ঞতা জ্ঞাপন করছি।ফেব্রুয়ারি মাস এবার আমার জন্য দারুণ উত্তেজনাপূর্ণ ঘটনার সমাবেশ ঘাটিয়েছে। আমার নিজেরই এবারের বই মেলায় কবিতাবিষয়ক প্রবধাদিসহ উপন্যাস, গল্প ও অন্যান্য নানা বিষয়ের পুস্তক সৃষ্টির সাফল্য এনে দিয়েছে। এর মধ্যে প্রায় ৬টি বই আমি নিশ্চিত প্রকাশ করতে পেরেছি। আমার মতন বৃদ্ধ বয়েসী লোক এর বেশি কী-ই বা করতে পারে?আমি কখনো কারো সাথে প্রতিযোগিতার চেষ্টা করিনি। আমার প্রতিযোগিতা আমার নিজের সাথেই। এবারের বইমেলা যেমন আনন্দ সৃষ্টি করেছে, তেমনি নানা প্রশ্নেরও সৃষ্টি করেছে। ভেবেছিলাম অনেক তরুণ লেখকের বই এবার দেখতে পাবো, কিছু তো দেখেছি কিন্তু সংখ্যায় তা এত কম যে, খানিকটা দুশ্চিন্তাগ্রস্ত না হয়ে পারিনি।এখন আমার সামনে দুটি কর্তব্য এসে উপস্খিত হয়েছে। এর মধ্যে একটি হলো ধারাবাহিকভাবে এই পত্রিকায় একটি উপন্যাস লিখে যাওয়া, অন্যটি হলো যেসব কলাম লিখে যাচ্ছি তা ছেদ না দিয়ে ক্রমাগত লিখে যাওয়া।জানি না, কতটা কী করতে পারব। যাহোক আমি তো শুরু করতে যাচ্ছি। মানুষের চেয়ে রহস্যময় জটিল জীবন আর কোনো প্রাণীই যাপন করে না। যখন নিজের কথা ভাবি তখন আমার মহান প্রভু আল্লাহর কাছে মাথা আপনা থেকেই নুয়ে আসে।ভাবি কিছুই তো ছিলাম না আমি। একটি মধ্যবিত্ত পরিবারে আমার জন্ম হয়েছে। আমার পিতা ছিলেন শিল্প-সংস্কৃতি এবং গান-বাজনায় উৎসাহিত ক্ষুদ্র ব্যবসায়ী। অনেক সাধ ছিল তার, কিন্তু নানা অক্ষমতার কারণে তিনি তার সাধ পূর্ণ করতে পারেননি। তার অক্ষমতার জ্বালা আমার ওপর প্রভাব বিস্তার করেছিল। সৌভাগ্যবশত আমি কবি হতে প্রয়াসী ছিলাম। এবং এভাবে আমি জগৎ সংসারের প্রতি আমার দায়িত্ববোধকে পাশ কাটিয়ে চলতে পেরেছি। কিন্তু হিসাব করে দেখলে এখন দেখতে পাই আমি তো আমার সব কর্তব্যকে পালন করেছি। নিজের সন্তানদের প্রতি আমার কর্তব্য পালনের দৃষ্টান্তও সামান্য নয়। কেবল আমাকে যারা প্রতারণা করতে চেয়েছেন আমি তাদের কোনো ক্ষতিই সাধন করিনি। কারণ, প্রতারকদের চেয়ে আমাকে যারা হৃদয় দিয়ে ভালোবেসেছেন তাদের সংখ্যা অনেক বেশি। আমি লেখক হতে দৃঢ়চিত্ত মানুষ ছিলাম। এখন যেখানে এসে দাঁড়িয়েছি সেটা হলো সৃজনশীল লেখক জীবনের চরম পরীক্ষার স্টেজ। ইনশাআল্লাহ আমিই বিজয়ী হব।এখনো নতুন বই আমাকে আকুল করে। হৃদয় কোনো সময় পরিতৃপ্ত হয় না। আধ্যত্মিক বিষয় নিয়ে একটি গ্রন্থ রচনার খুবই বাসনা ছিল। কিন্তু সেটা করতে পারিনি। আর এটাও জানি যে, জীবনের সব সাধ পূর্ণ হয় না। এই অপূর্ণতার ছবির মধ্যে কত মানুষের চেহারা যে আমার স্মৃতিতে ভাসে তার কোনো কূলকিনারা নেই।অকপটে স্বীকার করি, আমার স্মৃতি বিস্মৃতির মধ্যে যত চেহারা আছে তার মধ্যে নারীর চেহারাই অধিক পরিমাণে দেখতে পাই। কাউকে ঠকাতে এই দুনিয়াতে আসিনি। তবুও কেউ হয়তো আমার মাধ্যমে প্রতারিত হয়েছেন বলে মনে করেন। কিন্তু কোনো অবস্খাতেই কোনো বিবেকবিরোধী কাজ, কথা বা প্রতিশ্রুতি কাউকে দেইনি। যদি তেমন কিছু করতাম তাহলে হয়তো অনেক আগেই আমি ধ্বংস হয়ে যেতাম। আমার বিনাশ ঘটত। শেষ পর্যন্ত শত লাঞ্ছনা সহ্য করেও ঈমানদার কবির ভূমিকায় এই নাস্তিকতা আকীর্ণ বাংলাদেশে নিজের পরিচয় দিয়ে টিকে থাকতে পেরেছি। এর চেয়ে বড় সান্তবনা জানা নেই আমার।কিছু মানুষ অযথাই আমার বিরোধিতা করেছে। একটু খাটো দেখাতে চেয়েছে। এ প্রক্রিয়া এখনো চলছে। আমার মাথার ওপর কারো ছবি গায়ের জোরে চেপে দিলেই তিনি আমার চেয়ে উঁচু হয়ে যাবেন না। আমি তো আমার মতোই থাকব। আমার কোনো প্রতিযোগী নেই। কোনো প্রতিক্রিয়াও নেই।প্রত্যেক লেখকই তার নিজের সময়ের বিষয়ে কিছু না কিছু বক্তব্য রেখে গেছেন। আমিও আমার বিষয়ে কয়েকটি পুস্তক রচনা করেছি। কিন্তু পরিতৃপ্তি ঘটেনি আমার। আমার বধুদের সম্বেধ অত্যন্ত দিলখোলা বক্তব্য রেখে গেছি। অথচ আমার শত্রুদের সম্বেধ একটি বাক্যও উচ্চারণ করিনি। করিনি কারণ এতে বিদ্বেষই বেড়ে যায়।এখন ভাবি, আমার দিন ফুরিয়ে এসেছে। সততার সাথে সমাপ্তিতে পৌঁছতে চাই। ঋণ যদি আমার কারো কাছে থেকে থাকে তাহলে তা কয়েকজন নারীর মধ্যেই সীমাবদ্ধ। এর মধ্যে আমার স্ত্রীও একজন। ওই সব ঋণ অপরিশোধ্য। এ নিয়ে মাথা ঘামাই না। আমার কাজ আগেই উল্লেখ করেছি আর মাত্র দুটি বিষয়ে সমাপ্ত করতে চাই। তার মধ্যে একটি হলো ধারাবাহিকভাবে একটি উপন্যাস। এর প্রস্তুতি নিচ্ছি। কাবিলের বোন উপন্যাস দিয়ে শুরু করেছিলাম। আমার একজন সুহৃদ বলেছিলেন, বাংলাদেশে সম্ভবত এটিই একটি পূর্ণাঙ্গ সাহিত্যের কাজ। পূর্ণাঙ্গ হোক বা না হোক আমি জীবনের বিশেষ করে বাংলাদেশের সমাজ জীবনের একটা ব্যাখ্যা উপস্খাপন করেছি। পর্যালোচনাও করেছি। তবে পরিসমাপ্তি কী বা কোথায় তা আমার আয়ত্তের বাইরেই রয়ে গেছে।লেখক জীবনটা যে এমন ভয়াবহ দুর্বিপাকের মধ্যে কাটে সেটা যদি আমি আগে ঘুণাক্ষরেও বুঝতে পারতাম তাহলে কলম ছুড়ে ফেলে দিতাম। আমি অজ্ঞ মূর্খ ও গোঁয়ারের মতো আমার কবি জীবনযাপন করে গেলাম। আমি স্বীকার করি, অনেক ক্ষেত্রে আমাকে আপষ করে বাঁচতে হয়েছে। আপষ আর পরাজয় এক জিনিস নয়। আমি অপরাজিত অদম্য কবিত্ব শক্তি নিয়ে সবকিছু মোকাবেলা করেছি। এ কথা বলব না যে, আমাকে কেউ কোনো সাহায্য করেনি। অনেক নারী-পুরুষ নিজেরাই এগিয়ে এসে আমাকে সহায়তা করেছেন। আমি শুধু তাদের কাছে মৌখিক কৃতজ্ঞতা প্রকাশ করে তাদের খাটো করতে চাই না।আমি চালাক-চতুর মানুষ পছন্দ করি। কিন্তু ধূর্তামি পছন্দ করি না। আমাকে উপন্যাস লেখার ব্যাপারে প্রেরণা জুগিয়েছিলেন একজন সাংবাদিক। তার নাম মাসুমুর রহমান খলিলী। আমি এত দিন অনেক চেষ্টা করেও এই ঋণ পরিশোধ করতে পারিনি। তবে আমি যে ঋণী এ কথা আমি সব সময় স্বীকার করে এসেছি। যারা দূরে থেকে অলক্ষ্যে আমার জন্য দোয়া করেন আল্লাহ তাদের মঙ্গল করুক। তাদের দোয়ার বরকতেই আমার লেখা কখনো স্তিমিত হয়নি। আমি তাদের জন্য ভালোবাসা ছাড়া আর কী বা উল্লেখ করতে পারি।আরো একটা আক্ষেপ জীবনের পথে চলতে গিয়ে আমি যেসব স্খান-কাল পাত্র-পাত্রীকে ছেড়ে এসেছি শত সদিচ্ছা থাকলেও আমি আর সেখানে ফিরে যেতে পারি না। যেমন সন্তানেরা আর মাতৃগর্ভে ফিরে যেতে সক্ষম হয় না।আমি পরিশ্রম করেছি। অনেক দু:সাধ্য কাজ সমাপ্ত করেছি। প্রশংসা-অপ্রশংসার জন্য কেয়ার করিনি। সবসময় বধুত্বকে সতেজ রাখার প্রয়াসী ছিলাম। যদিও আধুনিক মানুষ হিসেবে বধুত্বের ওপর খুব একটা আস্খা রেখে চলতে পারিনি। আধুনিক মানুষের প্রকৃতপক্ষে কোনো বধু থাকে না। গুণগ্রাহী থাকতে পারে। ভক্ত-অনুরক্তও থাকতে পারে। তবে সুহৃদ বা বধু কদাচ নয়।এই নিবেধ আগেই উল্লেখ করেছি বর্তমানে আমি এক সর্বোচ্চ পরীক্ষার কেন্দ্রস্খলে উপস্খিত হয়েছি। সেটা হলো ঈমানের সাথে সমাপ্তিতে পৌঁছা। আমার প্রভু আমাকে অনুগ্রহ করবেন এটাই আমার একমাত্র ভরসা।এ সময়টায় লেখকদের জীবন কেমন তা যদি জানতে হয়, তাহলে আমি একটা দৃষ্টান্ত হতে পারি। আবার নাও হতে পারি। হতে পারি কারণ আমি আমার সময়ের সাক্ষী ছিলাম। সব লেখায় আমি খুঁটিয়ে খুঁটিয়ে আমার কালের যন্ত্রণাকে ভাষা দিয়ে গেছি। আশা ও ভালোবাসা দিয়ে গেছি। কোনো নারী বা পুরুষই এককভাবে তা বহন করার সামর্থ্য রাখে বলে মনে করি না।এত কিছু করেও আমার জন্য আর্থিক সচ্ছলতা তৈরি করতে পারিনি। আবার ভাবি প্রাচুর্যের মধ্যে থাকলে হয়তো কিছুই হতাম না। এবার আমার সন্তুষ্টির কথা কিছু বর্ণনা করতে চাই। আমি পুস্তক প্রস্তুতকারী একজন পরিশ্রমী মানুষ। বড় একটা বিশ্রাম আমার কপালে জোটে না। একজন প্রকাশক আমার আটটি উপন্যাস নিয়ে একটি বিশাল গ্রন্থ প্রকাশের উদ্যোগ নিচ্ছেন। সেই প্রকাশনার নাম অনন্যা। আমি তাদের কাছে আন্তরিক কৃতজ্ঞতা প্রকাশ করছি। বইটি বেরোলে আমার কাজের গভীরতার এক ধরনের মূল্যায়ন হবে বলে মনে করি। অনন্যা আমার অনেক দিনের প্রকাশনা প্রতিষ্ঠান। তাদের এই বইটি দেখার আশায় বসে আছি।এভাবেই এবার আমার ফেব্রুয়ারির দায়িত্ব পালনের পরিসমাপ্তি ঘটুক। আমাদের দেশে প্রতিভাবান লেখকের বিপরীতে অনেক ঈর্ষাকাতর মানুষ আছেন। কিন্তু বিবেক জাগ্রতকারী কোনো সমালোচক নেই। এটা একটা দারুণ আক্ষেপের বিষয়। আমার কালে অনেক প্রশংসা এবং নিন্দা কুড়িয়েছি। সমালোচক পাইনি। আর এখন তো পাওয়ার আশাও করা যায় না। এমন একটা পরিস্খিতি কেন তৈরি হলো তা অবশ্য আমি ব্যাখ্যা করতেও পারব না।আমার কথা হলো শুরু করেছিলাম সাহসের সাথে। এখন প্রায় সমাপ্তিতে উপস্খিত হয়ে ভীত হয়ে পড়েছি। সব কিছুতে ভয় পাই, নিন্দাতেও ভয়, প্রশংসাতেও ত্রস্ত হয়ে থাকি। সান্তবনা এটুকু যে, আমি কবি হতে চেয়েছিলাম। দেশের মানুষ আমাকে এখন একজন কবি বলেই জানে। আমি কবি ছাড়া আর কিছুই নই। আমাকে যতভাবেই নানা রাজনৈতিক পক্ষপাতের আলখেল্লা পরানো হোক, তা আমার গায়ে লাগবে না। হয় বড় হবে না হলে ছোট হবে। আমার কাজ আমি আঞ্জাম দিয়ে গেছি। তা সার্থকভাবে পেরেছি কি না তা ভবিষ্যৎই নির্ণয় করবে। 
                    
