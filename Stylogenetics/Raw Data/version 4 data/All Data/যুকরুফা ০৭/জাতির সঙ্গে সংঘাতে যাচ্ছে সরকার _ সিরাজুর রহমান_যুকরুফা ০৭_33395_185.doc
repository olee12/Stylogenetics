জাতির সঙ্গে সংঘাতে যাচ্ছে সরকার _ সিরাজুর রহমান





                        সিরাজুর রহমান এর লেখাটি পড়ুন ।জাতির সঙ্গে সংঘাতে যাচ্ছে সরকার: সিরাজুর রহমানসেনাসমর্থিত তত্ত্বাবধায়ক সরকার রাজনীতিতে সততা, স্বচ্ছতা আর নৈতিকতা আনার কথা বলেছে, নিখুঁত গণতন্ত্র দেশকে উপহার দেবার প্রতিশ্রম্নতি দিয়েছে, কিন্তু তাদের কাজেকর্মে এসব কোনো কিছুরই নামগন্ধ কেউ দেখতে পাচ্ছে না। বরং মনে হচ্ছে যে সুপরিকল্পিতভাবে তারা প্রধান রাজনৈতিক দলগুলোর সঙ্গে সংঘাত সৃষ্টি করে নবম সাধারণ নির্বাচন অসম্ভব করে তোলার চেষ্টা করছে। তাদের সর্বশেষ কাজটার রন্ধ্রে রন্ধ্রে এ কথাটার প্রমাণ পাওয়া যাবে। কলমের এক টানে তারা ১৯৭২ সালের গণপ্রতিধিত্ব অধ্যাদেশটা পাল্টে ফেললো, সেটা গেজেটে ছাপাও হয়ে গেলো, কিন্তু যাঁরা রাজনীতি করেন, রাজনীতি নিয়ে যাদের নিত্যকারের কাজ-কারবার, তাদের কারো মতামত তারা গ্রাহ্য করলো না। যে দলগুলো নির্বাচন কমিশনের এবং সরকারের সঙ্গে সংলাপ করেছে তারা বলছে যে তাদের কোনো মতামতকেই এ প্রক্রিয়ায় সরকার আমল দেয়নি। সংশোধনের নামে এমন কিছু ব্যবস্থা তারা আদি গণপ্রতিনিধিত্ব অধ্যাদেশে স্মাগল করে ফেললো যেগুলো বাংলাদেশের সংবিধানের পরিপন্থী এবং মানবাধিকারের বিরোধী। এক মাসও যায়নি। দুজন নির্বাচন কমিশনার রায় দিয়ে বসলেন, খালেদা জিয়া যেহেতু তাঁদের নির্দিষ্ট তারিখের মধ্যে কয়েদখানায় বসেই ভোটার তালিকায় নাম লেখাননি, সেহেতু তিনি আর নির্বাচনে প্রতিযোগিতা করতে পারবেন না। দেশের বিশিষ্ট আইন ও সংবিধান বিশেষজ্ঞরা আঁৎকে উঠলেন, প্রায় একযোগে প্রতিবাদ করলেন। বললেন যে সেটা হতেই পারে না, কেননা সেটা সংবিধানের পরিপন্থী। প্রধান নির্বাচন কমিশনার শামসুল হুদা তখন বিতর্কের আগুনে পানি ঢালার চেষ্টা করলেন, বললেন যে তাঁর সহকর্মীদের মতামত সঠিক নয়। কিন্তু কি আশ্চর্য! গেজেটে প্রকাশিত সংশোধিত গণপ্রতিনিধিত্ব অধ্যাদেশে পরিষ্কার বলা হয়েছে, কোনো নির্বাচনী এলাকা থেকে ভোটার তালিকায় নিবন্ধিত নন, এমন ব্যক্তি সাধারণ নির্বাচনে প্রতিদ্বন্দ্বিতা করতে পারবেন না। সঙ্গে সঙ্গেই এ প্রশ্ন উঠতে বাধ্য, সিইসি শামসুল হুদার অমতেই কি এই অগণতান্ত্রিক, অসাংবিধানিক বিধানটি তাঁর দুই সহকর্মী সংশোধনীতে অন্তর্ভুক্ত করেছেন? অথবা সরকার কি নির্বাচন কমিশনকে আগ্রাহ্য করেই তাদের গোপন এজেন্ডা জাতির ওপর চাপিয়ে দিতে চাইছে? আসলে রাজনৈতিক দলগুলোর নিবন্ধেনের যে বাধ্যবাধকতা আরোপ করা হয়েছে সেটা বাহ্যতই গণতন্ত্রের মৌল ধারণার পরিপন্থী। কোনো কোনো স্বৈরতন্ত্রে অথবা নিয়ন্ত্রিত গণতন্ত্রে এ ধরনের ব্যবস্থা আছে বটে, কিন্তু প্রকৃত গণতান্ত্রিক দেশে নেই। এই বৃটেনের কথাই ধরা যাক। পূর্ব লন্ডনে বহু বাংলাদেশীর নিবাস টাওয়ার হ্যামলেটস এলাকার পার্লামেন্ট সদস্য উনা কিং ২০০৩ সালে ইরাক আক্রমণ সমর্থন করে পার্লামেন্টে ভোট দিয়েছিলেন, যদিও সে এলাকার প্রায় সকল ভোটারই সে যুদ্ধের বিরোধী ছিলো। তিন বছর আগের সর্বশেষ নির্বাচনে লেবার পার্টির বিদ্রোহী সদস্য জর্জ গ্যালোয়ে রেসপেক্ট পার্টি নামে নতুন এক দল গঠন করেন এবং এ পার্টির পড়্গ থেকে শাসক লেবার পার্টির প্রার্থী উনা কিংকে বিপুল ভোটাধিক্যে পরাজিত করে এমপি নির্বাচিত হয়েছেন। রেসপেক্ট পার্টিকে কেউ নিবন্ধিত হতে বলেনি, জর্জ গ্যালোয়ের নির্বাচনে কেউ বাধা দেয়নি। বর্তমান পার্লামেন্টে তিনি লড়্গাধিক বাংলাদেশীর প্রতিনিধি। বৃটেনে আরো কয়েকটি ছোটখাটো রাজনেতিক দল আছে যারা সাধারণ নির্বাচনে প্রতিযোগিতা করে। পার্লামেন্টে আসন পাবে না জেনেই তারা ছোটখাটো শ্রেণী বা গোষ্ঠীর বক্তব্য তুলে ধরার আশায় নির্বাচনে নামে। বাংলাদেশের নতুন ঘোষিত গণপ্রতিনিধিত্ব অধ্যাদেশের শর্তগুলো মেনে নিতে হলে তাদের কেউ নির্বাচনে অংশ নিতে পারতো না। বস্তুত দল নিবন্ধনকে বাধ্যতামূলক করা গণতন্ত্রের আদর্শের অনুকূল নয়। নাড়ীর বাঁধন সহজে কাটে নাঃ অধ্যাদেশে শর্ত আছে, রাজনৈতিক দলগুলোকে তাদের অঙ্গসংগঠনগুলোর সঙ্গে সম্পর্কছেদ করতে হবে, বিদেশে তাদের শাখাগুলো ভেঙে দিতে হবে। যুক্তরাজ্যে, যুক্তরাষ্ট্রে, ইউরোপের দেশে দেশে বিএনপির শাখা আছে, আওয়ামী লীগের কতগুলো অত্যন্ত সক্রিয় শাখা আছে। এরা বাংলাদেশে নির্বাচনে প্রতিযোগিতা করতে যাচ্ছে না, এমনকি এ সরকার আর এ নির্বাচন কমিশন বহু ওয়াদা ভঙ্গ করেছে, আজও অবধি প্রবাসীদের ভোটাধিকার দেয়নি। এই শাখাগুলো গড়ে উঠেছে সংশিস্নষ্ট নেতা-কর্মীদের স্বতঃস্ফূর্ত উদ্যোগে। তাদের কার্যকলাপ বহু ড়্গেত্রেই বাংলাদেশ সম্বন্ধে বিদেশীদের অবহিত করে। তারা বিদেশে নিজ নিজ দলের অবস্থান তুলে ধরায় অবশ্যই সাহায্য করে, কিন্তু বাংলাদেশে মূল দল তাদের কার্যকলাপ নিয়ন্ত্রণ করে না। সবচাইতে বড়ো কথা, স্বাগতিক দেশ তাদের কার্যকলাপকে অবৈধ কিংবা অন্যায় বিবেচনা করে না। এমতাবস্থায় তাদের ব্যাপারে তত্ত্বাবধায়ক সরকারের গাত্রদাহের একমাত্র কারণ এই হতে পারে যে এই শাখাগুলো সরকারের অশাসন, কুশাসন এবং গণতন্ত্র ও সংবিধান বিরোধী কাণ্ডকারখানাগুলো বিদেশীদের কাছে তুলে ধরছে। প্রশ্ন হচ্ছে, দেশের দলগুলো যদি বলে যে তারা বিদেশের শাখাগুলো ভেঙে দিয়েছে এবং তার পরেও যদি সে শাখাগুলো তৎপর থাকে তাহলে তত্ত্বাবধায়ক সরকার কি করবে? ছাত্রলীগ, ছাত্রদল, ইসলামী ছাত্র শিবির প্রভৃতি ছাত্র সংগঠন বস্তুত ছাত্র রাজনীতি আদপেই দেশের জন্যে কল্যাণকর কি না সে নিয়ে বাস্তব এবং তাত্ত্বিক বিতর্ক নতুন নয়। কিন্তু এগুলো এবং পেশাভিত্তিক দল ও গোষ্ঠীগুলোর প্রতিনিধি অঙ্গসংগঠনগুলো বাংলাদেশের স্বাধীনতার সমবয়েসী। এবং সংবিধানে তাদের ওপর কোনো নিষেধাজ্ঞা নেই। এখন এই সংগঠনগুলো নাড়ীর বন্ধনের মতোই এ দেশের রাজনৈতিক সংস্কৃতির অবিচ্ছেদ্য অংশ হয়ে দাঁড়িয়েছে। সাঁইত্রিশ বছরে যে ঐতিহ্য গড়ে উঠেছে রাতারাতি সেটাকে উপড়ে ফেলা কতোখানি সম্ভব সরকার ভেবে দেখেনি। সরকারে সড়ক মানচিত্র অনুযায়ী নির্বাচনী কার্যকলাপ শুরম্ন হতে আর মাত্র দুমাস বাকি। এই সামান্য সময়ের মধ্যে রাজনৈতিক সংস্কৃতিকে আমূল বদলে ফেলা সম্ভব বলে শুধু উন্মাদেই ভাবতে পারে। বাংলাদেশের মানুষ একথা ভুলে যায়নি যে এ সরকার র্যাংগস ভবনের কয়েকটা মৃতদেহ সরিয়ে নিতে মাসের পর মাস সময় নিয়েছে। সব লাশ এখনো অপসারিত হয়েছে কি না সন্দেহ আছে। সে সরকার কোনো অধিকারে রাজনৈতিক দলগুলোকে নির্বাচনে অংশ নেবার শর্ত হিসেবে অসাধ্য সাধন করতে বলে বোধগম্য নয়। স্বৈরতন্ত্রী সংস্কার? আরো অন্যায্য, অবাস্তব আর অসম্ভব শর্ত আরোপ করা হচ্ছে দলগুলোর সংস্কারের ব্যাপারে। শীর্ষ নেতাদের বিতর্কিত জরম্নরি আইনে আটক রাখা হয়েছে। জরম্নরি অবস্থাকে ডেমোক্লিসের খাঁড়ার মতো ঝুলিয়ে রাখা হয়েছে দেশ ও জাতির ঘাড়ের ওপর। নেত্রীর মুক্তি দাবি এবং দলের সিনিয়র যুগ্ম মহাসচিবের সুচিকিৎসার দাবিতে বিএনপির নেতা-কর্মীরা প্রধান উপদেষ্টার কাছে স্মারকলিপি দিতে চেয়েছিলেন গত বৃহস্পতিবার (২১ আগস্ট)। জরম্নরি অবস্থার পূর্ণ হিংস্রতা লেলিয়ে দেয়া হয়েছে তাদের ওপর, এমনকি মহিলাদেরও অমানুষিকভাবে লাঠিপেটা করা হয়েছে। এই যেখানে অবস্থা সেখানে দলে সংস্কার আনার মতো ক্রিয়াকলাপ কি করে সম্ভব? রাজনৈতিক দলগুলোর ত্রম্নটি আছে, তাদের সংগঠন আদর্শ গণতান্ত্রিক পদ্ধতিতে পরিচালিত নয়। কিন্তু তারা ফখরম্নদ্দীন আহমদের সরকারের মতো স্বৈরতন্ত্রী নয় যে কলমের এক টানে রাতারাতি সংস্কার করে ফেলবে। রাজনৈতিক দলগুলো বোঝাই জাহাজের মতো। তাদের গতি ও যতি, দিক পরিবর্তন ইত্যাদি সবই করতে হয় ধীরে-সুস্থে, ধৈর্য সহকারে। কেন্দ্র থেকে জেলা, উপজেলা হয়ে ইউনিয়ন স্তর পর্যন্ত সংস্কার আনতে হলে বহু আলোচনা, বহু সভা-সমাবেশ ইত্যাদির প্রয়োজন। জরম্নরি অবস্থার আওতায় সেটা কিছুতেই সম্ভব নয়। তাছাড়া সেনাবাহিনী সমর্থিত স্বৈরতন্ত্রী ড়্গমতা সত্ত্বেও সরকারের নিজের সংস্কার কর্মসূচিগুলোর কোনোটাই যথাযথ সম্পন্ন হয়নি। আমলাতন্ত্রের সংস্কারের যে কর্মসূচি সরকার ঘোষণা করেছিলো সে সংস্কার কতোদূর এগিয়েছে জানতে চাওয়ার অধিকার জাতির আছে। অহেতুক বিতর্ক ব্যালটে না ভোট দেবার যে বিধান করা হয়েছে সেটাও অহেতুক বিতর্ক সৃষ্টির চেষ্টা ছাড়া আর কিছু নয়। এ ব্যবস্থা আর কোনো দেশে আছে বলে আমার জানা নেই। বহু ভোটদাতা এই বৃটেনেও প্রতিবাদ ভোট দেন, কোনো প্রার্থীকেই পছন্দ না হলে হয় সকল প্রার্থীর নামের বিপরীতে ক্রস চিহ্ন দেন, নয়তো কাউকেই ভোট দেন না, সাদা ব্যালট বাক্সে ফেলেন। বাংলাদেশে এখনো শিড়্গা, এমনকি সাড়্গরতাও সার্বজনীন নয়। বহু বহু ভোটদাতা শুধুমাত্র প্রতীক চিহ্ন দেখেই ভোট দিয়ে থাকেন। নির্বাচন কমিশনের প্রস্তাবিত ব্যালটে কোনো প্রতীক দেখে লোকে না ভোট দেবে? এতে শুধু ভোটদাতাদের বিভ্রান্ত করাই হবে, আর কোনো লাভ হবে না। দেশের বহু নেতৃস্থানীয় রাজনীতিক দফায় দফায় অভিযোগ করেছেন, নির্বাচন করা এবং গণতন্ত্র ফিরিয়ে দেবার ব্যাপারে এ সরকারের ভূমিকা সৎ কিংবা সাধু নয়। নির্বাচন করার ব্যাপারে তাদের অনীহা লুকোনো কিছুতেই সম্ভব হচ্ছে না। গোড়া থেকেই তারা এ ধারণা সৃষ্টি করেছে যে নতুন সংসদ নির্বাচন এবং ড়্গমতা হস্তান্তরের পরিবর্তে তারা নিজেদের গদি পোক্ত এবং কায়েম করার দিকেই বেশি মনোযোগী। বিদেশী মুনিবদের চাপে চলতি বছর শেষ হবার আগেই নির্বাচন দেবে বলে তারা কথা দিয়েছে, একটা সড়ক মানচিত্রও ঘোষণা করা হয়েছে, কিন্তু তাদের কাজেকর্মে সেগুলো লোক দেখানো বলেই মনে হয়। ভাবটা এই যে শেষ মুহূর্তে যদি কোনো প্রলয় কিংবা প্রাকৃতিক দুর্যোগ ঘটে, অথবা ক্ষুব্ধ ও ক্রুদ্ধ রাজনেতিক দলগুলো যদি প্রতিবাদ করতে পথে নামে (অনেকটা গত বৃহস্পতিবার বিএনপির পদযাত্রার মতো) তাহলে বিদেশী মুনিবদেরও চোখ ঠারা যাবে এই বলে যে নৈরাজ্য ও বিশৃঙ্খলার কারণে নির্বাচন ও ড়্গমতা হস্তান্তর সম্ভব হচ্ছে না। এ সরকার এবং এই নির্বাচন কমিশন সংবিধানের নির্দেশ অনুযায়ী ৯০ দিনের মধ্যে সংসদ নির্বাচন করতে ব্যর্থ হয়েছে। নির্বাচনের পূর্বশর্ত হিসেবে দুর্নীতির মূলোৎপাটন এবং রাজনৈতিক দলগুলোর সংস্কারের শর্ত জুড়ে দেয়া হয়েছে। দলগুলোর সঙ্গে সংলাপের সময়সূচি ঘোষণা করা হয়েছিলো, কিন্তু সে সময়সূচি মেনে চলা হয়নি। এমনকি বিগত সংসদে যে বিএনপি দুই-তৃতীয়াংশ গরিষ্ঠতার নেতৃত্ব দিয়েছিলো তাদের সঙ্গে আদৌ সংলাপ হয়নি। নিছক সময়ড়্গেপণের জন্যে ফটোযুক্ত ভোটার তালিকা ও জাতীয় আইডি কার্ডের উদ্ভট নিয়ম চালু করা হয়েছে। সে কাজ যথাসময়ে সম্পন্ন হয়নি, এক কোটি লোক এখনো ভোটার তালিকায় অন্তর্ভুক্ত হতে পারেনি। ফলে চারটি সিটি কর্পোরেশন এবং নয়টি মিউনিসিপ্যালিটির নির্বাচন হয়েছে অবৈধভাবে। তারপরেও সাধারণ নির্বাচনের আগে দুই-তৃতীয়াংশ উপজেলার নির্বাচন করার জন্যে জেদ ধরেছে সরকার ও নির্বাচন কমিশন, কেননা সবগুলো উপজেলায় নির্বাচন করার জন্যে তারা প্রস্তুত হতে পারেনি। তবু আধা-খেঁচড়া উপজেলা নির্বাচন তারা করতে চায় হয়তো এ আশায় যে তার ফলে সাধারণ নির্বাচন আরো পিছিয়ে দেবার অজুহাত সৃষ্টি করা যাবে। উদোর পিণ্ডি বুধোর ঘাড়ে যে সংশোধিত গণপ্রতিনিধিত্ব অধ্যাদেশ আগস্টের শেষার্ধ্বে এনে ঘোষণা করা হলো সে কাজটির জন্যে সড়ক মানচিত্রের সময়সীমা ছিলো বিগত ২৮ ফেব্রম্নয়ারি, অর্থাৎ ছয় মাস দেরি করে। যথাসময়ে অধ্যাদেশটি জারি হলে হয়তো সংলাপ ও আলোচনা মাধ্যমে কোনো কোনো বিতর্কের সমাধা করা যেতো। এখন যেন শেষ মুহূর্তে দলগুলো এবং জাতিকে হাত-পা বেঁধে অন্ধকার সুড়ঙ্গে ফেলে দেয়া হচ্ছে। এ দলিলটি নিয়ে ইতিমধ্যেই বহু বিতর্কের সৃষ্টি হয়েছে এবং নতুন নতুন আরো বিতর্ক দেখা দিতে বাধ্য। প্রত্যেকটি রাজনৈতিক দল এ দলিলের বিভিন্ন দিক সম্বন্ধে প্রবল আপত্তি জানাচ্ছে। দলগুলো বলছে যে সংলাপে তারা যেসব কথা বলেছে তার কোনোটাই এ দলিলে অন্তর্ভুক্ত করা হয়নি। আপত্তির কারণগুলো দূর করা না হলে অন্তত প্রধান দলগুলোর নির্বাচনে অংশগ্রহণ সম্ভব বলে মনে হয় না। প্রকাশিত কোনো কোনো খবর অনুযায়ী প্রধান নির্বাচন কমিশনার শামসুল হুদা নাকি মোদ্দা ইঙ্গিত দিয়েছেন যে সবগুলো দলকে নির্বাচনে শরিক হতে রাজি করানোর জন্যে প্রয়োজন বোধে গণপ্রতিনিধিত্ব অধ্যাদেশের কোনো কোনো বিধান কিছুটা শিথিল করা যেতে পারে। এখানেও শিথিলের কথা বলা হচ্ছে, বর্জনের কথা নয়। সেটা বড়ো কোনো দলের গ্রহণযোগ্য হবে বলে মনে হয় না। তাছাড়া শামসুল হুদার কথার মূল্য কতোখানি এবং তাঁর কথায় তাঁর সহকারী কমিশনারদ্বয় কিংবা সরকার কতোখানি মূল্য দিয়ে থাকে খালেদা জিয়ার নির্বাচনে প্রতিযোগিতা করার ব্যাপারে উপরোক্ত বিতর্ক ও প্রতিশ্রম্নতিভঙ্গ থেকেই সেটা পরিষ্কার হয়ে যাবে। নির্বাচন নিয়ে সরকারের অহেতুক বিলম্ব সৃষ্টি, রাজনৈতিক নেতা-নেত্রীদের বিনা বিচারে আটক রাখা এবং দলগুলোর ওপর গোয়েন্দাগিরি করার জন্যে রাজনৈতিক পুলিশ (বাংলাদেশী গেস্টাপো) গঠন ইত্যাদি কারণে রাজনৈতিক অঙ্গন এখন তপ্ত বারম্নদের মতো। তার ওপর বিতর্ক-পূর্ণ গণপ্রতিনিধিত্ব অধ্যাদেশটি সুস্থ রাজনীতি ও গণতান্ত্রিক নির্বাচনের মাথায় বাজ পড়ার শামিল বলেই অনেকে মনে করবেন। 
                    
