ফাটা _ ফরহাদ মজহার





                        ফরহাদ মজহার এর অতন্ত্য সুন্দর এই লেখাটি পড়ুনফাটা: ফরহাদ মজহারএকঅনেক সময় খবরের বিশ্লেষণের প্রয়োজন হয় না, কারণ খবর নিজেই নিজের বিশ্লেষণ হয়ে ওঠে। সেই রকম একটি খবর দিচ্ছি।এক দিকে বিক্ষুব্ধ জনতার মিছিল। ভেসে আসছে ্লোগান জ্বালো জ্বালো আগুন জ্বালো, অপর দিকে পুলিশ হ্যান্ডমাইকে বলছে, আপনারা বিশৃঙ্খলা সৃষ্টি করবেন না, জনগণ ও সরকারের সম্পদ নষ্ট করবেন না, শান্ত হোন, রাজপথ ছেড়ে চলে যান। জনতা মিছিল করেছে, ভাঙচুর চালাচ্ছে, পুলিশসহ আইন প্রয়োগকারী সংস্থার সদস্যদের লক্ষ্য করে ইটপাটকেল নিক্ষেপ করছে। তাদের নিয়ন্ত্রণ করতে পুলিশ গ্যাস ছুড়ছে। অবশেষে গ্রেনেড নিক্ষেপ ও শটগানের গুলিবর্ষণ। না এটা রাজপথের হরতাল-অবরোধের কোন চিত্র নয়। ঢাকার পিলখানা গলফ গ্রাউন্ডে বাংলাদেশ রাইফেলস ও মার্কিন যুক্তরাষ্ট্রের মেরিন কোর ফোর্সেস প্যাসিফিকের (মারফরপেক) মধ্যে নন-লেথাল ওয়েপনস এক্সিকিউটিভ সেমিনার (নোলস) ২০০৮-এর অংশ হিশাবে আয়োজিত প্রশিক্ষণ ও মহড়া অনুষ্ঠানের একটি পর্ব। (নয়া দিগন্ত ২৩ জুলাই ২০০৮)।খবরের সারমর্ম হচ্ছে মার্কিন সেনাবাহিনী কিভাবে বাংলাদেশের জনগণের ক্ষোভ-বিক্ষোভ দমন করতে হবে খোদ ঢাকাতেই এই রাজধানিতেই তার প্রশিক্ষণ দিচ্ছে। কিভাবে বাইরের শত্রুর বিরুদ্ধে লড়াই করে দেশের সার্বভৌমত্ব রক্ষা করতে হয়, সেই শিক্ষা নয়, বরং কিভাবে নিজের দেশের নাগরিকদের দমনপীড়ন করতে হবে তারই প্রশিক্ষণ। বাংলাদেশ সেনাবাহিনী, বাংলাদেশ নৌবাহিনী, বাংলাদেশ বিমান বাহিনী, বাংলাদেশ কোস্টগার্ড, মেট্রোপলিটান পুলিশ, আর্মড পুলিশ ব্যাটালিয়ন, আনসার ও ভিডিপি, ফায়ার সার্ভিস ও সিভিল ডিফেন্সসহ বিভিন্ন বাহিনী ও সংস্থার ১০০ জন অফিসার ও কর্মচারী প্রশিক্ষণার্থী হিশাবে বিক্ষুব্ধ জনগণকে দমনপীড়নের প্রশিক্ষণ নেন। টেলিভিশানে প্রশিক্ষণ মহড়ার ছবি দেখানো হয়। পত্রপত্রিকায় ফলাও করে ছবিসহ খবরটি প্রচারিত হয়।দুইবাংলা ভাষায় ফাটা শব্দটার একটা মানে আছে। এর ব্যবহার হয় বিশেষণ হিশাবে। কোন কিছু ফেটে গিয়ে থাকলে সেটাকে ফাটা বলা হয়ঃ ফাটা জায়গা, ফাটা মুখ ইত্যাদি। কিন্তু বাংলা ফাটা আর সন্ত্রাসবিরোধী অনন্ত যুদ্ধে এখন নতুন যে শব্দটি ইংরেজিতে পরিচিত হয়ে উঠছে সেই ফাটা অন্যরকম ফাটাFATA (Federally Administered Tribal Areas) এলাকাটি পাকিস্তানে।আফগানিস্তানে তালেবানদের বিরুদ্ধে যুদ্ধে মার্কিন যুক্তরাষ্ট্র ও ন্যাটো বাহিনী হারছে, এই খবরটা আমরা সকলেই কমবেশি জানি। এই পরাজয় পরাশক্তির প্রকট দুশ্চিন্তার কারণ হয়ে উঠেছে। শুধু সামরিক নয়। প্রপাগান্ডার পরাজয়ও বটে। আন্তর্জাতিক গণমাধ্যমের ওপর একাধিপত্যের কারণে পরাশক্তি আফগানিস্তানের যুদ্ধকে নিছকই ইসলামি বা তালেবানি সন্ত্রাসবাদ হিশাবে প্রতিষ্ঠার চেষ্টা চালিয়ে আসছে। এই প্রচারযুদ্ধ এখন মার খাচ্ছে। পরাশক্তি এখন মানতে বাধ্য হয়েছে যে আফগানিস্তানে তারা তালেবানদের বিরুদ্ধে লড়ছে বলে যে প্রপাগান্ডা চালিয়ে নিজ নিজ দেশে জনমত তৈরি করতে সক্ষম হয়েছিল সেই প্রপাগান্ডা এখন খুব একটা হালে পানি পাচ্ছে না। পাল্টা প্রপাগান্ডা যুদ্ধে আফগান যোদ্ধার ক্রমশ প্রমাণ করতে সক্ষম হয়ে উঠছে যে এই লড়াই আসলে সাম্রাজ্যবাদী হানাদারির বিরুদ্ধে জনগণের সংগ্রাম। আফগানিস্তানের জনগণ এবং একই সঙ্গে পাকিস্তানের জনগণেরও লড়াই। ধর্মযুদ্ধে খাপ থেকে আফগানদের বেরিয়ে আসার এই প্রয়াসের মাত্রা কতোটুকু সেই দিক ব্যাপারে মতভেদ থাকলেও তালেবানদের শত্রুরাও আন্তর্জাতিক ভাবে স্বীকার করতে বাধ্য হচ্ছে যে এই যুদ্ধ ক্রমশ জাতীয় মুক্তি যুদ্ধে রূপ নিচ্ছে। আর ঠিক এখানেই সাম্রাজ্যবাদ সকল শক্তি নিয়ে আফগানিস্তানে নতুন করে হামলা চালাতে ব্যতিব্যস্ত হয়ে পড়েছে। এই দিক থেকেও FATA-র গুরুত্ব বাড়ছে ।পাকিস্তান ফেডারেল সরকার দ্বারা শাসিত উপজাতি এলাকা সন্ত্রাসের বিরুদ্ধে অনন্ত যুদ্ধে সামরিক দিক থেকে গুরুত্বপূর্ণ হয়ে উঠেছে সম্প্রতি। এর সীমানা চিহ্ন হচ্ছে পশ্চিমে আফগানিস্তান। ডুরান্ড লাইন দিয়ে চিহ্নিত। পূর্ব উত্তরপশ্চিম সীমান্ত প্রদেশ এবং পাঞ্জাব এবং দক্ষিণ বালুচিস্তান। দুই হাজার সালের পরিসংখ্যান অনুযায়ী লোকসংখ্যা প্রায় ৩ কোটি ৩৫ লক্ষের মতো (৩,৩৪১,০৭০)। কেন্দ্রীয় সরকারের নিয়ন্ত্রণ এখানে খুবই শিথিল। পশতুনরাই এখানে প্রধান অধিবাসী। স্বাধীনচেতা জাতি হিশাবে যাদের খ্যাতি আছে। মার্কিন যুক্তরাষ্ট্র এবং ন্যাটোর মাথা ব্যথা হচ্ছে এই যে দখলদারদের বিরুদ্ধে যুদ্ধে আফগানরা যেমন আফগানিস্তানে সামরিক দিক থেকে শত্রুদের নাস্তানাবুদ করে ছেড়েছে, অন্য দিকে পাকিস্তানের ভেতর ফাটা এলাকায় তাদের শক্তি ও আধিপত্য বিপুল ভাবে বাড়াতে সক্ষম হয়েছে। যুদ্ধে এই গুণগত রূপান্তরের কারণে মার্কিন যুক্তরাষ্ট্র ইরাক থেকে সৈন্য সরিয়ে আফগানিস্তানে আনতে চাইছে। মার্কিন ডেমোক্র্যাটিক পার্টির প্রেসিডেন্ট পদপ্রার্থী বারাক ওবামা ইতোমধ্যেই ফাটা বিশেষজ্ঞ হয়ে উঠেছেন।অর্থাৎ আফগানিস্তান-পাকিস্তানের সীমান্তে এই নতুন ভূখণ্ডের সামরিক, রাজনৈতিক এমনকি আন্তর্জাতিক প্রচারযুদ্ধের গুরুত্বও বুঝে গিয়েছেন তিনি। যদিও সামরিক বিশেষজ্ঞরা এই এলাকার যুদ্ধ পরিস্থিতির যে গুণগত পরিবর্তন হচ্ছে সেটা আগাম বুঝতে পারেন নি। এমনকি অনেকের দাবি, এই দিকটা ঠিকমতো নীতিনির্ধারকদের নজরেও আনা হয় নি। বারাক ওবামা ব্যাপারটা বুঝতে পেরেই এখন রীতিমতো হুঙ্কার দিয়ে সম্প্রতি বলেছেন, আমরা কোনভাবেই সন্ত্রাসীদের স্বর্গরাজ্য হয়ে ওঠা এই ভূখণ্ড (sanctuary) সহ্য করতে পারি না। এবং প্রেসিডেন্ট নির্বাচিত হলে আমি অবশ্যই সহ্য করব না। যদি আরেকবার আমাদের বাসভূমির ওপর আঘাত আসে, যথাসম্ভব এই ভূখণ্ড থেকেই আসবে যেখান থেকে একবার ৯/১১ পরিকল্পনা করা হয়েছিল। তিনি যে ভূখণ্ডের কথা বলছিলেন সেটা FATA .নিউ ইনটারনেশনাল পত্রিকায় ১৯ জুলাই তারিখে আয়াজ আমিরের লেখা Gathering Tempest নিবন্ধে এই উদ্ধৃতিটির উল্লেখ করা হয়েছে। ওবামার এই কথা থেকেই পাকিস্তান-আফগানিস্তান সীমান্তে ফেডারেল সরকার শাসিত পাকিস্তানের উপজাতি এলাকার সামরিক ও রাজনৈতিক গুরুত্ব আমরা বুঝতে পারি। মার্কিন যুক্তরাষ্ট্রের নির্বাচন যতো এগিয়ে আসবে, নির্বাচনী প্রচারণায় যতোই জমে উঠবে, ততোই ঋঅঞঅ নিয়ে বিস্তর ফাটাফাটি আমরা শুনব। নির্ঘাৎ। মার্কিন যুক্তরাষ্ট্র অবশ্য ইতোমধ্যেই বলেছে যে সন্ত্রাসের বিরুদ্ধে যুদ্ধ করবার প্রয়োজনে তারা পাকিস্তানের ভূখণ্ডেও হামলা চালাতে পারে। তারা দুর্বলভাবে ফেডারেল শাসিত এই উপজাতীয় এলাকার কথাই বলছিল।ইরাকে মার্কিন সেনাবাহিনী পর্যুদস্ত হচ্ছে, এটা যে কেউই বুঝতে পারে। মার্কিন যুক্তরাষ্ট্র ও অন্যান্য পরাশক্তির পক্ষে ইরাক ও আফগানিস্তানে যুদ্ধ চালিয়ে যাওয়া কঠিন। ফলে আফগানিস্তানে যুদ্ধকে কেন্দ্রীভূত করবার যে পরিকল্পনা চলছে তার তাৎপর্য দক্ষিণ এশিয়ার জন্য অপরিসীম। যুদ্ধ আফগানিস্তানে কেন্দ্রীভূত হলে সেই যুদ্ধের সরাসরি ও প্রত্যক্ষ প্রভাব পাকিস্তান ও বাংলাদেশে পড়তে বাধ্য।আয়াজ আমির বলছেন,FATA এখন আফগান যুদ্ধেরই একটি শক্তিশালী সম্প্রসারণ। ঠিক যেমন কম্বোডিয়াকে ভিয়েতনাম যুদ্ধের সম্প্রসারণ হয়ে উঠতে আমরা এক সময় দেখেছিলাম। মার্কিন যুক্তরাষ্ট্র সেই সময় মনে করেছিল যদি তারা ভিয়েত কং গেরিলাদের পরাস্ত করতে চায় তাহলে কম্বোডিয়া হয়ে তাদের যে সরবরাহ লাইন রয়েছে তাকে যে কোন মূল্যে ধ্বংস করে দিতে হবে। মার্কিন যুক্তরাষ্ট্র এই কাজটিই করেছিল। তারা কম্বোডিয়ার যুদ্ধের আরেকটি ফ্রন্ট খুলেছিল। এতে পরিস্থিতির আরো অবনতি হয়েছে। কম্বোডিয়া যেমন তছনছ হয়ে গিয়েছিল পাশাপাশি মার্কিন বাহিনীর সামরিক পরাজয়ও অনিবার্য হয়ে উঠেছিল। যুদ্ধ ছড়িয়ে পড়েছিল চতুর্দিকে। মার্কিন হানাদারির বিরুদ্ধে ভিয়েতনাম ও কম্বোডিয়ার জনগণও আরো ক্ষিপ্ত হয়ে উঠেছিল এবং তারা সক্রিয়ভাবে গেরিলাদের আরো সহায়তা দিতে শুরু করে। যদি মার্কিন যুক্তরাষ্ট্র এখানে আরেকটি যুদ্ধ ফ্রন্ট খোলে, কিম্বা কোন স্পেশাল ফোর্স পাঠায় তাহলে হিতে বিপরীত হবে। পাকিস্তান ও মার্কিন যুক্তরাষ্ট্র উভয়ের জন্যই। বলাবাহুল্য আফগানিস্তান ও পাকিস্তানের যে তালেবানি যুদ্ধংদেহী রূপকে মার্কিন যুক্তরাষ্ট্র ও পাকিস্তান উভয়েই ভয় পায় সেই রাজনীতির জনপ্রিয়তাই এতে বাড়বে। এই আক্রমণ মার্কিন ও ন্যাটো বাহিনীর শক্তির প্রদর্শন হবে না, বরং তালেবান যোদ্ধাদের ক্ষমতার প্রমাণ হবে যা বিপুল জনগোষ্ঠীকে এই যুদ্ধে শামিল হতে উদ্বুদ্ধ করবে। এর ফল শুধু আফগানিস্তান ও পাকিস্তানে সীমাবদ্ধ থাকবে না। এর ঢেউ ভারত ও পাকিস্তানে এসেও পড়বে। ফেডারেল শাসিত উপজাতীয় অঞ্চলে তালেবানরা ইতোমধ্যেই অত্যন্ত শক্তিশালী ঘাঁটি নিয়ে গেঁড়ে বসেছে। পাকিস্তানের যে রাজনৈতিক পরিবর্তন ঘটেছে তাতে পাকিস্তান দুর্বল হয়েছে। শক্তিশালী হয় নি। এর রাজনৈতিক ও সামরিক সদ্ব্যবহার করছে তালেবানরা। মার্কিন যুক্তরাষ্ট্র আফগানিস্তানে যুদ্ধ আরো কেন্দ্রীভূত ও শক্তিশালী করলে তার অর্থ দাঁড়াবে সন্ত্রাসের বিরুদ্ধে অনন্ত যুদ্ধের ব্যাপ্তি বেড়ে যাওয়া। তার আরো সম্প্রসারণ। দক্ষিণ এশিয়ায় যুদ্ধের আগুন নানান জায়গায় ছড়িয়ে যাওয়া অসম্ভব নয়। বাংলাদেশ এই আগুন থেকে নিজেকে বাঁচিয়ে রাখতে পারবে কি না সন্দেহ। উপদেষ্টা সরকারের আমলে যে ভয়াবহ অর্থনৈতিক ও সামাজিক বিপর্যয় ঘটেছে তার ফলে বিপুলসংখ্যক মানুষ ভাববে পরাশক্তির হানাদারির কারণে এই দুঃসহ জীবন থেকে রক্ষা করবার একমাত্র পথই হচ্ছে এই হানাদারদের যুদ্ধে পরাজিত করা। যুদ্ধে শামিল হওয়া। আফগানিস্তানের যুদ্ধ দক্ষিণ এশিয়ায় ছড়িয়ে যাওয়া মোটেও অসম্ভব কিছু নয়। তারই লক্ষণ হচ্ছে এক দিকে ঋঅঞঅ -র দৃশ্যমান হয়ে ওঠা আর অন্য দিকে এই এলাকাকে লক্ষ্যবস্তু নির্ধারণ করে মার্কিন যুদ্ধ পরিকল্পনা। প্রেসিডেন্ট পদপ্রার্থী বারাক ওবামার যুদ্ধ সম্প্রসারিত করবার হুমকি দিয়ে এই লক্ষণকে বাস্তবে রূপ দেবার অঙ্গীকারই মূলত প্রকাশ করেছেন।মার্কিন যুক্তরাষ্ট্র কি যুদ্ধ সম্প্রসারিত হবার বিপদ সম্পর্কে হুঁশিয়ার নয়? তারা কি বুঁঝতে পারছে না? অবশ্যই বুঝতে পারছে। তবুও ফেডারেল শাসিত উপজাতীয় এলাকায় আঘাত হানবার জন্য তারা এতো মরিয়া হয়ে উঠল কেন? রাজনৈতিক বিশ্লেষকদের একটা পক্ষের ধারণা আফগানিস্তানের যুদ্ধ শেষ হয়ে যাবার কথা ২০০১ সালে। কিন্তু শেষ হয় নি। এটা মার্কিন যুক্তরাষ্ট্র ও ন্যাটোর পরাজয়। অন্য দিকে তালেবানদের গেরিলা যুদ্ধের ক্ষমতা ও মার্কিন যুক্তরাষ্ট্রকে উচিত শিক্ষার দেবার সংকল্পেরই বিজয় হয়েছে এখানে। এই পরাজয়ের জন্য কাউকে না কাউকে দোষী করতেই হয়। বিশ্লেষকদের যুক্তি হচ্ছে পাকিস্তানই তালেবানদের বিজয়ের জন্য দায়ী। মার্কিন যুক্তরাষ্ট কাউকে না কাউকে দোষী করবার জন্য এখন পাকিস্তানকেই দোষী করছে। যার কারণে মার্কিন যুক্তরাষ্ট্র ক্রমাগত পাকিস্তান সেনাবাহিনীর ওপর তালেবানদের কঠোর ভাবে দমন করবার জন্য বেশ চাপ দিয়ে যাচ্ছে। পারভেজ মোশাররফ এক সময় তালেবানদের দমন করবার জন্য মার্কিন চাপে বেশি বেশি দমন নিপীড়ন চালিয়েছিলেন। এতে ফল হয়েছে উল্টা। পাকিস্তান সেনাবাহিনী মার খেয়েছে। পাকিস্তান সেনাবাহিনী এখন তালেবানদের সঙ্গে কথা বলতে চাইছে। বলছেও। অতীতের অভিজ্ঞতা থেকেই তাদের মনে হয়েছে তালেবান সমস্যা একটি রাজনৈতিক সমস্যা, নিছকই সামরিক সমস্যা নয়। মার্কিন যুক্তরাষ্ট্র এটা পছন্দ করছে না। তারা একে মার্কিন যুক্তরাষ্ট্রের তালেবানি প্রীতি হিশাবে ব্যাখ্যা করতে চাইছে। কিন্তু সত্য কথা হোল তালেবান যোদ্ধারা পাকিস্তান সেনাবাহিনীর সঙ্গে সমানে সমান হয়ে যুদ্ধ করেছে। যুদ্ধ অমীমাংসিত রয়ে গিয়েছে। পাকিস্তান সেনাবাহিনী তাদের পরাস্ত করতে পারে নি এবং তাদের ক্ষয়ক্ষতিও হয়েছে প্রচুর। এখন কথাবার্তা বলা ছাড়া আর মীমাংসার পথ কই পাকিস্তান সেনাবাহিনীর? তারা অতএব এখন তালেবানদের সঙ্গে কথা বলছে বাধ্য হয়েই। কিন্তু, বলাবাহুল্য, মার্কিন যুক্তরাষ্ট্র এতে নাখোশ হয়ে রয়েছে। খুবই বেজার হয়েছে তারা।আফগানিস্তান যুদ্ধের এই গুণগত রূপান্তরের খবর রাখা আমাদের জন্য অত্যন্ত জরুরী। যুদ্ধ সম্প্রসারণের ঢেউ বাংলাদেশে এসে লাগবে, এটা আগে ভাগেই বলা যায়। যুদ্ধ সম্প্রসারিত হবার অর্থ হচ্ছে হানাদারদের বিরুদ্ধে লড়বার জন্য বাংলাদেশেও আগ্রহ তৈরি হবে। ভারতেও। তার নেতৃত্ব বা চরিত্র কী হবে সেটা বলার সময় এখনো আসে নি। ভুলে যাওয়া উচিত ভারতও মুসলিম অধ্যুষিত দেশ। বিশ্লেষকরা অনেকে প্রশ্ন করছেন যদি তাই হয় তাহলে মার্কিন যুক্তরাষ্ট্র কেন আফগানিস্তান ও আশে পাশে যুদ্ধ আরো সম্প্রসারিত করতে চায়? এর উত্তর হচ্ছে মার্কিন যুক্তরাষ্ট্র সন্ত্রাসের বিরুদ্ধে যুদ্ধের আড়ালে নব্য শক্তি ভারতকেও অস্থির করতে চায়। ভারতের শাসক শ্রেণীকে আজ হোক বা কাল হোক এই দিকটি ভেবে দেখতে হবে। বাংলাদেশের রাজনীতিতে তাদের এখনকার নগ্ন হস্তক্ষেপে তাদের নিজেদের ঘরেও আগুন লেগে যেতে পারে।আয়াজ মিরের বিশ্লেষণের একটি দিক গুরুত্বপূর্ণ। তিনি বলছেন, আফগানিস্তানে যে প্রতিরোধ গড়ে উঠেছে তার কারণ ওসামা বিন লাদেন নয়, বরং মার্কিন উপস্থিতি। মার্কিনদের উচিত ছিল আফগানিস্তানের ইতিহাস পাঠ করা। আফগানরা ব্রিটিশদের সদয়ভাবে গ্রহণ করে নি। সোভিয়েতদের নয়। তাহলে মার্কিনদের কেন ধারণা হোল যে তাদের আফগানরা সাদরে বরণ করে নেবে? বিশেষ করে তাদের নৃশংসতা ও নিরীহ আফগানদের যেভাবে তারা নির্বিচারে হত্যা করে যাচ্ছে তার পরেও তারা কিভাবে আশা করে যে তারা আফগানিস্তানে জয়ী হবে?বাংলাদেশের ক্ষেত্রেও আমরা একই সূত্রে বলতে পারি মার্কিন মেরিন সেনারা যদি বাংলাদেশের জনগণের ন্যায়সঙ্গত ক্ষোভ বিক্ষোভ দমন করবার জন্য বাংলাদেশের সেনাবাহিনীকে প্রশিক্ষণ দেবার জন্য বাংলাদেশে এসে থাকে এবং তা টেলিভিশানে, পত্রপত্রিকায় দেখিয়ে বেড়ায় তাহলে এখানে, তাদের ভাষায়, ইসলামি সন্ত্রাস গড়ে ওঠা সময়ের ব্যাপার মাত্র। হয়তো এই মহড়াটি দেবার উদ্দেশ্যই হচ্ছে সন্ত্রাসবাদকে উসকিয়ে দেওয়া। সন্ত্রাসবাদ মার্কিন পররাষ্ট্র নীতিরই তৈরি জিনিস, তারাই দেশে দেশে এটা তৈরি করছে আবার এই সন্ত্রাসবাদ দমনের জন্যই তারা হানাদার বাহিনী হিশাবে সেই সব দেশেই যাচ্ছে, সেনাবাহিনীকে প্রশিক্ষণ দিচ্ছে, আইনশৃঙ্খলা রক্ষাকারী সংস্থার ওপর তাদের পূর্ণ কর্তৃত্ব কায়েম করছে। সন্ত্রাসবাদ কিভাবে সযত্নে তৈরি করা হয় এবং একটি জনগোষ্ঠির ধ্বংস অনিবার্য করে তোলে তার প্রত্যক্ষ নজির হয়ে উঠছে বাংলাদেশে।পরাশক্তির থিংকট্যাংক ইন্টারনেশনাল ক্রাইসিস গ্রুপ এখন স্বীকার করছে যে তালেবানরা শুধু সামরিকভাবেই হানাদারদের মার দিয়ে ক্ষান্ত হয় নি, এমনকি প্রপাগান্ডা যুদ্ধেও মার দিয়েছে। তাদের সাম্প্রতিক (২৪ জুলাই ২০০৮) একটি প্রতিবেদন হচ্ছেঃ Taliban Propaganda : Winning the War of Words? সেখানে তারা বলছে, পশ্চিমারা তালেবানদের একটি গোঁড়া ইসলামপন্থি দল হিশাবে প্রমাণ করতে গিয়ে এখন নিজেরাই ধরা খেয়ে যাচ্ছে। তালেবানদের প্রত্যাবর্তন এবং হানাদারির বিরুদ্ধে লড়াইয়ে সফলতার বড় একটি কারণ হচ্ছে আফগানিস্তানের যুদ্ধ যে আদতে একটি জাতীয় যুদ্ধ জাতীয়তাবাদের লড়াই বা জাতীয় মুক্তি সংগ্রাম সেই মর্মের দিকটা তারা ঠিকই প্রতিষ্ঠিত করতে পেরেছে। আর ঠিক এখানেই চরম হার হয়েছে সাম্রাজ্যবাদের এবং একই সঙ্গে তাদের চামচাদের। ইন্টারনেশনাল ক্রাইসিস গ্রুপের প্রতিবেদন থেকে আরেকটি উদ্ধৃতি দিচ্ছিঃ The Taliban has created a sophisticated communications apparatus that projects an increasingly confident movement. It tries to wear out its opponents. Influencing perceptions at home and abroad is a vital component of this strategy. The vast majority of the material is in Pashtu, and a shortage of language skills in the international community means much either passes unnoticed or is misunderstood. The Afghan and other governments engaged in Afghanistan have failed to communicate robustly and honestly with their populations in a way that would help build and sustain popular will for a long-term endeavour.পশতুন ভাষায় পশতুন জনগণের জাতীয় চেতনা বিকশিত করবার জন্য প্রচারাভিযানে তালেবানরা সফলতা প্রদর্শন করেছে। সাম্রাজ্যবাদীদের থিংকট্যাংকই এখন তা স্বীকার করছে। আমরা এই দিকগুলোতে আরো প্রখর নজর রাখব। আমাদের নিজেদের রক্ষার দরকার। অবশ্যই। 
                    
