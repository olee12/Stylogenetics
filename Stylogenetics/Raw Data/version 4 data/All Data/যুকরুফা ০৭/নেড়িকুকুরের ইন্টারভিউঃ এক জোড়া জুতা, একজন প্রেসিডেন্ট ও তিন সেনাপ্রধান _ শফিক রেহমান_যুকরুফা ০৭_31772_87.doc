নেড়িকুকুরের ইন্টারভিউঃ এক জোড়া জুতা, একজন প্রেসিডেন্ট ও তিন সেনাপ্রধান _ শফিক রেহমান





নেড়িকুকুরের ইন্টারভিউঃ এক জোড়া জুতা, একজন প্রেসিডেন্ট ও তিন সেনাপ্রধান : শফিক রেহমানঘটনাটি এখন বিশ্ববাসী জানেন।কিন্তু এই ঘটনার পেছনে বাংলাদেশের একটা প্রভাব যে কাজ করেছে সেটা বিশ্ববাসী জানেন না।রোববার ১৪ ডিসেম্বর, ২০০৮-এ আমেরিকার বিদায়ী প্রেসিডেন্ট জর্জ ডাবলিউ বুশ গিয়েছিলেন বাগদাদে। সেখানে ইরাকের প্রধানমন্ত্রী নূরী কামাল আল-মালিকির সঙ্গে একটি প্রেস কনফারেন্সে তিনি উপস্থিত হন। আমেরিকা ও ইরাক যে একটি নতুন নিরাপত্তা চুক্তি করেছে সেই বিষয়টি খুলে বলার জন্য এই প্রেস কনফারেন্সের আয়োজন হয়। এই চুক্তিতে আমেরিকা অঙ্গীকার দিয়েছে ২০১১ সাল শেষ হবার আগে ইরাক থেকে সব আমেরিকান সেনা প্রত্যাহার করা হবে।বিষয়টি ইরাকিদের জন্য একটি সুখবর হলেও তারা তখন জানতেন না যে একটি আনন্দের খবরও তাদের জন্য অপেক্ষা করছে।ওই প্রেস কনফারেন্সটি রেডিও-টিভিতে লাইভ বা সরাসরি সম্প্রচারিত হচ্ছিল। সেখানে প্রেসিডেন্ট বুশের কাছ থেকে প্রায় সাড়ে তিন মিটার বা বারো ফিট দূরে উপস্থিত ছিলেন আল বাগদাদিয়া নামে একটি স্বাধীন রেডিও-টিভি স্টেশনের রিপোর্টার ২৮ বছর বয়স্ক মুনতাদির আল-জায়দি। হঠাৎ তিনি উঠে দাঁড়ান এবং আরবি ভাষায় চিৎকার করে বলেন, ইরাকিদের কাছ থেকে তোর জন্য একটা উপহার। এটা একটা বিদায়ী চুমু। তুই একটা কুত্তা!এ কথা বলার পরপরই তিনি তার পায়ের একটা জুতা খুলে বুশের দিকে ছুড়ে মারেন। বুশ মাথা নিচু করে সরে যান এবং অল্পের জন্য জুতাটি লক্ষ্যভ্রষ্ট হয়।উপস্থিত সিকিউরিটি এজেন্ট, গার্ড ও জার্নালিস্টরা সবাই হতভম্ব এবং হতবুদ্ধি হয়ে যান।এরপর জায়দি তার পায়ের অপর জুতাটি খুলে ছুড়ে মারেন বুশের দিকে। এবার তিনি আরবিতে চেঁচিয়ে বলেন, এই উপহারটা বিধবা, অনাথ এবং যারা ইরাকে নিহত হয়েছেন তাদের পক্ষ থেকে।এই জুতাও অল্পের জন্য মিস করে যায় বুশকে। এই সময়ে মালিকি তার হাত বুশের মুখের সামনে বাড়িয়ে তাকে রক্ষার চেষ্টা করেন।সঙ্গে সঙ্গে ভীষণ হুলস্থুল বেধে যায় কনফারেন্স রুমে। সিকিউরিটি এজেন্ট ও গার্ডরা ঝাঁপিয়ে পড়ে জায়দির ওপরে। তারা তাকে চেপে ধরে মাটিতে শুইয়ে ফেলে কিল ঘুষি লাথি মারতে থাকে। এক পর্যায়ে আহত জায়দিকে তারা একটি অজানা স্থানে নিয়ে যায়।ইতিমধ্যে বুশ নিজেকে কিছুটা সামলে নেন। সামনের সারিতে উপস্থিত কিছু ইরাকি রিপোর্টার ক্ষমা চান বুশের কাছে। বিষয়টিকে ঝেড়ে ফেলতে বুশ ঠাট্টা করে বলেন, আমি শুধু আপনাদের কাছে রিপোর্ট করতে পারি ওটার সাইজ ছিল দশ।বুশ আরো বলেন, এই ঘটনাই দেখিয়ে দিল যে ইরাকে গণতন্ত্র আছে। একটি মুক্ত সমাজে মানুষ তার নিজের দিকে দৃষ্টি আকর্ষণ করানোর জন্য এমন ঘটনা ঘটাতেই পারে।বুশ যখন একথা বলছিলেন তখন বাইরে থেকে জায়দির আর্তচিৎকার শোনা যাচ্ছিল।যাই হোক। ওই জুতা জোড়ার সাইজ নাম্বার টেন ছিল কিনা অথবা ইরাকে কোনো সত্যিকারের গণতন্ত্র আছে কিনা সেই বিতর্কে আমি এখন যাবো না। আমি শুধু বলবো যে দুটি ফ্যাক্ট এখন তর্কাতীত হয়েছে।এক. তাৎক্ষণিকভাবে ওই জুতা জোড়া হয়েছে বিশ্বে সবচেয়ে দামি। এবংদুই. তাৎক্ষণিকভাবেই জায়দি হয়েছেন আরব বিশ্বের সবচেয়ে প্রিয় সাংবাদিক।তবে জায়দি আমার প্রিয় হননি। কারণএক. তিনি এই ঘটনার পেছনে যে বাংলাদেশের প্রভাব রয়েছে সে কথা বলেননি এবংদুই. তিনি কুকুর জাতিকে অপমান করেছেন।আমরা চারপেয়ে কুকুররা দুপেয়ে মানবজাতিকে ভালোবাসি। মানুষের অনুগত ও বিশ্বস্ত প্রাণী রূপেই আমরা কুকুররা সুপরিচিত। অথচ বুশের মতো একটা নরাধম মানুষকে জায়দি কুকুর বলে গালি দিলেন! জায়দির এই আচরণ খুবই দুঃখজনক। আমি গোটা কুকুর জাতির পক্ষ থেকে তার প্রতি তীব্র নিন্দা জানাচ্ছি।মানুষের সঙ্গে কুকুরের অনেক তফাৎ আছে। আমরা কুকুররা কখনোই বেইমানি করি না। আমরা জুতা ছোড়াছুড়িও করি না।কারণটা অবশ্য দৈহিক। কারণ আমাদের যে চারটি পা আছে সেগুলো হাতেরও কাজ করে। তাই আমরা জুতা পরি না। তাই আমাদের কাছে কোনো জুতাও নেই। কিছু ধনী মানুষ যারা কুকুর পোষেন তারা শীতকালে আমাদের গায়ে বাহারি কোট পরিয়ে দেন, অথবা অন্য সময়ে গলায় রিবন বেঁধে দেন� কিন্তু তারাও কখনো আমাদের পায়ে জুতা পরিয়ে দেন না। তাই জুতা কালচারের অভিজ্ঞতা আমাদের কখনো হয়নি।বাংলাদেশে জুতা কালচার বৃটিশ শাসনের অবদান। এই দেশে মানুষ আগে খড়ম পরতো। রামায়ণ মহাভারতে খড়মের উল্লেখ আছে। আপনি যখন দৈনিক ইত্তেফাকে পঞ্চাশের গোড়ার দিকে কাজ করতেন তখন নিশ্চয়ই দেখেছেন পত্রিকাটির সম্পাদক তফাজ্জল হোসেন মানিক মিয়া খড়ম পরতেন। সম্ভবত বিংশ শতাব্দির গোড়া থেকে বাঙালিরা নিয়মিতভাবে শু অথবা পাম শু পরা শুরু করেন। শরৎচন্দ্রের শ্রীকান্ত বইতে পাম শু’র গল্প আছে।ক্রমেই বাঙালির জীবনে জুতা কালচার বাড়তে থাকে। প্রধানত তিনটি দিকে এই কালচারের বিস্তৃতি ঘটতে থাকে।এক. ধর্মীয় দিকে। মানুষ মসজিদেও জুতা পরে যায় এবং সেখানে ধর্মপ্রাণ মুসল্লিদের পাশে নিমেষের মধ্যে জুতা চুরিতে এক্সপার্ট চোররাও যায়। তাদের নিবৃত্ত করার জন্য এখন কিছু মসজিদে কাগজ অথবা পলিথিনের ব্যাগ বিলি করা হয় যার মধ্যে জুতা জোড়া রেখে মুসল্লিরা নিশ্চিন্তে নামাজ পড়তে পারেন। দুই. অর্থনৈতিক দিকে। বাংলাদেশে জনসংখ্যা বৃদ্ধির অনুপাতে কর্মসংস্থানের সংখ্যা বাড়ছে না। ফলে বেকাররা হন্যে হয়ে চাকরি খুঁজছেন এবং ক্লান্ত হয়ে দিনের শেষ বাড়ি ফিরে এসে ক্ষেদোক্তি করেন, জুতার সোল ক্ষয়ে ফেলেও চাকরির সান মিললো না।তিন. রাজনৈতিক দিকে। কোনো পলিটিশিয়ানকে পছন্দ না করলে তাকে ভোটাররা জুতাপেটা করতে পারে অথবা তার গলায় জুতার মালা পরিয়ে দিতে পারে।বাংলাদেশে রাজনৈতিক দিকে জুতার এই কালচার বেশ পুরনো এবং প্রায়ই তার বিকাশ ঘটে থাকে। আপনার নিশ্চয়ই মনে আছে যে সশস্ত্র বাহিনীর একজন সাবেক প্রধান পরে বিএনপিতে যোগ দিয়ে ২০০১-এ এমপি নির্বাচিত হন। তার দলীয় প্রধান বেগম খালেদা জিয়া ২০০৭-এ জেলবন্দী হবার পর তিনি সংস্কারপন্থী হন। তার এই আচরণে বিক্ষুব্ধ হয়ে রাজপথে জনৈক বিএনপি কর্মী তাকে জুতা দিয়ে আক্রমণ করেন। এই ছবিটি ক্যামেরায় ধারণ করা হয়েছিল কিন্তু প্রায় সব পত্রিকাই সেই সময়ে ছবিটি ছাপেনি। আপনি তখন দৈনিক যায়যায়দিন-এর সম্পাদক ছিলেন। আপনার পত্রিকাটি ওই ছবিটি ছেপেছিল এবং এ জন্য একটি বিশেষ কর্তৃপক্ষের কাছে আপনাকে জবাবদিহি করতে হয়েছিল। আপনি ওই ক্ষুব্ধ কর্তৃপক্ষকে বলেছিলেন, সাবেক সেনাপ্রধান যে আর সেনাবাহিনীতে নেই সেটা বুঝতে হবে। যে মুহূর্তে ওই সেনাপ্রধান রাজনীতিতে যোগ দিয়েছেন সেই মুহূর্ত থেকে তার স্টেটাস বদলে গিয়েছে। তিনি সোলজার থেকে পলিটিশিয়ানে রূপান্তরিত হয়েছেন। আর একজন পলিটিশিয়ান তার রাজনৈতিক জীবনে ফুলের মালা যেমন পেতে পারেন ঠিক তেমনি জুতার মালাও পেতে পারেন। আমি জানি আপনার যুক্তিতে ওই কর্তৃপক্ষ সন্তুষ্ট হননি এবং এজন্য আপনাকে পরবর্তীকালে বড় খেসারত দিতে হয়েছে। আপনি আপনারই প্রতিষ্ঠিত ও দীর্ঘ ২৪ বছর যাবৎ লালিত যায়যায়দিনের সম্পাদক পদটি হারিয়েছেন গত মে মাসে মাত্র ৭২ ঘণ্টার নোটিশে।তবে আপনার সম্পাদিত পত্রিকায় ওই ছবিটি প্রকাশিত হবার পরপরই বিএনপি সংস্কারপন্থীরা প্রচণ্ড ভীত হন এবং তারা রণে ইস্তফা দেয়া শুরু করেন। সংস্কারপন্থীদের উত্থান রহিত হয়। ঘরের ছেলেরা ঘরে ফিরে আসতে থাকেন। ওই সাবেক সেনাপতিও ঘরে ফিরে যান। বিএনপির রাজনীতি ঘুরে যায়। দেশের রাজনীতিও ঘুরে যায়।তাহলে দেখুন, সামান্য একটা জুতা কতো শক্তিশালী হতে পারে এবং কিভাবে একটি দেশের রাজনীতি সম্পূর্ণ ভিন্ন মুখে চালিত করতে পারে। অবশ্য এটা নির্ভর করবে কোথায় কখন এবং কার প্রতি জুতা প্রয়োগ করা হবে।এই রাজনৈতিক অস্ত্রটির ব্যবহার যে বাংলাদেশ থেকে জায়দি শিখেছেন সেটা তিনি বলেননি। এ কারণেও তার প্রতি আমি ক্ষুব্ধ।আইনজীবী গোখলে এক সময়ে বলেছিলেন, হোয়াট বেংগল থিংকস টুডে ইনডিয়া থিংকস টুমরো (বাংলা আজ যা চিন্তা করে আগামীকাল সেটা ইনডিয়া চিন্তা করে)।তারই কথার জের ধরে এখন বলা যেতে পারে, হোয়াট বাংলাদেশ থিংকস টুডে ওয়ার্ল্ড থিংকস টুমরো (বাংলাদেশ আজ যা চিন্তা করে আগামীকাল সেটা বিশ্ব চিন্তা করে)।বাগদাদে আমেরিকান প্রেসিডেন্টের প্রতি একজন আরব রিপোর্টারের জুতা ছোড়ার ঘটনাটি এই উক্তিরই অকাট্য প্রমাণ! Click This Link

