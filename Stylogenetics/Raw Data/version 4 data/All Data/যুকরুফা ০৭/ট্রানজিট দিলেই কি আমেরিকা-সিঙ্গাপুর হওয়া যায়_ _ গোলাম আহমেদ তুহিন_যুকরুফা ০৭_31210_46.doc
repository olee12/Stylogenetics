ট্রানজিট দিলেই কি আমেরিকা-সিঙ্গাপুর হওয়া যায়_ _ গোলাম আহমেদ তুহিন





ট্রানজিট দিলেই কি আমেরিকা-সিঙ্গাপুর হওয়া যায়?গোলাম আহমেদ তুহিনবিশাল দেশ আমেরিকা, আয়তনে বাংলাদেশের ৬৭ গুন আর লোকসংখ্যা ২ গুন, মাত্র ৩০ কোটি। বিশাল তার অর্থনীতি, বিশ্বের বৃহত্তম। আমেরিকার উত্তরে আরেক বিশাল দেশ কানাডা, বাংলাদেশের ৬৯ গুন, লোকসংখ্যা বাংলাদেশের পাঁচ ভাগের এক ভাগ; মাত্র ৩ কোটি। আমেরিকার দক্ষিনে আরেক বড় দেশ মেক্সিকো, বাংলাদেশের ১৩ গুন, লোকসংখ্যা বাংলাদেশের অর্ধেক; মাত্র ৮ কোটি। উত্তরে কানাডা, দক্ষিনে মেক্সিকো আর চারিদিকের মহাসমূদ্র ছাড়া আমেরিকার আশেপার্শ্বে আর কোনো দেশ নাই। এই তিন দেশ মিলে মোট জনসংখ্যা মাত্র ৪২ কোটি।বড় দেশ ভারত। বাংলাদেশের ২২ গুন, বিপুল জনগোষ্ঠি, ১১৪কোটি অর্থাৎ বাংলাদেশের ৮ গুন। ভারতের উত্তরে বিশাল দেশ চীন, বাংলাদেশের ৬৬ গুন, লোকসংখ্যা-১৩৩ কোটি, বাংলাদেশের ৯ গুন। আমাদের ছোট্ট দেশের আয়তন মাত্র ৫৫৫৯৮ বর্গ মাইল, অথচ লোকসংখ্যা-১৫ কোটি। মিয়ানমারের সাথে কয়েক মাইল বর্ডার আর দক্ষিনের বঙ্গপোসাগর বাদ দিলে পুরো বাংলাদেশ ভারত দ্বারা পরিবেস্টিত।বিশ্বের সর্ববৃহৎ শিল্প ও অর্থনীতির দেশ আমেরিকার লোকসংখ্যা মাত্র ৩০ কোটি হওয়ায় শ্রমিকের ঘাটতি থাকায় অন্যান্য দেশের উপর নির্ভর করতে হয়। আমেরিকার বিশাল অর্থনীতির চাকা গতিশীল রাখতে তাদের অনেক শিল্প অপেক্ষাকৃত কম মূল্যের শ্রমিকের দেশ পার্শ্ববর্তী কানাডায় স্থাপন করে এবং কানাডার অনেক লোক আমেরিকায় এসে কাজের সুযোগ পায়। কিন্ত কানাডার লোকসংখ্যা মাত্র ৩ কোটি হওয়ায়, আরো শ্রমিক স্বল্পতা থাকায় এবং আরো সস্তায় কাজ করানোর জন্য তারা অনেক কাজ মেক্সিকোতে পাঠায়। এর পরেও থাকে শ্রমিক স্বল্পতা-কারণ আমেরিকা, কানাডা আর মেক্সিকো মিলে মোট লোকসংখ্যা মাত্র ৪২ কোটি। লক্ষ লক্ষ অবৈধ শ্রমিক মেক্সিকো এবং অন্যান্য দেশ থেকে আমেরিকায় আসতে থাকে। আর আমেরিকায় এইসব অবৈধ শ্রমিককে দিয়ে খুব সস্তায় কাজ করানো যায় বলে প্রশাসন এদের দেখেও না দেখার ভান করে। তারপরেও শ্রমিক স্বল্পতা থাকায় অতিরিক্ত কাজ ভারত, চীন সহ অন্যান্য দেশে পাঠিয়ে দেয়। তার মানে এই নয় যে কোন দেশ উন্নত হলেই তার যথেস্ট কাজ পার্শ্ববর্তী দেশে পাঠিয়ে দেবে। ভারত অর্থনৈতিকভাবে কিছুটা উন্নত হলেও তার উন্নতির ছোয়া শুধুমাত্র গুটিকয়েক শহরভিত্তিক (যেমন চেন্নাই, বোম্বে, বেঙ্গালোর, হায়দ্রাবাদ ইত্যাদি)। এর বাইরে গেলেই দেখা যাবে জরাজীর্ন অবস্থা। বাংলাদেশ পার্শ্ববর্তী ইন্ডিয়ার যে কোনো প্রদেশের (যেমন পশ্চিম বঙ্গ, আসাম, মিজরাম, ত্রিপুরা, মেঘালয়, বিহার, মনিপূর, নাগাল্যান্ড, উড়িষ্যা ইত্যাদি) মানুষের জীবনযাত্রার মান আমাদের থেকে অনেক নীচে। ইন্ডিয়ার গড় শ্রমিকের দৈনিক বেতন বাংলাদেশী মূদ্রায় মাত্র ৬৫ টাকা যা কিনা বাংলাদেশের গড় শ্রমিক মজুরীর সাথে খুব বেশী পার্থক্য নাই। (সূত্রঃ ইন্ডিয়ান লেবার ব্যুরো)। আর এই বিশাল জনগোষ্ঠীর পুরোটাই স্বচ্ছলতা না আসা পর্যন্ত ভারতের কোনো কাজ বাংলাদেশ বা অন্যান্য দেশে পাঠানোর কোনো সম্ভাবনাই নাই। যদি থেকেই থাকে তবে তা হবে সম্পূর্নরূপে ভারতের ব্যবসায়িক স্বার্থে। কারণ অর্থনীতিবিদদের মতে, কোটি কোটি বেকারের দেশ ভারতের নিজের শ্রমিকদেরই চাকুরী সৃষ্টি করা আরো ১০০ বছরেও সম্ভব নয়। আর তাই যেসব অর্থনীতিবিদগন ভারতকে ট্রানজিট দেবার জন্য কথায় কথায় আমেরিকা-কানাডা-মেক্সিকোর উদাহরণ দিয়ে থাকেন বা ভারতকে ট্রানজিট দিলে বাংলাদেশও ভারতের কাছ থেকে অনেক কাজ পাবে বা তাদের অনেক শিল্প বাংলাদেশে স্থাপিত হবে ইত্যাদি ধরনের যুক্তি দিয়ে থাকেন তা একেবারে আষাঢ়ে গল্প। উল্লেখ্য যে আমেরিকার অর্থনীতি বর্তমানে খারাপ হওয়ায় সেখান থেকে প্রতিমাসে লক্ষ লক্ষ শ্রমিককে বিতাড়িত করা হচ্ছে।স্বাধীন হবার পর ভারতের সাথে বাংলাদেশের সম্পর্কের ইতিহাস সম্বন্ধে বাংলাদেশের নতুন প্রজন্মের একটু বিস্তারিত জানা দরকার। প্রথমেই বলি তিন বিঘা চুক্তির কথা। তিন বিঘা চুক্তি মূলতঃ দক্ষিণ বেরুবাড়ী, অঙ্গরপোতা আর দহগ্রামকে ঘিরে। দক্ষিণ বেরুবাড়ী আর এর আশপার্শ্বের ৪টি ছিটমহল(Enclave) মিলে মোট আয়তন ১৮.১৩ বর্গ কিঃমিঃ যা ছিল বাংলাদেশের অংশ এবং এর লোকসংখ্যার ৯০% ছিল হিন্দু (১৯৬৭ সালের তথ্য অনূযায়ী)। অন্যদিকে বাংলাদেশের দুটি ছিটমহল(Enclave) অঙ্গরপোতা আর দহগ্রাম যার আয়তন ১৮.৬৮ বর্গ কিঃমিঃ ছিল ভারতের মধ্যে এবং এখানে মোট লোকসংখ্যার ৮০% ছিল মুসলিম। স্বাভাবিকভাবেই বেরুবাড়ী সংলগ্ন ৪টি ছিটমহলের জনগনকে ভারতে যাতায়াত করার জন্য বাংলাদেশের সীমানা অতিক্রম করতে হতো আর অঙ্গরপোতার-দহগ্রামের বাংলাদেশী জনগনকে বাংলাদেশের মূল ভুখন্ডে যাতায়াত করার জন্য ভারতীয় রাস্তা ব্যবহার করতে হতো। ১৯৭১ সালে ভারত বাংলাদেশকে প্রস্তাব দেয় যে চারটি ছিটমহল সহ দক্ষিণ বেরুবাড়ী ভারতকে দিয়ে দেওয়া হোক আর তার বদৌলতে ভারত অঙ্গরপোতা-দহগ্রামের বাংলাদেশী লোকজনের যাতায়াতের জন্য কিছু জমি স্থায়ীভাবে লীজ দেবে। এই জমির পরিমান ছিল ১৭৮মিঃ X ৮৫মিঃ (প্রায় ৩ বিঘা) যা কিনা রাস্তারূপে অঙ্গরপোতা-দহগ্রামের সাথে বাংলাদেশের মূল ভূখন্ডে যোগ হবে। প্রস্তাবে রাজি হয়ে ১৯৭৪ সালে ইন্ডিয়ার তৎকালিন প্রধানমন্ত্রী ইন্দিরা গান্ধী এবং বাংলাদেশের তৎকালিন প্রধানমন্ত্রী শেখ মুজিবর রহমান নিম্নলিখিত চুক্তিতে স্বাক্ষর করেনঃIndia will retain the southern half of South Berubari Union No. 12 and the adjacent enclaves, measuring an area of 2.64 square miles approximately, and in exchange Bangladesh will retain Dahagram and Angorpota enclaves. India will lease in perpetuity to Bangladesh an area of 178 meters X 85 meters near Tin Bigha to connect Dahagram with Panbari Mouza(P.S. Patgram) of Bangladesh.উক্ত চুক্তি অনূযায়ী বাংলাদেশ সুবোধ বালকের মতো দক্ষিণ বেরুবাড়ীসহ চারটি ছিটমহল ভারতকে দিয়ে দিলেও সেই তিন বিঘা আজ পর্যন্ত বাংলাদেশকে না দিয়ে উপরন্ত তাদের স্বভাব অনুযায়ী নানারকম ছলচাতুরী শুরু করে। অবশেষে ১৯৮২ সালের ৭ই অক্টোবার ইন্ডিয়ার তৎকালীন প্রধানমন্ত্রী নরসীমা রাও এবং বাংলাদেশের পররাষ্ট্রমন্ত্রী এ আর শামস্-উদ-দোহার সাথে অনেক শর্ত সাপেক্ষে চিঠি বিনিময়ের মাধ্যমে লীজ নিশ্চিত করা হয়।শুরু হলো ভারতীয়দের আন্দোলন - তিন বিঘা লীজ বাংলাদেশকে দেয়া যাবেনা। তাদের যুক্তি এতে তাদের সার্বভৌমত্ব থাকবেনা, এইখান দিয়ে বাংলাদেশীরা ভারতে ঢুকে পড়বে, এই করিডোর দিয়ে বাংলাদেশের সেনাবাহিনী অস্ত্র-সজ্জা নিয়ে ঢুকে ভারতের অভ্যন্তরে হামলা চালাবে, ভারতের নিরাপত্তা বিঘ্নিত হবে। এইসব যুক্তি দেখিয়ে তারা বড় বড় আন্দোলন, নিম্ন কোর্ট-উচ্চ কোর্ট করতে থাকে। ফলতঃ ছিটমহলবাসী নিদারুণ কষ্টের মধ্যে মানবেতর জীবন কাটায়। অবশেষে ভারত সরকার ১৯৯২ সালের ২৬শে মার্চ লীজ চুক্তিতে ব্যাপক পরিবর্তন আনে যাতে তিন বিঘার পুরো কর্তৃত্ব ভারতের হাতে থাকে আর শুধুমাত্র দিনের বেলায় এক ঘন্টা পর পর এটা খোলা হয় যাতে ছিটমহলবাসী বাংলাদেশের মূল ভুখন্ডে যাতায়াত করতে পারে। সূর্য ডুবে গেলে ছিটমহলবাসীর ওইখান দিয়ে যাতায়াত করতে পারেনা এমনকি অসুস্থ হয়ে মারা গেলেও চিকিৎসার জন্যও না। সেই থেকে আজ পর্যন্ত এমনকি দিনের বেলায়ও যখন তখন বিভিন্ন অজুহাতে করিডোর বন্ধ করে ভারত নানাভাবে অপদস্ত করে খেটে খাওয়া বাংলাদেশী ছিটমহলবাসীদের। (তিন বিঘা সম্পর্কে আরও বিস্তারিত ইন্ডিয়ান ওয়েবসাইট http://www.hcidhaka.org এ দেখুন)।মাত্র ১৭৮ মিটার রাস্তা লীজ দিলে যেখানে ভারতের সার্বভৌমত্ব নষ্ট হয়ে যায়, নিরাপত্তার সমস্যা দেখা দেয়, বাংলাদেশ থেকে নেপালে যেতে মাত্র ২০ মাইল ট্রানজিট ভারত বছরের পর বছর বাংলাদেশের অনুরোধ প্রত্যাখ্যান করে নিরাপত্তা বিঘ্নিত হবে বলে, এমনকি নেপাল থেকে বিদ্যুৎ আনার জন্য ভারতের ভিতর দিয়ে ২০ মাইল দীর্ঘ বৈদ্যুতিক লাইন বানানোর অনুমতি দেয়না, সেখানে কি করে বাংলাদেশের পেটের মধ্যে দিয়ে ৪০০ মাইল পথ পাড়ি দেবার করিডোর দিলে এদেশের স্বাধীনতা-সার্বভৌমত্ব অক্ষুন্ন থাকে?ফারাক্কা নিয়ে বাংলাদেশের প্রতি ইন্ডিয়ার আচরণ আরো জঘন্য, যার পুরো ইতিহাস পরে লেখার ইচ্ছা রইল। ভারত আন্তর্জাতিক নদী আইন সম্পুর্নরুপে উপেক্ষা করে একতরফাভাবে ফারাক্কা বাঁধ নির্মান করে পদ্মার প্রবাহমুখ বদলিয়ে পানি ভাগীরথি-হুগলি নদীতে নিয়ে যায় কলকাতা বন্দরের নাব্যতা বৃদ্ধির জন্য। যার ফলস্বরূপ পরিবেশ নষ্ট হয়, কৃষি-শিল্প-বানিজ্য-মৎস্য সম্পদ ধ্বংস হয়, নদীর নাব্যতা কমে যায়, পানির লবনাক্ততা বৃদ্ধি পায়, ভূগর্ভস্থ পানির স্বল্পতা দেখা দেয়-এক কথায় বাংলাদেশের ৩ কোটি মানুষ সরাসরি ক্ষতিগ্রস্থ হয়। ফারাক্কা যুদ্ধে বাংলাদেশ হেরে যাওয়ার পর ভারত একে একে তিস্তা বাঁধ, টিপাইমুখ বাঁধ সহ অন্যান্য সব নদীতে একইভাবে বাঁধ দিতে থাকে এবং এখনো দিচ্ছে। এই বাঁধগুলো যে মানুষের কত ক্ষতি করছে তা শহরের সুশীল গোত্রীয় অর্থনীতিবিদদের বোঝার কথা নয়, হাড়ে হাড়ে টের পায় উক্ত এলাকার গরীব কৃষকরা ।ভারতকে ট্রানজিট দিতে অনেকে ইউরোপের উদাহরণ দিয়ে থাকেন। ইউরোপের দেশগুলোর মধ্যে সম্পর্ক গড়ে উঠেছে ক্ষমতা ও সমান মর্যাদার ভিত্তিতে। বিখ্যাত রাষ্ট্র ও সমরবিজ্ঞানী অধ্যাপক তালুকদার মনিরুজ্জামান এর মতে, ইউরোপের দেশগুলো আধুনিক প্রযুক্তি ব্যবহারের মাধ্যমে শিল্পায়নের এমন একটা উচ্চ পর্যায়ে পৌঁছে গেছে, যেখানে সামরিক ফ্যাক্টর হয়ে পড়েছে গৌণ। কিন্ত বাংলাদেশের প্রেক্ষাপট সম্পূর্ণ ভিন্ন। যদিও ট্রানজিটকে ভারত অর্থনৈতিক বিষয় হিসাবে দেখাচ্ছে, ভারতের মূল উদ্দেশ্য সামরিক কৌশলগত। পূর্ব-উত্তর ভারতের সাতটি রাজ্যের বিদ্রোহ দমন এবং ভবিষ্যতে চীনের সাথে কোনো যুদ্ধের সম্ভাবনার সময় ভারতের উত্তর-পূর্বাঞ্চলে দ্রুত সামরিক সরঞ্জাম এবং সৈন্য পাঠানোর জন্য ট্রানজিট তথা করিডোর চাচ্ছে। তিনি আরো বলেন, বাংলাদেশের অর্থনৈতিক লাভ হবে বলে কেউ কেউ হাজার হাজার কোটি টাকা লাভের যে আজগুবি পরিসংখ্যান দিচ্ছেন, তা আরব্য উপন্যাসের দৈত্যের কাহিনীকেও হার মানায়। ভারত পৃথিবীর সবচেয়ে অনুন্নত ৩০টি দেশের অন্যতম। ভারত কতৃক বাংলাদেশকে এই টাকা দেয়া দৈত্যের টাকা নিয়ে আসার মতো। চীনের সাথে ভারতের উত্তর-পূর্বাঞ্চলের সাতটি প্রদেশের বিচ্ছিন্নতা পরিপূর্ণতা লাভের দিকে গেলে ভারত বাংলাদেশের অনুমতি না নিয়েই ট্রানজিট নামের এই করিডোর ব্যবহার করবে। উদাহরণস্বরুপ, দ্বিতীয় বিশ্বযুদ্ধের আগে হিটলারের আক্রমনের ভয়ে ফ্রান্স তার জার্মানির সীমান্তে অপ্রতিরোধ্য দূর্গ তৈরী করে। সমরবিদ হিটলার ফ্রান্সের সাথে যুদ্ধে না জড়িয়ে সহজে বেলজিয়ামের মধ্য দিয়ে ফ্রান্স দখল করে। ওই দূর্গ কোনো কাজে আসেনি। এইক্ষেত্রে হিটলার বেলজিয়ামকে করিডোর হিসাবে ব্যবহার করে।ট্রানজিটের সাথে সাথে ভারতের দৃষ্টি এখন চট্টগ্রাম বন্দর কব্জা করা। সামরিক, অর্থনৈতিক, সর্বোপরি বাংলাদেশের তেলসহ অনাবিস্কৃত খনিজ সম্পদের উপর খবরদারি করার জন্যই মূলতঃ তাদের এই কুদৃষ্টি । কলকাতা বন্দরের ভবিষ্যৎ আর নাই। এর সম্ভাবনা ধূলিস্যাৎ হয়ে গেছে। ৪০ হাজার কিউসেক কেন, এর বেশী পরিমান পানি দিয়েও কলকাতা বন্দরকে আর সিংহদ্বার করা যাবেনা। ভারত সেটা বুঝতে পেরেই চট্টগ্রাম বন্দর পেতে মরিয়া হয়ে উঠেছে। অনেক সুন্দর সুন্দর স্বপ্ন দেখানো হচ্ছে। বলা হচ্ছে এটা হলে বাংলাদেশ সিঙ্গাপুরের মতো হয়ে যাবে। যারা এই স্বপ্ন দেখছেন বা জাতিকে এই স্বপ্ন দেখাচ্ছেন তারা একটু সিঙ্গাপুর আর বাংলাদেশের ভৌগলিক অবস্থানটা জানার জন্য মানচিত্রে একটু চোখ বুলিয়ে নিন। আপনি নিজেই আপনার নির্বুদ্ধিতার জন্য লজ্জা পাবেন। সিঙ্গাপুর হলো গোটা বিশ্বের জাহাজ চলাচলের একটা হাব(HUB)। এর সাথে চট্টগ্রাম বন্দরের তুলনা চলেনা। এই বন্দর বাংলাদেশ ও ভারত ছাড়া আন্তর্জাতিকভাবে আর কারোর ব্যবহারের প্রয়োজন পড়েনা। এমনকি চীনও এই বন্দর ব্যবহার করার সূযোগ চাইনি, তাদের প্রয়োজনও নাই। চট্টগ্রাম বন্দর থেকে কিছু দূরেই মিয়ানমারের আকিয়াব বন্দর। প্রয়োজন হলে চীন সেটাই ব্যবহার করতে পারবে। আসলে ট্রানজিট আর চট্টগ্রাম বন্দর ব্যবহারের সূযোগ নিয়ে ভারত তার পূর্বাঞ্চলে সামরিকভাবে সমৃদ্ধ হতে চায়। বাংলাদেশ ভারতের পূর্বাঞ্চলে যে ৭টি রাজ্যে রপ্তানী করে থাকে তা বন্ধ করে তাদের নিজস্ব প্রোডাক্ট পাঠিয়ে বাংলাদেশের বানিজ্য-ঘাটতি আরো বাড়াতে চায়। ভারতীয় ব্যবসায়ী আর শিল্পপতিরা তাদের সর্বগ্রাসী থাবা দিয়ে আমাদের উঠতি সব কলকারখানা আর শিল্প স্থাপনাগুলোকে বন্ধ করে দিতে চায়। আমাদের উন্নতমানের টেক্সটাইল, প্রসাধনী, ঔষধ, প্লাস্টিক, চামড়া, কৃষি, পেট্রলিয়াম, সার শিল্প যাতে মাথা উঁচু করে দাঁড়াতে না পারে তার ব্যবস্থা করতে চায়। বাংলাদেশের প্রচার মাধ্যমে ভারতের আধিপত্য বিস্তার করে বাংলাদেশের অর্থনীতি পঙ্গু করে ফেলতে চায়। ভারতের মাদকদ্রব্য বাংলাদেশে আরো সহজে ভরে দিয়ে জাতিকে পঙ্গু করে ফেলতে চায়। উল্লেখ্য যে, বাংলাদেশের সীমান্তবর্তী ভারতের বিভিন্ন এলাকার শত শত কারখানা থেকে প্রতিদিন হাজার হাজার লিটার নেশাজাতীয় পানীয় বাংলাদেশে ঢুকে পড়ে। ভারত এইব্যাপারে কোনোরূপ ব্যবস্থা গ্রহন করেনা বরং উৎসাহিত করে।ভারত ও বাংলাদেশের ইতিহাস থেকে প্রমানিত হয়, বাংলাদেশকে দেয়া প্রতিশ্রুতি রক্ষা করার নৈতিক দায়িত্বের কোন তোয়াক্কাই করেনা তারা(যেমন গঙ্গার পানি বন্টন, সীমান্ত চুক্তির রেটিফিকাশন, তিন বিঘা হস্তান্তর, কাঁটাতারের বেড়া স্থাপন, অন্যান্য নদীর উপর বাঁধ ইত্যাদি)। প্রনব বাবুরা এখন বলে বেড়ান যে ভারতের সাথে বাংলাদেশের বানিজ্য ঘাটতি কমানো সম্ভব নয়। বিশ্বের সবচেয়ে অর্থনৈতিকভাবে শক্তিশালী দেশ আমেরিকার যদি কানাডা আর মেক্সিকোর সাথে বিলিয়ন বিলিয়ন ডলার বানিজ্য ঘাতটি থাকে তবে বাংলাদেশের বানিজ্য ঘাটতি ভারতের সাথে কিছুতা কমিয়ে আনতে অসুবিধাটা কোথায়? কেন তারা সাফটা চুক্তি করার পরেও বাংলাদেশী পন্য ভারতে রপ্তানীতে গড়িমসি করে? গত মাসেও ভারতের পূর্বাঞ্চলীয় রাজ্যে সমাদৃত বাংলাদেশী সিমেন্ট রপ্তানীতে ১৮% ট্যাক্স বসিয়েছে। এইগুলো কি ভালো প্রতিবেশীর লক্ষণ?আমরা ভারতকে ভালো প্রতিবেশী হিসাবে পেতে চাই। সেক্ষেত্রে তাদেরকে অবশ্যই ভালো প্রতিবেশীর প্রমাণ দিতে হবে, পরীক্ষায় পাশ করতে হবে। স্বাধীনতার পর থেকে এখন পর্যন্ত সমস্ত চুক্তি রিভিউ করতে হবে, আন্তর্জাতিক নদী নিয়ম মানতে হবে, চুক্তি ঠিকমত বাস্তবায়ন হচ্ছে কিনা সেটা খেয়াল রাখতে হবে, আন্তর্জাতিক সীমানা আইন অনুযায়ী কাঁটাতারের বেড়া দিতে হবে এবং সীমান্তে মানব হত্যা বন্ধ করতে হবে। আমরা যখন দেখবো ভারত আসলেই ভালো বন্ধু তখন আমরা উভয়ের স্বার্থেই নতুন নতুন চুক্তি করবো। তারা বাংলাদেশের ভালো চাইলে আমরাও তাদের দিকে সহযোগীতার হাত বাড়িয়ে দেবো। তাদের সাথে ট্রানজিট বা বন্দর সংক্রান্ত সহযোগীতা বা চুক্তি সেদিনই হতে পারে, যেদিন আমরা নিজেদের পায়ে দাঁড়াতে পারবো।লেখকঃ আমেরিকায় হোন্ডা মোটর কোম্পানীর রিসার্চ এন্ড ডেভেলপমেন্ট সেন্টারে কর্মরত একজন উর্ধতন প্রকৌশলী ও কম্পিউটার বিশেষজ্ঞ এবং আমেরিকান সোসাইটি অব মেকানিক্যাল ইঞ্জিনিয়ার্স ও সোসাইটি অব অটোমোবাইল ইঞ্জিনিয়ার্স এর সদস্য। ইমেইলঃ golam2001@hotmail.comClick This Link

