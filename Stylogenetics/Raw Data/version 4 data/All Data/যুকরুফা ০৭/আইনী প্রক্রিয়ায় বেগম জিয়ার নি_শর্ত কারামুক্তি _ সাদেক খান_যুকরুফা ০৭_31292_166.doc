আইনী প্রক্রিয়ায় বেগম জিয়ার নি_শর্ত কারামুক্তি _ সাদেক খান





                        লেখকঃ বিশিষ্ট সাংবাদিক ও কলামিস্ট আইনী প্রক্রিয়ায় বেগম জিয়ার নি:শর্ত কারামুক্তি : সাদেক খানঅবশেষে আইনি প্রক্রিয়ায়ই জামিনে মুক্তি পেলেন বেগম খালেদা জিয়া। প্যারোলের শর্ত মাথায় করে কিংবা সরকারের অনুগ্রহে নয়। তার পায়ের কষ্টের চিকিৎসাও তিনি দেশেই করাবেন বলে জানিয়েছেন। এ দিক থেকে তার ধৈর্য, আত্মসম্মানবোধ ও দেশাত্মবোধের পাশাপাশি শেখ হাসিনার সহ্যের অভাব, আপসকামিতা ও বিদেশমুখাপেক্ষিতা দেশবাসীর কাছে স্পষ্ট হয়ে উঠেছে। শেখ হাসিনা প্রায় তিন মাস ধরে প্যারোলের শর্তাধীন মুক্তি এবং সরকারি ও বৈদেশিক প্রটোকল লাভ করে দূর থেকে সুতো টেনে দল চালাচ্ছেন। প্রবাসী বোন, ছেলেমেয়ে, নাতি-নাতনীর সাথে আনন্দে দিন কাটাচ্ছেন। তার চোখ-কানের চিকিৎসায় সামান্যই সময় দিতে হচ্ছে। অন্য দিকে পায়ের দুরারোগ্য ব্যথা নিয়ে বেগম জিয়া নিরানন্দ কারাবাস এবং দুই পুত্রের মারাত্মক স্বাস্থ্যহানির উদ্বেগ সত্ত্বেও সরকারের কৃপাভিক্ষা করেননি। আইনি লড়াইয়ের মাধ্যমে সম্মানজনক মুক্তি লাভের জন্য ধৈর্যের অগ্নিপরীক্ষায় অবিচল থেকেছেন।আইনি লড়াইয়ের সর্বশেষ পর্যায়ে বিগত সপ্তাহে গ্যাটকো মামলায় জামিনের আবেদনের ওপর খালেদা জিয়ার পক্ষে ব্যারিস্টার রফিক-উল হক শুনানিতে বলেন, ৯ জুলাই হাইকোর্ট গ্যাটকো মামলার কার্যক্রম স্থগিত করে দেন। এরপর ২৮ আগস্ট হাইকোর্টের আদেশের মেয়াদ তিন মাস বাড়ানো হয়। এই মামলায় ২৪ আসামির মধ্যে ১১ জন জামিনে আছেন। আপিল বিভাগ ওই ১১ জনের জামিন স্থগিত করেননি। মামলার কার্যক্রম স্থগিত থাকার করণে বিচারকাজ শিগগিরই শেষ হবে বলে মনে হয় না। মামলার এজাহারে ১ হাজার কোটি টাকা সরকারের ক্ষতি হয়েছে বলে বলা হয়েছে। কিন্তু অভিযোগপত্রে মাত্র ১৪ কোটি টাকার ক্ষতির কথা বলা হয়েছে। আদালত বলেন, ৯৮৬ কোটি টাকা বাদ পড়েছে? আদালত জানতে চান, গ্যাটকোর সাথে চুক্তি বাতিল করা হয়েছে কি না। ব্যারিস্টার রফিক বলেন, গ্যাটকো দুর্নীতি করেছে বলা হয়েছে। আবার তারা এখনো কাজ করছে। চুক্তি বাতিল করা হয়নি। ব্যারিস্টার রফিক আরো বলেন, দুদক’র যথাযথ অনুমোদন ছাড়াই এই মামলাদায়ের হয়েছে ও অভিযোগপত্র দাখিল হয়ছে। এমনকি দুদক’র অনুমোদন ছাড়াই অভিযুক্তদের অপরাধ আমলে নেয়া হয়েছে।দুদক’র পক্ষে অ্যাডভোকেট আব্দুল আজিজ খান জামিনের বিরোধিতা করে আদালতকে বলেন, জরুরি ক্ষমতা বিধিমালার ১৯(ঘ) ধারা অনুযায়ী খালেদা জিয়া জামিন পেতে পারেন না। কারণ, জরুরি ক্ষমতা বিধিমালা এখনো বহাল রয়েছে। আদালত বলেন, আপিল বিভাগ এক রায়ে বলেছেন, কোন কোন ক্ষেত্রে জামিন দেয়া যাবে আর কোন কোন ক্ষেত্রে যাবে না। অসৎ উদ্দেশ্যে মামলা দায়ের করলে হাইকোর্ট জামিন দিতে পারবেন। দুদক’র আইনজীবী বলেন, অসৎ উদ্দেশ্যে এই মামলা দায়ের হয়েছে, জামিনের আবেদনে এমন দাবি করা হয়নি। (উল্লেখ্য, জামিনের আবেদনের মূল কথা অভিযুক্তের ব্যক্তি-স্বাধীনতা এবং বিচারসাপেক্ষে নির্বাহী ক্ষমতাধীনে সেই স্বাধীনতা হরণের কাল ও যৌক্তিকতা। মামলার বিষয়বস্তুতে তুচ্ছতা বা কপটতার কথা শুনানিতেই আসা স্বাভাবিক।)অতিরিক্ত অ্যাটর্নি জেনারেল মনসুর হাবীবও খালেদা জিয়ার জামিনের বিরোধিতা করে বলেন, এর আগে ফৌজদারি কার্যবিধিতে জামিনের আবেদন করা হয়েছিল। এখন আবার রিট আবেদনে জামিনের আবেদন করা হয়েছে। আদালত জানতে চান, আগের জামিন আবেদন শুনানি হয়েছে কি না। সরকারপক্ষ থেকে বলা হয়, ওই আবেদনটির শুনানি হয়নি। আদালত বলেন, তাহলে রিটে জামিন শুনানিতে বাধা নেই।এরপর ব্যারিস্টার রফিকুল ইসলাম মিয়া নাইকো মামলায় খালেদা জিয়ার জামিন চান। আদালত প্রশ্ন করেন, গ্যাটকো মামলায় জামিনের যুক্তির মতো এই মামলায় জামিনের আবেদন একই কি না। আইনজীবী বলেন, একই। আদালত তখন বলেন, তাহলে এ মামলায় আর শুনানির প্রয়োজন নেই। পরে আদালত উভয় মামলায় পৃথক আদেশের মাধ্যমে তিন মাসের জন্য খালেদা জিয়াকে জামিন দেন।অতিরিক্ত অ্যাটর্নি জেনারেল মনসুর হাবীব বলেছেন, ‘এই দু’টি মামলায় জামিনের বিরুদ্ধে সরকার আপিল করবে।’ তিনি জানান, ইতোমধ্যে বড়পুকুরিয়া কয়লাখনি দুর্নীতির মামলা এবং জিয়া অরফানেজ ট্রাস্টের অর্থ আত্মসাৎসংক্রান্ত মামলায় হাইকোর্টের জামিনের বিরুদ্ধে আপিল করা হয়েছে। আগামী ১৫ সেপ্টেম্বর আপিল শুনানি হবে।তবে শেষ পর্যন্ত ওই দু’টি মামলায় জামিনের বিরুদ্ধে আপিল আবেদন করেনি সরকার। কারণ ডিসেম্বরে নির্বাচনের রোডম্যাপ পালন করতে হলে বিএনপি অনুসারী চার দলকে সংলাপে এবং নির্বাচনে শামিল হতে রাজি করানো দরকার। তাই উচ্চ আদালতের দীর্ঘ অবসরকালে বেগম জিয়ার জামিনের বিরুদ্ধে আপিল ঝুলিয়ে রেখে চারদলীয় জোটের সাথে সম্পর্ক আরো তিক্ত হতে না দেয়াই সমীচীন। সরকারের নীতিনির্ধারকদের মধ্যে এই সুবুদ্ধির উদয় হয়েছে। অবশ্য নীতিনির্ধারকদের একাংশ আওয়ামী লীগ নেত্রী মুজিবকন্যা শেখ হাসিনার প্রতি দুর্বল, প্রধান উপদেষ্টা পর্যায়ে সরাসরি শেখ হাসিনার টেলিফোনে কথাবার্তাও হচ্ছে বলে আওয়ামী লীগ সূত্রেই প্রকাশ। নির্বাচনী সুযোগ সমতা বা লেভেল প্লেয়িং ফিল্ডের নামে শেখ হাসিনার শর্তাধীন মুক্তির মতো বেগম জিয়ার ওপর জামিনে মুক্তি সত্ত্বেও কিছু শর্তারোপের পরোক্ষ সুযোগ নীতিনির্ধারকদের ওই অংশ হয়তো বহাল রাখতে চেয়েছিল। যে দু’টি মামলায় বেগম জিয়ার জামিনের বিরুদ্ধে সরকারের আপিল ঝুলে রয়েছে, সে আপিল না-ও টিকতে পারে। এ মাসেই খারিজ হয়ে যেতে পারে মনে করে হয়তোবা সরকারের ওই অংশ বাকি দু’টি মামলায়ও আপিল করার কথা ভেবেছিল এবং অতিরিক্ত অ্যাটর্নি জেনারেলকে দিয়ে সে কথা বলিয়েছিল। অন্যান্য নীতিনির্ধারক সে কথা মেনে নেননি।তা ছাড়া নির্বাচনী প্রচার ও কর্মকাণ্ডের ক্ষেত্রে দুই বা ততোধিক দলের মধ্যে সুযোগ সমতা বিধান করা যায়, কিন্তু দুই অভিযুক্তের মধ্যে জামিনের সুযোগ সমতার অবকাশ কোথায়? প্রথমত শেখ হাসিনার বিরুদ্ধে মামলার সংখ্যা ১৫টি। তার অনেকগুলোই বেশ কয়েক বছর ধরে ঝুলে আছে, বিভিন্ন উসিলায় সেসব মামলা পেছানোর আর সুযোগ নেই। আইনের লম্বা হাত তাদের এখন যথা নিয়মেই ধরে ফেলেছে। অন্য দিকে বেগম জিয়ার বিরুদ্ধে চারটি মাত্র মামলা, তাতে প্রত্যক্ষ সংশ্লিষ্টতা বা দায়িত্ব তার ওপর বর্তায় না। সাক্ষ্যপ্রমাণও দুর্বল। সংখ্যার দিক থেকে অবশ্য তারেক জিয়ার বিরুদ্ধে দায়েরকৃত মামলাগুলোর সাথে শেখ হাসিনার অবস্থা তুলনীয়। তারেক রহমানের বিরুদ্ধে মামলা ১৩টি। তবে সবগুলোই সাম্প্রতিক এবং সবগুলোতেই প্রথমবারের মতো জামিন পেয়েছেন তারেক রহমান। শেখ হাসিনা পুরনো মামলাসহ কয়েকটি মামলায় জামিন পাননি, কয়েকটিতে জামিন চাননি। কারণ সম্ভবত আইন আদালতের ওপর তার ভরসা নেই, সঙ্ঘশক্তি ও বৈদেশিক তদবিরের জোরে তিনি বিচার ছাড়াই মামলা থেকে অব্যাহতি চান। তত্ত্বাবধায়ক সরকারের ওপর এখন নির্বাচনে আস্থার পরিবেশের নামে সেই বিচারবিরুদ্ধ চাপই প্রয়োগ করে চলেছে আওয়ামী লীগ। ক্ষমতায় থাকতে সাজানো মামলার অভিযোগ এলেই শেখ হাসিনা বলতেন, আইন তার নিজস্ব প্রক্রিয়ায় চলবে। নিজের ক্ষেত্রে মোটেও সে কথা মানতে রাজি নন শেখ হাসিনা। তত্ত্বাবধায়ক সরকার এ ক্ষেত্রে আইনের শাসন মেনে চলবে, নাকি বাদির দায়িত্বে অবহেলা করে শেখ হাসিনা ‘নিঃশর্ত মুক্তি’র সুযোগ করে দেবে, সেটাই এখন দেখার বিষয়।তবে নির্বাচনী প্রচারের ক্ষেত্রে এক ধরনের সমতাতিরিক্ত সুযোগ শেখ হাসিনা ভাগ্যক্রমেই পেয়ে যাচ্ছেন। ২০০১ সালের নির্বাচনে চারদলীয় প্রচারের হাল ধরে ছিলেন, দুরন্ত পরিশ্রম করেছিলেন তারেক রহমান। এখন স্বাস্থ্যের কারণে মেরুদণ্ডের শল্য চিকিৎসার প্রয়োজনে তাকে জামিনের পুরো সময়টাই বিদেশে চিকিৎসকের তত্ত্বাবধানে থাকতে হতে পারে। কাজেই ডিসেম্বরে নির্বাচন হলে প্রচার প্রতিন্দ্বন্দ্বিতায় অভিজ্ঞ তারেক জিয়ার সাথে টেক্কা দেয়ার আর দরকার হবে না শেখ হাসিনার দলের।নির্বাচনে সব দলের অংশগ্রহণ নিশ্চিত করতে এবং নির্বাচনমুখী পরিবেশ সৃষ্টির লক্ষ্যে তত্ত্বাবধায়ক সরকারের সংলাপে নিযুক্ত উপদেষ্টারা নেপথ্য তৎপরতায় নিযুক্ত এবং তারা তারেক জিয়া এবং খালেদা জিয়ার জামিনের বিষয়েও ভূমিকা রেখেছেন, এমন ইঙ্গিত করেছিলেন বাণিজ্য উপদেষ্টা ড. হোসেন জিল্লুর রহমান। বলেছিলেন, খালেদা ও তারেকের জামিন হয়ে যাবে। আদপে জামিনের বিষয়টা আদালতের এখতিয়ার, সরকার অনাপত্তি পেশ করতে পারে মাত্র। এ ক্ষেত্রে তার উল্টোটাই করেছে তত্ত্বাবধায়ক সরকার, তারেক জিয়া এবং বেগম জিয়া উভয়েরই জামিনের ঘোর বিরোধিতা করেছে। ড. জিল্লুর রহমানের ওই মন্তব্য নাকচ করে দিয়ে বেগম জিয়া ও তারেক জিয়ার প্রধান কৌঁসুলি ব্যারিস্টার রফিক বলেন, ‘কারো করুণার মাধ্যমে এসব জামিন হয়নি। আইনি লড়াই চালিয়ে জামিন পাওয়া গেছে। উপদেষ্টার আরও দায়িত্ব জ্ঞান নিয়ে কথা বলা উচিত।’বেগম জিয়ার শেষ দু’টি মামলায় জামিনের বিরুদ্ধে সরকার আপিল আবেদন না করলেও দুদক আপিল দায়ের করেছে। ধরে নেয়া যেতে পারে লে. জে. অবঃ হাসান মশহুদ চৌধূরীর বাকসর্বস্ব কতৃত্ববাদী দুদক হেলাফেলা করে মামলা পরিচালনা করছে। এই অভিযোগের কারণেই আইনি প্রক্রিয়ার শেষ পর্যন্ত বাদিপক্ষের আপত্তি দাখিল করে দুদক কেতাবি কর্তব্যপরায়ণতা দেখাতে চাইছে। তবে সে কারণেই আবার শেখ হাসিনা দেশে ফিরে সব মামলায় জামিনের আবেদন করলে সরকার অনাপত্তি দাখিল করলেও দুদককে আপত্তি পেশ করতে হবে। সে ক্ষেত্রে আদালত আইনের মাপকাঠিতেই শেখ হাসিনার জামিনের আবেদন বিবেচনা করবেন, সরকারের হুইলিং ডিলিং বা বোঝাপড়ার ভিত্তিতে নয়। সে ক্ষেত্রে অভিযুক্ত নেতা-নেত্রীদের সুযোগসমতার কথা ভুলে গিয়ে তত্ত্বাবধায়ক সরকারকে নির্বাচনী প্রতিদ্বন্দ্বিতায় রাজনৈতিক দলগুলোর সুযোগসমতার কথাই মাত্র মাথায় রাখতে হবে।বেগম জিয়ার মনোবলের যে জিত হয়েছে, সেই মনোবলের প্রশংসায় রচিত একটি কবিতা আমি ই-মেইলে পেয়েছি। পাঠিয়েছে বাংলাদেশ জাতীয়তাবাদী গবেষণা পরিষদ। ‘না-এর শক্তি তুমি জানো’ শিরোনামে ডালিয়া সাত্তার রচিত কবিতাটি তুলে দিচ্ছি‘শিরের কয়েক ইঞ্চি উপরে দোলানো ফাঁসির রশি,ব্যাথায় কাতর সন্তানের মুখ,সাপের ফণার মতো ছোবলরত বিষধর মিডিয়া-সব কিছু উপেক্ষা করেতুমি বলেছো ‘না’।জনগণের পায়ে বেড়ি দেয়ার,বিশ্বাসঘাতকতা, আঁতাত আর কৌশলে ক্ষমতার শিকে ছেঁড়ারসকল লোভকে তুমিতিতুমীরের ঈমানবখতিয়ারের সাহসআর নূর হোসেনের দেশপ্রেম দিয়েবলে দিয়েছো ‘না’।কেননা ‘না’-এর শক্তি তোমার জানা-কালেমার শুরু হচ্ছে ‘না’,বাহান্নর ্লোগান ছিল ‘না’,একাত্তরের মন্ত্র হলো ‘না’।‘না’-এর শক্তিবলেই তুমি তাড়িয়েছিলেসিন্দাবাদের বুড়ো শয়তানের মতোবাংলাদেশের কাঁধে জেঁকে বসাবেহায়া স্বৈরাচার।এবারো তুমি‘না’-এর উপর দাঁড়িয়ে রয়েছো অবিচল।দেখবে সব সব বেঈমান পালিয়ে যাবে,মেরুদণ্ডহীন সরীসৃপের দলমাটিতে গড়াগড়ি করতে করতেলুকাবে গিয়ে অন্ধকার গর্তে,আর ছিন্ন হয়ে যাবেমাকড়সার জালের মতোবিস্তৃত সকল ষড়যন্ত্রের জাল।জেনে রেখো সাহসীর বীরত্বগাথাই গড়ে দিয়েছেচিরন্তন বাংলাদেশের ইতিহাস।’ডালিয়া সাত্তার বেগম জিয়ার নিষ্ঠাশক্তির যথার্থই মূল্যায়ন করেছেন। তবে এ দেশকে ঘিরে ‘মাকড়সার জালের মতো বিস্তৃত সব ষড়যন্ত্রের জাল’ সম্পর্কে কবি যে উল্লেখ করেছেন, দ্রুত পরিবর্তনশীল বর্তমান বিশ্বে সেই ষড়যন্ত্রের ভূরাজনৈতিক যাঁতাকলের কথাও সবাইকে স্মরণে রাখতে হবে। শুধু ‘না’ বললে চলবে না, দেশরক্ষায় প্রয়োজনে দেশনেত্রীকে সমঝোতাও করতে হবে। বাস্তবতার নিরিখে রাষ্ট্রের প্রাতিষ্ঠানিক অঙ্গচালনার সুব্যবস্থায় সায় দিতে হবে। ষড়যন্ত্রের জাল ছিন্ন করে জাতির আত্মবিশ্বাস আরো দৃঢ় করে গড়ে তুলতে ব্যাপকতম জাতীয় ঐক্যের ডাকে সাড়া দিতে হবে, নেতৃত্ব দিতে হবে।

