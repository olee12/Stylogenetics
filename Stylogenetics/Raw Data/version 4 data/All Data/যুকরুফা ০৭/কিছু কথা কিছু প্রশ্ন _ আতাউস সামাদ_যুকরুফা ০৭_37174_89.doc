কিছু কথা কিছু প্রশ্ন _ আতাউস সামাদ





কিছু কথা কিছু প্রশ্ন : আতাউস সামাদগুরুত্বপুর্ণ ব্যক্তিরা কোনো মন্তব্য করলে তা মনোযোগ দিয়ে শুনতে হয়। ও রকম কথা শুনে তা ভালোভাবে বিবেচনাও করতে হয়। চিন্তা-ভাবনা করতে করতে কিছু কথা মনে ধরে যায়। আবার কখনো কিছু প্রশ্নেরও উদয় হয়। দিন তিনেক আগে সেনাপ্রধান জেনারেল মইন উ আহমেদের এমন ধারা কিছু মন্তব্য শুনলাম টেলিভিশনে। ‘জনকল্যাণে সেনাবাহিনী’ শীর্ষক ভিডিও চিত্রে তিনি বলছিলেন, ‘আমরা ইচ্ছা করে মাঠে আসিনি। রাষ্ট্রপতির অনুরোধে আমরা এসেছিলাম সরকারকে সহযোগিতা করার জন্য। ২০০৬ সালে বহুজন আমাকে বলেছেন, কবে মার্শাল ল’ দিচ্ছি, বিশেষ করে কুটনীতিকরা। আমি তাদের স্পষ্ট জানিয়েছি, দেশে মার্শাল ল’ দেব না। যে সংকট তৈরি হয়েছে তা রাজনৈতিকভাবেই সমাধান হওয়া উচিত।’তিনি আরো বলেন, ‘সেনাবাহিনী কখনো ক্ষমতা দখল করবে না। সেনাবাহিনী কখনো রাজনীতিতে জড়াবে না। বর্তমানে সেনাবাহিনীর ক্ষমতা গ্রহণের কোনো ইচ্ছা নেই এবং ভবিষ্যতেও থাকবে না।’ জেনারেল মইন উ আহমেদ স্পষ্টতই এই কথাগুলো বলেছেন জনগণকে আশ্বস্ত করার জন্য যে, সেনাবাহিনী, তথা দেশের সামরিক বাহিনীসমুহ তাদের জন্য নির্ধারিত কর্তব্য পালনেই নিয়োজিত থাকবে। তারা দেশে সামরিক শাসন চাপিয়ে দেবে না; দেশ ও সরকার নিয়ন্ত্রণ করার জন্য রাষ্ট্রীয় ক্ষমতা দখল করবে না এবং রাজনীতিতে সক্রিয় অংশ নেবে না। তিনি যা বললেন স্বাভাবিকভাবে তেমনই তো হওয়ার কথা। কিন্তু অস্বাভাবিক কিছু ঘটেছে বা ঘটার আশঙ্কা আছে বা ছিল বলেই-এই আশ্বাস দিতে হলো, এখন থেকে সবকিছু স্বাভাবিকভাবে চলবে, ব্যাপারটি কি তেমন কিছু!কয়েকদিনের ভেতরেই বহু বিলম্বিত জাতীয় সংসদ নির্বাচন হতে যাচ্ছে। ভোট যাতে মুক্ত পরিবেশে হতে পারে, সেজন্য দু’বছর বয়সী জরুরি অবস্হা প্রত্যাহার করা হয়েছে। যেদিন এই অস্বাভাবিক জরুরি অবস্হার অবসান ঘটল, তার আগের দিন সেনাপ্রধানের মন্তব্য প্রচারিত হয়েছে। সময়টা মনে রাখার মতো। দুই বছরের অধিকারহীনতা, যন্ত্রণা ও অস্বস্তি থেকে কিছুটা স্বস্তির দিকে যাচ্ছি, এই ছিল সেই মুহুর্তের বৈশিষ্ট্য। তাহলে অনুমান করি ওরকম একটা লগ্নে সেনাপ্রধান যে বাংলাদেশের সামরিক বাহিনীর ভুমিকা সম্পর্কে দেশবাসীকে আশ্বস্ত করতে চাইলেন সেটা করার প্রয়োজনীয়তা তিনি অনুভব করেছেন বা উপলব্ধি করেছেন। তার অর্থ দাঁড়ায় তিনি বুঝেছেন, বর্তমানে সেনাবাহিনী কী করছে এবং কী করবে তা নিয়ে অনেকের মনে দুশ্চিন্তা আছে। সেনাপ্রধানের ভাষা লক্ষ্য করলেই বোঝা যায় যে, তারা ইচ্ছা করলে অনেক কিছু করতে পারতেন বা পারেন তবে করেননি। ‘বর্তমানে সেনাবাহিনীর ক্ষমতা গ্রহণের কোনো ইচ্ছা নেই এবং ভবিষ্যতেও থাকবে না।’ কেন তিনি এভাবে একথা বললেন? কারণ বোঝা খুব সহজ। অতীতে বাংলাদেশে সেনাবাহিনী ক্ষমতা দখল করেছে, কাজেই এখনো সেই অভিলাষ তাদের আবারো হতে পারে।তবে এখানে লক্ষ্য করা দরকার যে, ১৯৯০ সালের ডিসেম্বরে এক গণঅভ্যুত্থানের ফলে সেনাশাসক লে. জেনারেল হুসেইন মুহম্মদ এরশাদের পতন ঘটে। ওই গণআন্দোলনের মুখে সেনাবাহিনী তখন জেনারেল এরশাদের প্রতি সমর্থন প্রত্যাহার করে নিয়েছিল। তারপর ১৬ বছর দেশ চালিয়েছিল পর পর তিনটি নির্বাচিত সরকার। মাঝে তিন মাস করে বিরতি। জাতীয় সংসদ নির্বাচনের জন্য নির্দলীয় তত্ত্বাবধায়ক সরকারের শাসন। ১৯৯৬ সালে তত্ত্বাবধায়ক সরকারের শাসন চলার সময় তৎকালীন সেনাপ্রধান জেনারেল নাসিম অভ্যুত্থান বা বিদ্রোহ ঘটানোর চেষ্টা করেন। কিন্তু দেশের নির্বাচিত বেসামরিক রাষ্ট্রপতি আবদুর রহমান বিশ্বাস তা প্রতিরোধ ও ব্যর্থ করে দেন। তৎকালীন তত্ত্বাবধায়ক সরকার প্রধান বিচারপতি হাবিবুর রহমানও দেশে স্হিতিশীলতা বজায় রাখতে এগিয়ে আসেন। রক্তপাতহীনভাবেই অভ্যুত্থান প্রচেষ্টার অবসান হয়। ওই ঘটনার পর সবাই আশা করেছিল যে, বাংলাদেশে আর কোনোদিন সেনা অভ্যুত্থানের চেষ্টা হবে না। তাহলে আজকে কেন আবার মার্শাল ল’ দেয়ার বা না দেয়ার কথা উঠছে?এ প্রসঙ্গে আর এগুবার আগে ১৯৯৬-এর আরেকটি ঘটনার কথা মনে পড়ছে। সরকার জেনারেল নাসিমকে পদচ্যুত করে অপসারণ করার পর তার অভ্যুত্থান প্রচেষ্টা সম্পর্কে একটি তদন্ত হয়। সেই তদন্তের রিপোর্ট জুন ’৯৬-এর জাতীয় সংসদ নির্বাচনের আগেই প্রকাশ করার কথা ওঠে। সঙ্গে সঙ্গে দেখা গেল একদল বিদেশি রাষ্ট্রদুত রাষ্ট্রপতি আবদুর রহমান বিশ্বাসের সঙ্গে সাক্ষাৎ করে ওই রিপোর্ট প্রকাশ করতে মানা করলেন এই বলে যে, তাহলে নির্বাচন প্রভাবিত হতে পারে। এ খবরটা আমি বিদেশে বসে পড়েছিলাম। অবস্হা বিবেচনা করে জনাব বিশ্বাস সেই তদন্ত রিপোর্ট প্রকাশ করেননি। সেটি আজো প্রকাশিত হয়নি। এই সুযোগে কেউ কেউ দাবি করেন যে, জেনারেল নাসিম আদৌ কোনো দোষ করেননি, বরঞ্চ রাষ্ট্রপতি আবদুর রহমান বিশ্বাস দুর্ব�বহার করে তাকে উস্কানি দিয়েছিলেন। এই মতাবলম্বীদের দাবি কতটুকু সঠিক, সে বিতর্কে না গিয়েও একটা কথা বলা যায় তা হলো, নির্বাচনে জয়ী হয়ে আওয়ামী লীগ ক্ষমতায় আসার পরও তৎকালীন প্রধানমন্ত্রী শেখ হাসিনা জেনারেল নাসিমকে চাকরিতে পুনর্বহাল করেননি, যার থেকে বোঝা যায় তার কোনো একটা অপরাধ ছিল। তবে আমি এখানে পুরনো কথাগুলো টেনে এনেছি এটা দেখাবার জন্য যে, সে সময়ও বিদেশি কুটনীতিকরা স্পর্শকাতর, জটিল ও বিপজ্জনক এই ব্যাপারটিতে হস্তক্ষেপ করেছিল। এবারো দেখা যাচ্ছে বিদেশি কুটনীতিকরা গিয়ে সেনাপ্রধান জেনারেল মইন উ আহমেদকে জিজ্ঞেস করছে যে, তিনি কবে মার্শাল ল’ দিচ্ছেন। এটা উস্কানি দেয়ার শামিল। সেই উস্কানিদাতারা এখন কি চলে গেছে অথবা তাদের নীতি পাল্টিয়েছে? সন্দেহ হয় যে, তারা এখন ঘাপটি মেরে পরিস্হিতি পর্যবেক্ষণ করছেন। আগামী জাতীয় সংসদ নির্বাচনের ফলাফল তাদের মনমত না হলে তারা আবার উস্কানি দেবে। তবে এখানে অন্য একটি প্রশ্ন থাকে। তা হলো কুটনীতিকরা কোনো সেনাপ্রধানকে কোন সাহসে জিজ্ঞেস করেন যে, তিনি মার্শাল ল’ দিচ্ছেন কিনা? আর দিলে তা কবে? Click This Link

