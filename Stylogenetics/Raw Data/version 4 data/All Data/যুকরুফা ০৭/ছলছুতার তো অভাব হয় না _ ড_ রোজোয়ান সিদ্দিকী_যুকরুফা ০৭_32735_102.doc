ছলছুতার তো অভাব হয় না _ ড_ রোজোয়ান সিদ্দিকী





ছলছুতার তো অভাব হয় নাড. রোজোয়ান সিদ্দিকীখুব সহজেই নির্বাচনী বৈতরণী পার হয়ে যাওয়ার স্বপ্ন দেখেছিল আওয়ামী লীগ ও তার মিত্ররা। আশা ছিল, সরকার ও নির্বাচন কমিশন এমন এক পরিস্থিতি সৃষ্টি করবে, যাতে নির্বাচন থেকে বিরত রাখা যাবে চারদলীয় জোটকে। আর চারদলীয় জোট নির্বাচনে না এলে নির্বাচনে আওয়ামী লীগের বিজয় রোখে কে। সেভাবেই যেন সাজানো-গোছানো হচ্ছিল সব কিছু। তাই শেখ হাসিনাও ঘোষণা করেছিলেন, নির্বাচন যথাসময়ে হতেই হবে। তাতে কোনো দল এলো, না এলো, সেটা বড় কথা নয়। এসব কথা বলার সময় শেখ হাসিনা মনে রাখেননি যে, ২০০৭ সালের ২২ জানুয়ারির নির্বাচন ভণ্ডুল হয়ে গিয়েছিল শেখ হাসিনার নেতৃত্বাধীন জোট নির্বাচনে না আসায়।আসন্ন নির্বাচন থেকে চারদলীয় জোটকে দূরে রাখা যাবে, এই আশায় বুক বেঁধেই আওয়ামী লীগ সরকার ও নির্বাচন কমিশনের সকল শর্ত কবুল করেই নির্বাচনে যাওয়ার ঘোষণা দিয়ে দেয়। এর মধ্যে যেসব বিষয় নির্বাচনে যাওয়ার অনুকূল ছিল না, সেগুলো হলো জরুরি অবস্থা বহাল থাকা। গণপ্রতিনিধিত্ব অধ্যাদেশের ৯১ই ধারা বহাল থাকা আর জাতীয় সংসদ নির্বাচনের মাত্র ১০ দিন পর উপজেলা নির্বাচন অনুষ্ঠান। আওয়ামী লীগ অত্যন্ত মিনমিনে গলায় দায়সারাভাবে জরুরি অবস্থা প্রত্যাহারের দাবি জানিয়েছিল। আর উপজেলা নির্বাচন পিছিয়ে দিতে বলেছিল। এমনকি তখন এরা গণপ্রতিনিধিত্ব আদেশের ৯১ই ধারা বাতিলের দাবিও করেনি। সরকার তাদের এ দুই দাবির ব্যাপারে কোনোরূপ উচ্চবাচ্য না করলেও আওয়ামী লীগ নির্বাচনের সব প্রস্তুতি সম্পন্ন করেছিল।এ কথা সত্য, চারদলীয় জোট নির্বাচনী প্রতিযোগিতায় না থাকলে আওয়ামী লীগ সবচেয়ে শক্তিশালী দল। আওয়ামী লীগ দেখেছে, চারদলীয় জোট ‘পরীক্ষামূলক’ ১৩টি স্থানীয় সরকার নির্বাচন বর্জন করলে ১২টিতেই আওয়ামী লীগের প্রার্থীরা জয়লাভ করে এসেছেন। এটাই তো ছিল স্বাভাবিক ঘটনা। সুতরাং সরকার যা-ই করুক, চারদলীয় জোট নির্বাচনের মাঠে না থাকলে জাতীয় সংসদ নির্বাচনে আওয়ামী লীগের নিরঙ্কুশ বিজয় নিশ্চিত। তাই যেভাবেই হোক না কেন, চারদলীয় জোটকে নির্বাচনের বাইরে রাখতে হবে। সরকারের একটি মহলও সেভাবেই ছক সাজিয়েছিল।এ দিকে চারদলীয় জোটনেত্রী ও বিএনপি চেয়ারপারসন বেগম খালেদা জিয়া নির্বাচনে অংশ নেয়ার শর্ত হিসেবে চার দফা দাবি তুলে ধরেন। এই চার দফা দাবির মধ্যে ছিল জরুরি অবস্থা সম্পূর্ণ প্রত্যাহার, উপজেলা নির্বাচন জাতীয় সংসদ নির্বাচন থেকে কমপক্ষে এক মাস পিছিয়ে দেয়া, গণপ্রতিনিধিত্ব আদেশের ৯১ ধারা বাতিল এবং হজযাত্রীদের ভোট নিশ্চিত করা।তার এই দাবিগুলোর ব্যাপারে নীতিগতভাবে একমত পোষণ করলেও এ নিয়ে সরকার ইঁদুর-বিড়াল খেলতে শুরু করে। তখন বেগম খালেদা জিয়া দাবি পূরণের জন্য ৪৮ ঘণ্টার সময়সীমা বেঁধে দেন। এই দাবিগুলোর ব্যাপারে সরকারের উপদেষ্টারা নানামুখী দেন-দরবার শুরু করেন। সরকারের ভেতরকার আওয়ামী-বাব লবিও তৎপর হয়ে ওঠে। ১৯ নভেম্বর বেগম খালেদা জিয়ার বেঁধে দেয়া সময়সীমার শেষ দিকে অনেক নাটকীয়তার পর সরকারের মুখপাত্র ড. হোসেন জিল্লুর রহমান ঘোষণা করেন, ১৮ ডিসেম্বরই জাতীয় সংসদ নির্বাচন অনুষ্ঠিত হবে। ফলে প্রাথমিকভাবে আওয়ামী লীগ প্রায় নিশ্চিত অবস্থায় পৌঁছে যে, চারদলীয় জোট নির্বাচনে আসছে না এবং আওয়ামী লীগের নির্বাচনে বিজয় ও সরকার গঠন অতি কাছে। নির্বাচনে আওয়ামী লীগকে জিতিয়ে দেয়ার আশ্বাসের পরিপ্রেক্ষিতে আওয়ামী লীগ ১৭ নভেম্বর থেকে তাদের প্রার্থিতা চূড়ান্ত করতে শুরু করে। আওয়ামী লীগ উপলব্ধিই করতে চায়নি যে, চারদলীয় জোটকে নির্বাচনের বাইরে রেখে নির্বাচন অনুষ্ঠান কতটুকু যৌক্তিক বা গ্রহণযোগ্য হতে পারে।এ দিকে বেঁধে দেয়া সময়সীমা শেষ হয়ে গেলেও চারদলীয় জোট তাদের দাবির ব্যাপারে অনড় অবস্থান নেয়। ফলে বেকায়দায় পড়ে সরকার। সরকারের ওপর দেশী-বিদেশী চাপ বাড়তে থাকে। এরা সব দলের অংশ নেয়ার ভিত্তিতে একটি অবাধ, সুষ্ঠু ও নিরপেক্ষ নির্বাচনের ওপর জোর দেন। এতে সরকার বাধ্য হয়েই চারদলীয় জোটের সাথে আবারো আলাপ-আলোচনা শুরু করে ২২ ও ২৩ নভেম্বর। আওয়ামী লীগ এই আলোচনায় সন্ত্রস্ত হয়ে বলতে শুরু করে নির্বাচন বানচালের চক্রান্ত চলছে।শেষ পর্যন্ত ২৩ নভেম্বর নির্বাচন কমিশন নির্বাচনী তফসিল পুনর্নির্ধারণ করেছে। তাতে জাতীয় সংসদ নির্বাচন ১১ দিন পিছিয়ে ২৯ ডিসেম্বর অনুষ্ঠানের সিদ্ধান্ত নেয়া হয়। আর জাতীয় সংসদ নির্বাচনের ২৪ দিন পর উপজেলা নির্বাচন ২২ জানুয়ারি অনুষ্ঠানের ঘোষণা দেয়া হয়। নির্বাচন কমিশন জানায়, গণপ্রতিনিধিত্ব অধ্যাদেশের ৯১ ধারার অপ্রয়োগ রোধে কমিশন সর্বোচ্চ সতর্কতা অবলম্বন করবে এবং জরুরি অবস্থা প্রত্যাহারের জন্য সরকারের কাছে সুপারিশ করবে। সেনাবাহিনী প্রধান জানান, জরুরি অবস্থা প্রত্যাহারের জন্য তিনিও সরকারের কাছে সুপারিশ করবেন। সরকার মুখপাত্র হোসেন জিল্লুর রহমান বলেছেন, নির্বাচনের আগে যৌক্তিক সময়ে জরুরি অবস্থা প্রত্যাহার করে নেয়া হবে।সরকারের এ ঘোষণার পর জরুরি অবস্থা প্রত্যাহার ও গণপ্রতিনিধিত্ব অধ্যাদেশে তথা আরপিও’র ৯১ ধারা বাতিলসাপেক্ষে চারদলীয় জোট নির্বাচনে অংশ নেয়ার সিদ্ধান্ত নেয়। বদলে যায় রাজনীতি ও নির্বাচনের দৃশ্যপট। একেবারেই ওয়াকওভারের পর্যায় থেকে আওয়ামী লীগের অবস্থান চলে আসে তুমুল প্রতিযোগিতামূলক পরিস্থিতিতে। ফলে আওয়ামী লীগ বলতে শুরু করে, নির্বাচনী তফসিল বারবার পেছানোর ফলে আওয়ামী লীগ বেকায়দায় পড়ে গেছে। কারণ, ইতোমধ্যে চারদলীয় জোট জেনে গেছে কোন আসনে আওয়ামী জোটের প্রার্থী কে? ফলে চারদলীয় জোট প্রার্থী বাছাইয়ে যেতে চিন্তাভাবনা করে অগ্রসর হতে পেরেছে।আওয়ামী লীগ তখন নির্বাচনে যাওয়ার শর্ত হিসেবে তিন দফা দাবি ঘোষণা করে। এই তিন দফা দাবি হলোঃ ০১. নির্বাচনের আগে অবশ্যই অবশ্যই, অবশ্যই জরুরি অবস্থা প্রত্যাহার করে নিতে হবে, ০২. ৯১ ধারা বাতিল করতে হবে এবং ০৩. উপজেলা নির্বাচন জাতীয় সংসদ নির্বাচনের পরে ঘোষণা করতে হবে।যে দাবিগুলোকে আওয়ামী লীগ নির্বাচন বানচালের ষড়যন্ত্র বলে উল্লেখ করে আসছিল, সে দাবিগুলো আওয়ামী লীগই আবার উত্থাপন করল কেন? এটাও একটি বড় প্রশ্ন। চারদলীয় জোট ওই দাবিগুলো উত্থাপন করলে যদি নির্বাচন বানচালের ষড়যন্ত্র হয়, তাহলে ওই দাবি উত্থাপন করে কি আওয়ামী লীগ এখন নির্বাচন বানচালের ষড়যন্ত্র করছে? আবারো শেষ মুহূর্তে এরা অকারণে নির্বাচন বর্জন করে বসবে না তো?২০০৭ সালের ২২ জানুয়ারির নির্বাচনে অংশ নেয়ার সব প্রস্তুতি তো আওয়ামী লীগ সম্পন্ন করেছিল। মনোনয়ন ফরম বিক্রি করেছিল। মনোনয়ন প্রার্থী সাক্ষাৎকার নিয়েছিল। প্রার্থী বাছাই সম্পন্ন করেছিল। শেষ পর্যন্ত আওয়ামী লীগের প্রার্থীরা মনোনয়নপত্র জমাও দিয়েছিলেন। নির্বাচনী প্রচার-প্রচারণায় নেমে পড়েছিল আওয়ামী লীগ ও তার শরিকরা। সে নির্বাচনেও আওয়ামী লীগ মহাজোট করেছিল। এখন যারা আওয়ামী লীগের সাথে আছেন, তখনো তারাই ছিলেন। চারদলীয় জোটও তেমনি আছে।গত বছর ২ জানুয়ারি পর্যন্ত আওয়ামী লীগ নির্বাচনী প্রচার-প্রচারণা নিয়ে উৎসাহ-উদ্দীপনার সাথে কাজ করছিল। দেশব্যাপী নির্বাচনী হাওয়া বইতে শুরু করেছিল। কিন্তু মহাজোটের শরিক জাতীয় পার্টির চেয়ারম্যান হুসেইন মুহম্মদ এরশাদের নির্বাচনে অযোগ্য ঘোষিত হওয়ার পর ৩ জানুয়ারি হঠাৎ করেই আওয়ামী লীগ একটি হোটেলে সংবাদ সম্মেলনে ঘোষণা করে বসে, শেখ হাসিনার নেতৃত্বাধীন মহাজোট নির্বাচনে যাবে না এবং এরা মনোনয়নপত্র প্রত্যাহারের ঘোষণাও দেন।সেই সাংবাদ সম্মেলনে মহাজোট নেত্রী যা বলেছিলেন, তা আবার একটু স্মরণ করা যেতে পারে। দৈনিক ইত্তেফাক পত্রিকায় ৪ জানুয়ারি প্রকাশিত রিপোর্ট থেকে খানিকটা উদ্ধৃত করছি। রিপোর্টে বলা হয়ঃ আওয়ামী লীগ সভাপতি ও সাবেক প্রধানমন্ত্রী শেখ হাসিনা মহাজোটের পক্ষ থেকে আগামী ২২ জানুয়ারির পাতানো নির্বাচনে অংশ না নেয়ার সিদ্ধান্ত ঘোষণা করেছেন। নির্বাচনের কারণ ব্যাখ্যা করে তিনি বলেন, অবৈধভাবে প্রধান উপদেষ্টার পদ দখল করে ইয়াজউদ্দিন বৈধ ভোটার তালিকাবিহীন একটি নির্বাচন করতে চান। কিন্তু আমরা এ ধরনের নির্বাচনকে বৈধতা দিতে পারি না। সংবিধানের ৫৮(ঘ) অনুচ্ছেদে শান্তিপূর্ণ, সুষ্ঠু ও অবাধ নির্বাচনের কথা বলা আছে। আর সেই ধরনের নির্বাচনের উপযোগী পরিবেশ সৃষ্টি করে জনগণকে সাথে নিয়েই আমরা নির্বাচনে যাবো।রিপোর্টে বলা হয়, ‘মহাজোট প্রার্থী (শেখ হাসিনা) বলেন, বর্তমান তফসিল অনুযায়ী নির্বাচনের আর ১৯ দিন বাকি। কিন্তু এখন পর্যন্ত সঠিক ও ত্রুটিমুক্ত ভোটার তালিকা প্রকাশ করা হয়নি। শোনা যাচ্ছে, ৭ জানুয়ারির পর ভোটার তালিকা দেয়া হবে। অথচ ভোটার তালিকা বিধিমালা অনুযায়ী পূর্ণাঙ্গ ভোটার তালিকা প্রকাশের আগে যাচাই-বাছাই করার জন্য ১৫ দিনের সময় দিয়ে জনসমক্ষে টানিয়ে দেয়ার বিধান রয়েছে। তাহলে ২২ জানুয়ারি নির্বাচন হলে ১৫ দিন সময় নিয়ে যাচাই-বাছাই, পরবর্তীতে সংশোধন ও প্রকাশের সময় কোথায়? তিনি বলেন, নির্বাচন কমিশন তিন ধরনের ভোটার তালিকা সরবরাহ করছে। এতে নাম, পিতার নাম, ভোটার ক্রমিক নাম্বার কোনোটিরই মিল নেই। অনেক ক্ষেত্রে একই ক্রমিক নাম্বার ও হোল্ডিং নাম্বারের বিপরীতে ভোটারের নাম, বয়স ও পেশা সব তথ্যই ভিন্ন। ২০০০ সালের ভোটার তালিকায় নাম আছে এমন ভোটারদের নাম বাদ দেয়া হয়েছে। তালিকায় পৃষ্ঠার পর পৃষ্ঠা ধরে অনেক ভোটারের নাম দিয়ে ব্যাপক হারে ভুয়া ভোটারের নাম অন্তর্ভুক্ত করা হয়েছে।’রিপোর্টে বলা হয়, ‘শেখ হাসিনা এই মর্মে আশঙ্কা ব্যক্ত করেন যে, নির্বাচনের দিন প্রিজাইডিং ও পোলিং অফিসারের কাছে সেই ভোটার তালিকা দেয়া হবে, যা থেকে ইতোমধ্যেই মহাজোটের নেতা-কর্মী-সমর্থক ও সংখ্যালঘুদের নাম বাদ দেয়া হয়েছে। তিনি আরো বলেন, কোনো বিজ্ঞপ্তি প্রকাশ না করেই নতুন ভোট কেন্দ্র বাড়ানো হয়েছে। অনেক ক্ষেত্রে চার-পাঁচ মাইল দূরে ভোট কেন্দ্র স্থাপন করা হয়েছে, যাতে মহাজোটের পক্ষে ভোটাররা ভোট দিতে না পারেন।’এই দীর্ঘ ক্লান্তিকর প্রসঙ্গ পাঠকদের সামনে তুলে ধরে বিরক্তি উৎপাদনের জন্য ক্ষমাপ্রার্থী। কিন্তু এই উদ্ধৃতি দেয়াই হয়েছে আওয়ামী লীগ নেত্রীর বক্তব্যের অসঙ্গতি তুলে ধরার জন্য। প্রথমত, তিনি বলেছেন, অবৈধভাবে প্রধান উপদেষ্টার পদ দখল করে ইয়াজউদ্দিন বৈধ ভোটার তালিকাবিহীন একটি নির্বাচন করতে চান। এই বক্তব্য সত্য নয়। পাঠকদের স্মরণ থাকতে পারে যে, প্রধান উপদেষ্টার পদে যখন আওয়ামী লীগ কাউকেই মানছিল না, তখন আলোচনার শেষ পর্যায়ে রাষ্ট্রপতি আওয়ামী লীগ সাধারণ সম্পাদক আবদুল জলিল ও বিএনপি’র তৎকালীন মহাসচিব আবদুল মান্নান ভঁূইয়ার কাছে সংবিধানের শেষ ব্যবস্থার প্রস্তাব করেন। তিনি বলেন, উভয় দল রাজি থাকলে তিনি প্রধান উপদেষ্টার দায়িত্ব নিতে রাজি আছেন। তাতে উভয়ে সম্মত হলে তিনি ওই দায়িত্ব নেন সংবিধানের ধারা অনুযায়ী। তখন শেখ হাসিনা বলেছিলেন, দেখা যাক ড. ইয়াজউদ্দিন আহম্মেদ নিরপেক্ষভাবে দায়িত্ব পালন করেন কি না।নির্বাচন বর্জনের জন্য শেখ হাসিনা ভোটার তালিকার কাজ সম্পন্ন হয়নি বলে অভিযোগ উত্থাপন করেন। ভোটার তালিকা প্রকাশ্যে টানানো, যাচাই-বাছাইয়ের পর সংশোধনের বিধিমালা মানা হয়নি বলে উল্লেখ করেছেন। এবারো ভোটার তালিকা প্রকাশ্যে টানানো হয়নি। যাচাই-বাছাই করা হয়নি। তাহলে এবারো কি প্রয়োজনে একই যুক্তিতে নির্বাচন বর্জনের দিকে যাবে আওয়ামী লীগ?শেখ হাসিনা অভিযোগ করেছিলেন যে, নির্বাচন কমিশন তিন ধরনের ভোটার তালিকা তৈরি করেছে। তার একটিতে আওয়ামী লীগ সমর্থক ও সংখ্যালঘুদের নাম নেই। ভোটের দিন সেই তালিকা ধরিয়ে দেয়া হবে রিটার্নিং অফিসারদের হাতে। ফলে তার দলের সমর্থক ও সংখ্যালঘুরা ভোট দিতে পারবে না। এ অভিযোগ ছিল সম্পূর্ণ হাওয়াই ও ভিত্তিহীন। এবারো নির্বাচনে জয়ের নিশ্চয়তা না পেলে আওয়ামী লীগ শেষ পর্যন্ত এমন ভিত্তিহীন অভিযোগ আনবে না তো?তিনি অভিযোগ করেছিলেন, নতুন যেসব ভোট কেন্দ্র স্থাপন করা হয়েছে, তা ভোটারদের বাড়ি থেকে ৫ কিলোমিটার দূরে। এর উদ্দেশ্য হচ্ছে, মহাজোটের সমর্থকরা যাতে অত দূরে গিয়ে ভোট দিতে না পারেন। এ অভিযোগও ছিল হাস্যকর। কারণ, ভোট কেন্দ্র দূরে হলে মহাজোটের ভোটারদের জন্য যেমন অসুবিধা, তেমনি চারদলীয় জোটের ভোটারদের জন্যও অসুবিধা হওয়ার কথা। কিন্তু শেখ হাসিনা বললেন, মহাজোটের ভোটারদের অসুবিধা সৃষ্টির জন্যই এটা করা হয়েছে।এই খোঁড়া, অগ্রহণযোগ্য যুক্তিতে ২২ জানুয়ারির নির্বাচন বর্জন করেছিল আওয়ামী লীগ। এবারো আগ থেকেই বলতে শুরু করেছে, একটি জোটের প্রতি পক্ষপাত করা হচ্ছে। সূক্ষ্ম কারচুপি করার চেষ্টা হচ্ছে, নির্বাচন বানচালের ষড়যন্ত্র করা হচ্ছে ইত্যাদি ইত্যাদি।সন্দেহ নেই, দেশে এখন একটা নির্বাচনমুখী জোয়ার সৃষ্টি হচ্ছে। জরুরি অবস্থা প্রত্যাহার করা হলে তা আরো বেগবান হবে। তাই সব মহল থেকেই দরকার সতর্ক পদক্ষেপ, যাতে উটকো ধুয়া তুলে এবারের নির্বাচনও কেউ বানচাল করে দিতে না পারে। কারণ, দুষ্ট লোকের ছলের অভাব হয় না।লেখকঃ সাংবাদিক, সাহিত্যিকClick This Link

