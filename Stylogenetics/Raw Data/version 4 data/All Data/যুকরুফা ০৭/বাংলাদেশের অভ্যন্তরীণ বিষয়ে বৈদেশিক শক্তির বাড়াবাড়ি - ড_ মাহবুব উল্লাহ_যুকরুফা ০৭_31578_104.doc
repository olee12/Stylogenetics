বাংলাদেশের অভ্যন্তরীণ বিষয়ে বৈদেশিক শক্তির বাড়াবাড়ি - ড_ মাহবুব উল্লাহ





বাংলাদেশের অভ্যন্তরীণ বিষয়ে বৈদেশিক শক্তির বাড়াবাড়ি-ড. মাহবুব উল্লাহপ্রথমবারের মতো আমরা লক্ষ্য করছি জাতিসংঘ বাংলাদেশের জাতীয় সংসদ নির্বাচন নিয়ে বেশ তৎপর হয়ে উঠেছে। বেশ ক’বছর ধরে বাংলাদেশের রাজনীতিতে যুক্তরাষ্ট্র, যুক্তরাজ্য, ইউরোপীয় ইউনিয়ন ও প্রতিবেশী ভারত দৃষ্টি কটুভাবে নাক গলিয়ে চলেছে। বিদেশী রাষ্ট্রদূতদের অকুটনৈতিকসুলভ এসব তৎপরতাকে বাংলাদেশের জনগণ ভালো চোখে দেখছে না। তাদের তৎপরতা যে জেনেভা কনভেনশনের সুস্পষ্ট লঙ্ঘন, সে ব্যাপারে বোদ্ধামহলের পক্ষ থেকে প্রতিবাদও করা হয়েছে; কিন্তু এতে করে তা দের তৎপরতা থেমে যায়নি। এ কারণে আমরা বুঝতে পারি কুটনীতিকদের এসব তৎপরতা তাদের নিজ নিজ সরকারের সক্রিয় সমর্থনের ফলেই সম্ভবপর হচ্ছে। রাজনৈতিক দলগুলো দ্রুত নির্বাচিত সরকারের কাছে ক্ষমতা হস্তান্তরের লক্ষ্যে বার বার দাবি জানানোর পর একপর্যায়ে প্রধান উপদেষ্টা ড. ফখরুদ্দীন আহমদ জাতির উদ্দেশে দেয়া এক ভাষণে নির্বাচনের তারিখ ঘোষণা করেন। তিনি অবশ্য তার ভাষণে উল্লেখ করেছেন, নির্বাচন কমিশনের সম্মতিতেই ১৮ ডিসেম্বর নির্বাচন অনুষ্ঠানের তারিখটি ঘোষণা করা হচ্ছে। নির্বাচনের তারিখ ঘোষণার এখতিয়ার নির্বাচন কমিশনের। নির্বাচন কমিশনকে পাশ কাটিয়ে প্রধান উপদেষ্টার নির্বাচনের তারিখ ঘোষণার ব্যাপারটিও সমালোচনার মুখে পড়েছে। এ থেকে অনেকে অনুমান করছেন, বর্তমান নির্বাচন কমিশন প্রকৃত অর্থে স্বাধীন নয়, বরং সরকারেরই আজ্ঞাবহ। প্রধান উপদেষ্টা অবশ্য তার ভাষণে একথাও বলেছিলেন, ‘নির্বাচনের তফসিল নির্বাচন কমিশনই ঘোষণা করবে।’ যাক তবু অবশিষ্ট ক্ষমতা নির্বাচন কমিশনের হাতে রইল।এ যাত্রা বিদেশি কুটনীতিকদের নানা তৎপরতার মধ্যে একটি দেশের অর্থাৎ প্রতিবেশী ভারতের হাই কমিশনার পিনাক রঞ্জন চক্রবর্তীকে তুলনামুলক নীরব থাকতে দেখা যাচ্ছে। তিনি আওয়ামী লীগ সভানেত্রী শেখ হাসিনার সঙ্গে দীর্ঘ দু’ঘণ্টাস্হায়ী একটি বৈঠক করেছেন। বৈঠকশেষে সাংবাদিকদের প্রশ্নের জবাবে জনাব চক্রবর্তী বলেন, ‘শুনেছি নির্বাচন হবে। নির্বাচন হওয়া উচিত।’ তার ভাষায় এই নির্বাচন সম্পর্কে তাচ্ছিল্যের সুর বেজে উঠেছে। এরপর তাকে কোনো মন্তব্য করতে শোনা যায়নি। তাহলে কি বলা যাবে, প্রতিবেশী রাষ্ট্রটি বাংলাদেশের অভ্যন্তরীণ বিষয়-আশয় সম্পর্কে হাত গুটিয়ে নিয়েছে? না, বিষয়টি সেরকম নয়। জনাব চক্রবর্তীরা হয়তো এতদিনে উপলব্ধি করতে শুরু করেছেন, বাংলাদেশের জনগণ তাদের দেশের অভ্যন্তরীণ ব্যাপারে ভারতের নাক গলানোকে বিশেষ সন্দেহের চোখে দেখে। ভারতের অতি তৎপরতা তার মিত্র দলটিকে নির্বাচনে বেকায়দায় ফেলে দিতে পারে এমনটি ভেবেই নেপথ্যে থেকে কলকাঠি নাড়ানোর কৌশল গ্রহণ করেছে বলে অনেকেরই বিশ্বাস। শোনা যাচ্ছে, জাতিসংঘকে তৎপর হতে ভারত উদ্বুদ্ধ করছে। জাতিসংঘসহ প্রতিটি আন্তর্জাতিক সংস্হায় ভারতীয় কিংবা ভারতীয় বংশোদ্ভুতদের অবস্হান বেশ শক্ত। আন্তর্জাতিক সংস্হায় কাজ করা সত্ত্বেও সত্তার দিক থেকে এরা যে একশ ভাগ ভারতীয়, সেটি ভুলে গেলে চলবে না।গৃহযুদ্ধ, সংঘাত ও সংঘর্ষে জর্জরিত পৃথিবীর অনেক দেশেই জাতিসংঘের শান্তিরক্ষী বাহিনী কাজ করে এবং শান্তি প্রতিষ্ঠায় সফলও হচ্ছে। তবে শান্তি প্রতিষ্ঠার জন্য জাতিসংঘের উদ্যোগে যে রফা হয়, সে ক্ষেত্রে পাশ্চাত্যের প্রভাবশালী রাষ্ট্রগুলোর স্বার্থ প্রাধান্য বিস্তার করে বলে সমালোচনাও আছে। মনে রাখা দরকার, জাতিসংঘের অর্থায়নের বিরাট একটি অংশ আসে মার্কিন যুক্তরাষ্ট্রের কাছ থেকে। বাংলাদেশের সামরিক বাহিনী জাতিসংঘের শান্তিরক্ষী বাহিনীতে গুরুত্বপুর্ণ ভুমিকা পালন করছে। এই দায়িত্ব পালনে কৃতিত্ব প্রদর্শন করে আমাদের সামরিক বাহিনীর সদস্যরা যথেষ্ট প্রশংসা কুড়িয়েছেন। উল্লেখ্য, এই দায়িত্ব পালন করতে গিয়ে তাদের অনেককে জীবনও দিতে হয়েছে। আজ বাংলাদেশের রাজনীতিতে জাতিসংঘকে আমরা যেভাবে তৎপর হতে দেখছি, তাতে অনেকের মনে এই প্রশ্নটিও জাগছে যে, জাতিসংঘ শান্তিরক্ষী বাহিনীতে বাংলাদেশের অংশগ্রহণ অব্যাহত রাখার জন্যই হয়তো এই মুল্য প্রদান করতে হচ্ছে। আমাদের রাষ্ট্র পরিচালকরা, জাতীয় নেতারা এবং সামরিক নেতারা এ ব্যাপারে সজাগ থাকবেন-এটাই একজন দেশপ্রেমিক নাগরিকের আর্তি।২০০৭-এর ১১ জানুয়ারি যেসব কারণে বাংলাদেশে জরুরি অবস্হা জারি করা হয়েছিল, তার মধ্যে জাতিসংঘ মহাসচিবের লেখা একটি চিঠিও বিশেষভাবে আলোচনায় আসে। অভিযোগ উঠেছে, জাতিসংঘ মহাসচিব যে চিঠি লিখেছিলেন, তার মধ্যে বাড়তি কিছু কথা যোগ করে চিঠিটি বাংলাদেশের জনগণের জন্য প্রচার করা হয়। এক কথায় প্রচারিত চিঠিটি ছিল বিকৃত ও জালিয়াতিপুর্ণ। জাতিসংঘ উন্নয়ন সংস্হা বা ইউএনডিপির আবাসিক প্রতিনিধি রেনাটা ডেসালিয়ন আলোচ্য চিঠিটি জাল করার মুল নায়ক হিসেবে চিহ্নিত হয়েছেন। জাতীয় দৈনিকগুলোতে জালিয়াতির এই ঘটনার ওপর বিস্তারিত প্রতিবেদন এবং কলাম লেখকদের যুক্তিপুর্ণ লেখালেখি সত্ত্বেও রেনাটা ডেসালিয়ন অক্ষত আছেন এবং জাতিসংঘ তার মিথ্যাচারের বিরুদ্ধে কোনো পদক্ষেপ নেয়নি। সম্প্রতি জাতিসংঘ মহাসচিব বান কি মুন বাংলাদেশে এসেছিলেন। পৃথিবীর অনেক দেশেই রাজনৈতিক অস্হিরতা কিংবা অচলাবস্হা বিদ্যমান। আমাদের নিকটবর্তী দেশ থাইল্যান্ডের রাজনীতিতেও অস্হিরতা চলছে; কিন্তু বান কি মুন তো থাইল্যান্ড সফরে যাননি। তাহলে কী কারণে বাংলাদেশ জাতিসংঘের জন্য এত গুরুত্বপুর্ণ হয়ে উঠল, সেটি ভাবার বিষয়। অনেকে হয়তো বলবেন, বাংলাদেশ যেহেতু জাতিসংঘের শান্তিরক্ষী বাহিনীতে যে কোনো নির্দিষ্ট সময়ে প্রায় ১০ হাজার সৈন্য পাঠায়, সেহেতু বাংলাদেশের স্হিতিশীলতা নিয়ে জাতিসংঘ কর্তৃপক্ষের উদ্বেগ থাকাটাই স্বাভাবিক; কিন্তু এটি অত্যন্ত খোঁড়া যুক্তি। আসলে বাংলাদেশের ওপর করে বৈদেশিক শক্তিগুলোর নজর পড়েছে। এর কারণ সম্ভবত বাংলাদেশের প্রাকৃতিক সম্পদ এবং বাংলাদেশের বিশেষ ভু-রাজনৈতিক অবস্হান। বাংলাদেশের রাজনীতিতে, বিশেষ করে আসন্ন নির্বাচনকে কেন্দ্র করে মধ্যপ্রাচ্যের দেশগুলোকেও তৎপর হতে আমরা দেখেছি। এসব দেশের রাষ্ট্রদুতরাও দল বেঁধে দুই প্রধান নেত্রীর সঙ্গে দেখা করেছেন ও কথাবার্তা বলেছেন। মধ্যপ্রাচ্যের কোনো দেশকেই বৃহৎ শক্তি বা পরাশক্তি বলা যাবে না। তাহলে এদের স্বার্থটা কোথায়? মধ্যপ্রাচ্যের দেশগুলোকে পাশ্চাত্য শক্তির, বিশেষ করে মার্কিন যুক্তরাষ্ট্রনির্ভর বলেই আমরা জানি। আবার অন্যদিকে বাংলাদেশের জনগণের কাছে এদের একটা সুবিধাজনক অবস্হান আছে। কারণ এগুলো মুসলিম দেশ এবং এসব দেশে বাংলাদেশের জনশক্তি রফতানি হয়। জনশক্তি রফতানির সুবাদে বাংলাদেশও প্রচুর বৈদেশিক মুদ্রা উপার্জন করে। যে কথাটি সবার মনে খচখচ করছে, সেটি হলো-এই রাষ্ট্রগুলো কোন পরাশক্তির প্রক্সি হয়ে কাজ করছে? গণচীন বাংলাদেশের অভ্যন্তরীণ রাজনীতি নিয়ে কখনোই সরব ছিল না। এবার গণচীনের রাষ্ট্রদুতকেও মৌনতা ভঙ্গ করে বলতে শোনা গেছে, গণচীন বাংলাদেশে একটি গ্রহণযোগ্য নির্বাচন চায়। সবকিছু মিলিয়ে এ সিদ্ধান্তে পৌঁছানো অযৌক্তিক হবে না যে, বাংলাদেশের রাজনীতির মাঠে এখন দেশীয় খেলোয়াড় ছাড়াও রয়েছে অনেক বিদেশি খেলোয়াড়। দেশি ও বিদেশি খেলোয়াড়দের জটিল সমীকরণের মধ্য দিয়ে মুল খেলাটি অর্থাৎ নির্বাচনটি শেষ পর্যন্ত ভন্ডুল হয়ে যাবে কিনা, সেটাই এখন মিলিয়ন ডলারের প্রশ্ন। পৃথিবীর খুব মুষ্টিমেয় দেশকে এরকম জটিল অবস্হায় পড়তে হয়েছে। জাতিসংঘকে মাঠে নামতে দেখে এই সন্দেহ ঘনীভুত হচ্ছে। কারণ স্বার্থের দ্বন্দ্বে লিপ্ত শক্তিধর বিদেশি রাষ্ট্রগুলো ভালো করেই বোঝে, তাদের মধ্যকার দ্বন্দ্বের শেষ ফয়সালার জন্য জাতিসংঘের মতো একটি বিশ্ব সংস্হার মধ্যস্হতার প্রয়োজন হতে পারে। এ প্রসঙ্গে দুষ্ট লোকদের অভিমত, শেষ পর্যন্ত বাংলাদেশের নির্বাচনে জাতিসংঘ বাহিনীর তদারকি অনিবার্য হয়ে উঠতে পারে। আমি কায়মনোবাক্যে প্রার্থনা করব, এমন অবস্হার উদ্ভব যেন কখনোই না হয়। আমি বিশ্বাস করতে চাই, শত বিরোধ সত্ত্বেও বাংলাদেশের রাজনৈতিক নেতা-নেত্রীরা শেষ বিচারে দেশপ্রেমিক, বাংলাদেশের সামরিক বাহিনীও দেশপ্রেমিক। সবার দায়িত্বশীল ও সম্মিলিত প্রয়াসে আমরা বাংলাদেশীরা সব প্রতিবন্ধকতা এবং সব ষড়যন্ত্র অতিক্রম করতে পারব। তবে শেখ হাসিনার একটি সাম্প্রতিক উক্তি অনেককেই ভাবিয়ে তুলেছে। তিনি আবারো ইলেকশন ইঞ্জিনিয়ারিংয়ের কথা বললেন। আর পুত্র সজীব ওয়াজেদ জয় সুদুর মার্কিন মুলুক থেকে এক সাক্ষাৎকারে তার মায়ের এই উক্তিটির একটি ব্যাখ্যা দিয়েছেন। জয় বলতে চান, যে অল্প ক’টা দিন নির্বাচন পেছানো হয়েছে সেটি আসলে বিএনপির নির্বাচন প্রস্তুতির জন্য কোন কাজে আসবে না। এই সময়টি নেয়া হয়েছে ইলেকশন ইঞ্জিনিয়ারিংয়ের জন্য। এখন আওয়ামী লীগ নেতাদের বক্তব্যে বিএনপির পক্ষে মাঠ অসমতল করে তোলার অভিযোগ উত্থাপিত হচ্ছে; কিন্তু কে মাঠ অসমতল করছে? সে প্রশ্নটি থেকেই যাচ্ছে। বর্তমান তত্ত্বাবধায়ক সরকারকে শেখ হাসিনাও তার দল স্বাগত জানিয়েছিল। শেখ হাসিনা একাধিকবার এই সরকারের সব কার্যক্রমকে বৈধতা দেয়ার প্রতিশ্রুতিও দিয়েছেন। ইলেকশন ইঞ্জিনিয়ারিং যদি করতেই হয়, তা হলে তো ক্ষমতাসীন তত্ত্বাবধায়ক সরকার ও নির্বাচন কমিশনকেই করতে হবে। অন্য কারোর পক্ষে এ কাজ সম্ভব নয়। বিএনপি এখন ক্ষমতায় নেই যে তাদের পক্ষে এমন কিছু করা সম্ভব। যা-ই হোক, সকল অবিশ্বাস ও সন্দেহ কাটিয়ে উঠে ২৯ ডিসেম্বর নির্বাচন হবে। এ বিশ্বাসটাই বজায় রাখতে চাই।এই লেখাটি শেষ করতে চাই একটি পাদটীকা দিয়ে।আন্তঃরাষ্ট্রীয় কিংবা আন্তর্জাতিক সম্পর্কের ক্ষেত্রে ভুয়া কিংবা জাল চিঠির আশ্রয় নেয়ার ঘটনা শুধু বাংলাদেশের ক্ষেত্রেই প্রথম ঘটেনি। ব্রিটেনের ইতিহাসে এরকম একটি ঘটনা আছে। ১৯২৪-এর অক্টোবরে ৩ বছরের মাথায় ব্রিটেনে তৃতীয়বারের জন্য সাধারণ নির্বাচন অনুষ্ঠিত হতে যাচ্ছিল। কয়েক মাস ধরে রামজে ম্যাকডোনাল্ডের নেতৃত্বাধীন লেবার দলীয় সরকারের পররাষ্ট্রনীতির তীব্র সমালোচনা করছিল বিরোধী দলগুলো। কারণ একই বছর মার্চ মাসে রামজে ম্যাকডোনাল্ডের সরকার তৎকালীন সোভিয়েত ইউনিয়নের কমিউনিষ্ট সরকারকে স্বীকৃতি দিয়েছিল এবং সোভিয়েত সরকারকে অর্থনৈতিক সংস্কারের জন্য ঋণ দেয়ার পরিকল্পনা ঘোষণা করেছিল। ব্রিটেনের তৎকালীন বিরোধীদলীয় এমপি এবং রক্ষণশীল মিডিয়ায় লেবার দলীয় সরকারের এই পদক্ষেপের তীব্র সমালোচনা করে বলা হচ্ছিল, বলশেভিক খুনিদের কোনো টাকা দেয়া চলবে না। অক্টোবর ১৯২৪-এ অনুষ্ঠেয় সাধারণ নির্বাচনের এক সপ্তাহ আগে অর্থাৎ ২১ অক্টোবর ব্রিটিশ বৈদেশিক দফতর সংবাদপত্রের জন্য একটি চিঠি প্রকাশ করে। কথিত চিঠিটি তৎকালীন সোভিয়েত কমিউনিষ্ট পার্টির নেতা এবং তৃতীয় আন্তর্জাতিকের সভাপতি জিনোভিয়েভ ব্রিটিশ কমিউনিষ্ট পার্টিকে লিখেছেন। চিঠিতে ব্রিটিশ কমিউনিষ্ট পার্টিকে তাদের বৈপ্লবিক ও রাষ্ট্রবিরোধী কর্মকান্ড এগিয়ে নেয়ার আহ্বান জানানো হয়েছিল। সংবাদপত্রে চিঠিটি প্রকাশ হওয়ার সঙ্গে সঙ্গে পুরো ব্রিটেনে কমিউনিষ্টবিরোধী প্রতিবাদ ও উত্তেজনা ছড়িয়ে পড়ে। ফল দাঁড়ায়, লেবার দলের পরাজয় ও রক্ষণশীলদের বিরাট জয়। রক্ষণশীলরা ৪১২টি আসন পায় এবং লেবারদের আসন সংখ্যা নেমে আসে ১৫১-তে। অথচ চিঠিটি ছিল জাল। জিনোভিয়েভ আসলে এ ধরনের কোনো চিঠি লেখেননি। ব্রিটেনের মতো প্রভাবশালী এবং সেই সময়কার এক নম্বর ঔপনিবেশিক শক্তিশাসিত দেশের নির্বাচনের ফলাফলকে প্রভাবিত করার জন্য অপর একটি দেশের একজন গুরুত্বপুর্ণ নেতার জাল চিঠি যদি প্রচার হতে পারে, তাহলে বাংলাদেশের ব্যাপারে কী না হতে পারে? পার্থক্য হলো এটুকু, জাল চিঠিটি প্রচার করেছিল ব্রিটিশ বৈদেশিক দফতর আর বাংলাদেশে জাতিসংঘ মহাসচিবের চিঠিটি জাল করেছে এই সংস্হারই স্হানীয় একটি দফতর।লেখকঃ প্রফেসর, ডেভেলপমেন্ট ষ্টাডিজ বিভাগ, ঢাকা বিশ্ববিদ্যালয়।(সূত্র, আমার দেশ, ২৯/১১/২০০৮) Click This Link

