নির্বাচনে দায়িত্বহীন প্রতিশ্রুতি ও বাস্তবতা _ ড_ মাহবুব উল্লাহ





নির্বাচনে দায়িত্বহীন প্রতিশ্রুতি ও বাস্তবতা : ড. মাহবুব উল্লাহআসন্ন নবম জাতীয় সংসদ নির্বাচন উপলক্ষে প্রধান রাজনৈতিক দলগুলো নির্বাচনী মেনিফেস্টো প্রকাশ করেছে। মেনিফেস্টো ঘোষণাকারী দলগুলো হচ্ছে� বাংলাদেশ জাতীয়তাবাদী দল, আওয়ামী লীগ, বাংলাদেশ জামায়াতে ইসলামী, এরশাদের জাতীয় পার্টি প্রভৃতি। ইশতেহার ঘোষণার পদ্ধতিটি ছিল আনুষ্ঠানিক। এই রাজনৈতিক দলগুলোর পক্ষ থেকে দলীয় প্রধানরাই মিডিয়া, দলীয় নেতাকর্মী এবং সমাজের গুরুত্বপূর্ণ ব্যক্তিদের উপস্থিতিতে নিজ-নিজ দলের নির্বাচনী মেনিফেস্টো উপস্থাপন করেন। এ থেকে বোঝা যায় দলগুলো দেশবাসীকে বিশদভাবে জানাতে চেয়েছে, তারা ক্ষমতায় এলে দেশের জন্য কী কী কাজ করবে। পুস্তিকা আকারে প্রকাশিত ইশতেহারগুলোর কভার পেজে দলীয় প্রধানের ছবিও ছাপানো হয়েছে, ব্যতিক্রম শুধু জামায়াতের ক্ষেত্রে। গত কয়েক মাস ধরে আওয়ামী গোত্রের সেক্টর কমান্ডাররা এবং একই গোত্রের সাংস্কৃতিক কর্মী ও বুদ্ধিজীবীরা যুদ্ধাপরাধীদের বিচারের দাবি জানিয়ে জামায়াতকে কোণঠাসা করতে চাইলেও জামায়াত ও আওয়ামী লীগের মধ্যে কাকতালীয়ভাবে একটি মিল লক্ষ করা গেছে। মিলের বিষয়টি হলো দল দু’টির নির্বাচনী ইশতেহার পুস্তিকার আকার এক সমান। বাংলাদেশ জাতীয়তাবাদী দলের ইশতেহার পুস্তিকাটির দৈর্ঘ� এবং প্রস্থ দু’টোই তুলনামূলকভাবে কম।নির্বাচনী ইশতেহারগুলো প্রকাশের পর কোনো কোনো বিশিষ্ট ব্যক্তি এবং টেলিভিশন টক শোর আলোচকরা মন্তব্য করেছেন যে, ইশতেহারগুলোয় উপস্থাপিত অঙ্গীকারগুলো খুবই উচ্চাভিলাষী। বাস্তবে এসব কর্মসূচি কতটুকু বাস্তবায়ন সম্ভব তা নিয়ে সন্দেহের অবকাশ আছে। প্রশ্ন উঠেছে, এত ব্যাপক কর্মসূচি বাস্তবায়নের জন্য পর্যাপ্ত সম্পদের জোগান আছে কি না এবং থেকে থাকলে কিভাবে সম্পদ আহরণ করা হবে। সে ব্যাপারে দলগুলো নিশ্চুপ। নির্বাচনকে কেন্দ্র করে রাজনৈতিক দলগুলো রাষ্ট্রীয় জীবনের বিভিন্ন ক্ষেত্রে তাদের কর্মসূচি যদি সবিস্তারে তুলে ধরে তাহলে আমি দোষের কিছু দেখি না। নির্বাচনী ঘোষণাপত্রের কর্মসূচির পাশাপাশি কর্মকৌশল ও অর্থায়নের প্রসঙ্গগুলোও যদি যোগ করতে হয়, তাহলে সেটি আর নির্বাচনী ইশতেহারে থাকবে না, হয়ে যাবে একেকটি পিএইচডি থিসিস। এটা কতটুকু বাস্তবসম্মত সেটাও ভেবে দেখতে হবে। জরুরি অবস্থার কারণে এবার রাজনৈতিক দলগুলো নির্বাচনের জন্য যথেষ্ট সময় হাতে নিয়ে প্রস্তুতি নিতে পারেনি। শুধু তাই নয়, নির্বাচনী তফসিলে প্রচারের জন্যও সন্তোষজনক সময় দেয়া হয়নি। পর্যাপ্ত সময় দেয়া হলে আমিও হয়তো বলতাম, রাজনৈতিক দলগুলোর উচিত রাষ্ট্রীয় জীবনের বিভিন্ন খাত সম্পর্কে, তাদের কর্মকৌশল সম্পর্কে আলাদা-আলাদা দলিল রচনা করা এবং তা প্রচার করা। নির্বাচনকে প্রায় অসম্ভব করে তোলার জন্য যেভাবে আরপিও’র সংস্কার করা হয়েছে, তার ফলে রাজনৈতিক দলগুলো চরম বিভ্রাটের শিকার হয়েছে। এখন দেখছি নির্বাচন কমিশন রাজনৈতিক দলগুলোকে অস্বস্তিতে ফেলার জন্য যে অস্ত্র প্রয়োগ করেছে সে অস্ত্রই এখন বুমেরাং হয়ে তাদেরকেও আঘাত করছে। বোঝা যায়, নির্বাচন কমিশন এখন তার ইউটোপিয়ান ভাবনার শিকার অথবা রাজনৈতিক দলগুলোর জন্য তৈরি করা ফাঁদে নিজেরাই আটকা পড়ার দশা।বিএনপি ও আওয়ামী লীগের নির্বাচনী মেনিফেস্টো পাশাপাশি রেখে পড়লে একটা জিনিস স্পষ্ট হয়ে যায়� সেটি হলো বিএনপি’র মেনিফেস্টো যতটাই না সাদামাঠা এবং বাস্তবধর্মী, আওয়ামী লীগের মেনিফেস্টো ঠিক ততোটাই কল্পনাশ্রয়ী এবং মাটি ও মানুষের সাথে সম্পর্কহীন একগুচ্ছ আঁতেলের আঁতলামী। বিএনপি’র মেনিফেস্টোতে টাকার অঙ্কে, শতকরা হারে কিংবা পরিসংখ্যানের ফুলঝুরিতে কর্মসূচির টার্গেট বলা হয়নি, কিন্তু আওয়ামী লীগ তেমন কাজটিই করেছে। যেমন বিদ্যুৎ ও জ্বালানি খাত সম্পর্কে বলা হয়েছে, ‘আগামী তিন বছরে অর্থাৎ ২০১১ সালের মধ্যে বিদ্যুৎ উৎপাদন ৫ হাজার মেগাওয়াট, ২০১৩ সালের মধ্যে ৭ হাজার মেগাওয়াট এবং ২০২১ সালে ২০ হাজার মেগাওয়াট বিদ্যুৎ চাহিদা পূরণের লক্ষ্যে উৎপাদন বাড়ানোর কাযক্রম নেয়া হবে।’ এই বাক্যটিতে কথার মারপ্যাঁচে বিভ্রান্তির ধূম্রজাল সৃষ্টি করা হয়েছে। একদিকে ৫ হাজার, ৭ হাজার, ২০ হাজার মেগাওয়াট বিদ্যুৎ চাহিদা পূরণের লক্ষ্যে বলতে গিয়ে এমন একটি ধারণা দেয়ার চেষ্টা করা হয়েছে যে, আওয়ামী লীগ বিশাল পরিমাণে বিদ্যুৎ উৎপাদন করতে যাচ্ছে। আসলে এরা শুধু বিদ্যুৎ উৎপাদন বাড়ানোর কার্যক্রম নেবে। ১০ মেগাওয়াট বিদ্যুৎ উৎপাদন বাড়াতে পারলে সেটাও তো উৎপাদন বাড়ানো এবং তা ৭ হাজার মেগাওয়াট কিংবা ২০ হাজার মেগাওয়াটের পথে অগ্রসর হওয়া নয় কি? একেই বলে শুভঙ্করের ফাঁকি।আওয়ামী লীগের মেনিফেস্টোতে পরিশিষ্টে সঙ্কট মোচন ও সমৃদ্ধ ভবিষ্যৎ বিনির্মাণে আওয়ামী লীগের রূপকল্প (ভিশন ২০২১) যোগ করে এর উপ-শিরোনামে বলা হয়েছে, ‘২০২১ সাল নাগাদ কেমন বাংলাদেশ দেখতে চাই।’ অনেকে প্রশ্ন তুলেছেন, রূপকল্প বা ভিশনের কথা বলে আওয়ামী লীগ কি ২০২১ সাল পর্যন্ত ক্ষমতায় থাকবে বলে মনে করছে? ২০২১ সালের স্বপ্ন দেখার অধিকার আওয়ামী লীগের আছে। তার নিজের স্বপ্ন নিজকেই বাস্তবায়ন করতে হবে। এ জন্য তাকে অবশ্যই ক্ষমতায়ও থাকতে হবে। এত সুদূরপ্রসারী স্বপ্ন যখন আওয়ামী লীগ দেখতে শুরু করেছে, তখন মনে হয় তারা ক্ষমতাধর কোনো মহলের কাছ থেকে ক্ষমতাসীন হওয়া এবং অব্যাহতভাবে সেই ক্ষমতা ভোগের নিশ্চয়তাও লাভ করেছে। জাতির জন্য যদি কোনো রূপকল্প অথবা ভিশন নির্মাণ করতে হয় তাহলে সেটি করার উপযুক্ত ফোরাম হলো জাতীয় সংসদ। কোনো দলীয় ভিশন অন্য পক্ষের ওপর চাপিয়ে দেয়ার চেষ্টা কোনোক্রমেই কার্যকর হবে না। এ ধরনের ভিশন যদি সত্যি সত্যি রচনা করতে হয় তাহলে সেটি করতে হবে জাতীয় সংসদের প্রাসঙ্গিক স্থায়ী কমিটির মাধ্যমে প্রস্তাবাকারে এবং সেই প্রস্তাব জাতীয় সংসদে সবিস্তারে আলোচনার মাধ্যমে সংসদের সব দল তথা... বাকিটুকু পড়ুন-Click This Link

