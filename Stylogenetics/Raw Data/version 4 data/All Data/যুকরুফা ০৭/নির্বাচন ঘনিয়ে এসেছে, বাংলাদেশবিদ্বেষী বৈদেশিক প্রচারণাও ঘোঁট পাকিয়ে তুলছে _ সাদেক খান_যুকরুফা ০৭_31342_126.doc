নির্বাচন ঘনিয়ে এসেছে, বাংলাদেশবিদ্বেষী বৈদেশিক প্রচারণাও ঘোঁট পাকিয়ে তুলছে _ সাদেক খান





নির্বাচন ঘনিয়ে এসেছে, বাংলাদেশবিদ্বেষী বৈদেশিক প্রচারণাও ঘোঁট পাকিয়ে তুলছে : সাদেক খানমার্কিন সংবাদ মাধ্যম আর সাদা পোশাকের মার্কিন বিশ্বপুলিশের গুপ্তচর বিভাগ তথা সিআইএ’র মধ্যে ঘনিষ্ঠ সহযোগিতা সর্বজনবিদিত। কার্যতঃ প্রতিটি বিদেশযাত্রী বা প্রবাসী মার্কিন নাগরিকের কাছেই কিছু ছক-বাঁধা প্রশ্নপত্রের জবাব চেয়ে সিআইএ তাদের মার্কিন বিশ্ব-নজরদারির সোর্স বা তথ্যদাতা হিসাবে ব্যবহার করে। তবে খুব কমসংখ্যক মার্কিন সাংবাদিকের ক্ষেত্রেই বিদেশী সরকারের গোয়েন্দাগিরিতে নিযুক্ত থাকার নজির পাওয়া যায়। স্নায়ুযুদ্ধের শুরুতে আনআমেরিকান একটিভিটিজ বা অমার্কিনসুলভ কার্যকলাপের অপবাদ খাড়া করে অনেক শিল্পী-সাহিত্যিক বুদ্ধিজীবীকে একঘরে করেছিল তৎকালীন মার্কিন রক্ষণশীল সমাজ। কিন্তু সাংবাদিকদের বেলায় সেই ছাপের কালি গায়ে লাগেনি। তবে স্নায়ুযুদ্ধের শেষ পর্যায়ে এবং বিশেষ করে একক পরাশক্তির নয়া মার্কিন শতাব্দি ঘোষণার পর কিছু ব্যতিক্রম দেখা দেয়। এই পর্যায়ে মার্কিন সংবাদ মাধ্যম ও তথ্যানুসন্ধান তৎপরতায় ইসরাইলি ও ভারতীয় প্রভাব এবং অনুপ্রবেশ প্রকট হয়ে ওঠে। বিশেষ করে আফ্রো-এশীয় জগতের হাল-হকিকত বিশেস্নষণে ইসরাইলি ও ভারতীয় সরকারি গোয়েন্দা রিপোর্ট এবং বেসরকারি থিংক ট্যাংকগুলির বিশেস্নষণ গুরুত্বের সঙ্গে বিবেচনায় নিতে থাকে মার্কিন গবেষক ও নীতিনির্ধারকেরা। এভাবে বেশ কয়েকটি মার্কিন নীতিনির্ধারণী গবেষণা ও বিশ্বনজরদারি প্রতিষ্ঠানের সঙ্গে ইসরাইলি মোসাদ এবং ভারত সরকারের রিসার্চ এন্ড এনালিসিস উইং বা র’-এর ঘনিষ্ঠ যোগাযোগ গড়ে ওঠে। এমনই একটা গবেষণা প্রতিষ্ঠান ওয়াশিংটনের সেন্টার ফর ইন্টারন্যাশনাল পলিসি। ঐ প্রতিষ্ঠানের এশিয়া বিষয়ক পরিচালক সেলিগ এস হ্যারিসন। তিনি একজন প্রবীণ সাংবাদিক, ১৯৫১ সাল থেকে ১৯৫৪ সাল পর্যন্ত মার্কিন সংবাদ সংস্থা এপি’র নয়াদিলস্নী দপ্তরে কর্মরত ছিলেন। তারপর দিলস্নীতেই ওয়াশিংটন পোস্ট পত্রিকার প্রতিবেদক হিসাবে দক্ষিণ এশিয়া ব্যুরোর দায়িত্বে ছিলেন ১৯৬২ সাল থেকে ১৯৬৫ সাল পর্যন্ত।বাংলাদেশের মুক্তি সংগ্রামের সময়ে তিনি একই পত্রিকার দূরপ্রাচ্যের ব্যুরো প্রধান হিসাবে টোকিওতে কার্যরত ছিলেন। তবে একাত্তরের ২৫শে মার্চ কালো রাতে তিনি ঢাকায় হোটেল ইন্টার কন্টিনেন্টালে উপস্থিত ছিলেন। দজ্জাল ইয়াহিয়া খানের সংলাপনাটকের নিষ্ঠুর তামাশা এবং তার আকস্মিক যবনিকাপাত ও পরিকল্পিত গণহত্যায় রূপান্তরও তিনি প্রত্যক্ষ করেছিলেন, রিপোর্ট করেননি। সম্প্রতি অক্টোবর মাসের শেষে নিউইয়র্কে জাতিসংঘে কর্মরত একজন প্রবাসি বাংলাদেশি কতৃক আয়োজিত একটি আলোচনা সভায় বক্তা হিসাবে আমন্ত্রিত হয়ে তিনি দাবি করেন, ২৫ মার্চ রাতে পাক হানাদারদের বর্বরতার রিপোর্ট তৈরি করেও তিনি তা ওয়াশিংটন পোস্টে প্রেরণ করতে পারেননি জনৈক সামরিক অফিসারের কারণে।তার এই দাবি পঞ্চাশোর্ধ্ব প্রবাসী বাংলাদেশিদের কাছে সম্ভবতঃ তেমন বিশ্বাসযোগ্য বলে মনে হয়নি। কারণ মার্কিন সংবাদপত্রসহ তৎকালীন বিশ্ব সংবাদমাধ্যমে বাংলাদেশে ইয়াহিয়া জান্তা অনুষ্ঠিত ধ্বংসযজ্ঞ আর গণহত্যার কাহিনী বিস্তারিতভাবে প্রকাশিত হয়েছিল বিদেশি সাংবাদিকদেরই প্রদত্ত রিপোর্টে। কোন পাকিস্তানি সামরিক অফিসার সেসব সংবাদ প্রেরণ ঠেকাতে পারেনি।ঐ আলোচনা সভায় হ্যারিসন বাংলাদেশের চলমান পরিস্থিতি বিশেস্নষণ করে বলেছেনঃ জরুরি আইন উঠে যাওয়ার কোনো লক্ষণ আমি দেখছি না। বস্তুত জরুরি আইনের আওতায় অনুষ্ঠিত নির্বাচনের আন্তর্জাতিক গ্রহণযোগ্যতা থাকবে না। জরুরি অবস্থা অব্যাহত থাকলে বাংলাদেশও মোশাররফের শাসনাধীন পাকিস্তানে পরিণত হবে। তার এই আশংকার কারণ হিসাবে তিনি বলেছেনঃ সৌদি আরবের আল রাবিতা পাকিস্তানকে মাদ্রাসা পরিচালনায় সহায়তা করেছে। আর এসব মাদ্রাসার মাধ্যমে ধর্মীয় চরমপন্থীরা উৎসাহিত হয়েছে। আমি ভাবিনি যে, রাবিতা একই কাজ বাংলাদেশেও করবে। ৪ জঙ্গির ফাঁসি হয়েছে চরমপন্থীদের সঙ্গে সামরিক গোয়েন্দার মধ্যকার সম্পর্ককে গোপন রাখার জন্য। আরও বলেছেন বাংলাদেশে গণতন্ত্র এবং সামরিকতন্ত্রের মধ্যে একটি দ্বন্দ্ব বিদ্যমান। জেনারেল মইনও চেষ্টা করছেন বাংলাদেশে সামরিক শাসন জারির। আমি আশা করছি শেষ পর্যন্ত গণতন্ত্রের বিজয় হবে।স্পষ্টতঃ সেলিগ হ্যারিসন বাংলাদেশের সামরিক বাহিনীর গায়ে গণবৈরি খলনায়কের ছাপ আঁটতে সচেষ্ট। উদ্দেশ্য, বাংলাদেশকে বিপজ্জনক রাষ্ট্র হিসাবে জাহির করা তার এ খেলা নতুন নয়, সেকথায় পরে আসবো। ইতিমধ্যে ২ নভেম্বর বাংলাদেশে সফররত জাতিসংঘ মহাসচিব বান কি মুনের সঙ্গে সাক্ষাৎ শেষে বাংলাদেশের সেনাবাহিনী প্রধান জেনারেল মইন উ আহমেদ জোর দিয়েই বলেছেন, ১৮ ডিসেম্বর নির্বাচন হবে। তিনি আশাপ্রকাশ করেছেন, রাজনৈতিক দলগুলো স্বতঃস্ফূর্তভাবে নির্বাচনে অংশ নেবে।জাতিসংঘ মহাসচিব বান কি মুনও বলেছেন, ১৮ ডিসেম্বর নির্বাচনে সেনাবাহিনী কোনো হস্তক্ষেপ করবে না বলেই তার বিশ্বাস জন্মেছে।ঐদিনই সন্ধ্যায় প্রধান নির্বাচন কমিশনার ড এটিএম শামসুল হুদা সাধারণ নির্বাচন ও উপজেলা নির্বাচনের তফসিল ঘোষণা করেন। ঘোষিত তফসিল অনুযায়ী জাতীয় সংসদ ও উপজেলা নির্বাচনের মনোনয়নপত্র দাখিলের শেষ তারিখ একই দিন ১৩ নভেম্বর। ১৮ ডিসেম্বর সংসদ এবং ২৮ ডিসেম্বর একযোগে সকল উপজেলা নির্বাচন। সংসদ নির্বাচনের মনোনয়নপত্র বাছাই ১৬ ও ১৭ নভেম্বর এবং প্রার্থিতা প্রত্যাহারের শেষ দিন ২৪ নভেম্বর। উপজেলা নির্বাচনের মনোনয়নপত্র বাছাই ১৯ ও ২০ নভেম্বর এবং প্রার্থিতা প্রত্যাহারের শেষ দিন ২৭ নভেম্বর। হাইকোর্ট থেকে নির্বাচনী এলাকার সীমানা পুনর্নির্ধারণ সংক্রান্ত সবগুলো রীট খারিজ হয়ে গেছে। নির্বাচন কমিশন ২০০৮ সালে ভোটার তালিকা প্রণয়নকালে প্রাপ্ত তথ্য অনুযায়ী ১০ জুলাই নতুন করে নির্বাচনি এলাকার সীমানা নির্ধারণের যে বিজ্ঞপ্তি প্রকাশ করেছিলেন, সেই পুনর্নির্ধারিত এলাকার ভিত্তিতেই সাধারণ নির্বাচন অনুষ্ঠিত হবে। আওয়ামী লীগ ও মহাজোট নেত্রী শেখ হাসিনা মার্কিন যুক্তরাষ্ট্র থেকে টেলিফোনযোগে জাতীয় নির্বাচনের তফসিল ঘোষণাকে স্বাগত জানিয়েছেন। তফসিলে সন্তোষ প্রকাশ করে শেখ হাসিনা বলেছেন, ‘এখন নির্বাচন নিয়ে দীর্ঘদিন ধরে জনমনে যে দ্বিধা-দ্বন্দ্ব ছিল তা কেটে গেছে। মহাজোটের আরেক নেতা জাতীয় পার্টির চেয়ারম্যান ও সাবেক রাষ্ট্রপতি হুসেইন মুহম্মদ এরশাদও বলেছেন, নির্বাচন নিয়ে দেশের মানুষের মধ্যে সংশয় ও সন্দেহ ছিল যে, নির্বাচন সময়মতো হবে না। আদালতের রায়ের পর প্রধান নির্বাচন কমিশনারের নির্বাচনী তফসিল ঘোষণার মধ্য দিয়ে মানুষের মনের সেই সংশয় ও সন্দেহ দূর হলো। মানুষ নিশ্চিত হয়েছেন, দেশে সময়মতো নির্বাচন হবে। প্রতিদ্বন্দ্বী চারদলীয় জোট অবশ্য কোন তাৎক্ষণিক প্রতিক্রিয়া দেয়নি। ৫ নভেম্বর জোটের শীর্ষনেতাদের বৈঠক শেষে চারদলের আনুষ্ঠানিক সিদ্ধান্ত ঘোষণা আসবে। বেগম খালেদা জিয়া আন্দোলন কিংবা নির্বাচন উভয়ের জন্য দল ও জোটকে প্রস্তুত থাকতে বলেছেন। নির্বাচন কমিশনের উপর অনাস্থা ব্যক্ত করে বলেছেনঃ প্রধান নির্বাচন কমিশনার পক্ষপাতদুষ্ট, আওয়ামী লীগকে ক্ষমতায় বসাবার ফন্দিতে লিপ্ত। বিশেস্নষকরা বলছেন, শেষ পর্যন্ত চারদলীয় জোট প্রতিবাদের ভাষা বজায় রেখেও নির্বাচনে অংশ নেবে। তাদের বিবেচ্য বিকল্পগুলীঃ (ক) নির্বাচনি প্রচারাবলম্বনে আন্দোলন, (খ) নির্বাচনের ফলাফল সন্তোষজনক না হলে আন্দোলন, (গ) নির্বাচনি ফলাফল গ্রহণযোগ্য হলে পরাজয়ের ক্ষেত্রে বিরোধী বেঞ্চে আসন গ্রহণ, আর সংখ্যাগরিষ্ঠতা পেলে সরকার গঠন, (ঘ) কিংবা নির্বাচনী পরিবেশ বৈষম্যমূলক বা গুরুতরভাবে পক্ষপাতপীড়িত হলে নির্বাচন বয়কট। এসবই নিয়মতান্ত্রিক এবং সংবিধানসম্মত পথ। গণতান্ত্রিক প্রক্রিয়াধীন সম্ভাব্য কর্মসূচি। তবে রাষ্ট্রব্যবস্থার স্থিতি, সামাজিক শান্তি ও জাতীয় প্রবৃদ্ধির স্বার্থে কোন্ পন্থা কল্যাণকর হবে, চলমান জরুরি অবস্থার অস্বাভাবিকতা ও প্রশাসনিক জড়তা থেকে মুক্তির জন্য এবং রাষ্ট্ররক্ষার জন্য কোন্ পন্থা বাঞ্ছনীয়, সেটা অবশ্যই ভেবে দেখতে হবে অসন্তুষ্ট রাজনৈতিক দলগুলির নেতৃত্বকে। ভোটদাতা জনসাধারণও সেই নিরিখেই তাদের সিদ্ধান্ত ও পরবর্তী পদক্ষেপগুলিকে বিচার করবে। চাপিয়ে দেওয়া কোন সরকার ব্যবস্থাকে দেশবাসি কখনোই মেনে নেবে না। গণতান্ত্রিক প্রক্রিয়ায় এদেশের নিজস্ব চরিত্র গঠনেরই একটা ধাপ এই সংকটোত্তরণ। এনিয়ে সংকোচের কারণ নেই।শিক্ষা উপদেষ্টা ড হোসেন জিলস্নুর রহমান বলেছেন, নির্বাচনী তফসিল ঘোষণার সাথে সাথে তাৎক্ষণিকভাবে রাজনৈতিক দলগুলোর কর্মকান্ডের উপর বিধিনিষেধ তুলে নেয়া হবে, যাতে রাজনৈতিক দলগুলো পূর্ণ স্বাধীনতায় তাদের কার্যক্রম চালিয়ে যেতে পারে।অতঃপর রাজনৈতিক কর্মকান্ডের ওপর থেকে নিষেধাজ্ঞা তুলে নেয়ার আদেশ জারি করবে স্বরাষ্ট্র মন্ত্রণালয়। জরুরি বিধিমালার কয়েকটি ধারা রহিত করে এ সংক্রান্ত একটি সরকারি আদেশ গেজেট আকারে প্রকাশ করেছে। মাঠ পর্যায় থেকে সেনাবাহিনী প্রত্যাহারেরও প্রক্রিয়া চলছে।সাম্প্রতিককালে একক পরাশক্তি পরিচালিত সন্ত্রাসের বিরুদ্ধে বিশ্বযুদ্ধ-জনিত ডামাডোলে অনেক দেশেই গণতান্ত্রিক প্রক্রিয়া জটিল হয়ে উঠেছে, উগ্রতাপীড়িত হয়েছে। সংঘাতমূলক আভ্যন্তরীণ বিরোধে কিংবা উপজাতীয় বা গোষ্ঠীগত বা ধর্মাশ্রিত যুদ্ধাবস্থা ও নাশকতার বিপজ্জনক প্রসার ঘটেছে। আমাদের নিকটপ্রতিবেশি কোন দেশই এধরনের উগ্রতার ব্যাধি মুক্ত নয়। ৃতুলনামূলকভাবে আমাদের দেশে গণতান্ত্রিক প্রক্রিয়া অনেক সাবলীল। তার দুর্বলতাগুলো কাটিয়ে উঠতে প্রাতিষ্ঠানিক ও রাজনৈতিক নেতৃত্বের উপর এদেশের নীরব জনগোষ্ঠীর চেতনা এবং সরব সুশীল সমাজের চাহিদা উভয়েরই সমান্তরাল ক্রিয়া-প্রতিক্রিয়া ঘটছে। দুরাচার এবং সন্ত্রাস দমনেও জাতিরাষ্ট্র হিসাবে বাংলাদেশ প্রাতিষ্ঠানিকভাবে এবং রাজনৈতিকভাবে ২০০২-০৩ সালের অপারেশন ক্লিনহার্টের পর্ব থেকে অদ্যাবধি সক্রিয় এবং বহুলাংশে সফলকাম। তাহলে বাংলাদেশকে নিয়ে একটা বৈদেশিক মহলের এবং প্রতিবেশি ভারতেও সাংবাদিক-বুদ্ধিজীবী মহলের একাংশের এমন গেল গেল রব কেন? কারণ নয়া ঔপনিবেশকাতাবাদী ও আধিপত্যবাদীদের মতাদর্শ চাপিয়ে দেওয়ার খেলা, ভূরাজনৈতিক প্রভাব বলয় জোরদার করার কূটকৌশল। দশচক্রে বাংলাদেশকে ‘ব্যর্থ রাষ্ট্র’ সাব্যস্ত করে এদেশে প্রত্যক্ষ বৈদেশিক হস্তক্ষেপের পথ সুগম করা। যাতে এদেশের প্রাকৃতিক সম্পদ, মানবসম্পদ, উপকূলীয় ও মহী সোপানাশ্রিত সম্পদ সম্ভাবনা কুক্ষিগত করা যায় এবং বঙ্গোপসাগরের উপর নিরংকুশ ভারত-মার্কিন প্রভুত্ব প্রতিষ্ঠা করা যায়। আগেই বলেছি, নিউইয়র্কে এ বছর ২৫ অক্টোবরের আলোচনা সভায় সেলিগ হ্যারিসন বাংলাদেশ উচ্ছন্নে যাচ্ছে বলে যে চিত্ররচনা করেছেন, এটা তার কোন নতুন কথা নয়। অনেকদিন ধরেই তিনি ভারত সরকারের গবেষণা ও বিশেস্নষণ কতৃপক্ষ র’-এর সাজানো তথা অবলম্বন করে বাংলাদেশবিদ্বেষী প্রচারণায় লিপ্ত। মার্কিন ‘উড্রো উইলসন ইন্টারন্যাশনাল সেন্টার ফর স্কলারস-এর সিনিয়র স্কলার বা জ্যেষ্ঠ বিদ্যাৎসাহী এই সেলিগ হ্যারিসন এবং ভারতীয় ব্রাহ্মণ অধ্যাপক সুমিত গাঙ্গুলিকে উদ্ধৃত করেই ২০০৭ সালের ফেব্রুয়ারি ৫ তারিখ নিউজ পত্রিকা লিখেছিলঃ রাইমস উইথ আফগানিস্তান (আফগানিস্তানের সুরে সুর মিলেছে)। সেখানে তারা বলছে, ‘দক্ষিণ এশিয়ার ১৫ কোটি মানুষের এই দেশটি শুধু ব্যর্থ রাষ্ট্রই হয়ে উঠছে না বরং রাজনৈতিক পরিবেশ যত খারাপ হচ্ছে ততই জঙ্গি ইসলামপন্থীরা ফাঁকফোকরে ঢুকে পড়ছে।’ সেন্টার ফর ইন্টারন্যাশনাল পলিসি-র ডিরেক্টর সেলিগ হ্যারিসনের বরাতে নিউজ উইক বলছে, ‘যদি সেনাবাহিনী ক্ষমতা দখল করে তাহলে সরকারের প্রধান প্রধান পদগুলোতে ইসলামপন্থীরাই বসে পড়বে’। বাংলাদেশ তখন সন্ত্রাসের আঞ্চলিক ঘাঁটি’ হয়ে উঠবে। এই পরিস্থিতির কারণেই পরাশক্তির দূতাবাসগুলো ‘জরুরি অবস্থা’ দীর্ঘদিন থাকুক চায় না। তাছাড়া বর্তমান পরিস্থিতির পেছনে তাদের হাত রয়েছে বলেও আন্তর্জাতিক গণমাধ্যমে কথা উঠেছে। বাংলাদেশকে আফগানিস্তুান বানাবার ক্ষেত্রে তারাই খোদ অবদান রাখছে কি না এই অভিযোগও উঠেছে। নিউজ উইক মার্কিন যুক্তরাষ্ট্রের অধ্যাপক সুমিত গাঙ্গুলির বরাতে বলছে, বাংলাদেশে নাকি তালেবানী ধরনের মাদ্রাসার বিস্তার ঘটেছে। সেলিগ হ্যারিসন আরো বলছেন, সেনাবাহিনীর মধ্যে যারা ইসলামবাদী তারা ‘জরুরি অবস্থা’কে অনির্দিষ্টকালের জন্য দীর্ঘস্থায়ী করতে চায়।নিউজ উইক আরো বলেছে, যদি পুরোপুরি সেনাশাসন আসে তাহলে অধিক সংখ্যায় মানুষ ধর্মনিরপেক্ষতার রাজনীতি ত্যাগ করে ইসলামি রাজনীতি করবে। বাংলাদেশের ভেতরেই জঙ্গি ইসলাম শক্তিশালী হবে এবং বাংলাদেশ এখনকার চেয়েও আরো বেশি বিদেশি সন্ত্রাসীদের লালনক্ষেত্র হবে। সন্ত্রাসের বিরুদ্ধে যুদ্ধের আলোকে গাঙ্গুলি বাবুর শেষ সিদ্ধান্ত হচ্ছে আফগানিস্তান ও পাকিস্তানে যদি জঙ্গি ইসলামপন্থীদের তাড়া দেওয়া হয় তাহলে তারা এসে বাংলাদেশে ঘাঁটি গাড়বে। এটা বেলুন টেপাটিপির মতো ব্যাপারএকদিকে টিপ দিলে অন্যদিকে গিয়ে বাতাস জমা হওয়ার মতো। কবি ও চিন্তাবিদ ফরহাদ মজহার তার লোককথা কলামে এসব বাংলাদেশবিদ্বেষী প্রচার সম্পর্কে হুঁশিয়ারি দিয়েছিলেন (নিউজ উইকের উপরিক্ত ভাষান্তর তার ঐ কলাম থেকেই নেওয়া)। তার ঐ হুঁশিয়ারি উদ্ধৃত করেই এই প্রসঙ্গের ইতি টানবো। তিনি লিখেছিলেনঃ আমরা যেন ভুলে না যাই যে বহুদিন ধরেই বাংলাদেশ যে তালেবান হয়ে যাচ্ছে দেশে-বিদেশে তার তুমুল প্রচারণা চলছে। এবার তত্ত্বাবধায়ক সরকার গঠিত হবার পরপরই বিদেশি পত্রিকায় দাবি করা হয়েছে বাংলাদেশ তালেবানি আফগানিস্তান হতে যাচ্ছে শিগরগিরই। বিদেশি কিছু কিছু পত্র-পত্রিকায় যখন এই ধরনের খবর ছাপা হয় তখন তাকে ঠিকমতো পড়বার একটা নিয়ম আছে। এই প্রচারগুলোকে পড়তে হবে এইভাবে যে, আসলে তারাই ৈসন্ত্রাসের বিরুদ্ধে যারা আফগানিস্তান, ইরাক, প্যালেস্টাইনসহ ইসলামপ্রধান দেশগুলোর বিরুদ্ধে যুদ্ধ করছেতৈারাই বাংলাদেশকে ‘আফগানিস্তান’ বানাতে চায়। বাংলাদেশকে নতুন যুদ্ধক্ষেত্র বানাতে চাইছে তারা এবং তার জন্য প্রস্তুতি নিচ্ছে। এই প্রচারগুলো তারই লক্ষণ। বাংলাদেশ তেল-গ্যাস-কয়লা প্রাণসম্পদ ও আরো নানা অর্থনৈতিক কারণ ছাড়াও ভূ-রাজনৈতিক কারণে তাৎপর্যপূর্ণ। প্রশ্ন হচ্ছে, আমরা বাংলাদেশকে সাম্রাজ্যবাদীদের নতুন যুদ্ধক্ষেত্র বানাতে দেব কি না। নিশ্চয়ই দেব না। সে কারণে আগেই বলেছিলাম, জনগণ বা যাঁরা শাসনক্ষমতা হাতে নিয়েছেন তারা যদি দীর্ঘদিন ক্ষমতায় থেকে বাংলাদেশের কোনো গুণগত পরিবর্তন ঘটাতে চান তাহলে সেটা একমাত্র সংখ্যাগরিষ্ঠ জনগণকে সঙ্গে নিয়েই করতে হবে। তাদের আশা-আকাঙক্ষা ইচ্ছাকে আমলে নিয়ে এবং পরাশক্তির নগ্ন বেইনসাফির বিরুদ্ধে জনগণের ক্ষোভের প্রতি পূর্ণ সচেতন থেকেই সেটা সম্ভব। কিন্তু সেই প্রতিশ্রুতি দিয়ে রাজনৈতিকভাবে তারা ক্ষমতায় আসেননি। এখন অল্প কয়েকটি গণমাধ্যম কোথায় দাঁড়িয়ে কী পরামর্শ দিচ্ছে জানি না। কিংবা গায়ে পড়ে এত পরামর্শও কেন তাও বুঝতে পারছি না। কিন্তু আন্তর্জাতিক রাজনীতির আলোকেই এসব পরামর্শকে বিচার করতে হবে।(সুত্র. ইত্তেফাক, ০৫/১১/২০০৮) Click This Link

