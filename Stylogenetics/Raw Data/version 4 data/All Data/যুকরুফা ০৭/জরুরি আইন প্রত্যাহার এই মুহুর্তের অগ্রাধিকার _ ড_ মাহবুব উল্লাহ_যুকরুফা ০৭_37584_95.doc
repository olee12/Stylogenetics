জরুরি আইন প্রত্যাহার এই মুহুর্তের অগ্রাধিকার _ ড_ মাহবুব উল্লাহ





জরুরি আইন প্রত্যাহার এই মুহুর্তের অগ্রাধিকার : ড. মাহবুব উল্লাহআগামী ২৯ ডিসেম্বর জাতীয় সংসদ নির্বাচনের তারিখ ধার্য করা হয়েছে। এখন পর্যন্ত দেশের ছোট-বড় সব রাজনৈতিক দল নির্বাচনের পথেই রয়েছে। তবে বিএনপি মহাসচিব খোন্দকার দেলোয়ার হোসেন মানিকগঞ্জে তার মনোনয়নপত্র নিরীক্ষিত হওয়ার পর সাংবাদিকদের কাছে প্রতিক্রিয়া ব্যক্ত করতে গিয়ে বলেছেন, জরুরি আইন ১২ ডিসেম্বর থেকে প্রত্যাহার করা না হলে বিএনপি নির্বাচন করবে না। জরুরি আইন বহাল রাখার প্রশ্নে বিএনপি কঠোর অবস্হান গ্রহণ করলেও আওয়ামী লীগের অবশ্তান অনেকাংশেই কোমল। আওয়ামী লীগ জরুরি আইন প্রত্যাহারের দাবি করেছে বটে; কিন্তু এ ব্যাপারে কখনোই অনমনীয় মনোভাব দেখায়নি। আওয়ামী লীগের অবস্হানটা অনেকটা এ রকম-হলে ভালো, না হলে আপত্তি নেই।বর্তমান ক্ষমতাসীন সরকারের চরিত্রটি কী তা নির্ধারণ করা সত্যিই কঠিন। এই সরকারের সাংবিধানিক ভিত্তি নেই। সরকার ক্ষমতায় থাকতে পারছে, তার কারণ এটি সেনাসমর্থিত। জনগণের পক্ষ থেকে এ পর্যন্ত উল্লেখযোগ্য প্রতিবাদ কিংবা অভ্যুত্থান ঘটেনি বলেই এই সরকার ক্ষমতায় টিকে আছে। একটি দেশের সার্বভৌমত্বের মাপকাঠি হলো, সেদেশের সরকার তার ভু-খন্ডে বলপ্রয়োগের একচেটিয়া অধিকার রাখে কিনা। এই বিচারে দেশটি এখনো সার্বভৌম। তবে এই সরকারের পক্ষ থেকে বিভিন্ন সময় পাঁয়তারা করা হয়েছিল রাষ্ট্রীয় সার্বভৌমত্বকে বিসর্জন দেয়ার। কোন কোন বিষয়কে কেন্দ্র করে এই পাঁয়তারা হয়েছে সেগুলো আজকের এই লেখার বিষয় নয়। তবে এটি নিশ্চিত যে, দেশ সার্বভৌম হলেও এদেশের জনগণের সার্বভৌমত্ব নেই। জরুরি বিধান বলে গত দু’বছর ধরে জনগণকে তাদের অবিচ্ছেদ্য অধিকার থেকে বঞ্চিত রাখা হয়েছে। একটি গণতান্ত্রিক দেশে জরুরি অবস্হা বহাল থাকতে পারে কিনা-সে প্রশ্নের জবাব অবশ্যই হ্যাঁ। দেশ যদি বৈদেশিক আগ্রাসনের মুখে পড়ে, মারাত্মক প্রাকৃতিক দুর্যোগের মধ্যে পড়ে কিংবা ভয়াবহ অভ্যন্তরীণ গোলযোগ বা গৃহযুদ্ধের সম্মুখীন হয় তাহলে জরুরি অবস্হা জারি হলে কেউ আপত্তি করে না। আমাদের সংবিধানে জরুরি অবস্হা জারির বিধান খুব স্পষ্টভাবেই বলা আছে। কিন্তু প্রশ্ন হলো, দেশে দু’বছর ধরে কী করে জরুরি অবস্হা অব্যাহত রাখা যায়? সংবিধান বিশেষজ্ঞরা বলছেন, আমাদের সংবিধান কোনোক্রমেই এটি অনুমোদন করে না। তত্ত্বাবধায়ক সরকারের কাজ হলো ৯০ দিনের মধ্যে নির্বাচন করে নির্বাচিত জনপ্রতিনিধিদের কাছে ক্ষমতা হস্তান্তর করে দায়িত্ব থেকে সরে পড়া। বর্তমান সরকারের ক্ষেত্রে এ ব্যাপারে মারাত্মক ব্যত্যয় ঘটেছে। এই সরকারটি যখন ক্ষমতায় আসে তখন কিছু মোসাহেবিতে অভ্যস্ত আইনজীবী সংবিধানের অপব্যাখ্যা করে সরকারকে বুঝিয়েছিল জরুরি আইন দিয়ে সরকার রোজ কেয়ামত পর্যন্ত জরুরি অবস্হা বহাল রাখতে পারে; কিন্তু পরিস্হিতি থিতু হওয়ার পর দায়িত্বশীলদের উপলব্ধি করা উচিত ছিল যে, তাদের শাসনকে আইনের দৃষ্টিতে গ্রহণযোগ্য করতে কিছু একটা করা দরকার। নিদেনপক্ষে সর্বোচ্চ আদালতের কাছ থেকে অনুমোদন গ্রহণ করা। এটি করতে গিয়ে সর্বোচ্চ আদালত যদি ডকট্রিন অব নেসিসিটির আশ্রয় নিত, তাহলেও বলার কিছু ছিল না; কিন্তু এই প্রয়োজনটিও বোধ করেনি সরকার।তত্ত্বাবধায়ক সরকার রাষ্ট্র পরিচালনার জন্য দৈনন্দিন কাজগুলো সম্পাদন করতে পারে; কিন্তু নীতি-নির্ধারণী কোনো কাজ করতে পারে না। সংবিধান খুব স্পষ্টভাবে এ ব্যাপারে তত্ত্বাবধায়ক সরকারকে বারিত করেছে; কিন্তু এই সরকার প্রায় দু’শ’র মতো অধ্যাদেশ জারি করেছে, যেগুলো নীতি-নির্ধারণী সিদ্ধান্তের পর্যায়ে পড়ে। সবচেয়ে বড় কথা হলো, জনগণের প্রতিনিধি নয় এমন কারোরই জাতীয় নীতি-নির্ধারণের অধিকার থাকতে পারে না। সামরিক আইনে শাসিত দেশে সামরিক শাসকরা নিজেদের ইচ্ছেমত আইন-কানুন, নিয়মনীতি চালু করতে পারে। শক্তি প্রয়োগের দ্বারা এসব করা হয়; জনগণও নীরবে সহ্য করে যেতে পারে। তবে কোনো সামরিক শাসক বলে না এটি সে করছে সংবিধানে প্রদত্ত ক্ষমতাবলে কিংবা তারা দাবিও করে না যে, তারা গণতান্ত্রিকভাবে শাসন করছে। সবকিছু মিলিয়ে বর্তমান সরকারকে কী ধরনের সরকার বলা হবে, তা নিয়ে একটা ধোঁয়াশা পরিস্হিতি থেকেই যাচ্ছে।এই সরকারকে সংবিধান বর্ণিত তত্ত্বাবধায়ক সরকার বলা যাবে কি? এই সরকারকে অন্তর্বর্তী সরকার বলা যাবে কি? এই সরকারকে ছদ্মবেশী সামরিক সরকার বলা যাবে কি? এই সরকারকে সেনাসমর্থিত সরকার বলা যাবে কি? মিডিয়াতে যখন এই সরকারকে সেনাসমর্থিত সরকার বলা হচ্ছিল, তখন দায়িত্বশীল মহলের পক্ষ থেকে বলা হয়েছিল, এটি সেনাসমর্থিত নয় বরং একটি তত্ত্বাবধায়ক সরকার। যাই হোক, সরকার যদি তার প্রতিশ্রুতির নিষ্ঠা প্রমাণ করতে চায়, তাহলে অবশ্যই এ সরকারকে উপজেলা নির্বাচনের পর ক্ষমতা থেকে বিদায় নিতে হবে। আমরাও তাই আশা করব। সুতরাং আর মাত্র মাস দুয়েকের জন্য এই সরকারকে সহ্য করতে কী বা এমন ক্ষতি-বৃদ্ধি হবে? কারণ প্রায় দু’বছর তো জনগণ নির্বাকভাবে সবকিছু সহ্য করেছে। সেটা আইনিই হোক কিংবা বেআইনিই হোক।আমাদের সংবিধানে তত্ত্বাবধায়ক সরকারের চরিত্র সম্পর্কে বলা হয়েছে, এটি হবে নির্দলীয় এবং নিরপেক্ষ; কিন্তু সংবাদপত্রে প্রকাশিত কিছু রিপোর্ট থেকে জানা যায়, দলবিশেষকে বলা হয়েছিল একে-ওকে মনোনয়ন দাও। একে-ওকে মনোনয়ন দিও না। এসব রিপোর্ট সম্পর্কে কথিত দলগুলোর পক্ষ থেকে কিছু বলা হয়নি, সরকারের পক্ষ থেকেও বলা হয়নি, রিপোর্টগুলো ছিল বানোয়াট। তাহলে কি আমরা বলব, মৌনতা সম্মতির লক্ষণ? অর্থাৎ এ রকম ঘটনা সত্যিই ঘটেছিল? সরকারি পক্ষ থেকে এ রকম কিছু ঘটে থাকলে বলতে হবে, সরকার নিরপেক্ষতা বজায় রাখছে না, নির্বাচন প্রক্রিয়ার ওপর হস্তক্ষেপ করছে। রাজনৈতিক দলগুলো অ্লান বদনে এ ধরনের হস্তক্ষেপ মেনে নিলেও জনগণ কেন মানবে? শেষ বিচারে জনগণই তো প্রজাতন্ত্রের মালিক। তাদের কেন এই মালিকানা থেকে বঞ্চিত করা? জনগণকেই নির্ধারণ করতে দিন, কোন প্রার্থী ভালো, কোনপ্রার্থী মন্দ; কোন প্রার্থী দেশপ্রেমিক, কোন প্রার্থীর দেশপ্রেম নিয়ে সন্দেহ আছে। জনগণকে বোকা মনে করা কোনোক্রমেই গ্রহণযোগ্য হতে পারে না। দেশ-বিদেশের বিশ্ববিদ্যালয় থেকে সর্বোচ্চ ডিগ্রি অর্জনকারী তত্ত্বাবধায়ক সরকারের উপদেষ্টামন্ডলীর পক্ষে এই সত্য অনুধাবন করা কঠিন কিছু নয়।বেগম খালেদা জিয়া বলেছেন, আগামী দিনে নির্বাচিত হয়ে যারা সরকার গঠন করবে তাদের পক্ষে দেশ চালানো সহজ হবে না। এই রুঢ় বাস্তবতা উপলব্ধি করতে পারার জন্য তিনি অভিনন্দনযোগ্য। গত দু’বছরে জাতীয় অর্থনীতির প্রবৃদ্ধির হার মন্হর হয়ে গেছে। ব্যবসায়ী ও উদ্যোক্তা শ্রেণী আস্হাহীনতার সঙ্কটে ভুগছেন। মুল্যস্ফীতি সহন-ক্ষমতার অনেক বাইরে চলে গেছে। এর ফলে বিপুল জনগোষ্ঠী নতুন করে দারিদ্র্যসীমার নিচে চলে গেছে। জাতিকে বিভক্তিকারী নতুন নতুন ইস্যুর অবতারণা করা হয়েছে। জাতীয় ঐক্য ও সংহতির পথকে আরো মসৃণ ও সুগম না করে, করে তোলা হয়েছে কণ্টকাকীর্ণ। সর্বোপরি মার্কিন যুক্তরাষ্ট্রসহ পাশ্চাত্যের দেশগুলোতে অর্থনৈতিক মন্দার যে করাল ছায়াপাত ঘটেছে, তা বাংলাদেশের জন্য অশনিসঙ্কেত বটে। বাংলাদেশ গুটিকতক পণ্য আন্তর্জাতিক বাজারে রফতানি করে। এগুলোর মধ্যে রয়েছে জনশক্তি, পোশাকসামগ্রী এবং চিংড়ি মাছ। পোশাক সামগ্রীর অন্যতম বাণিজ্যস্হল মার্কিন যুক্তরাষ্ট্র এখন মন্দাকবলিত। কেউ কেউ এই মন্দাকে ১৯৩০-এর মহামন্দার সঙ্গে তুলনা করেছেন। গুরুত্বপুর্ণ কিছু ব্যাংকের দেউলিয়া হয়ে পড়া, নামকরা মোটর শিল্প কারখানাগুলোর দেউলিয়াত্ম্যের মধ্য দিয়ে মন্দার লক্ষণগুলো এখন পরিস্ফুট। তবে এই মন্দা অবস্হাকে মহামন্দা বলা যাবে কিনা তা নিয়ে বিতর্ক থাকতেই পারে। মার্কিন যুক্তরাষ্ট্রের ওপর একটি মুখরোচক সংবাদ আমরা লক্ষ্য করেছি। সেদেশে মুচিদের কদর বেড়ে গেছে। সেখানে জনগোষ্ঠীর একটি অংশ এখন ক্ষয়ে যাওয়া পুরনো জুতো সেলাই-ফোঁড়াই করে ব্যবহার করছে। কারণ তাদের আয়-রোজগার কমে যাওয়া। এর ফলে জুতা শিল্পে মন্দা নেমে আসবে। মার্কিনিরা ইতালি কিংবা ব্রাজিলে তৈরি জুতো ব্যবহার করে থাকে। ফলে জুতো রফতানিকারক দেশ দুটি সঙ্কুচিত চাহিদা সমস্যার মুখে পড়বে। বাংলাদেশের পোশাক রফতানি সম্পর্কেও এ রকম সমস্যার কথা ভাবা হলে অবাস্তব কিছু ভাবা হবে না। কারণ মন্দা অবস্হার ফলে যেসব মার্কিনির আয়-রোজগার থেমে গেছে কিংবা হ্রাস পেয়েছে, তারা বাধ্য হবে বেশি সংখ্যক জামা-কাপড়ের পরিবর্তে কমসংখ্যক জামা-কাপড় কিনতে অথবা আদৌ না কিনে পুরনো জামা-কাপড় দিয়ে কাজ চালিয়ে যেতে। তাই এই মুহুর্তে আমাদের পোশাক রফতানি ক্ষতিগ্রস্ত না হলেও ভবিষ্যতে যে হবে না, সে কথা হলফ করে বলা যাবে না। মন্দা যদি দীর্ঘায়িত হয় এবং মার্কিন সরকারের বেইল-আউট প্রোগ্রাম যদি কাঙ্ক্ষিত ফল অর্জন না করে তা হলে আমাদের পোশাক শিল্প সমস্যার মুখে পড়বে। বেকার হয়ে যেতে পারে অনেক শ্রমিক। অর্থনীতি শাস্ত্রের পন্ডিতরা বলেন, ভবিষ্যতের দিনগুলো ভালো নাকি মন্দ হবে, তার ভিত্তিতেই বর্তমানের বিনিয়োগ সিদ্ধান্ত গৃহীত হয়। তাই এমন কিছু বলে ভীতি কিংবা হতাশা সৃষ্টি করা সমীচীন নয়, যাতে বর্তমান বিনিয়োগ ক্ষতিগ্রস্ত হয়। যাই হোক, আগামী দিনে দেশ পরিচালনা যে অত্যন্ত দুরুহ কাজ হবে সে ব্যাপারে সন্দেহ না থাকাই শ্রেয়। বেগম খালেদা জিয়া এই বাস্তবতার প্রতি ইঙ্গিত করেছেন।সমস্যা যত কঠিনই হোক না কেন, অনির্বাচিত সরকারের চাইতে নির্বাচিত সরকারের পক্ষেই সমস্যা সামাল দেয়া সম্ভব। কারণ জনগণের প্রতি তাদের কমবেশি দায়বদ্ধতা থাকে। নির্বাচিত সরকারকে জনগণের সমস্যার প্রতি সংবেদনশীল থাকতে হয়। এ জন্যই দেশি-বিদেশি সব মহল বাংলাদেশের জন্য অচিরে একটি নির্বাচিত সরকার দেখতে চায়। জরুরি আইনের বেড়াজালমুক্ত স্বাধীন পরিবেশেই একটি সুষ্ঠু নির্বাচন হতে পারে। সুষ্ঠু নির্বাচনের মাধ্যমে জনআকাঙ্ক্ষা পুরণ হতে পারে। সুতরাং এই মুহুর্তে জরুরি আইন প্রত্যাহার করে নেয়াই শ্রেয়।লেখকঃ অধ্যাপক, ডেভেলপমেন্ট ষ্টাডিজ বিভাগ, ঢাকা বিশ্ববিদ্যালয় (সূত্র, আমার দেশ,০৬/১২/২০০৮) Click This Link

