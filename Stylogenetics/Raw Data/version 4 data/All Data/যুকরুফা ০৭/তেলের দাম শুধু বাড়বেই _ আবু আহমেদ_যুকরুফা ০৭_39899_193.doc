তেলের দাম শুধু বাড়বেই _ আবু আহমেদ





                        অর্থনীতিবীদ আবু আহমেদ এর লেখাটি পড়ুনতেলের দাম শুধু বাড়বেইআবু আহমেদআপনাদের মনে আছে কি না জানি না, সত্তর দশকে সৌদি আরবের তেলমন্ত্রী ছিলেন শেখ আহমদ জাকি ইয়ামানি। তিনি রাজপরিবারের বাইরের লোক ছিলেন। তাকে সৌদিরা তেল বিশেষজ্ঞ হিসেবে কেবিনেটে স্থান দিয়েছিলেন। সত্তর দশকের প্রথম দিকে বাদশাহ ফয়সাল তখনো জীবিত ছিলেন। তিনি ব্যক্তিজীবনে যেমন পরহেজগার ছিলেন, বাহ্যিক জীবনে এবং দেশ শাসনে আরব ও মুসলিম বিশ্বের স্বার্থের সপক্ষে ছিলেন। আমেরিকার অন্যতম বিশ্বস্ত বু সেই সৌদি আরব বাদশাহ ফয়সালের নেতৃত্বে ইসরাইল ও ইসরাইলের মিত্রদের বিরুদ্ধে সেই দিন তেল নিষেধাজ্ঞা আরোপ করেছিল। এরপর বাদশাহ ফয়সালকে তারই এক ভ্রাতুষ্পুত্রের মাধ্যমে হত্যা করা হয়। এ ঘটনায় মুসলিম বিশ্বের অন্যতম উজ্জ্বল নক্ষত্র নিভে গিয়েছিল। এরপর থেকে যারা সৌদি বাদশাহ হয়ে ক্ষমতায় এসেছিলেন, তারা ফয়সালের ভাই ছিলেন সত্য, তবে চরিত্রে ও দৃঢ়তায় ফয়সাল থেকে অনেক পিছিয়ে ছিলেন। ইয়ামানি তেলমন্ত্রী হয়েই একটা কথা অতি জোরেশোরে বলতেন, তেলের বিকল্প বের হয়ে যাবে। সুতরাং তেলের মূল্য বেশি বাড়তে দেয়া যাবে না।ইয়ামানির ওই সব বক্তব্য শুনলে মনে হতো, তিনি আমেরিকানদের শিখিয়ে দেয়া বক্তব্যই যেন বৃহত্তর তেল উৎপাদনকারী দেশের তেলমন্ত্রী হয়ে দুনিয়ার সামনে পেশ করছেন। আমেরিকানরা অন্য যে বিষয়েই সৌদিদের বোঝাতেন, সেটা হলো, তাদের এত অর্থের যেমন দরকার নেই, এত তেলেরও দরকার নেই। আরো বোঝাতেন, বিশ্ব অর্থনীতিকে ধরে রাখার জন্য সৌদি আরবের বিরাট দায়িত্ব রয়েছে। আসলে দ্বিতীয় বিশ্বযুদ্ধের পর বিশ্ব যখন দুই ভাগে বিভক্ত হয়ে যায়, তখন মুসলিম বিশ্ব অতি বিশ্বস্ত অনুচরের মতো যুক্তরাষ্ট্রের শিবিরে, অর্থাৎ তথাকথিত মুক্ত বিশ্বের শিবিরে অন্তর্ভুক্ত হয়ে যায়। মুসলিম বিশ্বকে ভয় দেখানো হতো কমিউনিজমের। বলা হতো, তোমরা কিভাবে নাস্তিক কমিউনিস্টদের পক্ষ হতে পারো? আজকে দৃশ্যপট সম্পূর্ণ উল্টে গেছে। ঠাণ্ডা যুদ্ধের জন্য যে সমর্থন যুক্তরাষ্ট্রের প্রয়োজন ছিল, সেটার এখন দরকার নেই। বরং ইউরোপকে সাথে নিয়ে মুসলিম বিশ্বকেই এখন প্রতিপক্ষ ভাবা হচ্ছে। ভারত ছিল আমেরিকার বিরুদ্ধ শক্তি, সেই ভারত আজ এশিয়াতে জাপানের পরই যুক্তরাষ্ট্রের অতি কাছের রাষ্ট্র। আর যে পাকিস্তান পঞ্চাশ ও সত্তর দশকে যুক্তরাষ্ট্রের একনিষ্ঠ মিত্র ছিল, সেই পাকিস্তান অনেকটা পরিত্যক্ত।শিল্প বিপ্লব সংঘটিত হয়েছিল ইউরোপের দেশগুলোতে। পরে সেই বিপ্লব যুক্তরাষ্ট্রেও ছড়িয়ে পড়ে। শিল্প বিপ্লবের অবিশ্যম্ভাবী ফল হলো, কাঁচামাল ও খনিজদ্রব্যের জন্য চাহিদারও একটি বিপ্লব। আর কাঁচামাল ও খনিজদ্রব্য সস্তায় পাওয়া যাচ্ছিল আফ্রিকা, মধ্যপ্রাচ্য ও ল্যাটিন আমেরিকার গরিব দেশগুলোতে। বস্তুত উপনিবেশবাদও জন্ম নেয় শিল্পের জন্য কাঁচামাল ও খনিজসম্পদের জোগানের উৎস খুঁজতে গিয়ে। বিশ্বে যত যুদ্ধবিগ্রহ অতীতে সংঘটিত হয়েছে, তার অধিকাংশই হয়েছে অর্থনৈতিক কারণে। ছয় বছর আগে ইরাক দখলও একই কারণে ঘটেছে। বর্তমান শিল্প-সভ্যতার জন্য বলতে গেলে তেল-কয়লা-গ্যাস এসব অবশ্যই চাই। ইউরোপ ও আমেরিকা নিজ দেশের এসব সম্পদকে আপাতত ব্যয় না করে অনুন্নত দেশগুলো থেকে এই সম্পদগুলো সংগ্রহ করার ব্যবস্থা করছে। এ লক্ষ্যে তারা শক্তি প্রয়োগ করতেও ছাড়েনি। কিন্তু সত্য হলো, আফ্রিকা ও ল্যাটিন আমেরিকার দরিদ্র দেশগুলো তাদের খনিজ সম্পদের কোনো মূল্য পায়নি।যুক্তরাষ্ট্র ও ইউরোপ তাদের খনিজসম্পদ আবিষ্কার ও উত্তোলনে কোনো বিদেশী বিনিয়োগ গ্রহণ করেনি। কিন্তু তাদেরই বড় বড় কোম্পানিগুলোকে দরিদ্র দেশগুলোতে বিনিয়োগের নামে নামমাত্র মূল্যে কাঁচামাল ও খনিজ সম্পদ আহরণ করে উন্নত বিশ্বের শিল্প-কারখানাতে বেচার ব্যবস্থা করেছে। খনিতে হীরা পাওয়া যায় আফ্রিকায়, কিন্তু সংশ্লিষ্ট কোম্পানির মালিক হলো ইউরোপীয়রা। বিশ্বের মাত্র চারটি ইউরোপীয় ও আমেরিকান কোম্পানির হাতে তেল ব্যবসার অর্ধেকের বেশি কেন্দ্রীভূত। তারা অনুসান-আবিষ্কার থেকে আরম্ভ করে উত্তোলন, জাহাজীকরণ, রিফাইনিং ও বিতরণ� সবই করছে। ফলে তেল থেকে আজকে যে অর্থ উৎসারিত হচ্ছে, তার বড় অংশের মালিক হলো শেভরন-মবিল-বিপি ও টোটালের মতো বৃহত্তম তেল-গ্যাস কোম্পানিগুলো। বস্তুত এসব কোম্পানি যে আয় করছে, তার তুলনায় তেলের মালিক দেশগুলো পাচ্ছে অতি নগণ্য। বিশ্বব্যাপী তেল ব্যবসার অন্যতম বৈশিষ্ট্য হলো, ধনী দেশগুলো ভবিষ্যৎ এবং পরিবেশের কথা বলে তাদের তেলসম্পদকে আজো মাটির তলে রেখে দিচ্ছে। গ্যাসও তেলের মতো মূল্যবান সম্পদ বটে। তবে সমস্যা হলো গ্যাসকে এক দেশ থেকে অন্য দেশে পাইপলাইন ছাড়া অন্যভাবে বহন করা কঠিন। সেজন্য তেলের বিশ্ববাজার আছে, গ্যাসের নেই। তেলের মূল্যবৃদ্ধি পাওয়ার কারণে সাম্প্রতিক বছরগুলোতে কোনো কোনো দেশ পাইপলাইনে এক দেশ থেকে অন্য দেশে গ্যাস রফতানির উদ্যোগ নিচ্ছে। যেমন পাকিস্তান-ভারত-ইরান গ্যাস পাইপলাইন নির্মাণ করার দিকে এগোচ্ছে ইরানি গ্যাসকে ভারত-পাকিস্তানের বাজারে আনার জন্য।সামনের দিনগুলোতে গ্যাস-তেলের মূল্য বেড়েই চলবে। এটার মূল কারণ হলো চাহিদা অনেক বেড়ে গেছে। সেই চাহিদাটা আসছে চীন-ভারতের মতো উঠতি অর্থনীতিগুলো থেকে। এখন মধ্যপ্রাচ্যের এবং আফ্রিকার তেল নিয়ে রীতিমতো কাড়াকাড়ি লেগে গেছে। সহজে তেল প্রাপ্তির জায়গাগুলো ইতোমধ্যে বড় বড় কোম্পানিগুলোর ব্যবসায়িক কার্যক্রমের আওতায় চলে এসেছে।ইরাক, কুয়েত ও সৌদি তেলক্ষেত্রগুলোতে অতি সস্তায় তেল উত্তোলন করা যায়। মার্কিনিদের একটা যুক্তি হলো, তেলের মূল্য উত্তোলন ব্যয়, পরিবহন ও রিফাইনিংয়ের ব্যয়ের কাছাকাছি থাকা উচিত। কিন্তু যে সম্পদ একবার ব্যবহার করলে নিঃশেষ হয়ে যায়, সে সম্পদের ক্ষেত্রে উৎপাদন ব্যয়ের এই যুক্তি খাটে না। প্রাকৃতিক সম্পদকে মানুষ তৈরি করতে পারে না। এই সম্পদকে মানুষ কেবল ধ্বংস করতে পারে। মধ্যপ্রাচ্য ও রাশিয়ার বর্তমান প্রজন্ম সস্তায় তেল বেচতে আর প্রস্তুত নয়। এক দিকে চাহিদার বিস্ফোরণ ঘটেছে, অন্য দিকে যে মুদ্রায় তেলের মূল্যকে কোট (ছৎসয়প) করা হয় সেই ইউএস ডলারের মূল্য অব্যাহতভাবে পড়ে যাচ্ছে। ফলে শুধু ডলারের পতনের কারণেই তেলের মূল্য ১০০ শতাংশ বৃদ্ধির পেছনে যুক্তি আছে।তেলের দাম বেড়ে যাওয়ার অন্য কারণ, ডলার ছেড়ে লোকের সম্পদ ধারণের জন্য অন্য কিছুর দিকে ছোটা। ওই ছুটতে গিয়ে কেউ স্বর্ণ কিনেছে, কেউ ইউরোপীয় মুদ্রা ইউরো অথবা ইউরোতে মূল্য কোট (ছৎসয়প) হয়, এমন সম্পদ কিনেছে। অতি লাভ করতে গিয়ে কেউ কেউ তেলও কিনছে। গত এক বছরে তেল যত লাভ দিয়েছে, স্বর্ণ-শেয়ার-ইউরো কোনো সম্পদই বিনিয়োগকারীদের তত লাভ দিতে পারেনি। তেল কেনার জন্য বাজারে প্রবেশ করেছে ওয়াল স্ট্রিটের বা যুক্তরাষ্ট্রের আর্থিক জগতের বড় বড় মার্চেন্ট ব্যাংকগুলো। তেল হলো এখন স্পেকুলেটরদের (ঝহপধৎলথয়সড়) হাতে অন্যতম কাঙ্ক্ষিত সম্পদ। তারা ভবিষ্যতে সরবরাহ করা হবে এমন বাজারে প্রবেশ করে শুধু বাড়তি মূল্যেই তেল ক্রয় করছে।এভাবে স্পেকুলেটর বিনিয়োগকারীদের হাতে পড়ে যে বাড়তি মূল্যে তেল আজকে হাতবদল হচ্ছে, এতে বড় বেশি লাভ করে যাচ্ছে আমেরিকার তেল কোম্পানিগুলো। আর এ জন্যই অন্য শেয়ারের মূল্য পড়ে গেলেও শেভরন ও মবিলের মতো তেল কোম্পানিগুলোর শেয়ার মূল্য পড়েনি। সহজ তেলের দিন শেষ হয়ে গেছে। রাশিয়ানরা তাদের তেল-গ্যাসের মূল্য আগেও বুঝতো। কম বুঝতো আরব আর আফ্রিকানরা। এখন তারাও এটা বুঝে ফেলেছে। ফলে তেলের অধিক সরবরাহ যেমন অত সহজে তাদের কাছ থেকে আদায় করা যাবে না, তেমনি অতি সহজে বিশ্বে তেলের বিকল্পও বিপণন করার মতো কিছু হবে বলে মনে হয় না।ইরাকের তেলক্ষেত্রগুলোকে আবার পশ্চিমের বড় বড় তেল কোম্পানিগুলোর হাতে তুলে দেয়া হয়েছে। তুলে না দিলেও তুলে দিতে বাধ্য করা হতো। কিন্তু ওই সব তেলক্ষেত্র থেকে পাইপলাইনে তেল আসতে আরো অনেক সময় লাগবে। ফলে বলা যায়, আগামী কয়েক বছরে চাহিদা মেটানোর জন্য কোনো বাড়তি সরবরাহ বাজারে আসছে না। বিশ্ববাজারে এখন চীনের অর্থনীতি ক্রমান্বয়ে অধিক গুরুত্বপূর্ণ হয়ে উঠছে। চীন ইতোমধ্যে আফ্রিকান ও ল্যাটিন আমেরিকার দেশগুলোর সাথে দীর্ঘমেয়াদে তেল ও অন্য খনিজসম্পদের সরবরাহ লাভের জন্য চুক্তিবদ্ধ হয়েছে। আরবদের তেল এখনো যুক্তরাষ্ট্র ও ইউরোপীয় বাজারে যাচ্ছে। বিগত ত্রিশ বছরে তেল বেচার অর্থনীতি পরীক্ষা করলে দেখা যাবে, তেল বেচার বাণিজ্য থেকে বেশি লাভবান হয়েছে যুক্তরাষ্ট্র ও ইউরোপের তেল কোম্পানিগুলো। অতি সম্প্রতি মাত্র আরব বিশ্ব তাদের তেল বাণিজ্যের গুরুত্ব বুঝতে শিখেছে। 
                    
