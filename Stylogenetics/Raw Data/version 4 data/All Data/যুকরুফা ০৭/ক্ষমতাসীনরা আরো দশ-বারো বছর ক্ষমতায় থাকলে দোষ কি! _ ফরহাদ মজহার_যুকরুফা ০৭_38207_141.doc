ক্ষমতাসীনরা আরো দশ-বারো বছর ক্ষমতায় থাকলে দোষ কি! _ ফরহাদ মজহার





ক্ষমতাসীনরা আরো দশ-বারো বছর ক্ষমতায় থাকলে দোষ কি!ফরহাদ মজহারনির্বাচন নিয়ে নাকি এখনো সংশয় ও সন্দেহ কাটেনি! বাঁকা কথা, সোজা কথা, ধমকাধমকি, গোপন দেখাদেখি, প্রকাশ্যে সাক্ষাৎকার, তদুপরি নানামুখী প্রকাশ্য ও অপ্রকাশ্য তৎপরতার পরও ক্ষমতাসীনরা নির্বাচন নিয়ে সন্দেহ ও সংশয় মোচন করতে পারেননি। প্রশ্ন হচ্ছে, ক্ষমতাসীনরা যদি অসাংবিধানিক বা সংবিধান বহির্ভুতভাবে ক্ষমতায় যেতেই পারে, আরো বছর পাঁচেক কি দশ-বারো বছর থাকতে দোষ কি? কে তাদের ক্ষমতা থেকে হটাবে? এমন সাধ্য আছে কার?সংখ্যাগরিষ্ঠ সাধারণ ঝড়েবক বিজ্ঞাপনমানুষের কথাই যদি বলি, এই সরকার যে নীতির ওপর দেশ চালাচ্ছে, খালেদা জিয়া, শেখ হাসিনা, মতিউর রহমান নিজামী বা বড়-ছোট রাজনৈতিক দল সবার-মায় বামপন্হীদের কাছ থেকেও কি আমরা এমন কিছু শুনেছি যে, তারা ভিন্ন নীতির ভিত্তিতে দেশ চালাবেন? শুনিনি। দুনিয়ায় পুঁজিতান্ত্রিক বিশ্বব্যবস্হার মধ্যে ধস নামা ও ব্যাংক জাতীয়করণের মতো পাপের কাজ ঘটে যাওয়ার পরও ডান বা বাম কোনো রাজনৈতিক দলের পক্ষে নয়া উদারনীতিবাদী অর্থনীতির পাল্টা কোনো জাতীয় অর্থনীতির চিন্তা আছে? নেই। সেনা-সমর্থিত বর্তমান দখলদারদের আগে নির্বাচিত যেসব মহতেরা ক্ষমতায় ছিলেন, তাদের কারণে আমরা-সাধারণ নাগরিকরা ঋণে বা দেনায় আকণ্ঠ ডুবে আছি। এই ঋণ আমাদের জন্য নেয়া হয়নি, অল্প কিছু লোককে দ্রুত ধনী করা এবং দুর্নীতি ও দুবৃêত্তায়নের সংস্কৃতি প্রবর্তনের জন্য দেয়া হয়েছিল। কারা দিয়েছিল? দিয়েছে বিশ্বব্যাংক ও এশীয় উন্নয়ন ব্যাংকসহ অন্যান্য বহুপাক্ষিক ও দ্বিপাক্ষিক লগ্নিদাররা। আমাদের নামে যে ধারদেনা করা হয়েছে, তার সুদ বা লগ্নিদারদের ভাষায় ফবনঃ ংবৎারপব আমরা দিচ্ছি কমপক্ষে বছরে ১১,০০০ কোটি টাকা। আমাদের জাতীয় বাজেটের ১৫ ভাগ চলে যাচ্ছে সুদের টাকা মেটাতে। বড়লোককে ধনী করার জন্য দেশের সংখ্যাগরিষ্ঠ জনগণ সুদ দিচ্ছে। এখন ‘উচ্চাভিলাষী’ সেনা কর্মকর্তাদের সমর্থনে যারা ক্ষমতায় আছে, তারা মাল্টি-ডোনার ট্রাষ্ট ফান্ডের নামে নতুন ঋণে বাংলাদেশকে আষ্টেপৃষ্ঠে বেঁধে ফেলার পরিকল্পনা গ্রহণ করেছে। সাধু!কিন্তু কই, কোনো রাজনৈতিক দলকে কি এসব নিয়ে উচ্চবাচ্য করতে দেখেছি? দেখিনি। অথচ বাংলাদেশের আগামী দিনের রাজনীতি মানেই তো নীতির জায়গায় অবস্হান নিয়ে রাজনীতি। দেশের উন্নতি, সংখ্যাগরিষ্ঠের জীবন ও জীবিকার প্রশ্নে সঠিক জাতীয় নীতি প্রণয়নের প্রশ্নই সংখ্যাগরিষ্ঠ জনগণের কাছে প্রধান বিষয়। ক্ষমতাসীনরা দখলদার-একথা সত্য। কিন্তু বিদ্যমান রাজনৈতিক দলগুলোর একটিও ধোয়া তুলসিপাতা নয়। রাজনৈতিক দলগুলো দেশ বিক্রি করে দিতে ওস্তাদ। শুধু কি টাটা কোম্পানিকে কয়লা তোলার ব্যবসা দেয়ায়, কিংবা এশিয়া এনার্জিকে ফুলবাড়ীতে খোলামুখ কয়লাখনি করার লাইসেস দিয়ে বিদেশের শেয়ার বাজারে মুনাফা হাতিয়ে নিতে দেখে এটা আমরা বুঝব? কৃষকের বীজ ব্যবস্হা ধ্বংস করে দিয়ে সিনজেন্টা-মনসান্টোসহ বীজ কোম্পানিগুলোকে কৃষিক্ষেত্র দখল করে নেয়ার সুযোগ দিয়েছে বর্তমান সরকার। সেসব দেখে বুঝব? বঙ্গোপসাগরে জ্বালানি খোঁজার জন্য কনকফিলিপস কোম্পানিকে ইজারা দেয়ায় বুঝব? দেশের ক্ষতির এই দিকগুলো আমাদের সহজে চোখে পড়ে। কিন্তু দেশ তো আর কলার কাঁদি নয় যে, সব সময় বাজারে বসে বেচাবিক্রি হয়। বেচাবিক্রির ব্যাপারটা ঘটে তথাকথিত ম্যাক্রো-ইকোনমিক পলিসি বা অর্থনৈতিক নীতি, বাণিজ্য ও বিনিয়োগ নীতি নির্ধারণের মতো গুরুত্বপুর্ণ জায়গাগুলোতেও। এমনকি বর্তমান সরকারের উপদেষ্টাদের অনেকে যখন চড়াবৎঃু জবফঁপঃরড়হ ঝঃৎধঃবমু চধঢ়বৎ প্রণয়ন করে বিদেশি দাতা সংস্হাগুলোর অর্থনৈতিক হস্তক্ষেপকে নীতিগতভাবে চুড়ান্ত করার কাজে ব্যস্ত ছিলেন, দারিদ্র্য বিমোচনের সেসব গালভরা কথাবার্তা ও কায়কারবারের মধ্যে দেশ বেচাকেনা হয়ে যায়। তার পুরস্কার মেলে এ ধরনের ‘জরুরি অবস্হা’ বা সোজা কথায় জরুরি দখলদারির সময় নিম্নশ্রেণীর দালালি ও রাজনৈতিক দলগুলোর সঙ্গে ব্রোকারির দায়িত্ব নেয়ার মধ্যে। রাজনৈতিক দলগুলো তো বলতেই পারত, আপনি কে? আপনাকে তো এর আগেই পরাশক্তির চাকরি করতে দেখেছি আমরা? তাদের স্বার্থ দেখার কাজ ছিল আপনার। এখন আপনি দখলদারদের পক্ষে বাংলাদেশের জনগণের প্রতিনিধিদের ‘সংলাপ’ করতে চাইছেন। রাজনৈতিক দলগুলোকে এ ধরনের ব্রোকারিতে অংশগ্রহণ ও ব্রোকারদের সঙ্গে মুখোমুখি বসতে হচ্ছে। এসব অতিমনোহর দৃশ্য। অভিভুত হওয়ার মতো নাটক।কেন রাজনৈতিক দলগুলো হিম্মত নিয়ে কথা বলতে পারে না? কারণ, ক্ষমতাসীন আর ক্ষমতাবহির্ভুত উভয়েই আসলে একই মুদ্রার এপিঠ আর ওপিঠ। কিন্তু পাঠক যদি আমার লেখা নিয়মিত পড়ে থাকেন, তারা জানেন, তবুও আমরা রাজনৈতিক প্রক্রিয়াকে অব্যাহত রাখার প্রয়োজনে এ ধরনের রাজনৈতিক দলগুলোরই পক্ষ নিয়েছি। একমাত্র রাজনীতির মধ্য দিয়ে আমরা জনগণকে সচেতন করে তুলতে পারব, এক্ষেত্রে কোনো শর্টকাট নেই। দল আমাদের কাছে এ মুহুর্তে মুখ্য বিষয় নয়। রাজনীতিই বা রাজনীতির প্রত্যাবর্তনই এখন কেন্দ্রীয় বিবেচ্য। গ্রামে যদি ডাকাত পড়ে, তাহলে সবাই মিলে ডাকাত তাড়ানোই প্রথম ও প্রধান কর্তব্য বিবেচনা করে। এই বিচারেই আমরা নিয়মতান্ত্রিকভাবে রাজনৈতিক দলগুলোর কাছে ক্ষমতা হস্তান্তরের পক্ষপাতী। কিন্তু আমরা রাজনৈতিক দলগুলোর সঙ্গে চেনা দুবৃêত্তদের প্রত্যাবর্তনের সম্ভাবনায় আতঙ্কিত। দেশ ও দেশের মানুষকে রক্ষা করাই এখনকার রাজনীতি। অতএব রাজনৈতিক দলগুলোকে জনগণের আশঙ্কাকে মুল্য দিতে হবে। এই উদ্দেশ্যেই আমরা সব সময় বলেছি, খালেদা জিয়া ও শেখ হাসিনা যদি আদৌ দেশের কথা ভাবেন, তাহলে দখলদারদের বিরুদ্ধে এক কাতারে দাঁড়াবার কর্তব্য থেকে যেন বিচ্যুত না হন। নেত্রীরা যদি ভুল করেন, কর্মীরা যেন ভুল না করেন। ইতিহাসের আঁস্তাকুড়ে যেন নিক্ষিপ্ত না হন।সেনাবাহিনীর উচ্চাভিলাষী কর্মকর্তার সমর্থনে গত নির্বাচন বানচাল করে দিয়ে বিশ্বব্যাংকের একজন সাবেক কর্মচারীকে বসিয়ে দেয়াকে নীতিগত কারণে আমরা সমর্থন করিনি। আমরা জানি, সৈনিকরা দেশের সর্বনাশ চাইতে পারেন না। ফলে এক্ষেত্রে তাদের সমর্থন ছিল বলে আমরা মনে করি না। সেনা-প্রতিষ্ঠান হিসেবে সৈনিকরা সেনাপতির নির্দেশেই চলতে বাধ্য। কিন্তু আজ শুধু দেশের স্বার্থ ক্ষুণ্ন করা নয়, জনগণের কাছেও সশস্ত্রবাহিনীকেও প্রশ্নবিদ্ধ করা হয়েছে। এর ফলে সৈনিকতার মর্যাদা বাড়েনি। সেক্ষেত্রে আমাদের নীতি হবে, কোনো অবস্হাতেই আমরা রাজনৈতিক দলগুলোকে কোনো প্রকার প্রতিহিংসার রাজনীতিতে জড়াতে দেব না। কারো বিরুদ্ধেই প্রতিহিংসা নয়, একেই আমরা বর্তমান অবস্হা থেকে প্রস্হানের একমাত্র শর্ত বলে মনে করি।বহুপাক্ষিক ও দ্বিপাক্ষিক দাতা সংস্হার খপ্পর থেকে কীভাবে বাংলাদেশ বেরিয়ে আসতে পারে, তার জন্য সঠিক ও বাস্তবোচিত নীতি আমাদের দরকার। আমরা তথাকথিত ‘জাতীয়’ দলগুলোর কাছ থেকে কোনো বিপ্লবী নীতি চাই না। বর্তমান বিশ্বব্যবস্হায় ছেলেমেয়েদের নিয়ে বেঁচে থাকা এবং অর্থনৈতিক সমৃদ্ধির জন্য তীব্র প্রতিযোগিতা ও প্রতিদ্বন্দ্বিতার মধ্যেও আমাদের উদ্যোক্তাদের জন্য একটি গতিশীল সরকার দরকার। আমাদের শ্রমিকরা ন্যায্য মজুরি পাক, কৃষকের মুখে হাসি ফুটুক। আমাদের আশা খুবই ভুমিলগ্ন। উচ্চাভিলাষ নেই আমাদের। এই ন্যুনতম জায়গাটুকু সব পক্ষ মেনে নিয়ে নিয়মতান্ত্রিকভাবে আগামী ১৮ ডিসেম্বর নির্বাচন হয়ে যাক-এটাই সবাই চায়।যদি ক্ষমতাসীন দখলদারদের সঙ্গে রাজনৈতিক দলগুলোর আর্থ-সামাজিক, প্রতিরক্ষা ও জীবন-জীবিকার নিশ্চয়তা বিধানের ক্ষেত্রে কোনো পার্থক্য না থাকে, তাহলে দখলদারদের ক্ষমতায় থাকতে দোষ কি? ঠিকই তো। এই প্রশ্ন আমাকে বাংলাদেশের অতিসাধারণ নাগরিকরা করে থাকেন। রাজনৈতিক দলগুলো ঠিক কোথায় দাঁড়িয়ে আছে, সেই ক্ষেত্রে আমাদের হুঁশে থাকতে হবে। আসলেই। ক্ষমতাসীনরা নির্বাচন দেবে কেন? দেবে যদি তারা বাধ্য হয়। বাংলাদেশে এমন কিছু কী ঘটেছে যে, তারা বাধ্য? আমি মনে করি না ক্ষমতাসীনরা এমন কোনো গোলমালে পড়েছে যাতে নির্বাচন দিতে তারা বাধ্য। আওয়ামী লীগ এবং তাদের মহাজোটের এখন হুংকার পরক্ষণে লেজ গুটানো, কিংবা চারদলীয় জোটের এখনকার সুবাতাসে অতিপরিচিত কীর্তিমানদের আস্ফালন, পরক্ষণেই আবার হোসেন জিল্লুর রহমানের সঙ্গে সাক্ষাতের জন্য করুণা ভিক্ষা-ইত্যাদিতে প্রমাণিত হয় দুর্নীতিবাজ ও দুবৃêত্তদের পরিপোষক ও প্রতিপালক রাজনৈতিক দলগুলো এই সরকারকে নির্বাচনে বাধ্য করতে পারে তার কোনো নৈতিক ক্ষমতা নেই। ক্ষমতার ভারসাম্য তাদের দিকে ততটুকুই টলে যতটুকু তারা বাংলাদেশের রাষ্ট্রক্ষমতাকে গণতান্ত্রিক করার প্রশ্নে আন্দোলনমুখী প্রবণতা প্রদর্শন করে। অতটুকুই।গত এক মাসে রাজনৈতিক দলগুলো আরো দুর্বল হয়েছে। নির্বাচনী হাওয়া বইবার ভাব থাকলেও গুমোট ভাবের কিছুই প্রায় পরিবর্তন ঘটেনি। বিপদের জায়গা হচ্ছে, নিজের নাক কেটে পরের যাত্রা ভঙ্গ করার চিরাচরিত নীতি। এই নীতির সারকথা হচ্ছে, নিজে যদি ক্ষমতায় যেতে না পারি, দখলদারদের সঙ্গে আঁতাত করে প্রতিপক্ষকে কিছুতেই ক্ষমতায় যেতে দেব না। অথচ এখন মুল প্রশ্ন নির্বাচনে জয়ী হওয়া নয়, ক্ষমতায় থাকতে পারা। দখলদারির অধীনে থাকা বাংলাদেশে এই নিজের নাক কাটার কোনো ভবিষ্যৎ নেই। অতএব আমরা মনে করি, দখলদারদের বিপরীতে ন্যুনতম ঐক্য তৈরি করার ওপর আগামী দিনের নির্বাচন হওয়া-না হওয়া নির্ভর করছে। রাজনৈতিক দলগুলোর মধ্যে যদি এই উপলব্ধি কাজ করে, তাহলে তারা অনায়াসেই বুঝবে জাতীয় ও আন্তর্জাতিক পর্যায়ের বাস্তবতা এখন তাদের পক্ষেই আছে। দখলদাররা চুড়ান্তভাবে ব্যর্থ-এই সত্য এখন দেশে-বিদেশে স্পষ্ট। এই সেই মুহুর্ত যখন প্রধান দলগুলোর মধ্যে নীতিগত ঐক্যের জায়গা তৈরি করার মধ্য দিয়ে তারা বাংলাদেশকে কয়েকটি শক্তিশালী কদম এগিয়ে দিতে পারে। সেই ঐক্যের বেশ কয়েকটি জায়গা তৈরি হয়েছে। যেমন- অবিলম্বে জরুরি অবস্হা তুলে নেয়ার দাবি-অত্যন্ত গুরুত্বপুর্ণ। ডিসেম্বরে নির্বাচন হবে-ফখরুদ্দীন আহমদ দৃঢ়তার সঙ্গে ঘোষণা দিয়েছেন। এই ঘোষণাকেও ইতিবাচকভাবে গণ্য করা জরুরি। আমার ধারণা তিনি সংবিধান বহির্ভুতভাবে ক্ষমতায় থাকার ক্ষেত্রে আগামী দিনে যে বিপদগুলো ঘটবে, সেই দিক সম্পর্কে ওয়াকিবহাল। গোষ্ঠীগতভাবে ক্ষমতাসীনরা কি চাইছে, তার চেয়েও গুরুত্বপুর্ণ তিনি ব্যক্তিগতভাবে ডিসেম্বরের পর ক্ষমতায় থাকতে চাইছেন না, জনগণ এভাবেই তাকে বুঝেছে। সে কারণে নিয়মতান্ত্রিকভাবে ক্ষমতা হস্তান্তরের প্রশ্নে জনগণের কাছ থেকে তিনি সহায়তা পাবেন। তবে একটি স্বার্থান্বেষী গোষ্ঠী হিসেবে ক্ষমতাসীন দখলদাররা শেষাবধি ক্ষমতা ছাড়বে কিনা, এ বিষয়ে জনগণ নিশ্চিত নয় মোটেও। রাজনৈতিক দলগুলো মুখে যাই বলুক, তাদেরও সংশয় আছে।যদি রাজনৈতিক দলগুলো নিজেদের মধ্যে ন্যুনতম ঐক্য রচনার মধ্যে পারস্পরিক স্বার্থ খুঁজতে এখন ব্যর্থ হয়, তাহলে থাক না ক্ষমতাসীনরা আরো দশ-বারো বছর। ক্ষতি কি? কী ক্ষতি জনগণের? দুই বিবদমান পক্ষের কেউই এখনো কোনো নীতি-নির্দেশনা পেশ করেননি যাতে আমরা বুঝতে পারি তারা দেশ ও দশের কথা ভাবছেন। নয় কি? ফখরুদ্দীন আহমদ সাহেব না থাকলেও দায়িত্ব নেয়ার নতুন লোক ইতোমধ্যেই অনেক তৈরি হয়ে গেছে। তার প্রক্রিয়া তো জারি ছিল। জারি আছে।রাজনৈতিক দলগুলো কি হুঁশে? Click This Link

