বাংলাদেশকে ইরাক না বানালে চলছে না _ মাহমুদুর রহমান





বাংলাদেশকে ইরাক না বানালে চলছে নামাহমুদুর রহমানবা ংলাদেশের পত্রপত্রিকার নিয়মিত সব পাঠকই ইরাক সম্পর্কে কম-বেশি জানেন বলেই আমার ধারণা। সাম্প্রতিককালের চরমতম মুসলিমবিদ্বেষী মার্কিন প্রেসিডেন্ট জর্জ বুশ (জুনিয়র) প্রথমবার নির্বাচনে জয়লাভ করার পরই ইরাক দখলের পরিকল্পনা করেন। একটি রাষ্ট্রে সামরিক আগ্রাসন পরিচালনার পুর্বে প্রচারণা যুদ্ধ চালানোর যে কৌশল সাম্রাজ্যবাদী ও আধিপত্যকামী শক্তি গ্রহণ করে থাকে, ইরাকের ক্ষেত্রেও তার ব্যতিক্রম ঘটেনি। কোনোরকম সাক্ষ্য-প্রমাণ ব্যতিরেকেই ওয়াশিংটন থেকে দাবি করা হয় নিউইয়র্কের টুইন টাওয়ার হামলার সঙ্গে ইরাকি শাসক গোষ্ঠী জড়িত ছিল। ওসামা বিন লাদেনের সঙ্গে ইরাকের সাবেক প্রেসিডেন্ট সাদ্দাম হোসেনের দীর্ঘদিনের বৈরিতা থাকা সত্ত্বেও আমেরিকার জনগণের যুদ্ধোন্মাদ অংশ বুশ প্রশাসনের প্রচারণা দ্বারা প্রভাবিত হয়। প্রকৃত তথ্য হলো, সাদ্দাম হোসেন এবং তার বাথ পার্টি যেহেতু সেক্যুলার ভাবাদর্শে অনুপ্রাণিত, সে কারণে ওসামা বিন লাদেনের আল কায়দা ইরাকের স্বৈরশাসককে সর্বদা ইসলামের শত্রুরূপেই বিবেচনা করত।মার্কিন মুল্লুকে দু’চারবার ভ্রমণ করে আমার অভিজ্ঞতা হয়েছে দেশটির অধিকাংশ নাগরিক আমেরিকার বাইরের বিশ্ব সম্পর্কে অতি সামান্যই জ্ঞান রাখে এবং সাম্রাজ্যবাদ নিয়ন্ত্রিত সংবাদ মাধ্যম যে মিথ্যা তথ্য অব্যাহতভাবে প্রচার করে, সেগুলোকে বেদবাক্য হিসেবে মেনে নেয়। বুশ প্রশাসনের উদ্ভাবিত টুইন টাওয়ার সম্পর্কিত মিথ্যা প্রচারণাটি মার্কিন যুক্তরাষ্ট্রের বাইরে তেমন একটা গ্রহণযোগ্যতা না পাওয়ায় ভাইস প্রেসিডেন্ট ডিক চেনি, প্রতিরক্ষামন্ত্রী ডোনাল্ড রামসফিল্ড এবং জাতীয় নিরাপত্তাবিষয়ক মন্ত্রী মিজ কন্ডোলিজা রাইস গণবিধ্বংসী অস্ত্রের ডাহা মিথ্যা গল্প বিশ্ববাসীর কাছে প্রচার করেন। প্রচারণা যুদ্ধের দ্বিতীয় কৌশল তুলনামুলকভাবে কার্যকর হয়। যুক্তরাজ্যের প্রধানমন্ত্রী টনি ব্লেয়ার যিনি বুশের পুডুল(puppet) নামেই সমধিক পরিচিত ছিলেন, সঙ্গে সঙ্গে এই কল্পকাহিনী লুফে নেন এবং সেদেশের গোয়েন্দা সংস্হাকে ইরাকের গণবিধ্বংসী অস্ত্রের কল্পিত তথ্য সেদেশের সংসদে উপস্হাপনের জন্য একপ্রকার বাধ্য করেন। আর যায় কোথায়? পশ্চিমা সাম্প্রদায়িক এবং সাম্রাজ্যবাদী বিশ্বের কাছে চরম মৌলবাদী রাষ্ট্র ইসরাইলে গোটা পৃথিবী ধ্বংস করার মতো আণবিক, রাসায়নিক এবং জীবাণু অস্ত্রের সম্ভার থাকলেও কিছু যায় আসে না। কিন্তু কোনো ইসলামিক রাষ্ট্র যদি পারমাণবিক শক্তি অর্জন করার কোনোরকম চেষ্টা চালায়, তাহলেই তাদের মাথায় আকাশ ভেঙে পড়ে। মুসলমানরা আবার জ্ঞান-বিজ্ঞানে উন্নতি সাধন করবে কেন? তারা তো মনুষ্য পদবাচ্য নয়। ইরাকে গণবিধ্বংসী অস্ত্র থাকার ডাহা মিথ্যা অথচ সফল প্রচারণা প্রেসিডেন্ট বুশকে তার আগ্রাসী নীতি বাস্তবায়নের সুযোগ করে দেয়। অল্পদিনের মধ্যেই তথাকথিত ‘ইচ্ছুকদের মোর্চা’ গঠন হয়ে গেল। তারপর নিরপরাধ লাখ লাখ ইরাকি নাগরিক হত্যা করার ইতিহাস বিশ্ববাসীর জানা। দেশটি অদ্যাবধি লক্ষাধিক বিদেশি সৈন্যের দখলে রয়েছে, যদিও সাম্রাজ্যবাদের পুরনো কৌশল অনুযায়ী একটি বশংবদ সরকার সেদেশে সব মার্কিন নির্দেশ বিনা প্রতিবাদে পালন করে যাচ্ছে।এবার ইরাকের সঙ্গে বাংলাদেশের বর্তমান পরিস্হিতি মেলানো যাক। ইরাকে গণবিধ্বংসী অস্ত্র তৈরির প্রচারণা বুশ সিনিয়র পরিচালিত ১৯৯১-এর প্রথম উপসাগর যুদ্ধ-পরবর্তী সময় থেকে জোরেশোরে আরম্ভ হয়। সিআইএ’র তত্ত্বাবধানে এই প্রচারণায় অর্থ এবং অন্যান্য সুযোগ-সুবিধা গ্রহণের বিনিময়ে সহায়তা প্রদান করে ইরাকের মার্কিন এজেন্ট চালাবি ভ্রাতৃদ্বয়। এরা মার্কিন যুক্তরাষ্ট্রে অবস্হান করে কংগ্রেস এবং সিনেট সদস্যদের মধ্যে গণবিধ্বংসী অস্ত্র সংক্রান্ত কল্পকাহিনী সরবরাহ করতে থাকে। প্রধানত ইহুদি অর্থে পরিচালিত পাশ্চাত্যের সংবাদ মাধ্যম যে ভয়ঙ্করভাবে মুসলমানবিদ্বেষী-এটি নতুন কোনো তথ্য নয়। কাজেই, চালাবি পরিবারের বানোয়াট গল্প অধিকাংশ পশ্চিমা সংবাদ মাধ্যমের কাছে বিনা প্রশ্নে অকাট্য প্রমাণে পরিণত হতে সময় লাগেনি। বুদ্ধিমান পাঠক নব্বই দশকের ইরাকবিরোধী প্রচারণার সঙ্গে সাম্প্রতিক সময়ের বাংলাদেশের মিল সহজেই খুঁজে পাবেন। সাবেক মার্কিন প্রেসিডেন্ট বুশের ‘সন্ত্রাসবিরোধী যুদ্ধ’ যে ইসরাইলের স্বার্থরক্ষার জন্য মুসলমান নিধন প্রকল্প ব্যতীত অন্য কিছু নয়-এ বিষয়টি যে কোনো বিবেকসম্পন্ন মানুষই স্বীকার করবেন। অথচ আমাদের মাননীয় প্রধানমন্ত্রী ২৯ ডিসেম্বর নির্বাচনপুর্ব সময়ে মার্কিন যুক্তরাষ্ট্রে অবস্হানকালে সেদেশের উপ-সহকারী পররাষ্ট্রমন্ত্রী রিচার্ড বাউচারের সঙ্গে সাক্ষাৎ করে বুশের সন্ত্রাসের বিরুদ্ধে যুদ্ধের সঙ্গে একাত্মতা ঘোষণা করে এসেছেন। সাম্রাজ্যবাদী শক্তি মার্কিন যুক্তরাষ্ট্র এবং আঞ্চলিক আধিপত্যবাদী শক্তি ভারতের সঙ্গে গাঁটছড়া বাঁধার কারণেই গত নির্বাচনে মহাজোটের পক্ষে অবিশ্বাস্য ফলাফল হয়েছে কি-না, সে সম্পর্কে নির্বাচন কমিশনের কর্তাব্যক্তিরা অধিকতর অবহিত বিধায় আমার এ সম্পর্কে মন্তব্য নিষ্প্রয়োজন। তবে ক্ষমতা গ্রহণের পর থেকে প্রধানমন্ত্রী শেখ হাসিনা যে দুই শক্তিধর রাষ্ট্রের শাসকদের কাছ থেকে সব বিষয়ে নিঃশর্ত সমর্থন পাচ্ছেন-সেটা তো আমরা দেখতেই পাচ্ছি। ভারতের পররাষ্ট্রমন্ত্রী মি. প্রণব মুখার্জি তো বাংলাদেশের জনগণকে রীতিমত ধমক দিয়েই জানান দিয়েছেন যে, আওয়ামী লীগ নেতৃত্বাধীন মহাজোট সরকার একান্তই তাদের নিজস্ব এবং এই সরকারের প্রতি কোনো মহল থেকে কোনোরকম হুমকি এলে ভারত চুপ করে বসে থাকবে না। এই প্রবীণ রাজনীতিবিদকে প্রসঙ্গক্রমে স্মরণ করিয়ে দেয়া যেতে পারে যে, আফগানিস্তানের মাত্র ২ কোটি ৮২ লাখ স্বাধীনতাকামী জনগোষ্ঠীকে মার্কিন যুক্তরাষ্ট্রের নেতৃত্বাধীন ন্যাটো বাহিনী দীর্ঘ সাত বছরেও কব্জা করতে না পেরে এখন সম্মানজনক পলায়নের পথ খুঁজছে। বাংলাদেশের জনগণের স্বাধীনতার স্পৃহা আফগানিস্তানের লড়াকু জনগণের চেয়ে কম-নিজ দেশবাসী সম্পর্কে এমন নিম্ন ধারণা আমি অন্তত পোষণ করি না।পুর্বের একাধিক লেখায় উল্লেখ করেছি, দশকব্যাপী বাংলাদেশবিরোধী প্রচারণায় প্রধানত দুর্নীতি এবং জঙ্গিবাদের অস্ত্র ব্যবহার করা হয়েছে। দুর্নীতির একতরফা অভিযোগের মাধ্যমে জাতীয়তাবাদী শক্তিকে হীনবল করে বাংলাদেশে সাম্রাজ্যবাদ ও আধিপত্যবাদের প্রতি নমনীয় প্রায় একদলীয় শাসন ব্যবস্হা কায়েমের ফলে ইতোমধ্যে দেশের স্বাধীনতা রক্ষা কঠিন করে ফেলা হয়েছে। তথাকথিত স্বাধীন দুদকের পক্ষপাতদুষ্ট আচরণ এখন দৃষ্টিকটুভাবেই দৃশ্যমান। বিএনপি চেয়ারপারসন বেগম খালেদা জিয়ার ভাই এবং কনিষ্ঠ পুত্রের বিরুদ্ধে আক্রমণ পরিচালনার ৪৮ ঘণ্টার মধ্যে দুদক চেয়ারম্যানের বিরুদ্ধে আনীত দুর্নীতির অভিযোগ থেকে অব্যাহতি দিয়ে তাকে পুরস্কৃত করা হয়েছে। সাবেক সেনাপ্রধান লে. জেনারেল (অব.) হাসান মশহুদ চৌধুরী তার বিরুদ্ধে আনীত দুটি অভিযোগের মধ্যে একটি নিজেই স্বীকার করে নিয়েছেন। অপরটির যথাযথ তদন্তের জন্য আইন মন্ত্রণালয় তদন্ত চলাকালে তার ছুটিতে থাকার সুপারিশ করা সত্ত্বেও সেই সুপারিশ অগ্রাহ্য করে দুদকের অধস্তন কর্মকর্তা কতৃক তদন্তের নামে একটি তামাশা অনুষ্ঠান করে তাকে অভিযোগ থেকে অব্যাহতি দেয়া হয়েছে। দুদক যে তদন্ত প্রতিবেদনটি প্রকাশ করেছে, সেটি একটু মনোযোগ দিয়ে পড়লেই যে কোনো নিরপেক্ষ পর্যবেক্ষকের কাছে প্রতীয়মান হবে যে, তদন্তকারী কর্মকর্তাদ্বয় তদন্তের পরিবর্তে প্রকৃতপক্ষে জনাব হাসান মশহুদ চৌধুরীর পক্ষের উকিলের মতো আচরণ করেছেন। পাঠকের অবগতির জন্য প্রকাশিত প্রতিবেদনটির কয়েকটি সংশ্লিষ্ট অংশ উদ্ধৃত করা আবশ্যক বিবেচনা করছি।১। ‘জনাব মাহমুদুর রহমান কতৃক আনীত অভিযোগে বৈপরীত্য রয়েছে। কেননা ব্যাংকের অর্থ লোকসান বা ক্ষতিসাধন করা হলে, ক্ষতিসাধন ও লোকসানকৃত অর্থ লে. জেনারেল হাসান মশহুদ চৌধুরী কিভাবে আত্মসাৎ করলেন? (লেখকের মন্তব্যঃ উপরোক্ত প্রশ্ন দুদক চেয়ারম্যানের নিয়োজিত উকিলের উত্থাপন করার কথা, কোনো তদন্তকারী কতৃপক্ষের নয়।)২। ‘লে. জেনারেল হাসান মশহুদ চৌধুরী তার বক্তব্যে আরো জানান, পরিচালনা পর্ষদের চেয়ারম্যান হিসেবে ব্যাংকের প্রতিদিনের অপারেশনাল কাজের সঙ্গে তিনি সম্পৃক্ত ছিলেন না। তৎকালীন ব্যবস্হাপনা পরিচালক জনাব জাহিদ হোসেন চৌধুরী কতৃক উদ্দেশ্যমুলকভাবে ব্যাংকের বৈদেশিক মুদ্রা লোকসানের বিষয়টি গোপন করায় বোর্ড সভা অবহিত ছিল না। (লেখকের মন্তব্যঃ ব্যাংক পরিচালনার অভিজ্ঞতা থেকে হলফ করে বলতে পারি, কোনো আর্থিক প্রতিষ্ঠানের পরিচালনা পর্ষদই এতটা নিরামিষের মতো আচরণ করেন না। ট্রাস্ট ব্যাংকের পরিচালনা পর্ষদের অদক্ষতার মাত্রা আমাকে বিস্মিত করেছে। এদের হাতে সেনাবাহিনীর সম্পদ নিরাপদ নয়।)৩। ‘দি ট্রাস্ট ব্যাংক লিমিটেড’-এর ব্যবস্হাপনা পরিচালক জনাব ইকবাল ইউ আহমেদ ও বাংলাদেশ ব্যাংকের বৈদেশিক মুদ্রা নীতি বিভাগের জেনারেল ম্যানেজার খন্দকার খালিদুর রহমানের সঙ্গে আলোচনা করে লে. জেনারেল (অব.) হাসান মশহুদ চৌধুরীর বক্তব্যের সত্যতা ও গ্রহণযোগ্যতা পাওয়া যায়। (লেখকের মন্তব্যঃ বিজ্ঞ তদন্ত কর্মকর্তাদ্বয় আশা করেছিলেন যে, দায়িত্বরত এই অত্যন্ত ক্ষমতাধর দুদক চেয়ারম্যানের বিরুদ্ধে মধ্যম স্তরের সরকারি/আধাসরকারি কর্মকর্তাদের সাক্ষ্য দেয়ার সাহস আছে! উল্লেখ্য, দি ট্রাস্ট ব্যাংকের ব্যবস্হাপনা পরিচালক জনাব ইকবাল ইউ আহমেদ এবং বাংলাদেশ সেনাবাহিনীর বর্তমান প্রধান ও এক/এগারর রুপকার জেনারেল মইন উ আহমেদ সম্পর্কে আপন ভাই। বাংলাদেশের অপর কোনো ব্যাংকে আপন দু’ভাই যথাক্রমে চেয়ারম্যান এবং ব্যবস্হাপনা পরিচালক হিসেবে কর্মরত আছেন-এমন তথ্য আমার অন্তত জানা নেই।)৪। ‘অর্থাৎ ডিলিং রুমের বৈদেশিক মুদ্রা ক্রয়-বিক্রয়জনিত কার্যক্রমের মাধ্যমে ব্যাংকের লোকসান ঘটানো বা অভিযোগকারীর দাবি অনুযায়ী পাচারের মাধ্যমে (মানি লন্ডারিং) ২২,৪১,৭১,১৪০.০০ টাকা আত্মসাতের জন্য দি ট্রাস্ট ব্যাংকের প্রাক্তন চেয়ারম্যান লে. জেনারেল হাসান মশহুদ চৌধুরীকে দায়ী করা যায় না।’ (লেখকের মন্তব্যঃ কিন্তু চট্টগ্রাম বন্দরের একজন সামান্য ঠিকাদার নিয়োগপুর্বক রাষ্ট্রের কথিত ১৪ কোটি টাকা লোকসানের জন্য [গ্যাটকো মামলা] সাবেক প্রধানমন্ত্রী বেগম খালেদা জিয়াকে দায়ী করা যায়) আত্মস্বীকৃত দুর্নীতিবাজ দুদক চেয়ারম্যানকে বাঁচানোর ব্যর্থ প্রচেষ্টার বহর দেখে আমি অন্তত হাসি চেপে রাখতে পারিনি। মাননীয় প্রধানমন্ত্রী শেখ হাসিনা এই প্রতিবেদন নিয়ে কী করবেন, সেটি তার বিবেচনা। তবে অবস্হাদৃষ্টে আমজনতার কাছে মনে হওয়া স্বাভাবিক যে, ‘স্বাধীন দুদক’ এক/এগারর পর থেকেই রাজনৈতিক উদ্দেশ্যপ্রণোদিত লেনদেনের ঘাঁটি হিসেবে ব্যবহৃত হচ্ছে। নির্বাচনে জয়লাভের পর আওয়ামী লীগের যেসব বীরপুরুষ সংসদ সদস্য দুদক চেয়ারম্যানের বিরুদ্ধে মামলা দায়েরের হুমকিতে আকাশ-বাতাস মুখরিত করে তুলছিলেন, তারা পরিবর্তিত পরিস্হিতিতে নীরব থাকাটাকেই শ্রেয় মনে করছেন। বাংলাদেশের জনগণের এখন অন্তত বোঝা উচিত যে, সাম্রাজ্যবাদী প্রভুরা বাংলাদেশকে কব্জা করার প্রাথমিক হাতিয়ার হিসেবেই দুদককে ব্যবহার করেছে। দুর্নীতি বিষয়ক প্রচারণার প্রয়োজন ফুরিয়ে যাওয়া মাত্র দেশে জঙ্গিবাদের প্রচারণার তীব্রতা বৃদ্ধি পেয়েছে।তদন্তের পুর্বেই বাণিজ্যমন্ত্রী লে. কর্নেল (অব.) ফারুক খান পিলখানা হত্যাকান্ডের সঙ্গে জঙ্গি সংযোগ খুঁজে পেয়েছেন। অর্থমন্ত্রী জনাব আবুল মাল আবদুল মুহিত কোনো সাক্ষ্য-প্রমাণ ব্যতিরেকেই বাংলাদেশে বিভিন্ন বিনিয়োগের অর্থ জঙ্গি কার্যক্রমে ব্যবহৃত হচ্ছে বলে দাবি করেছেন। আইনমন্ত্রী বিডিআর বিদ্রোহের সঙ্গে তালেবান সংযোগ আবিষ্কার করেছেন। মন্ত্রীদের মধ্যে একাংশ এবং সরকার সমর্থক বুদ্ধিজীবীকুল যুদ্ধাপরাধীদের বিচারের উদ্যোগের সঙ্গেও এই হত্যাকান্ডের সম্পর্ক খুঁজে পেয়েছেন। পররাষ্ট্রমন্ত্রী তো আবার আগ বাড়িয়ে বন্ধুরাষ্ট্র মালয়েশিয়ার সরকারকে প্রকারান্তরে যুদ্ধাপরাধীদের পক্ষাবলম্বনের দায়ে অভিযুক্ত করেছেন। এসব দায়িত্বজ্ঞানহীন দাবির সুত্র ধরে সরকার সমর্থক পত্রিকা সমকাল শিরোনাম করেছে ‘এনজিওর নামে আসা বিপুল অর্থ জঙ্গিদের হাতে, জোট সরকারের পাঁচ বছরে এসেছে ৯০ হাজার কোটি টাকা’। সংখ্যাতত্ত্ব সম্পর্কে অজ্ঞ এক সরকারদলীয় অর্থনীতিবিদ তার বায়বীয় গবেষণার মাধ্যমে জেনেছেন যে, বাংলাদেশে নাকি প্রতিবছর ১০ লাখ জঙ্গি তৈরি হচ্ছে। স্বয়ং প্রধানমন্ত্রী শেখ হাসিনা মৃত্যুর ভয় পান না জানিয়ে সংসদে বলেছেন, একঝাঁক বুলেট নাকি তাকে তাড়া করে বেড়াচ্ছে। এদেশে জঙ্গি গোষ্ঠীর সংখ্যা এত বিপুলই যদি হয়ে থাকে এবং মন্ত্রীদের দাবি অনুযায়ী নানান কিসিমের আন্তর্জাতিক সংযোগের ফলে এত ক্ষমতার অধিকারী হলে তারা বাংলাদেশের রাষ্ট্র ক্ষমতা যে কেন দখল করে নিচ্ছে না-সেটাই এক অপার রহস্য! পৃথিবীর কোনো রাষ্ট্রে কোনো সরকার সম্ভবত এভাবে দেশের জনগণকে আতঙ্কিত করে তোলেনি। স্মরণে রাখা দরকার, সমগ্র বিশ্ব ১৯৩০ সালের পর ইতিহাসের ভয়াবহতম অর্থনৈতিক মন্দা অতিক্রম করছে।এই দুর্যোগপুর্ণ সময়ে আমাদের পণ্য রফতানি বৃদ্ধি এবং বিদেশে অধিকহারে শ্রমিক প্রেরণের জন্য বিশেষ উদ্যোগ গ্রহণ করা আবশ্যক। সরকারের প্রচারণা অনুযায়ী বাংলাদেশ যদি প্রকৃতই একটি জঙ্গি অধ্যুষিত রাষ্ট্রই হয়ে থাকে, তাহলে এই বিপজ্জনক দেশের পণ্য ক্রয়ে অথবা এদেশের শ্রমিক নেয়ার জন্য বিশ্বের কোনো দেশই এগিয়ে আসবে না। এক মন্ত্রী তো এমনও ইঙ্গিত দিয়েছেন যে, বিদেশে কর্মরত প্রবাসী বাংলাদেশী এবং শান্তি মিশনে কর্মরত বাংলাদেশ সেনাবাহিনীর সদস্যদের সঙ্গে আন্তর্জাতিক জঙ্গি সংযোগ স্হাপিত হয়ে থাকতে পারে। যে কোনো সরকারের কর্তব্যই হচ্ছে নিজ দেশের একটি ইতিবাচক ভাবমুর্তি তুলে ধরতে সচেষ্ট হওয়া। অথচ ক্ষমতাসীন মহাজোট সরকার সম্পুর্ণ উল্টো আচরণ করছে। অবশ্য আমাদের ভুলে যাওয়া উচিত হবে না, ১৯৯৬-২০০১ সময়কালের আওয়ামী লীগ শাসনামলে বাংলাদেশে ইসলামী জঙ্গি গোষ্ঠীর তৎপরতা বিষয়ক পুস্তিকা পররাষ্ট্র মন্ত্রণালয় থেকে সরকারিভাবে সারা বিশ্বে প্রচার করা হয়েছিল। যে কারণে মার্কিন প্রেসিডেন্ট বিল ক্লিনটন বাংলাদেশ সফরে এসে সাভার স্মৃতিসৌধে মহান মুক্তিযুদ্ধের শহীদদের প্রতি শ্রদ্ধা জানানোর অনুষ্ঠান নিরাপত্তাহীনতার অজুহাতে বাতিল করেছিলেন। সেই বিব্রতকর অভিজ্ঞতা থেকে শিক্ষা নেয়া তো দুরের কথা, এবার ক্ষমতায় এসে শেখ হাসিনার নেতৃত্বাধীন সরকার বাংলাদেশে কথিত জঙ্গি অপপ্রচারের তীব্রতা বহুলাংশে বাড়িয়ে দিয়েছেন। সঙ্গত কারণেই একটি ক্ষমতাসীন দলের এই বিচিত্র আচরণের উদ্দেশ্য সম্পর্কে প্রশ্ন উত্থাপিত হতে পারে। বাংলাদেশকে জঙ্গি রাষ্ট্র হিসেবে প্রমাণ করা গেলে যে ভারত-মার্কিন মোর্চাই সবচেয়ে লাভবান হবে-এটি না বোঝার কোনো কারণ নেই। ভারতের লাভটি হচ্ছে প্রধানত অর্থনৈতিক। বাংলাদেশের পণ্য রফতানি হ্রাস পেলে এবং বিদেশে শ্রমিক প্রেরণের সুযোগ সঙ্কুচিত হলে স্বাভাবিকভাবেই সেই শুন্যতা পুরণ করে আমাদের পার্শ্ববর্তী পরাশক্তির অর্থনৈতিক সমৃদ্ধি দ্রুততর হবে। আর মার্কিন যুক্তরাষ্ট্র সমগ্র মুসলিম বিশ্বকে ক্রমান্বয়ে নিয়ন্ত্রণ করার যে পরিকল্পনা বাস্তবায়ন করছে, তার সঙ্গে বাংলাদেশে জঙ্গিবাদের প্রচারণার সামজ্ঞস্য রয়েছে। জনগণের প্রতিরোধের মুখে ভারতকে করিডোর ও টাস্কফোর্স এবং মার্কিন যুক্তরাষ্ট্রকে টিফা উপহার দিয়ে নির্বাচনে জয়লাভ করার ঋণ যখন পরিশোধ করা গেলই না, তখন কথিত জঙ্গিবাদ নির্মুলের জন্য ব্লু হেলমেটের ছদ্মাবরণে মার্কিন ও ভারতীয় সেনাবাহিনীকে দেশের অভ্যন্তরে ডেকে নিয়ে এলে ক্ষমতাসীনদের অনন্তকাল ক্ষমতায় থাকার স্বপ্ন বাস্তবায়িত হওয়ার সুযোগ সৃষ্টি হয়। বিদেশি দখলদার সৈন্যের আগমন জায়েজ করার জন্য বিশেষ মহল কতৃক বাংলাদেশের কোথাও উদ্দেশ্যপ্রণোদিত নাশকতা ঘটানোও বিচিত্র নয়।এফবিআইকে ডেকে এনে যখন পিলখানা হত্যাকান্ডের সঙ্গে বিদেশি সংযোগ খুঁজে বের করার দায়িত্ব দেয়া হয়, তখন ক্ষমতাসীনরা বোধ হয় ভুলেই যান যে, এফবিআই নিজেই একটি বিদেশি সংস্হা। তদুপরি সিআইএ, এফবিআই’র গোয়েন্দারাই যে বছরের পর বছর ইরাকের বাথ পার্টির সঙ্গে আল কায়দার সর্বৈব মিথ্যা সম্পর্কের কথা এবং ইরাকের গণবিধ্বংসী অস্ত্রের গালগল্প নির্বিবাদে বিশ্বব্যাপী প্রচার করে বেড়িয়েছে, সে ইতিহাসই বা ভুলে যাই কী করে। অবস্হাদৃষ্টে প্রতীয়মান হচ্ছে, বাংলাদেশকে ইরাকের ভাগ্য বরণ করাতে বিশেষ মহল একেবারে মরিয়া হয়ে উঠেছে। আজকের মন্তব্য প্রতিবেদনের সমাপ্তি টানার পুর্বে দেশের জনগণকে স্মরণ করানো গুরুত্বপুর্ণ মনে করছি যে, বাংলাদেশের জন্য এখনকার সবচেয়ে বড় বিপদের নাম অর্থনৈতিক মন্দা, কোনো উদ্দেশ্যপ্রণোদিত রাজনীতিবিদের মস্তিষ্কপ্রসুত বায়বীয় জঙ্গিগোষ্ঠী নয়। (সুত্র, আমার দেশ,২২/০৩/২০০৯) 
                    
