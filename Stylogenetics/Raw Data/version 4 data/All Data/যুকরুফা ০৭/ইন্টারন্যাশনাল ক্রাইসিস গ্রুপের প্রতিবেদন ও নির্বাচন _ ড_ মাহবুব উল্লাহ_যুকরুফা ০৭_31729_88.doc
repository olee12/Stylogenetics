ইন্টারন্যাশনাল ক্রাইসিস গ্রুপের প্রতিবেদন ও নির্বাচন _ ড_ মাহবুব উল্লাহ





ইন্টারন্যাশনাল ক্রাইসিস গ্রুপের প্রতিবেদন ও নির্বাচন : ড. মাহবুব উল্লাহ   ২৯ ডিসেম্বর নবম জাতীয় সংসদ নির্বাচনের তারিখ ধার্য হয়েছে। সরকারের মুখপাত্র বলে পরিচিত উপদেষ্টা ড. হোসেন জিল্লুর রহমান দাবি করেছেন, দেশ এখন নির্বাচনী মহাসড়কের শেষ কিলোমিটারে রয়েছে। এর আগে তিনি বলেছিলেন, জাতি নির্বাচনের মহাসড়কে উঠে গেছে। তখন অনেকেই বলেছিলেন, এই মহাসড়কে কোথাও কোথাও এবড়ো-থেবড়ো অবস্হা বিরাজ করছে, এমনকি মারাত্মক দুর্ঘটনা ঘটারও আশঙ্কা রয়েছে। এখন স্বতন্ত্র প্রার্থীসহ নিবন্ধন পাওয়া সব দল নির্বাচনী প্রচার-প্রচারণায় নেমে পড়েছে। বেগম খালেদা জিয়া বিশ্রাম ও শারীরিক প্রশান্তি বিসর্জন দিয়ে দেশের একপ্রান্ত থেকে অন্যপ্রান্ত চষে বেড়াচ্ছেন। গভীর রাতের জনসভাগুলোতেও তিনি নির্বাচনী ভাষণ দিয়ে চলেছেন। তার নির্বাচনী সমাবেশে প্রচুর লোকসমাগমও হচ্ছে। অপর প্রধান নেত্রী শেখ হাসিনাও শারীরিক অসুস্হতার জন্য দু-একদিন অপেক্ষা করার পর পুর্ণোদ্যমে নির্বাচনী প্রচারণায় নেমে পড়েছেন। তার সমাবেশগুলোতেও উল্লেখজনক লোকসমাবেশ ঘটছে। সংবাদপত্রের প্রধান শিরোনামের ভাষা অনেকটা এরকমঃ সারাদেশ নির্বাচনী জ্বরে কাঁপছে। এতসব কিছুর পরেও একটা ছন্দপতনের অবস্হা আমরা লক্ষ্য করছি। এখনো টেলিভিশনের টকশোতে বিজ্ঞ আলোচকরা নির্বাচন অনুষ্ঠান নিয়ে সন্দেহ প্রকাশ করছেন। এই সন্দেহ আরো ঘনীভুত হয়েছে বেগম খালেদা জিয়ার মুখ থেকে নির্বাচন বানচালের ষড়যন্ত্র সম্পর্কে কঠোর হুশিয়ারি উচ্চারিত হতে দেখে। তবে নির্বাচন নিয়ে সর্বশেষ আস্হাহীনতা ও আশঙ্কার প্রধান কারণ ইন্টারন্যাশনাল ক্রাইসিস গ্রুপের একটি প্রতিবেদন। এই সংস্হাটির প্রতিবেদনকে গুরুত্বের সঙ্গে গ্রহণ করার যথেষ্ট কারণ আছে। কারণ এ সংস্হার অনুসন্ধানী প্রতিবেদনে বিশ্বের নানা প্রান্তে রাজনৈতিক সংকটের উৎস ও সম্ভাবনা তুলে ধরার চেষ্টা করা হয়। ক্ষমতাধর দেশগুলো তাদের নীতিনির্ধারণে ইন্টারন্যাশনাল ক্রাইসিস গ্রুপের প্রতিবেদনকে যথেষ্ট গুরুত্ব দেয়। বাংলাদেশ জনবহুলতায় বিশাল হলেও সম্পদ ও ভৌগোলিক বিস্তারে অত্যন্ত ক্ষুদ্র। এর কোনো বিশাল সামরিক শক্তি নেই। নেই অর্থনৈতিক শক্তি। কাজেই দেশটি ক্ষমতাধর দেশগুলোর স্বার্থচিন্তার দাবার ঘুঁটিতে পরিণত হয়েছে। ডিএল রায় যে বিখ্যাত হৃদয় ছুঁয়ে যাওয়া দেশাত্মবোধক গানটি রচনা করেছিলেন, তার একটি ছত্র হলোঃ এমন দেশটি কোথাও খুঁজে পাবে নাকো তুমি/ সকল দেশের রানী সে যে আমার জন্মভুমি। ডিএল রায় যদি বেঁচে থাকতেন, তাহলে হয়তো তিনি চরম গ্লানি ও দুঃখে লিখতেনঃ এমন দেশটি কোথাও খুঁজে পাবে নাকো তুমি/ শক্তিধর রাষ্ট্রদুতরা করেছে যাকে তাদের চারণভুমি। আমি কবি নই। ডিএল রায়ের গানটিকে যথার্থ ছন্দে সমসাময়িক বাংলাদেশের অবস্হায় প্যারোডির রুপ দিতে হয়তো সক্ষম হইনি; তবু এটাই হলো আজকের বাংলাদেশের চিত্র। বাংলাদেশ কতটুকু স্বাধীন, এর কী পরিমাণ সার্বভৌমত্ব অবশিষ্ট আছে, তা ক্ষমতাধর রাষ্ট্রদুতদের তৎপরতা দেখে বোঝা যায়। মনে হয়, পতাকা আর মানচিত্র ছাড়া সবকিছুই আমরা খুইয়ে বসতে চলেছি। পৃথিবীর ক’টি দেশের নির্বাচন কিংবা অভ্যন্তরীণ রাজনীতি নিয়ে এমন বেপরোয়াভাবে বিদেশি কুটনীতিকরা তৎপরতা চালান? জন্মভুমিকে এদেশের মানুষ মাতৃতুল্য জ্ঞান করে। মায়ের অবমাননা যেমন সহ্য করা যায় না, তেমনি সহ্য করা যায় না মাতৃভুমির অবমাননা। ভাগ্যের কী নির্মম পরিহাস, আজ পর্যন্ত একটি রাজনৈতিক দলকেও বাংলাদেশকে নিয়ে বিদেশি শক্তিগুলোর এই ছিনিমিনি খেলাকে নিন্দা করতে দেখা যায়নি। বিদেশিদের চোখে যে কোনো রাজনৈতিক নেতার প্রকাশ্য অবাধ্যতা চরম শাস্তির যোগ্য করে তোলে। মানুষের দেশপ্রেম কত গভীর হতে পারে এবং আগ্রাসী শক্তির প্রতি ঘৃণা কত তীব্র হতে পারে, তার মহান দৃষ্টান্ত স্হাপন করেছেন ইরাকি সাংবাদিক মুনতাজের আল-জায়দি। আগ্রাসী মার্কিন যুক্তরাষ্ট্রের প্রেসিডেন্ট বুশের প্রতি জুতো নিক্ষেপ করে তিনি তার অন্তরের সব ক্রোধ ও ঘৃণার বহিঃপ্রকাশ ঘটিয়েছেন। বয়সে তরুণ এই সাংবাদিকটি জানতেন এর পরিণতি কী হতে পারে। তবু তিনি তার অন্তরের গোপন অভিপ্রায় থেকে বিচ্যুত হননি। সামান্যতম ভয় কিংবা দুর্বলতা তার মনের গহীনে এতটুকু স্হান পায়নি। আমাদের জাতির অনেক বীরত্বগাথা আছে। আছে অনেক সাহসিকতা ও ত্যাগ স্বীকারের ইতিহাস। তবু আজ মনে হয় সেসব যেন রুপকথা মাত্র। আমরা কি পারি না প্রত্যেকে এমন একজন জায়দি হতে? যা হোক, জাতির এই চরম দুর্ভাগ্যজনক অবস্হা দেখে বেগম খালেদা জিয়া তার নির্বাচনী স্লোগান দিয়েছেনঃ দেশ বাঁচাও, মানুষ বাঁচাও। তার এই স্লোগানে ক্ষুব্ধ হয়েছেন একগুচ্ছ তরুণ আঁতেল। তাদের ভাষায়, এটি নাকি একটি মারাত্মক স্লোগান। তারা প্রশ্ন তুলেছেন, দেশ কি বহিঃশত্রুর দ্বারা আক্রান্ত? কেউ কি দেশটি দখল করে নিয়েছে? এসব পাতি আঁতেল দল বেঁধে প্রথম অন্ধকার নামে একটি দৈনিকে যৌথ কলাম লেখে। এদের ‘জ্ঞানগর্ভ’ কলামের প্রশংসা না করে পারি না। এদের বিদ্যাবুদ্ধির দৌড়ে হয়তো ঘাটতি নেই; কিন্তু ঘাটতি আছে তাদের দেশপ্রেমে। বিদেশি প্রভুর চরণামৃত পান করাই এদের ধর্ম। অথচ এদেশের একটি রিকশাওয়ালাও জানে, দেশটি নিয়ে কী মারাত্মক খেলায় মেতে উঠেছে নানা দেশের গোয়েন্দাচক্র। সে কারণে একজন বহুল পরিচিত এককালের ডাকসাইটে আমলা ও জনতার মঞ্চের নায়ক এবং একালের দন্ডপ্রাপ্ত রাজনীতিক কারাগারে বসে সহবন্দিদের সঙ্গে আক্ষেপের সুরে বলেছেন বলে শোনা গেছে, দেশটা তো ভুটান হয়ে গেল। হ্যাঁ, ভুটানের মতো কিংবা সিকিমের মতো পরিস্হিতিতে পড়লে দলমত নির্বিশেষে অনেকেই এমনি আক্ষেপের সুরে একই কথা উচ্চারণ করবেন। প্রশ্ন হলো, ভুটান-সিকিম হতে আর কত বাকি! যা হোক, পরিস্হিতি যে অত্যন্ত নাজুক তাতে সন্দেহ করার কী আছে! তাই বেগম খালেদা জিয়ার স্লোগান ‘দেশ বাঁচাও, মানুষ বাঁচাও’ অত্যন্ত তাৎপর্যময়। ইন্টারন্যাশনাল ক্রাইসিস গ্রুপ ভবিষ্যদ্বাণী করেছে, নির্বাচনে বাংলাদেশ জাতীয়তাবাদী দলের জয়ের সম্ভাবনা যতই উজ্জ্বল হয়ে উঠবে, ততই নির্বাচন অনুষ্ঠানের সম্ভাবনা তিরোহিত হতে থাকবে। বেগম খালেদা জিয়া নির্বাচন বানচালের ষড়যন্ত্রের বিরুদ্ধে কঠোর হুশিয়ারি উচ্চারণ করার পর বর্তমান সরকারের উপদেষ্টা মেজর জেনারেল (অব.) গোলাম কাদের বলেছেন, পৃথিবীর কোনো শক্তি নির্বাচন বানচাল করতে পারবে না। ২৯ ডিসেম্বর নির্বাচন অনুষ্ঠিত হবেই। আমাদের আন্তরিক প্রার্থনা হবে গোলাম কাদের সাহেবের বক্তব্য যেন সত্য প্রমাণিত হয়। কারণ নির্বাচন ছাড়া জাতির মঙ্গলের কোনো বিকল্প নেই। ২৯ ডিসেম্বর নির্বাচন হওয়াটাই কি যথেষ্ট? নির্বাচনটি হতে হবে অবাধ, সুষ্ঠু ও গ্রহণযোগ্য। একটি ছয় পাতার দৈনিকে নানারকম স্পেকুলেশন প্রকাশ হতে দেখে সন্দেহ ঘনীভুত হচ্ছে। যদি নির্বাচন অনুষ্ঠিত হয়, তাহলে সেটি কতটুকু অবাধ, সুষ্ঠু এবং গ্রহণযোগ্য হবে? দৈনিকটি বলেছে, এবার নাকি একটি সংখ্যালঘিষ্ঠ সরকার গঠিত হবে। দৃষ্টান্তস্বরুপ ভারতের দেবগৌড়া ও চন্দ্রশেখরের সরকারের কথা উল্লেখ করা হয়েছে। দেবগৌড়া ও চন্দ্রশেখরের সরকার ছিল স্বল্পকাল স্হায়ী। তাহলে স্বাভাবিকভাবেই প্রশ্ন উঠবে, বাংলাদেশের পরবর্তী সরকারটি দেবগৌড়া বা চন্দ্রশেখর সরকারের মতো স্বল্পকাল স্হায়ী হবে কি? যদি সত্যি সত্যি পরবর্তী সরকারটি স্বল্পমেয়াদের হয়, তাহলে এই সরকারের কাজ কী হবে!  Click This Link

                    সর্বশেষ এডিট : ২০ শে ডিসেম্বর, ২০০৮  দুপুর ১:৩৭                

