বিচিত্র আওয়ামীলীগের রাজনীতির ভাষা _ ড_ আহমেদ ইমতিয়াজ





বিচিত্র আওয়ামীলীগের রাজনীতির ভাষাড. আহমেদ ইমতিয়াজআন্তর্জাতিক রাজনীতিতে একটা কথা প্রায় শোনা যায় তা হলো- আমেরিকা যার বন্ধু তার আর শত্রুর প্রয়োজন হয় না। অর্থাৎ স্বার্থের জন্যে আমেরিকার বন্ধু বা শত্রু হতে সময় লাগে না। আজ যার বন্ধু কাল তার মহাশত্রু। এই কথার প্রমাণ নিকট অতীতেই অনেক আছে। সাদ্দাম হোসেন, পারভেজ মোশারফ, বেনজীর ভুট্টো এমন কি ওসামা বিন লাদেন- সবাই এক সময় আমেরিকার আত্মার বন্ধু ছিল। আজ তাতের কি করুণ দশা তা সবার জানা। বাংলাদেশেও ঠিক সমধর্মী অনুরূপ চরিত্রের একটি রাজনৈতিক দল আছে। যাদের কথা ও কাজে বিস্তর ফারাক, গলাবাজিতে অপ্রতিদ্বন্দ্বী। হ্যা! দলটি আওয়ামীলীগ! এই দলটির রাজনীতি কত বিচিত্র, প্রতিপক্ষের প্রতি কতটা নিষ্ঠুর, প্রতিবাদের ভাষা কত কর্কশ-কদর্য, ক্ষমতায় যাওয়ার জন্য কতটা বহুরূপী ও ষড়যন্ত্রকারী ইত্যাদি বিষয়ে যৎসামান্য তুলে ধরার চেষ্টা করব।আওয়ামীলীগ ধর্মনিরপেক্ষতাবাদী পালের ধারকবাহক। নির্বাচনে জয়লাভের কামাসক্তে এই অতিচতুর দলটি ২০০৬ সালে সবাইকে তাক লাগিয়ে সহযোদ্ধাদের অগোচরেই খেলাফত মজলিশের সাথে চার দফা চুক্তি স্বাক্ষর করেছিল। চুক্তিতে ফতোয়াবাজিকে স্বীকৃতি প্রদান করে ধর্মনিরপেক্ষতাবাদীদের স্বরূপ উন্মোচন করেছিল। এই চুক্তির বিরুদ্ধে ব্যাপক সমালোচনা শুরু হলে এবং দেশের রাজনৈতিক পট পরিবর্তণের ফলে চুক্তির দ্বারা আওয়ামীলীগের কাঙ্খিত সুবিধাবাদি অংকে মাইনাস ফলাফল দৃশ্যমান হয়। ফলে হঠাৎ চুক্তি বাতিল করে অগণতান্ত্রীক, অবিশ্বস্ত ও নীতিহীন বন্ধুর পরিচয় তুলে ধরেছে। আওয়ামীলীগের নীতিহীন যুক্তির পক্ষে থাকলে দশ খুন মাফ। আর স্বার্থের বিরুদ্ধে গেলে সংবিধান, আইন-আদালত, ধর্ম, বর্ণ, মহাভারত, গীতা, রামায়ণ সব কিছু তছনছ করে ছুড়ে ফেলতে দ্বিধা করে না। ২০০৬ সালে মহাজোটে যোগ দেওয়ার আগে খবর বেরিয়েছিল এরশাদ বিএনপি তথা চারদলে যোগ দিতে যাচ্ছে। খবরটি মহাজোটের মহানেত্রীর প্রায় অকেজা কানে পৌঁছা মাত্র বলে উঠেছিলেন চোরে চোরে সব এক হচ্ছে। পরে নেত্রীর ঘোষিত ‘চোর’ নেত্রীর মহাজোটে বীরবেশে যোগদান করেছিলেন। ২০০১ সালের নির্বাচন হয়েছে আওয়ামীলীগের বিশ্বস্ত ও পছন্দের ব্যক্তি জনাব সাহাবুদ্দীন আহমেদের অধীনে। অথচ নির্বাচনে হেরে যাওয়ার পর সেই বিশ্বস্ত ও পছন্দের ব্যক্তি হয়ে গেলেন চরম বেঈমান। তাঁকে শুনতে হয়েছে হাজারো অশ্লীল বাক্য। ১৯৯১ সালে আওয়ামীলীগের পরাজয় হলে বিশ্বাসঘাতকতার অভিযোগে ড. কামাল হোসেনকে নিগৃহীত হতে হয়েছিল আওয়ামী বাহিনী দ্বারা। ২০০৬ সালে সেই বিশ্বাসঘাতক ড. কামালও মহাজোটের বিশ্বস্ত শরিক হয়েছেন। জাতির কাছে অতীত কৃতমর্মের জন্য ক্ষমাপ্রার্থনার পরেও অবশ্য এই আইনজীবী পরিস্কার করে বলেননি যে তিনি এখনো মহাজোটের ওয়ারিশ নাকি বে-ওয়ারিশ। এ সবই আওয়ামী রাজনীতির কদর্য বহুরূপী স্বভাবের হাইলাইট মাত্র।এই দলটি গলা ফাটায় মুক্তিযোদ্ধাদের পক্ষে চিৎকার করে। কিন্তু শেখ হাসিনা বা আওয়ামীলীগের বিপক্ষে বললে একজন মুক্তিযোদ্ধাকেও ছুড়ে ফেলতে সময় লাগেনা। বঙ্গবীর কাদের সিদ্দিকী তার প্রকৃষ্ঠ উদাহরণ। কাদের সিদ্দিকী হাসিনার দল থেকে বেরিয়ে গেলে মরহামেশায় তাঁকে আওয়ামীলীগের তান্ডবে পড়তে হয়েছে। ইঞ্জিনিয়ার্স ইনসটিটিউটে কৃষক শ্রমিক জনতা লীগের সম্মেলনে গোলমাল-গোলাগুলি করে তা পন্ড করেছে। একজন বীর মুক্তিযোদ্ধাকে লাঞ্চিত করতে আওয়ামীলীগ তার পান্ডাবাহিনী লেলিয়ে দিয়েছে। সুতরাং গণতন্ত্র, মুক্তিযুদ্ধ, ধর্মনিরপেক্ষতাবাদ সবই আওয়ামীলীগের সুবিধাবাদি চরিত্রের কাছে জিম্মি। আওয়ামীলীগ বক্তৃতা বিবৃতিতে যে মাত্রায় গণতন্ত্র ও স্বচ্ছতার কথা প্রচার করে বাস্তবে তার কিঞ্চিতই মিল পাওয়া যায়। ইতিহাসও এই অমিলের পক্ষেই সাক্ষ্য দেয়। ১৯৭৫ সালে বাংলাদেশের জনগণকে হতচকিত ও হতাশ করে বাকশাল কায়েমের মাধ্যমে এ দেশের মানুষের গণতান্ত্রিক অধিকার ছিনতাই করেছিল। ক্ষমতা চিরস্থায়ী করতে আমাদের গৌরবময় সেনাবাহিনীকে অবিশ্বাস করে তাদের টেক্কা দিয়ে রক্ষীবাহিনী নামক এক বিকল্প সন্ত্রাসী বাহিনী গড়ে তুলেছিল।১৯৮৬ তে স্বৈরাচার এরশাদের পাতানো নির্বাচনে অংশ গ্রহন না করার জন্য রাজনৈতিক দলগুলোর মধ্যে সিদ্ধান্ত হয়েছিল। অসংখ্য পাতানো ডক্টরেট হাতিয়ে নেওয়া মহাজোটের নেত্রী ঘোষণা দিয়েছিলেন, যে ওই পাতানো নির্বাচনে অংশ গ্রহন করবে সে হবে জাতীয় বেঈমান। বলা বাহুল্য, পরবর্তীতে ওই নির্বাচনে আওয়ামীলীগের অংশ গ্রহনের মাধ্যমে নিজের ঘোষিত খেতাব “জাতীয় বেঈমান” বর্তমান মহাজোটের নেত্রী নিজেই অর্জন করেছিলেন। স্বাধীনতার পর ২০০৬ সাল পর্যন্ত বাংলাদেশে যত হরতাল, অবরোধ আর ধ্বংসলীলা হয়েছে তাতে আওয়ামীলীগের নিরংকুশ আধিপত্য বিদ্যমান। ১৯৯৬-২০০১ সালে আওয়ামীলীগ আমলে তাদের অতি কথক নেত্রী জাতীয় সংসদে ঘোষণা দিয়েছিলেন ভবিষ্যতে হরতাল ধ্বংসযজ্ঞ না করার। অথচ ২০০১-২০০৬ পর্যন্ত বাংলাদেশের জনগণ আওয়ামীলীগ কতৃক হরতাল অবরোধ ও চরম নিপীড়নের শিকার হয়েছে সবচাইতে বেশি। তারই অংশ হিসাবে ওবায়দুল কাদের প্রেসিডেন্টকে শাসিয়েছিল বঙ্গভবনের অক্সিজেন বন্ধ করে দেওয়ার। বিচারপতি সিইসি আজিজ সাহেবকে হুমকি দেওয়া হয়েছিল তাঁর বাসার বিদ্যুৎ কাঁচাবাজার বন্ধ করে দেওয়ার। মেয়র মহিউদ্দীন চট্টগ্রামের বন্দর অকেজো করে দিয়ে দেশের ব্যবসা-বাণিজ্যের বারোটা বাজানোর হুংকার শুনিয়েছিলেন। বিচারপতি হাসান সাহেবের মত ভদ্র ব্যক্তিকে হেয় করতে সকল ধরণের তান্ডব চালানো হয়েছিল। লগি বৈঠার বিভৎস থাবায় দেশের অসংখ্য মানুষের প্রাণ কেড়ে নেওয়া হয়েছিল। আওয়ামীলীগের হায়েনাদের হাত থেকে নিরীহ খেটে খাওয়া মানুষও রক্ষা পায়নি। বেবিটেি চালকের গায়ে কেরোসিন ঢেলে আগুন ধরিয়ে দেওয়া, যাত্রীবাহি বাসে আগুন দিয়ে জীবন্ত মানুষদের পুড়িয়ে মারা এ সবই আওয়ামী রাজনীতির নিষ্ঠুর বৈচিত্রতা।কোনো অশিক্ষিত অর্ধশিক্ষিত মানুষের শাসন যেমন আমরা চাই না তেমন কর্মে অপটু, ঝাঁঝালো-কর্কশভাষী, অতি কথক, গলাবাজ, ছলচাতুরে, বাহানাপ্রেমি কোনো নেতা নেত্রীর শাসনও আমাদের কাম্য নয়। খালেদা জিয়ার পরিবারে অশিক্ষা আছে বৈকি। কিন্তু তারেক জিয়ার বিরুদ্ধে যত অভিযোগ আছে তার সবটাই সত্য নাকি কুট রাজনীতির শিকার সেটা অনেকটাই কোট-কাচারি, আইন-আদালতের বিষয়। তার বিরুদ্ধে আনীত অভিযোগের ধরণ ও সংখ্যা (সর্বমোট মামলা ১৩টি) এখনো প্রচারের মাত্রা স্পর্শ করেনি। দূর্নীতি, চাঁদাবাজি, ক্ষমতার অপব্যবহারসহ অন্যান্য রকমারি অভিযোগের সংখ্যায় (সর্বমোট মামলা ১৫টি) মহাজোট নেত্রীই বরং মহাদূর্নীতিবাজ, মহাচাঁদাবাজ খেতাবের উপযুক্ত। নিজের মাথায় এতসব কুকর্মের অভিযোগ থাকা সত্ত্বেও কথায় কথায় অন্যদেরকে বিশ্বচোর মহাদূর্নীতিবাজ গালি দিতে দ্বিধা করেননি। একেই বলে চোরের মায়ের বড় গলা।শিক্ষিতের কাছে জনগণের দাবী অনেক। শিক্ষিতজন হবেন মার্জিত, বিনীত, সুসভ্য, স্বল্পভাষী, ধৈর্য্যশীল, পরিণামদর্শী, থাকবে যথেষ্ট আত্মসম্মানবোধ। আমাদের এই চাওয়া পাওয়ার দারুণ ব্যতিক্রম ঘটেছে নেত্রীদ্বয়ের ক্ষেত্রে। অশিক্ষিত বা অর্ধশিক্ষিত নেত্রী পেয়েছেন আত্মসম্মানবোধ ও নিষ্ঠাশক্তিসহ সুশিক্ষার প্রায় সবগুলো গুণাবলী। আর শিক্ষিত নেত্রী অর্জন করেছেন অশিক্ষা কুশিক্ষার যত সব উচ্ছন্নে বৈশিষ্ট্য। মামলা সংখ্যাতেও এর বিস্তৃতি লক্ষনীয় (শেখ হাসিনা ১৫টি, খালেদা জিয়া ৪টি)। খালেদা জিয়ার এই বিশেষ চারিত্রিক মাধুর্য ও নিষ্ঠাশক্তিতে অভিভুত হয়ে ডালিয়া সাত্তার লিখেছেন “শিরের কয়েক ইঞ্চি উপরে দোলানো ফাঁসির রশি, ব্যাথায় কাতর সন্তানের মুখ, সাপের ফণার মতো ছোবলরত বিষধর মিডিয়া- সব কিছু উপেক্ষা করে তুমি বলেছো ‘না’। জনগণের পায়ে বেড়ি দেয়ার বিশ্বাসঘাতকতা, আতাঁত আর কৌশলে ক্ষমতার শিকে ছেঁড়ার সকল লোভকে তুমি তিতুমীরের ঈমান, বখতিয়ারের সাহস, আর নূর হোসেনের দেশপ্রেম দিয়ে বলে দিয়েছো ‘না’। কেননা ‘না’ এর শক্তি তোমার জানা, কালেমার শুরু হচ্ছে ‘না’, বাহান্নর স্লোগান ছিল ‘না’ একাত্তরের মন্ত্র হলো ‘না’। ‘না’ শক্তিবলেই তুমি তাড়িয়েছিলে সিন্দাবাদের বুড়ো শয়তানের মতো বাংলাদেশের কাঁধে জেঁকে বসা বেহায়া স্বৈরাচার। এবারো তুমি ‘না’ এর উপর দাঁড়িয়ে রয়েছো আবিচাল, দেখবে সব বেঈমান পালিয়ে যাবে, মেরুদন্ডহীন সরীপৃপের দল, মাটিতে গড়াগড়ি করতে করতে লুকাবে গিয়ে অন্ধকার গর্তে, আর ছিন্ন হয়ে যাবে মাকড়সার জালের মতো বিস্তৃত সকল ষরযন্ত্রের জাল। জেনে রেখো সাহসীর বীরত্বগাথাই গড়ে দিয়েছে চিরন্তন বাংলাদেশের ইতিহাস”।আওয়ামীলীগ ক্ষমতায় যাওয়ার মোহে দেশের স্বাধীনতা স্বার্বভৌমত্ব, জনগণ, সংবিধান, আইন আদালত সব কিছুর বিরুদ্ধে ষড়যন্ত্র করে এক-এগারো সৃষ্টি করেছে। সংবিধান পরিপন্থী একটি শাসকগোষ্টি এবং তাদের সকল অপকর্মের বৈধতা দেওয়ার অগ্রীম ঘোষণা দিয়েছে। আঁতাত আর ছলনা করে আব্দুল জলিল, নাসিম এবং শেখ হাসিনা নিজেও তাদের স্বসৃষ্ট বিধানদাতাদের কতৃêত্বে জামিন বহির্ভূত জেলমুক্ত হয়েছেন। অথচ আইনী প্রক্রিয়ায় খালেদা জিয়া এবং তারেক রহমান জামিনে মুক্তি পেলে বিরোধীপাল আঁতাত আঁতাত রব তুলেছে। আওয়ামীলীগ রাজনীতিতে এমন হীনমন্যতা অবশ্য একেবারের স্বাভাবিক বটে। আওয়ামীলীগ কতটা বেপরোয়া ও বিধ্বংস তার প্রকৃত স্বরূপ তুলে ধরা বেশ দুরুহ। তছনছ, ভাংচুর ধ্বংসযজ্ঞে আওয়ামীলীগের মহিলা পুরুষ উভয়েই বেশ পারঙ্গম। বরং কোথাও কোথাও মহিলা আওয়ামীলীগকেই দূর্ধার্ষ মনে হয়েছে। টিভিওয়ালাদের সুবাদে সেইসব মারমুখী ও বিধ্বংসী বীরঙ্গনাদের উচ্ছৃঙ্খল আস্ফালন দেখার সুযোগও দেশবাসীর হয়েছে। বিচারালয়ে ভাংচুর, দাঙ্গাহাঙ্গামা, প্রধান বিচারপতির এজলাছের দরজায় লাথি মারা, নিজেদের শাসনামলে স্বরাষ্ট্রমন্ত্রী নাসিমের নেতৃত্বে আদালতে লাঠিমিছিলসহ আওয়ামীলীগের অসভ্য রাজনীতির অসংখ্য নমুনা প্রত্যক্ষ করার দুর্ভাগ্য আমাদের হয়েছে। বেফাস-বেপরোয়া বক্তব্যের দায়ে আদালত কতৃêক শেখ হাসিনাকে সতর্ক করণ, নিজেদের প্রডাক্ট বা বাই প্রডাক্ট খ্যাত বর্তমান শাসকদল কতৃêক মহাজোটের নেত্রীকে দেশের জন্য হুমকি ঘোষণা করে দেশে আসার ওপর নিষেধাজ্ঞা জারী- এ সবই তাদের সীমাহীন উচ্ছৃঙ্খলতার কিঞ্চিৎ উদাহরণ মাত্র। আওয়ামীলীগ ক্ষমতায়, শেখ হাসিনা নিজে প্রধানমন্ত্রী। অথচ একটি খুনের ঘটনার প্রতিত্তরে ঘোষণা দিয়েছিলেন “আর একটা লাশ পড়লে দশটা লাশ ফেলা হবে”। একজন ক্ষমতাসীন প্রধানমন্ত্রীর কাছে এর থেকে আত্মঘাতি জবাব জাতির জন্য আর কি হতে পারে!রাজাকারদের নিয়ে রাজনীতি বহুদিন থেকেই হয়ে আসছে। কখনো রাজাকারদের সাথে নিয়ে কখনোবা তাদের ছুড়ে ফেলার ভঙ্গিমায়। এক সময় রাজাকারদের সাথে নিয়ে খানাপিনার আয়োজন তো অন্য সময় তাদের উপস্থিতিতে অনুষ্ঠান বর্জন। সেই এরশাদ বিরোধী আন্দোলন থেকেই রাজনীতির এ ফিকির মঞ্চায়ন হচ্ছে। যে গোলাম আজমকে রাজাকার বলে গালি দিতে দিতে আওয়ামী নেতাদের মুখে ফেনা জমেছে সেই রাজাকারের বাড়িতে গিয়ে কদমমুচি অন্তে নির্বাচনে জয়লাভের দোয়া নিতে তাদের কোনো চক্ষু লজ্জা লাগেনি। জামায়াতের উপস্থিতিতে রাষ্টীয় অনুষ্ঠান যতটা উম্মাদনায় বর্জন করা হয়েছে দুতাবাসগুলোর অনুষ্ঠানে তার বহুগুন উৎসাহে যোগদান করে সহাস্য করমর্দন করতে দেখা গেছে। অনুষ্ঠানে যাওয়া না যাওয়া উভয় ক্ষেত্রেই যুক্তি হিসাবে যা প্রচার পেয়েছে তা হয় ছাগলের বচন না হয় পাগলের প্রলাপ। আমরা জনতা বড়ই বেকায়দায়। ভাবি আওয়ামীলীগ! কোনটা তোমার আসল রূপ!ড. আহমেদ ইমতিয়াজE-mail: aimtiajbd@yahoo.com Click This Link

