মুনার স্বাধীনতা দিবস উদযাপনে বক্তাগন সোনার বাংলা গড়তে হলে সোনার মানুষ চাই





                        মুসলিম উম্মাহ অব নর্থ আমেরিকা (মুনা) গন প্রজাতন্ত্রী বাংলাদেশের ৩৮তম স্বাধীনতা দিবস উদযাপন উপলক্ষে গত ২৮ মার্চ সন্ধ্যায় এষ্টোরিয়ার স্থানীয় একটি অডিটোরিয়ামে বিপুল সংখ্যক লোকের উপস্থিতিতে আনন্দ ঘন পরিবেশে আলোচনা সভা ও সাংস্কৃতিক অনুষ্ঠানের আয়োজন করেন। আলোচনা সভায় মুনার ন্যাশনাল প্রেসিডেন্ট ডাঃ সাইদুর রহমান চৌধুরীর সভাপতিত্বে মাহতাব উদ্দিনের পরিচালনা এতে মঞ্চে উপস্থিত ছিলেন মুনা’র ন্যাশনাল ভাইস প্রেসিডেন্ট আহমেদ নুরুজ্জামান, এক্সিউকিউটিব ডাইরেক্টর মাওঃ ফয়েজুলাহ, বিশিষ্ট মুক্তিযোদ্ধা নজরুল ইসলাম (বীর প্রতিক), কমিউনিটি লিডার ও মুক্তিযোদ্ধা আলী ইমাম, যুক্তরাষ্ট্র বিএনপির সভাপতি আব্দুল লতিফ সম্রাট, যুক্তরাষ্ট্র বিএনপির সহসভাপতি ও কেন্দ্রীয় সমন্বয়কারী গিয়াস আহমেদ, নিউইয়র্ক ৩৪ এষ্টেট এসেম্বলী মেম্বার মাইকেল ডন ডেকার, বিশিষ্ট সাংবাদিক ও শিক্ষাবিদ ডঃ শওকত আলী। বক্তব্য রাখেন বাংলাদেশ সোসাইটির সভাপতি এম,এ, আজিজ, বাংলাদেশী আমেরিকান প্রগ্রেসিভ ফোরামের সভাপতি মুক্তিযোদ্ধা অধ্যাপক নূরুল ইসলাম, বাংলাদেশ মুক্তিযোদ্ধা বহিবিশ্ব ফোরামের প্রধান সমন্বয়কারী আবুল হাসেম বুলবুল, যুক্তরাষ্ট্র বিএনপির অন্যতম যুগ্ম সাধারণ সম্পাদক আক্তার হোসেন বাদল। দেশ বাংলার সম্পাদক ডাঃ সারওয়ারুল হাসান, সাংবাদিক মঈনুদ্দিন নাসের, চিকিৎসক খন্দকার মাসুদুর রহমান ও আবদুলাহ আল মামুন প্রমুখ।অনুষ্ঠানের শুরুতে অর্থসহ পবিত্র কুরআন শরীফ হতে তেলাওয়াত ও  ৫২’ ভাষা আন্দোলন, স্বাধীনতা যুদ্ধসহ গনতান্ত্রিক আন্দোলন এবং সমন্বিত পিলখানায় নারকীয় ঘটনায় সেনাবাহিনী, তাদের পরিবার ও নিরীহ সাধারণ মানুষকে নৃশংস ভাবে নিহতদের আত্মার মাগফিরাত কামনা করেন দোয়া ও মুনাজাত পরিচালনা করেন মুনার এক্সিকিউটিব ডাইরেক্টর মাওঃ ফয়েজুলাহ।সভা আনুষ্ঠানিকভাবে শুরু হয় বাংলাদেশের জাতীয় সংগীত পরিবেশের মাধ্যমে। জাতীয় সংগীত পরিবেশন করেন উম্মা শিল্পী গোষ্ঠী। এ সময়ে উপস্থিত সকলে দাঁড়িয়ে সম্মান প্রদর্শন করেন এবং সম্মিলিত সুরে সুর মিলান।অতিথির বক্তব্য নজরুল ইসলাম বীর প্রতিক বলেন আমি কোন রাজনীতি করিনা তাই শুধু মুক্তিযোদ্ধাদের কথা বলব । তিনি বলেন ৬ দফায় বাঙ্গালী জাতির মুক্তির কথা ছিল আর স্বাধীনতা সংগ্রাম হয়েছে বৈষম্যের কারণে।আব্দুল লতিফ সম্রাট বলেন-  স্বাধীনতার এত দিনপরেও আমরা হীনমন্যতায় ভূগছি। বর্তমান সরকার বাংলাদেশকে ভারতের ? সরাজ পরিনত করতে চায়। বাংলাদেশের ১৫কোটি জনতা থাকতে দেশকে ভারতে হাতে তুলে দিতে পারি না। তিনি মহানবী (সাঃ) রাষ্ট্র পরিচালনা কথা উল্লেখ করে বলেন,  মহানবী (সাঃ) যে রাষ্ট্র পরিচালনা করছেন তা ধর্মনিরপেক্ষ রাষ্ট্র ছিল না। তিনি বলেন যারা ধর্মকে বিনষ্ট করতে চায় তাদের ব্যাপারে ঐক্যবদ্ধ হতে হবে।গিয়াস আহমেদ -- বাংলাদেশের স্বাধীনতা সকল বিতর্কের উর্দ্ধে। অথচ একশ্রেনীর বুদ্ধিজীবি ও একটি বিশেষ মহল নিজেদেরকে স্বাধীনতা স্বপক্ষ বলে সাধারণ মানুষদের বিভ্রান্ত করে চলছে। তিনি স্বাধীনতা সংগ্রামের ইতিহাস বিকৃতদের ব্যাপারে সকলকে সজাগ থাকার আহবান জানান।আলী ইমাম বলেন - আজ বাংলাদেশ ভাল নেই, প্রবাসে আমরাও ভাল নেই। একটা স্বাধীন দেশে বিডিয়ার বিদ্রোহের নামে বাংলাদেশের সোনার ছেলেদের হত্যা করা হয়েছে। তিনি বলেন আমি মনে প্রানে বিশ্বাস করি এ ঘটনা ভারত ঘটিয়েছে। তিনি আরো বলেন পিলখানার ঘটনাকে ভারত মার্কিন যুক্তরাষ্ট্রকে ভূল বুঝাচ্ছে। কারন ভারত বাংলাদেশকে গ্রাস করতে চায়। তিনি এই মুহুর্তে দেশের কল্যানে ঐক্যবদ্ধ হওয়ার আহবান জানান।ডাঃ চৌধুরী সারওয়ারুল হাসান- বলেন যে লক্ষ্যকে সামনে রেখে আমরা বাংলাদেশ প্রতিষ্ঠা করেছি তা আজও অর্জন হয়নি। তিনি প্রসঙ্গক্রমে বলেন এক জায়গায় আমরা খুশী। সে সেক্টরে যাই টাকা দিয়ে খুশী করাতে হয়, বেজায় শুধু সাধারণ মানুষ। তিনি বলেন বাংলাদেশের প্রত্যেকটা সেক্টরে সৎ মানুষের বড়ই অভাব। তিনি পিলখানার ঘটনার কথা উলেøখ করে বলেন ঘটনাকে ধামাচাপা দেওয়ার জন্য বানিজ্য মন্ত্রী বানিজ্য শুরু করে দিয়েছে।এম, এ, আজিজ বলেন - আমি কোন রাজনৈতিক দলের সদস্য নয় তবে একজন মুক্তিযোদ্ধা। তিনি মুক্তিযুদ্ধে যারা জীবন দিয়েছেন তাদের আত্মার মাগফিরাত এবং যারা জীবিত আছেন তাদের দীর্ঘায়ূ কামনা করেন।আবুল হাসেম বুলবুল বলেন- বর্তমান সরকার ক্ষমতা গ্রহনের পর স্বাধীন দেশে জাতীয়তাবাদ ও ইসলামী মূল্যেবোধের শক্তিকে ধংস করার পায়তারা করছে। তাদের এই ষড়যন্ত্রকে প্রতিহত করতে হবে।ডাঃ খন্দকার মাসুদুর রহমান বলেন একটা স্বাধীন দেশে মুহুর্তের মধ্যে মানুষ মেরে ফেলতে পারে তা ভাবতে অবাক লাগে। তিনি বলেন সময় সময় আমাদের দেশের অস্থিরতা দেখা দেয় সঠিক ও বলিষ্ঠ নেতৃত্বে না থাকার ফলে। তিনি আরো বলেন বাংলাদেশের মুক্তিযোদ্ধা আওয়ামীলীগের একার নয়। মুক্তিযুদ্ধ ছিল সবার। তিনি বলেন আমাদের দেশে এক শ্রেনীর লোক বলেন দাঁড়ি টুপি থাকলে তারা মুক্তিযোদ্ধা নয় এই সংকীর্ণতা হতে আমাদেরকে বের হয়ে আসতে হবে।ডাঃ শওকত আলী বলেন- প্রচুর রক্তের বিনিময়ে আমরা স্বাধীনতা অর্জন করেছি। এখন আমাদের দায়িত্ব কিভাবে হাজার বৎসর টিকিয়ে রাখতে পারি। তিনি বলেন, স্বাধীন বাংলাদেশের এখন চরম শক্র হচ্ছে ভারত। ভারতের যড়যন্ত্র হতে বাঁচতে হলে ঐক্যবদ্ধ ভাবে কাজ করতে হবে।মঈনুদ্দিন নাসের বলেন -  আমরা প্রত্যেক ঐক্যবদ্ধ হওয়ার কথা শুনলেও বক্তব্য শুরু করি অনৈক্যের। তিনি বলেন আমরা যদি ক্ষুদ্র ক্ষুদ্র জাতীয় সত্তার কথা না বলি তা হলে বাংলাদেশের স্বাধীনাত টিকানো যাবে না। তিনি বলেন - সেনাবাহিনীর চরিত্র দিয়ে বাংলাদেশের স্বাধীনতা রক্ষা করা বড়ই কঠিন।অধ্যাপক নুরুল ইসলাম বলেন - স্বাধীন দেশে জঙ্গীর ধুয়া তুলে ব্যবসা বানিজ্যকে ধ্বংস করার পায়তারা চলছে। এর সাথে নতুন সরকারের দায়িত্ব কর্তৃপক্ষ প্রতিবাদ না করে সুর মেলাচেছ। ভারত ও তাই-ই চাচ্ছে। তিনি বলেন সরকারী প্রচারনা কাজে লাগে যে ভারত বাংলাদেশের বাজার দখল করতে চায়। তিনি এই বিষয়ে জনগনকে সতর্ক থাকার আহবান জানান।আক্তার হোসেন বাদল বলেনঃ  লাশের উপর উলøাস, জঙ্গী আমদানী জন্য ৩৮ বৎসর পুর্বে দেশ স্বাধীনতা লাভ করেনি। বাংলাদেশে জঙ্গী আমদানী উদ্যোগী, ঘটনা ব্যাপারে হাসান ইমাম গংদের জিজ্ঞাসা করলে বের হয়ে আসবে। তিনি বলেন বর্তমান সরকার আমি তাঁবেদার সরকার হিসেবে মনে করি। দেশ ও মানুষ বাঁচানোর আন্দোলনে শরীক হওয়ার সকলের প্রতি আহবান জানান তিনি।সভাপতির বক্তব্য ডাঃ সাইদুর রহমান চৌধুরী সভাকে সুন্দর ও স্বার্থক করতে অতিথি বৃন্দ সাংবাদিক সুধীজন ও উপস্থিতিকে ধন্যবাদ জানায়ে বলেন -  কাউকে কটু্ক্তি না করে সবার কাছে ইসলামের আহবান পৌছাতে হবে। তিনি বলেন বাংলাদেশে ইসলামের আগমন ঘটে সুফী ও সাধকদের ত্যাগ ও কুরবানীর মাধ্যমে। তিনি আরো বলেন- স্বাধীনতার এতদিন পরেও আমরা তার অভিষ্ট লক্ষ্যে পৌছতে পারিনি। তাই আমাদের সোনার বাংলা গড়তে হলে সোনার মানুষ চাই।সভাশেষে ছিল মনোজ্ঞ সাংস্কৃতিক অনুষ্ঠান। এতে দেশাত্ববোধক সংগীত, কবিতা আবৃত্তি করেন উম্মাহ শিল্পী গোষ্ঠীর শিল্পীরা।
                    
