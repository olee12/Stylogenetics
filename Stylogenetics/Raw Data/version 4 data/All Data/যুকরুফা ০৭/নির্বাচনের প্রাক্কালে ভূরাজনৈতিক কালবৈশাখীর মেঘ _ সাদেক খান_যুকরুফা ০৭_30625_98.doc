নির্বাচনের প্রাক্কালে ভূরাজনৈতিক কালবৈশাখীর মেঘ _ সাদেক খান





নির্বাচনের প্রাক্কালে ভূরাজনৈতিক কালবৈশাখীর মেঘ-সাদেক খানঅবশেষে বাস্তবিক একটা নির্বাচনানুষ্ঠানের মাধ্যমে বিদ্যমান অনিয়মিত আমলা-সুশীল সরকারের স্বদীর্ঘায়িত মেয়াদ শেষ হতে চলেছে। অব্যবহিত পূর্ববর্তী প্রতিনিধিত্বশীল সরকারের জনপ্রিয় নেতানেত্রী মণ্ডলী, তথা নির্বাচনী লড়াইয়ে প্রধান প্রতিদ্বন্দ্বী চারদলীয় জোট অভিযোগ করে আসছিল, জনপ্রতিনিধিত্ব অধ্যাদেশ সংশোধনসহ নানা বৈষম্যমূলক ব্যবস্থা ও বিরূপ অধ্যাদেশ জারি করে একটা একতরফা নির্বাচনের পাঁয়তারা হচ্ছে। প্রতিপক্ষকে ক্ষমতায় বসানোর ফন্দি এঁটেছে বিদ্যমান তত্ত্বাবধায়ক সরকার। প্রধান নির্বাচন কমিশনারও এমন ফন্দিতে শামিল, তার পক্ষপাতমূলক নানা আচরণ ও বেফাঁস কথায় সেটা সপ্রমাণ বলে অভিযোগ ছিল চার দলের। তবু দেশবাসীর কাঁধে চাপানো গণবিচ্ছিন্ন প্রশাসনের অচলায়তন থেকে সাধারণ মানুষ যাতে রেহাই পেতে পারে, সে জন্য সরকার ও নির্বাচন কমিশনকে প্রদত্ত চার দলের নূ�নতম চার দফা শর্তসাপেক্ষে অসম ভূমিতেই নির্বাচনে প্রতিদ্বন্দ্বিতা করতে প্রস্তুতির কথা ঘোষণা করেছিল চার দল। প্রত্যয় ব্যক্ত করেছিল, বাংলাদেশের গণতন্ত্রকে ‘নিয়ন্ত্রণ’ বশীভূত রাখার ‘বৈদেশিক’ ভূরাজনৈতিক কারসাজি রুখতে নির্বাচনী জনসংযোগের মাধ্যমে গণচেতনার প্রতিরোধ গড়ে তুলতে তাদের জোটবদ্ধ উদ্যোগ সফলকাম হবে।চার দলের প্রচারবিদরা এটাও শনাক্ত করেছিল, নানা পদ্ধতিগত বাধা দিয়ে তাদের জোটকে বাইরে রেখে একতরফা নির্বাচনের মাধ্যমে অনায়াসে মহাজোট নেতৃত্বকে ক্ষমতায় বসানোর নীলনকশা তৈরি করেছে প্রতিবেশী ভারত শক্তির বৈদেশিক গোয়েন্দা দফতর ‘র’। বাংলাদেশকে ‘অকার্যকর’ রাষ্ট্র ও ‘সন্ত্রাসের আঁতুড় ঘর’ সাব্যস্ত করে প্রচার এবং এনজিও তৎপরতায় ‘র’-এর লম্বা হাতই কাজ করে চলেছে। পাশ্চাত্য বিশ্বের বিভিন্ন রাজধানী ও ক্ষমতাকেন্দ্রে, জাতিসঙ্ঘ-সংশ্লিষ্ট আন্তর্জাতিক সংস্থা ও সুধী সম্মেলনগুলোতে এবং বিশেষ করে বিশ্বমাধ্যমে ভারতশক্তির প্রভাব ও গোপন কূটনীতি বাংলাদেশকে, বিশেষ করে বাংলাদেশের জাতীয়তাবাদী ও ইসলামি চেতনার শক্তিকে পাশ্চাত্য ‘উদার গণতান্ত্রিক’ বিশ্বায়ন প্রক্রিয়ার পরিপন্থী, ইসলামি আন্তর্জাতিক সন্ত্রাসের প্রতি সহনশীল এবং ‘দুর্নীতি’জর্জরিত অক্ষম শক্তি হিসেবে চিহ্নিত করতে অতি সক্রিয়।অভ্যন্তরীণ সন্ত্রাস প্রবণতাকে দমন করে নিয়ন্ত্রণে নিয়ে আসতে বাংলাদেশ গত সাত বছরে দ্রুত যে সক্ষমতা গড়ে তুলেছে এবং ঐতিহ্যগতভাবে আন্তর্জাতিক সন্ত্রাসের অনুপ্রবেশ নিবারণের যে ‘সুফি চেতনা’ ও মনোবল প্রদর্শন করেছে, মার্কিন পরাশক্তির সন্ত্রাস দমন কর্তৃপক্ষ ও সামরিক বিশ্লেষকরা সেটা আমলে না নিয়ে পারেনি। কিন্তু বুশ প্রশাসনের অভ্যন্তরে নয়া রক্ষণশীল প্রভুত্ববাদী প্রভাব, ইহুদিবাদী লবি এবং ইউরোপীয় ‘শ্বেতকায় ইঞ্জিলধারক শ্রেষ্ঠত্ববাদী’ কূটনীতি ‘ইসলামি সন্ত্রাস’ দমনে ভারতশক্তির আঞ্চলিক ‘আধিপত্যবাদ’কেই নির্ভরযোগ্য হাতিয়ার সাব্যস্ত করেছে। অকুণ্ঠ কূটনৈতিক সমর্থন জুগিয়েছে বাংলাদেশকে প্রশ্নবিদ্ধ করতে এবং বাংলাদেশের নির্বাচন ‘নিয়ন্ত্রিত’ করতে ভারতীয় আধিপত্যবাদী নীলনকশার প্রতি। আর এ দেশে কেউবা অর্থলোভে, কেউ গদির লোভে সেই নীলনকশাকে বাস্তবায়িত করতে মাঠে নেমেছে মহাজোটের ভেতরে ও বাইরে এবং প্রশাসনের অভ্যন্তরে একটা রাজনৈতিক-সাংস্কৃতিক-নাগরিক নেতাকর্মী-সুশীল-আমলা মীরজাফরি চক্র। ওদিকে মার্কিন ইহুদিবাদী লবি খোদ মহাজোট নেত্রীর পুত্রের সাথে সংযোগ স্থাপন করে বাংলাদেশে ‘ইসলামি’ সন্ত্রাস দূরীকরণের একটা কৌশলপত্র রচনা করেছে। অনিয়মিতভাবে ক্ষমতাভোগের দায় থেকে ‘নিরাপদ নিষ্কৃতি’র উপায় হিসেবে তত্ত্বাবধায়ক সরকার ওই নীলনকশা মোটামুটি মেনে চলারই একটা চাল চেলেছিল। মহাজোট নেত্রী যখন কারাভ্যন্তরে তখন তার দল ও জোটের ভেতরে সংস্কারের নামে যারা তার প্রতি অ আনুগত্য বজায় রাখেনি এমন সন্দেহভাজন ব্যক্তিদের তালিকা চেয়ে তত্ত্বাবধায়ক সরকারের প্রতিনিধিরা তাদের শায়েস্তা করার আশ্বাস দিয়েছিলেন। এ তথ্য স্বয়ং শেখ হাসিনা সম্প্রতি ইসলামি ঐক্যজোট (মহাজোটপন্থী) নেতাদের কাছে প্রকাশ করেছেন এবং আল্লাহতায়ালাই তাদের শায়েস্তা করবে এই ঈমান ব্যক্ত করেছেন। তত্ত্বাবধায়ক সরকার গত জুন মাস থেকে মহাজোট নেত্রীকে প্যারোলে মুক্তি দিয়ে আদালতের এখতিয়ারের বাইরে বিদেশে চিকিৎসার জন্য যাওয়ার ব্যবস্থা করেছে। তত্ত্বাবধায়ক সরকার নিজেই আবার শেখ হাসিনাকে প্যারোলের শর্ত ভঙ্গ করে রাজনৈতিক সফর ও প্রচারাভিযানের সুবিধা-সহযোগিতা দান করে চলেছে। তারপর একটা জামিনের অযোগ্য চলন্ত মামলা প্রত্যাহার করে তার অন্যান্য মামলায় জামিনপ্রাপ্ত হয়ে মুক্ত অবস্থায় স্বদেশ প্রত্যাবর্তনের সুযোগ করে দিয়েছে। সর্বশেষ শেখ হাসিনার জিদকে প্রাধান্য দিয়েই ১৮ ডিসেম্বর নির্বাচনের তফসিল অপরিবর্তিত রাখার ঘোষণা দিয়েছিল নির্বাচন কমিশনের এখতিয়ারে অনধিকার চর্চা করে খোদ তত্ত্বাবধায়ক সরকার।একতরফা নির্বাচন অনুষ্ঠানের সেই চাল নিষ্ফল হয়েছে। নীরব জনমতের চাপে এবং রাষ্ট্রের প্রাতিষ্ঠানিক শৃঙ্খলার অভ্যন্তরে গড়ে ওঠা প্রতিরোধের মুখে তত্ত্বাবধায়ক সরকার পিছু হটেছে। নির্বাচন কমিশন সংসদীয় নির্বাচনের তফসিল ১১ দিন আর উপজেলা নির্বাচনের তফসিল ২৫ দিন পিছিয়ে দিয়েছে। সংসদ নির্বাচনে মনোনয়নপত্র প্রত্যাহারের পর যেকোনো দিন জরুরি অবস্থা সম্পূর্ণ তুলে নেয়ার প্রতিশ্রুতি দিয়েছে তত্ত্বাবধায়ক সরকার। সংশোধিত জনপ্রতিনিধিত্ব অধ্যাদেশ ২০০৮-এর ৯১(ই) ধারায় নির্বাচন কমিশনকে প্রদত্ত ‘স্বেচ্ছাচারপ্রবণ নিয়ন্ত্রণ ক্ষমতা’ বাতিল বা মুলতবি করা হয়নি বটে, তবে সরকারের ইঙ্গিতে কিছু বিজ্ঞ আমলা ও নিরপেক্ষ আইনজ্ঞ ব্যাখ্যা দিয়েছেন, পদ্ধতিগত কারণে সময়স্বল্পতার জন্য আসন্ন নবম সংসদ নির্বাচনে নির্বাচন কমিশনের ওই ক্ষমতা প্রয়োগ সম্ভব নয়। তথা কার্যত জনপ্রতিনিধিত্ব অধ্যাদেশের ৯১(ই) ধারা স্থগিত বলে ধরে নেয়া যায়। এভাবে চার দলের নূ�নতম চার দফা শর্তের উদ্দেশ্য পূরণ হয়েছে বলা চলে। অবশ্য চারদলীয় জোট নেত্রীর প্রার্থিতা বাতিলের লক্ষ্যে তার প্রদত্ত জন্মতারিখে ভুল তথ্য দেয়া হয়েছে বলে নির্বাচন কমিশনকে নোটিশ জারি ও হাইকোর্টে মামলা করে একতরফাভাবে মহাজোট নেত্রীকে ক্ষমতায় বসানোর চেষ্টা এখনও চালিয়ে যাচ্ছে নীলনকশাপন্থীরা। তবে নিরুপদ্রব একটা নির্বাচনের মধ্য দিয়ে গণচেতনার কষ্টিপাথরে ওই নীলনকশা বানচালের সম্ভাবনাই ক্রমশ জোরদার হয়ে উঠছে।কিন্তু ইতোমধ্যে আঞ্চলিক পরিমণ্ডলে একটা তীব্র ভূরাজনৈতিক সঙ্কটাবস্থার উদ্ভব ঘটেছে। ভারতের বাণিজ্য মহানগরী মুম্বাই নভেম্বরের শেষে তিন দিন ধরে এক ভয়াবহ সন্ত্রাসী আক্রমণের শিকার হয়েছে। ডেকান মুজাহিদীন বা দাক্ষিণাত্যের জেহাদি দল নাম দিয়ে ই-মেইল ঘোষণা করে এই হামলাকারীরা ছত্রপতি শিবাজি রেলস্টেশন, তাজ হোটেল, ওবেরয় ট্রাইডেন্ট হোটেল, ইহুদি মিলন কেন্দ্রসহ ১০টি বাছাই করা লক্ষ্যস্থলে যে হামলা চালিয়েছে তাতে বেশ কিছু অভ্যাগত বিদেশী ও বিশিষ্ট ব্যক্তিসহ প্রায় দু’শ ব্যক্তি নিহত, তিন শতাধিক আহত এবং বিপুল সম্পদহানি ঘটেছে। পুলিশ ও সেনা কর্মকর্তাসহ ১৪ জনের মতো মৃত্যুবরণ করেছেন। অথচ সন্ত্রাসীদের সংখ্যা এ পর্যন্ত দশজন মাত্র শনাক্ত হয়েছে, তাদের মধ্যে নয়জন লড়তে লড়তে মরেছে, একজন আহতাবস্থায় হাত থেকে অস্ত্র পড়ে যাওয়ায় হামলার প্রথম দিনেই মুম্বাইয়ের পাতাল রেলের ছত্রপতি শিবাজী টার্মিনাসে ধরা পড়েছে। ‘ইংরেজি ভাষায় সাবলীল ২১ বছর বয়সের’ এই আহত যুবককে জেরা করে মুম্বাই পুলিশ জানায়, তার নাম আজম আমির কাসফ, নিবাস পাকিস্তানের ফরিদকোটে গিপালপুরা তহসিল। সেই সূত্র ধরে সঙ্গতভাবেই উদভ্রান্ত ভারত সরকার ক্রোধান্বিত অঙ্গুলি নির্দেশ করেছে একাধারে সন্ত্রাসের বিরুদ্ধে যুদ্ধে লিপ্ত ও স্বয়ং সন্ত্রাসকাতর পাকিস্তান রাষ্ট্রের দিকে। তবে যুদ্ধংদেহি অবস্থান নিতে বিরত থেকেছে ভারত সরকার। আর ভারতীয় নিরাপত্তাব্যবস্থার যে বিরাট ব্যর্থতার কারণে এমন হামলা সম্ভব হয়েছে, তার দায় লোকচক্ষে, বিশেষ করে মর্মাহত মুম্বাইবাসীর রোষদৃষ্টিতে এড়াতে পারেনি ভারতীয় ‘র’ ও অন্য গোয়েন্দা সংস্থাগুলো। এ সম্পর্কে নিউইয়র্ক টাইমসের প্রতিবেদনে বলা হয়, মার্কিন যুক্তরাষ্ট্রবাসী ভারতীয় সমাজ নেতারা মনে করছেন, পাকিস্তানি সামরিক বাহিনীর একটি অংশের যেমন যোগসাজশ রয়েছে আল কায়েদা-তালেবানদের সাথে, ঠিক তেমনিভাবে ভারতীয় বাহিনীর লোকজনেরও যে সন্ত্রাসী গ্রুপের সাথে যোগসাজশ নেই, তা নিশ্চিত হওয়া যাচ্ছে না। কেননা মুম্বাই হোটেলসহ ১০টি পয়েন্টে সন্ত্রাসীরা রীতিমতো নেটওয়ার্ক রচনা করেছিল অথচ আইনশৃঙ্খলা রক্ষাকারী কোনো বাহিনীর নজরেই তা আসেনি। উল্লেখ্য, ভারতীয় সামরিক বাহিনীর এক কর্মকর্তাকে একাধিক সন্ত্রাসী হামলায় হিন্দু মৌলবাদী গোষ্ঠীকে বোমা, বিস্ফোরক ও বুদ্ধি জোগানোর দায়ে আদালতে সোপর্দ করা হয়েছে।নিউইয়র্ক টাইমসের ওই রিপোর্টে আরো বলা হয়, মাত্র ১০ জন সন্ত্রাসীর পক্ষে টানা তিন দিন ভারতীয় বাহিনীর মুখোমুখি টিকে থাকা অবিশ্বাস্য ঘটনা। হয়তো ওই গ্রুপে আরো লোক রয়েছে, যারা এখনো আত্মগোপন করে রয়েছে মুম্বাই বা আশপাশ এলাকায়।সাফাই গাইতে ভারতীয় ‘র’ কর্তৃপক্ষ প্রচারবাদ্যের ধূম্রজাল রচনা করেছে এবং ভারতীয় সংবাদপত্র ও টেলিভিশন মাধ্যমে গোয়েন্দা প্রভাব খাটিয়ে গণরোষকে ধাবিত করেছে ভারতীয় রাজনীতিবিদদের বিরুদ্ধে। বিশ্বমাধ্যমে ভারতের ‘র’ যোগাযোগগুলোকেও পাকিস্তানের বিরুদ্ধে ‘যুদ্ধংদেহি’ ভাব জাগ্রত করার লক্ষ্যে ভারতবাব বিশ্বজনমত গঠনে সর্বশক্তি নিয়োগ করেছে। বাংলাদেশের হয়তো তাতে যায় আসে না বলা যেত। কিন্তু একই সাথে বাংলাদেশকেও ঘায়েল করার একটা চেষ্টা হয়েছে, অতীতেও ভারতের অভ্যন্তরীণ কোনো কোনো সন্ত্রাসী ঘটনার ক্ষেত্রে যেমন হয়েছে।ভারতীয় গোয়েন্দা সূত্রে ওই দেশের পত্রপত্রিকা ও টেলিভিশনে বলা হয়েছে, মুম্বাই হামলায় জড়িত সন্দেহে একজন নয়, মোট নয়জন ধরা পড়েছে। তাদের মধ্যে একজন বাংলাদেশী আঠারো বছর বয়সের তরুণ। ইংরেজি বলায় অভ্যস্ত। তার নিবাস বাংলাদেশের বষ্ঠি বা কষ্ঠি গ্রামে, তবে সে অস্ত্রশিক্ষা পেয়েছে পাকিস্তানে। ‘পুনে মিরর’ পত্রিকার ফটোগ্রাফার ডি’সুজা ছত্রপতি শিবাজি টার্মিনালে যখন ওই সন্ত্রাসী তরুণ নির্বিচার গুলি চালিয়ে হত্যাযজ্ঞ ঘটাচ্ছিল তখন উপস্থিত ছিল। ফলে প্রথম তার ছবি তোলার সুযোগ পায় ডি’সুজা। সে ছবি ‘পুনে মিরর’ পত্রিকার প্রথম পাতায় ছাপাও হয়। পরে অবশ্য ধরা পড়ে আহত তরুণ একই ব্যক্তিকে একবার পাকিস্তানি, একবার বাংলাদেশী বলে পত্রপত্রিকায় খবর ছাপিয়ে দুই দেশকেই রক্তচক্ষু প্রদর্শনের মওকা তৈরি করছে ভারতীয় ‘র’। তবে ভারত সরকার এখনো সাবধানেই ভূরাজনৈতিক পদক্ষেপ চালিত করছে। ভারত সরকারের এই সাবধানতার নেপথ্যে বৃহত্তর ভূরাজনৈতিক তৎপরতার অবদান সম্পর্কে কিছু তথ্য প্রকাশ করেছে পাকিস্তানের জিও টিভির প্রধান হামিদ মীর। তিনি লিখেছেনঃ�২৯ নভেম্বর দিবাগত গভীর রাতে ওয়াশিংটন ও লন্ডন থেকে আসা কিছু ফোন দিল্লি-ইসলামাবাদের মধ্যে পরিস্থিতি শান্ত করতে সহায়তা করেছে। মুম্বাই হামলার ঘটনা তদন্তে সহায়তার জন্য প্রেসিডেন্ট আসিফ আলী জারদারি আইএসআই’র একজন পরিচালককে ভারতে পাঠানোর জন্য আশ্বাস দিয়েছিলেন। কিন্তু শেষ পর্যন্ত ইসলামাবাদকে আগামী এক সপ্তাহে কোনো আইএসআই কর্মকর্তাকে ভারত না পাঠানোর সিদ্ধান্ত নিয়েছে। ভারতকে ধন্যবাদ যে ইসলামাবাদে কিছু মন্ত্রী প্রধানমন্ত্রী ইউসুফ রাজা গিলানির সমালোচনা করার সুযোগ পেয়েছিলেন।গিলানি ভারতের প্রধানমন্ত্রী মনমোহন সিংকে আশ্বাস দিয়েছিলেন, মুম্বাই ঘটনার তদন্তে সহায়তার জন্য আইএসআই’র প্রধান ভারতে যাবেন। মন্ত্রিসভার সহকর্মীদের সাথে আলোচনা ছাড়াই এ ধরনের প্রতিশ্রুতি দেন গিলানি। ২৯ নভেম্বর মন্ত্রিসভার বৈঠকে কয়েকজন ক্ষুব্ধ মন্ত্রী প্রধানমন্ত্রীকে বলেন, তার সিদ্ধান্তটি ভালো হয়নি। ভবিষ্যতে এককভাবে সিদ্ধান্ত না নিয়ে সবার সাথে আলোচনা করে প্রাতিষ্ঠানিক সিদ্ধান্ত নেয়ার দিকে তার মনোযোগী হওয়া উচিত। গিলানি তার সিদ্ধান্ত পরিবর্তন করতে বাধ্য হয়েছেন। মন্ত্রিসভা প্রধানমন্ত্রীকে পরামর্শ দিয়েছে, নিকট-ভবিষ্যতে ভারতে আইএসআই’র কোনো কর্মকর্তা পাঠানো ঠিক হবে না।...বৈঠকে আলোচনা হয়, মুম্বাইয়ে হামলাকারী জঙ্গিরা কেন ‘হায়দরাবাদ ডেকান’-এর (অ্রপ্রদেশ) স্বাধীনতা দাবি করেছে। অথচ তাদের এ দাবি পূরণ হওয়ার নয়। অতীতে ভারত বা পাকিস্তানের কোনো মুসলিম জঙ্গি সংগঠন এ বিষয়টি তোলেনি। তারা কেন একটিবারের জন্যও কাশ্মীর স্বাধীনতার দাবি জানায়নি। অথচ পাকিস্তানে নিষিদ্ধ লস্কর-ই-তৈয়বার মূল লক্ষ্যই হচ্ছে কাশ্মীরের স্বাধীনতা। ভারত সরকার দাবি করেছে, এসব জঙ্গি নৌকায় করে ৫০০ কিলোমিটার পথ পাড়ি দিয়ে করাচি থেকে গুজরাট যায়। ভারতের নৌবাহিনী কেন এ নৌকা থামাতে ব্যর্থ হয়েছে?...পাকিস্তানের বিরুদ্ধে ভারতের গণমাধ্যমের আক্রমণ ইসলামাবাদ সরকারকে কিছুটা হলেও সহায়তা করেছে। স্থানীয় গণমাধ্যম এখন অভ্যন্তরীণ সব বিষয় এড়িয়ে ভারতের বিরুদ্ধে লড়াইয়ে নেমেছে।�অন্য দিকে স্পষ্টত ‘র’ প্ররোচনায় নয়াদিল্লির এনডিটিভিতে ভারতীয় রাজনীতিবিদদের মামুলি কথার খুঁত ধরে ধরে গণধিক্কারের জোয়ার তোলা আর পাকিস্তানের ভেতরে ঢুকে সন্ত্রাসী সন্দেহের লক্ষ্যবস্তুকে ভারতের সামরিক আঘাত হানার আওয়াজ তুলে মনস্তাত্ত্বিক যুদ্ধের ডঙ্কা বেজেই চলেছে। দীর্ঘ দিন ধরে ‘র’ প্রচারযন্ত্রের সাথে ঘনিষ্ঠভাবে সম্পর্কিত প্রতিবেদক সোমিনি সেনগুপ্ত নিউইয়র্ক টাইমস পত্রিকার পূর্বোক্ত প্রতিবেদনেই মন্তব্য জুড়ে দিয়েছেন, আমেরিকা যেভাবে আফগানিস্তানে হামলা করেছিল, ভারতেরও উচিত সেভাবে পাকিস্তান আক্রমণ করা। তাতে দু’দেশের যুদ্ধ বাধার কোনো আলামত এখনো নেই। তবে তার রণকৌশলগত প্রতিক্রিয়া পাকিস্তানের পশ্চিম সীমান্তে সন্ত্রাসবিরোধী যুদ্ধে অবশ্যই বর্তেছে। সে সম্পর্কে হামিদ মীর লিখেছেনঃ    �ভারতকে ধন্যবাদ। দক্ষিণ এশিয়ার পরমাণু শক্তিধর দু’টি দেশের মধ্যে উত্তেজনা বিরাজ করতে থাকায় পাকিস্তান সরকার আফগান সীমান্তবর্তী উপজাতীয় এলাকার ইসলামি জঙ্গিদের সাথে শান্তি প্রতিষ্ঠার উদ্যোগ নিতে বাধ্য হচ্ছে। মুম্বাইয়ে হামলার পর দক্ষিণ ওয়াজিরিস্তান থেকে বাজাউর এবং মোহমান্দ থেকে খাইবার পর্যন্ত বেশ কিছু জঙ্গিগোষ্ঠী বিভিন্ন সূত্রে সরকারের সাথে যোগাযোগ শুরু করেছে। তারা আশ্বাস দিয়েছে, উপজাতীয় এলাকায় পাকিস্তানি সেনারা অভিযান ব রাখলে তারা সরকারের সাথে অস্ত্রবিরতি চুক্তি করতে প্রস্তুত।জঙ্গিদের প্রস্তাবে পাকিস্তান সেনাবাহিনীও ইতিবাচক জবাব দিয়েছে। তারা গণমাধ্যমের সামনে বায়তুল্লাহ মেহসুদ ও মৌলভী ফজলুল্লাহর মতো কুখ্যাত জঙ্গি নেতাদের দেশপ্রেমিক বলে ঘোষণা দিয়েছে। এ দুই জঙ্গি কমান্ডার চার বছর ধরে পাকিস্তান সেনাবাহিনীর বিরুদ্ধে লড়াই করছে।...২৯ নভেম্বর আইএসআই’র একজন শীর্ষস্থানীয় কর্মকর্তা সাংবাদিকদের বলেন, সোয়াতে জঙ্গিদের সাথে আমাদের কোনো সমস্যা নেই। বায়তুল্লাহ মেহসুদ ও ফজলুল্লাহের সাথে আমাদের কেবল কিছু ভুল বোঝাবুঝি ছিল। সংলাপের মাধ্যমে এ ভুল বোঝাবুঝি দূর করা যেতে পারে। ভারত সরকার ও ভারতের গণমাধ্যমকে ধন্যবাদ। পাকিস্তানের প্রধান গোয়েন্দা সংস্থার বিরুদ্ধে তাদের অভিযোগের কারণে আইএসআই’র শীর্ষস্থানীয় কর্মকর্তারা শেষ পর্যন্ত মেনে নিয়েছেন, তারা এখন পাকিস্তানের উপজাতীয় এলাকায় যুক্তরাষ্ট্রের সন্ত্রাসবিরোধী লড়াই করছেন না। পার্লামেন্টের উপজাতীয় সদস্যদের নেতা মুনির ওরাকজি বলেন, উপজাতীয় এলাকায় আমি শান্তির উজ্জ্বল রেখা দেখতে পাচ্ছি। আমরা যদি মার্কিন চাপ থেকে বেরিয়ে আসতে পারি, তাহলে আমি আপনাদের নিশ্চয়তা দিতে পারি, কিছু দিনের মধ্যে উপজাতীয় এলাকায় শান্তি ফিরে আসবে এবং পূর্বাঞ্চলীয় সীমান্তে আমরা পাকিস্তান সেনাবাহিনীর সাথে মিলে ভারতের বিরুদ্ধে লড়াইয়ে প্রস্তুত হতে পারব।�এখন মুম্বাইয়ে হামলার সাথে জড়িত সন্দেহভাজন ওই বাণিজ্য নগরীর অপরাধবৃত্তের পলাতক কয়েকজন ডনসহ ২০ জন সন্ত্রাসীর তালিকা পাকিস্তানের কাছে হস্তান্তর করেছে ভারত। তারা পাকিস্তানে বাস করছে বলে ভারতের সন্দেহ। এই ২০ জনকে গ্রেফতার করে অবিলম্বে ভারতের কাছে হস্তান্তরের দাবি জানিয়েছে কংগ্রেস নেতৃত্বাধীন জোট সরকার।পাকিস্তান সরকার বলেছে, তালিকাটি হাতে পেলে তারা আনুষ্ঠানিক প্রতিক্রিয়া জানাবে। তবে পাকিস্তানের প্রধানমন্ত্রী ইউসুফ রাজা গিলানি দোসরা ডিসেম্বর বলেছেন, মুম্বাই হামলায় পাকিস্তানের কেউ জড়িত থাকলে ভারতকে এর অকাট্য প্রমাণ দিতে হবে।পয়লা ডিসেম্বর রাতে পাকিস্তানের কাছে ২০ জনের তালিকা হস্তান্তর করা হয়েছে। ইসলামাবাদে নিযুক্ত ভারতের হাইকমিশনার সত্যব্রত পাল পাকিস্তানের জ্যেষ্ঠ কূটনীতিকদের সাথে বৈঠকে তালিকাভুক্ত সন্ত্রাসীদের হস্তান্তরের দাবি জানান। এ দিন নয়াদিল্লিতে নিযুক্ত পাকিস্তানের হাইকমিশনারকে ডেকে মুম্বাই হামলায় পাকিস্তানি গোষ্ঠীর জড়িত থাকার অভিযোগ এনে প্রতিবাদ জানায় ভারত। এ সময় সন্ত্রাসীদের বিরুদ্ধে কঠোর ব্যবস্থা নিতে পাকিস্তানের কাছে দাবি জানানো হয়।গত ২৬ নভেম্বর মুম্বাইয়ে হামলার পর থেকে ভারত বলে আসছে, পাকিস্তানে থাকা জঙ্গিগোষ্ঠী এ হামলার পেছনে যে জড়িত ছিল, তার যথেষ্ট প্রমাণ ভারতের কাছে রয়েছে। তবে পাকিস্তান অভিযোগ অস্বীকার করে এ অঞ্চলে উত্তেজনা না বাড়াতে ভারতের প্রতি হুঁশিয়ারি উচ্চারণ করেছে।লেখকঃ বিশিষ্ট সাংবাদিক ও কলামিস্ট (সূত্র, নয়া দিগন্ত, ০৫/১২/২০০৮) Click This Link

