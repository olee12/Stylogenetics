আবার পড়তে বলা হলো, আমি কি তাইলে আবার প্রাইমারী থেকে শুরু করবো_




 
                        ব্লগের একজন উদীয়মান সুপারস্টার একটা কমেন্ট করেছেন -  শ্রদ্ধেয় কমরেড মনি সিং, ফরহাদ, রাশেদ খান মেনন, মতিয়া চৌধুরী আমারো গুরু ছিলেন। তাদের হাত ধরেই ছাত্র জীবনের অনেকটা সময় রাস্তায় মিছিল মিটিং করে পুলিশের পিটুনি খেয়ে সময় কাটিয়েছিলাম। ৪ মাস জেলের ঘানিও টেনেছিলাম। তখোন ওনাদের টিকিটিও দেখিনি। চিরকাল ওনারা ওনাদের সুবিধামতো "ফতোয়া" দিয়ে নিজের সুবিধা আদায় করে নেন।    কমেন্টটা পড়ার পর একটু অবাক হলাম। বাম রাজনীতির প্রতি প্রবল ঘৃনা না থাকলে কারো পক্ষে এই ধরনের মন্তব্য করা সম্ভব কি?  বিশেষ করে মনি সিং আর কমরেড মোহাম্মদ ফরহাদের রাজনৈতিক জীবনে সুবিধাবাদ বা আপোষকামীতার বিষয়ে কোন কিছু শুনা যায়নি। আজীবন সমাজতন্ত্রের জন্যে সংগ্রাম করে গেছেন এই দুই সংগ্রামী নেতা।  তারপর মতিয়া চৌধুরীর রাজনৈতিক ন্যায় নিষ্ঠা আর সততা বাংলাদেশের বাকী রাজনীতিকদের জন্যে উদাহরন হিসাবে কাজ করছে - মতিয়া চৌধুরীর ঘোর বিরোধীরাও একবাক্যে এই বিষয়টা স্বীকার করবে।  তাহলে উনি তাদের চরিত্র হনন করার চেষ্টা করলেন কেন? কেনই বা তাদের কাতারে বিভ্রান্ত বাম মেননকে এনে উনাদের বিষোদ্গার কররেন?  এই বিষয়টা জানার জন্যে একটা কমেন্ট করলাম -  শ্রদ্ধেয় কমরেড মনি সিং আপনার গুরু ছিলেন বলে আপনি দাবী করেছেন। পরে বলছেন উনি সুবিধা মতো "ফতোয়া" দিয়েছেন। যতটুকু জানি আমৃত্যু একজন সৎ এবং নিষ্টাবান রাজনীতিক ছিলেন মনি সিং।  আপনি কি উনার "ফতোয়া" বিষয়ে একটা উদাহরন দিতে পারেন। জানার খুবই ইচ্ছা হচ্ছে।  ধন্যবাদ। উত্তরে লেখক বলেছেন: আমি শ্রদ্ধেয় মনি সিং সাহেবকে উদ্ধেশ্য করে বলিনি উনি ওনার সুবিধামত "ফতোয়া" দিয়েছেন। ওনার প্রতি আমার অনেক অনেক শ্রদ্ধা। দয়া করে একটু আবার পড়ে দেখুন।      আবার পড়লাম - আবারও পড়লাম - তারপরও প্রশ্নটা মাথায় থেকে গেল -   - এখানে "উনারা" বলতে কাকে কাকে বুঝিয়েছেন?  আগে চারটা নাম বললেন -  কমরেড মনি সিং, ফরহাদ, রাশেদ খান মেনন, মতিয়া চৌধুরী তারপর বললেন - "চিরকাল ওনারা ওনাদের সুবিধামতো "ফতোয়া" দিয়ে নিজের সুবিধা আদায় করে নেন। "  এখানে পরিষ্কার ভাবে বুঝা যাচ্ছে এই চারজনসহ তাদের মতো যারা সবাই "ওনারা"র মধ্যে পড়ে, ঠিক কিনা?  কমরেড মনি সিং, ফরহাদ, মতিয়া চৌধুরী  পাঠক, দয়া করে আবার পড়ে আমাকে বলবেন কি, উপরের কে কে "ওনার" মধ্যে পড়ে, কে কে সুবিধাবাদী আর কে কে "ফতোয়া" দেন নিজেদের সুবিধা মতো।      

                    সর্বশেষ এডিট : ২৭ শে জানুয়ারি, ২০০৯  রাত ৮:১৯                

