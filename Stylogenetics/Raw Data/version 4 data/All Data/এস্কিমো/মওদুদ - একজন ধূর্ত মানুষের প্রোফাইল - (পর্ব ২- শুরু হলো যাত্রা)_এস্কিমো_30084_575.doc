মওদুদ - একজন ধূর্ত মানুষের প্রোফাইল - (পর্ব ২- শুরু হলো যাত্রা)




 
                        বাংলাদেশের বিগত ৩৫ বছরের রাজনীতির ইতিহাস দেখলে দেখা যাবে - বর্তমানে রাজনৈতিক শিবিরে উচ্চাসনে বসে আছেন নীতিহীন, আদর্শহীন, অসৎ এবং বর্ণচোরা রাজনৈতিক নেতারা। তাদের ঘিরে রেখেছে আছে লুটেরা এবং তস্কররাও। এদের একটা বিরাট তালিকা দেওয়া যাবে। সেই তালিকায় থাকবে মওদুদ আহমেদ, কাজী জাফর আহমেদ, শাহ মোয়াজ্জেম হোসেন, ওবায়েদুর রহমান, মাঈদুল ইসলামসহ আরো অনেকে। কিন্তু সার্বিক বিবেচনায় এই ডিগাবাজী বিশারদ রাজনীতিবিদদের মধ্যে সবচেয়ে সফল এবং বাংলাদেশের গনতান্ত্রিক এবং আধুনিক সমাজ ব্যবস্থা প্রতিষ্ঠার পথে সবচেয়ে বেশী সাফল্যজনক বাঁধা সৃষ্টিতে সক্ষম হয়েছেন মওদুদ আহমেদ। ভদ্রলোক পেশায় একজন আইনজীবি এবং নেশায় একজন রাজনীতিবিদ - সঠিক ভাবে বললে বলতে হয় ক্ষমতার রাজনীতি হলো তার জীবনে ধ্যান ও জ্ঞান। কূটচাল এবং ঘোলাজলের রাজনৈতিক অবস্থা উনার সবচেয়ে বেশী পছন্দ। আমরা এই সফল কটচালী রাজনীতিকের বায়োগ্রাফীটা একটু দেখবো।  ছাত্রজীবনে নেজামে ইসলামীর ছাত্রসংগঠন “ছাত্রশক্তি”র মাধ্যমে রাজনীতির হাতেখড়ি হয় মওদুদের। ঢাকা বিশ্ববিদ্যালয়ে প্রতিক্রিয়াশীল ছাত্র সংগঠন এনএসএফ এর রাজনৈতিক উইং হিসাবে এই চক্রটি মৌলবাদের ধারক বাহক ছিল। ১৯৭০ সালে যখন মওদুদ ইংল্যান্ড থেকে আইনের উচ্চশিক্ষা শেষ করে দেশে ফিরেন তখন দেশে স্বাধিকারে আন্দোলনের জোয়ার শুরু হয়েছে গেছে। সেই সময়ের আলোড়ন সৃষ্টিকারী ঐতিহাসিক আগরতলা মামলার শুনানীতে তরুন ব্যারিষ্টার মওদুদকে দেখা গেছে ব্যারিষ্টার আমিরুল ইসলামের পাশে বসে থাকতে। এই ইমেজ ব্যবহার করে পরবর্তীতে আওয়ামীলিগের টিকেটে নমিনেশনে চেষ্টাও করেন। কিন্তু একজন মৌলবাদী হিসাবে উনার রাজনৈতিক দর্শনের কখনও পরিবতর্ন হয়নি। মুক্তিযুদ্ধের সময় মোশতাক আহমদের নেতৃত্বে যে কুচক্রী মিশন কাজ করছিলো তাতে মওদুদ আহমেদের সম্পৃক্ততা সম্পর্কে প্রমান পাওয়া যায়। ১৯৭১ এর পর নিজেকে আওয়ামীলীগার হিসাবে পরিচয় দিতে দেখা গেছে। কিন্তু সাবেক ছাত্রলীগ নেতাদের বিরোধীতার মুখে ১৯৭৩ সালের সংসদ নির্বাচনে আওয়ামীলীগের নমিনেশন পেতে ব্যর্থ হওয়ার পর আওয়ামীলিগের সাথে সম্পর্ক চিরতরে শেষ হয়ে যায় এবং নমিনেশন না পাওয়ার অপমান বা রাগ উনি আজও ভুলেননি বলেই মনে হয়। ১৯৭৩ সালে আমেরিকান দূতাবাসের সাথে অতিরিক্ত দহরম-মহরম তৎকালীন সোভিয়েত সমর্থনপুষ্ট সরকার ভালভাবে নেয়নি - ফলে তাকে জেলে যেতে হয়।  (পরের পর্বের জন্যে অপেক্ষা করুন)
                    
