স্থানীয় সরকারের নির্বাচন - রাজনীতিকদের ফতোয়াবাজি আর আল বদরের আস্ফালন




 
                        বিগত ১৬ বছর যাবত রাজনৈতিক সরকার উপজেলা নির্বাচন বন্ধ রেখেছিলো। হাইকোর্টের নির্দেশও অমান্য করে আমলাদের দিয়ে দেশ চালানোর সুযোগে এমপিদের মাফিয়া গডফাদার হিসাবে প্রতিষ্ঠিত করেছে। এমপিরা সংসদে বসে আইন প্রনয়ন, সংশোধন আর পরিবর্ধনের দায়িত্ব বাদ দিয়ে এলাকার উন্নয়ন কর্মকান্ডে নিজেদের নাক গলিয়ে মুলত টেন্ডারবাজী আর চাঁদাবাজী করেছে। শুধু উপজেলাতেই কেন, খোদঢাকা শহরেই ৯১ জনের একটা বিরাট নির্বাচিত স্থানীয় সরকার থাকতে - আমলা আর এমপিরা খবরদারী করেছে। অন্যদিকে নির্বাচিত জনপ্রতিনিধিরা ঠোঁটু জগন্নাথ হয়ে পাড়ায় শালিশ করে বেড়িয়েছে। কেউ কেউ অবশ্য এমপি-মন্ত্রীদের ছত্রছায়ায় নিজেদের মোটামুটি গডফাদাদের রুপান্তরিত করেছে বটে।   এখন নির্বাচন কমিশন উপজেলা আর স্থানীয় নির্বাচন করার কথা বলা মাত্রই হৈ চৈ করে উঠেছে এই মাফিয়ারা। এই ক্ষেত্রে মজার বিষয় হলো আওয়ামীলীগ থেকে শুরু করে জামাতিরাও একই সুরে কথা বলছে। মনে হচ্ছে এরা সবাই দেশের স্বঘোষিত মালিক। জনগন ভোট দেবে - তারা তাদের পছন্দ মতো স্থানীয় সরকারের প্রতিনিধি নির্বাচন করবে - যা সম্পূর্ন অরাজনৈতিক নির্বাচন - এখানে রাজনৈতিক দল সমূহের নাক গলানোর উৎসাহের কারনটা কি?  বিগত সরকারগুলো উপজেলা নির্বাচন না করলেও উপজেলা ঠিকই চলেছে। সেখানে নির্বাহী অফিসার নামক আমলাটি ধীরে ধীরে ছোট লাট হিসাবে আর্বিভূত হয়েছে। তারা যে এলাকায় কাজ করে সেই এলাকার জনগনের কাছে কোন জবাদিহিত নেই - এরা ঢাকার ৪০ ডিগ্রী সেলসিয়াসে সুটটাই পড়া সচিবদের কাছে জবাবদিহী করে। দেশে মুলত একটা উপনিবেশিক শাসন চলছিলো - যেখানে রাজনৈতিকদলগুলো স্থানীয় প্রশাসন - যেমন জেলা প্রশাসক বা উপজেলা নির্বাহী অফিসারের দালালের ভুমিকায় অবর্তীর্ন হয়েছিলো।  এই অবস্থায় উপজেলা নির্বাচনে সবচেয়ে বেশী ভীত আমলারা - যারা বৃহস্পতিবারে সরকারী তেল পুড়িয়ে ঢাকায় বসবাসকরা পরিবারের কাছে চলে আসে  - ফিরে যায় রোববার বা সোমবার - কারন প্রতি সপ্তাহে ঢাকায় তাদের মিটিং থাকে। এরা হলো আরেকদল পরজীবি।  যতদিন না স্থানীয় প্রশাসনগুলো শক্তিশালী হবে - ততদিন ঢাকায় বসে থাকা রাজনীতিক, আমলা আর মধ্যসত্তভোগীরা দেশের সম্পদের সিংহভাগ লুটে খাবে।  সরকারের উচিত যে কোন মূল্যে স্থানীয় প্রশাসন নির্বাচন করে যোগ্যপ্রার্থীদের নির্বাচিত হবার সুযোগ দেওয়া। যাতে লুটেরা আর ভোটব্যবসায়ী রাজনীতিক নামের দালাল শ্রেনী কোন ভাবেই নির্বাচনগুলোকে প্রভাবিত করতে না পরে তার দিকে নজর রাখা।  স্থানীয় সরকার নির্বাচন করা আরো একটা কারনে জরুরী তা হলো নির্বাচন কমিশনের সংস্কারগুলো কতটা বাস্তবসম্মত তা পরীক্ষার একটা সুযোগ দরকার। নতুন ভোটার তালিকা, পরিচয়পত্র আর আইনগুলো কতটা কার্যকর তার একটা পরীক্ষা করা দরকারও বটে।  রাজনৈতিক দলগুলো এখনও পুরানো ধারা ছেড়ে আসেনি তার একটা লক্ষন সুস্পস্ট। এরা নিজেদের দলের চোর-বাটপার -যারা কোর্টে অভিযুক্ত তাদের বিরুদ্ধে কোন ব্যবস্থা নিয়েছে বলে জানা যায়নি। দেখেশুনে মনে হচ্ছে এরা শুধু সুযোগের অপেক্ষায় আছে। যখনই সুযোগ পাবে আবার বুভুক্ষের মতো ঝাপিয়ে পড়বে জনগনের উপর। বিগত ১৫ বছরের যে হারে সম্পদ লুটপাট করেছে - তার কিছুটা ভাটা পড়েছে। জমা টাকা দিয়ে আর কতকাল বৌ-বাচ্চা বিদেশে রাখার খরচ দেওয়া যায়।  (২)  পবনের বাপকে দেখলাম তারেকের হাড় কে ভেঙ্গেছে তা তদন্ত করার জন্যে জাতিসংঘের মহাসচিবকে অনুরোধ করেছে। হাসবো না কাদবো! অপারেশন ক্লীনহার্ট আর র‌্যাব দিয়ে বিনাবিচারে কত মায়ের বুক খালি করার মতো একটা অমানবিক কর্মকান্ডকে জায়েজ করেছেন পবনের বাপ আর তারদল তা কি জাতিসংঘের মহাসচিবের জানানেই?  নিজের ছেলে জেলে বসে ঘানি টানে আর একটা ছেলে হুলিয়া নিয়ে বিদেশে পালিয়ে বেড়ায় - আর উনি পরের ছেলের জন্যে কাঁদে বুক ভাসায় - এইটাই মনে হয় রাজনীতিকদের সবচেয়ে সর্বোচ্চ ভন্ডামী।  আরেকটা দৃশ্যে দেখলাম আলবদর কমান্ডার হাতপা নেড়ে সরকারকে হুমকী দিচ্ছে। স্থানীয় সরকারের নির্বাচন করার বৈধতা চ্যালেঞ্জ করে  বলছে - হ্যাচকা টানে সরকারকে ফেলে দেবে। হায় আমার কপাল। একটা অবৈধ দলের নেতা সরকারের বৈধতা নিয়ে প্রশ্ন তোলে! সামনে আসলে আলবদরটাকে জিজ্ঞাসা করা যেত - হ্যাচকা টানটা যে দিবি - তোর কোমর কি শক্ত করে বাঁধা আছে। এখন বিএনপি বসার একটু জায়গা দিয়েছে রাজাকারদের - সেই সুবাদে হুমকী দেয় সরকারকে। একেই কি বলে খুঁটি জোরে ছাগল নাচে?   

                    সর্বশেষ এডিট : ২৩ শে জুন, ২০০৮  সকাল ৮:৪৬                

