একটা মামলার রায় - বাংলাদেশের প্রশাসন ও বিচার বিভাগের জন্যে অশনি সংকেত




 
                        গতকাল রাজশাহীর এক কোর্টে একটা মামলার রায় ঘোষিত হয়। বহুল প্রচারিত এই মামলার বিবরন সময় সময় পত্রিকার মাধ্যমে পড়ার সুযোগ হয়েছে। রায় দেখে অত্যান্ত হতাশ হয়েছি। হতাশার কারন যে শিবির নেতা সালেহী খালাস পেয়েছে তা না - কারন আরেক শিবির নেতার দন্ড হয়েছে। হতাশ হয়েছে এই ভেবে যে এতো স্পট লাইটের নীচে থাকার পরও পরিকল্পনা মতো মামলার রায় ঘোষিত হলো। লক্ষ্যনীয় যে,  রাবি শিবিরের সাবেক সভাপতি মাহবুব আলম সালেহী এ হত্যাকান্ডের সঙ্গে জড়িত বলে রিমান্ডে পুলিশকে জানান শিক্ষক মিয়া মহিউদ্দিন। দন্ড পাওয়া অন্য আসামিরাও আদালতে দেওয়া জবানবন্দিতে খুনের পরিকল্কপ্পনাকারী হিসেবে সালেহীর নাম উল্লেখ করেন। পুলিশের দেওয়া চার্জশিটেও উলেল্গখ করা হয়, ড. তাহেরকে হত্যায় অংশ নেন সালেহী। কিন্তু বিচারক রায় পড়ে শোনানোর সময় সালেহীকে খালাস দেওয়ার কারণ হিসেবে উলেল্গখ করেন চার্জশিটে ও সাক্ষীদের দেওয়া সাক্ষ্যে ড. তাহেরকে বালিশ চাপা দিয়ে হত্যা করা হয়েছে বলে উলেল্গখ করা হয়। কিন্তু ময়না তদন্তের রিপোর্টে বালিশ চাপা দিয়ে হত্যার কথা উলেল্গখ নেই। এ কারণে এ হত্যাকান্ডের সঙ্গে সালেহীর সংশ্লিষ্টতা প্রমাণ পাওয়া যায়নি বলে বিচারক উলেল্গখ করেন। বাদীপক্ষের আইনজীবী হামিদুল হক বলেন, আদালত যেহেতু আসামিদের  স্বীকারোক্তিমহৃলক জবানবন্দির ওপর ভিত্তি করে শিক্ষক মিয়া মহিউদ্দিনকে সাজা দিয়েছেন, তাই সালেহীর ক্ষেত্রেও একই ব্যবস্থা নেওয়া যেত। কারণ আসামিরা মুখোমুখি জিজ্ঞাসাবাদে বার বার সালেহীর নাম বলেছে। এখানে আরো লক্ষ্যনীয় যে, গতকাল সকাল থেকে আদালত এলাকায় আসতে শুরু করেন জামায়াত-শিবির নেতারা। প্রত্যক্ষদর্শীরা জনান, আদালত এলাকায় আসা জামায়াত-শিবির কর্মীদের মধ্যে ছিলেন শিবিরের সদ্য সাবেক কেন্দ্রীয় সভাপতি শফিকুল ইসলাম মাসুদ, কেন্দ্রীয় সাধারণ সল্ফক্সাদক রেজাউল করীম ও প্রচার সম্পাদক রোকন উদ্দিন। মহানগর জামায়াতের আমির আতাউর রহমান, সেত্রেক্রটারি আবুল কালাম আজাদ, ইমাজ উদ্দিনসহ মহানগর জামায়াতের বেশ কয়েকজন নেতাও ছিলেন আদালত চত্বরে। পৌনে ১টার দিকে রায় ঘোষণা হলে সালেহীর খালাস পাওয়ার খবর শুনে নেতা-কর্মীরা জড়ো হন নতুন জজ কোর্ট চত্বরে। সেখানে তারা বিশেষ মোনাজাত করেন। পরে সেখান থেকে বেরিয়ে দলবল নিয়ে আদালত চত্বরে মহড়া দেন জামায়াত-শিবির নেতা-কর্মীরা। জরুরি অবস্থারর মধ্যে এ ধরনের মহড়া দেওয়া হলেও পুলিশ কোনো ব্যবস্থা নেয়নি। একটু ভাল ভাবে লক্ষ্য করলে দেখা যাবে - আদালত শুধু মাত্র স্বীকারোক্তির ভিত্তিতে চার জনকে দন্ড দিয়েছে - কিন্তু সালেহীর ক্ষেত্রে প্রমানের উপর নিভৃর করেছে। স্পস্টতই সালেহীকে মুক্ত করার জন্যে ময়না তদন্তের রিপোর্টকে গুরুত্ব দেওয়া হয়েছে। প্রথম আলোর রিপোর্টে দেখা যায় - সালেহী আর মহিউদ্দিন বালিশ চাপা দিলে ড. তাহের ছটফট করা অবস্থায় ছুরি দিয়ে আঘাত করে। ঘটনার বিবরন থেকে পরিষ্কার যে সালেহী এই খুনের সাথে জড়িত আর পরিকল্পক ও বটে। যেভাবে একজন খুনী আইনকে নিজেদের মতো সাজিয়ে আদালতে নির্দোষ প্রমানিত হয়ে বেড়িয়ে এসে উল্লাশ করে - তাতে বাংলাদেশের জন্যে গভীর চিন্তা হয়। একটা খুনীকে বাঁচানোর জন্যে আইনশৃংখলা বাহিনী, ময়নাতদন্তকারী কর্মকর্তা, তদন্ত কর্মকর্তা আর বিচারক কাজ করেছে - তাতে পুরো ব্যবস্থা মধ্যে গভীর সমস্যার কথাই জানান দিচ্ছে। কয়েকদিন আগে ড. আবুল বারাকাতে একটা গবেষনায় দেখালেন কিভাবে মৌলবাদীরা দেশের প্রশাসন আর বিচার বিভাগে ঢুকে পড়েছে। আজকের এই সাজানো রায় তারই সত্যতা সমর্থন করছে। বাংলাদেশের মানুষ যদি এখনও সতর্ক না হয় - তা হলে একসময় আফগানিস্থানের মতো তালেবান বিচার ব্যবস্থার মধ্যে পড়তে হতে পারে।  
                    
