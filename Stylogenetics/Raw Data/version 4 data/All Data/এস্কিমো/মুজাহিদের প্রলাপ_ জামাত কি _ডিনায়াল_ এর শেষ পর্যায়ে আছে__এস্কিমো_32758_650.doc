মুজাহিদের প্রলাপ_ জামাত কি _ডিনায়াল_ এর শেষ পর্যায়ে আছে_




 
                        আজকের প্রধান সংবাদ। “বাংলাদেশে যুব্দাপরাধী নেই” - মুজাহিদ  সকাল বেলা খবরটা দেখে কিছুটা অবাক হয়েছি। কয়েকজন মানুষ - ধর্মীয় পোশাকের ঢেকে রেখেছে তাদের শরীর। অবলীলায় ১৫ কোটি মানুষের মুখের উপর বলে গেল নির্জলা মিথ্যা কথা। নিজেও একজন অপরাধী হয়ে দৃঢ়তার সাথে বলে দ্রুত স্থান ত্যাগ করলো - ১৯৭১ সালে মুক্তিযুদ্ধের বিরোধী আল-বদর বাহিনীর নেতা মুজাহিদ।  এটাকে সাইকোলজির পরিভাষায় বলা হয় ‘ডিনায়াল'”।  বিখ্যাত মনো বিজ্ঞানী এ্যানা ফ্রয়েড এর মতে - ডিনায়াল হচ্ছে একটা আত্নরক্ষামূলক পথ যা একজন মানুষ কোন বেদনাদায়ক সত্যকে গ্রহন করতে ব্যর্থ হলে গ্রহন করে। যখন কোন কর্মকান্ডের প্রমানাদি এতো বেশী হয় যে তাকে স্বীকার করা কঠিন হলে তা অস্বীকার করা শুরু করে।  ডিনায়াল বিভিন্ন ধাপ আছে। এর সর্বোচ্চ ধাপে গেলে মানুষ সকল পারিপার্শিকতাকে উপেক্ষা করে এবং নিজেকে নিজে বিশ্বাস করাতে বাধ্য করে যে বাস্তবে তার কর্মকান্ডের কোন প্রমান নেই। সেই পর্যায়ে তারা উদ্ভট যুক্তি দিতে থাকে।  আজকের মুজাহিদের সত্য অস্বীকার করে বকা প্রলাপের তিনটা বাক্য একটু লক্ষ্য করা যেতে পারে।  ১) “ বাংলাদেশে কোন যুদ্ধাপরাধী নেই।"  এই বাক্যের শেষাংশে বলা হয়েছে - “আওয়ামীলীগ সরকার তাদের ক্ষমা করে দিয়েছে”। মুজাহিদ ১৯১ জন পাকিস্থানী সেনাসদস্যের বিষয়ে আওয়ামীলীগ সরকারের উপর দায় চাপাতে গিয়ে ইতিহাসের একটা প্যান্ডোরার বাক্স খুলে দিয়েছে যাতে একজন সাধারন ইতিহাস পাঠক সাধারন ক্ষমার বিষয়টা জানতে পারবে। তাতে স্বাভাবিক ভাবে রাজাকার-আল বদর বাহিনীর নাম আসবে। চলে আসবে মুজাহিদের নাম।  ২) “বাংলাদেশে মুক্তিযুদ্ধ বিরোধী শক্তির অস্তিত্ব নেই”। "সেলফ ডিনায়ালের এটা হলো সর্বোচ্চ স্থর। নিজেই নিজের অস্তিত্বকেই অস্বীকার করছে মুজাহিদ। জীবিত একজন যখন নিজেকে মৃত প্রমান করতে চায় - সেটা কতটা বেদনাদায়ক হতে পারে। সত্যই দু:খজনক এই প্রলাপ। একজন মানুষ চাইছে তার জীবনের একটা অংশ - অতীতকে অস্বীকার করতে আর ভাবছে সবাই তার মতোই ভাববে। হাস্যকর প্রচেষ্টা বটে।  ৩) একাত্তরে জামাতের ভুমিকা সম্পর্কে প্রশ্ন করা হলে উত্তর আসে - “আপনারই ভাল জানেন”।" কঠিন এই অবস্থা। নিজেদের কৃতকর্মের জন্যে বিগত ৩৭ বছরের একবারও লজ্জিত হওয়া বা ক্ষমা চাওয়ার মতো সুযোগ সৃস্টি না করে এরা চাইছে মানুষ ভুলে যাক তাদের অপকর্মগুলো।  বোকার স্বর্গ যদি কোথাও থাকে সেটা সম্ভবত মগবাজারে একটা বাড়ীতে আছে। সেখানে আত্ববিস্সৃত এবং আত্নপ্রবঞ্চনাকারী একদল লোক দিনরাত আশা করছে - বাংলাদেশের ইতিহাস থেকে ১৯৭১ সালটা যাদুমন্ত্রের মতো মুছে যাবে। ওরা ধর্মের লেবাস ধরে অনর্গল মিথ্যা বলে মানুষকে ভেড়া বানাবে।  সেটা মনে হয় সম্ভব হবে না। দীর্ঘ দিন সামরিক শাসক আর তাদের সৃষ্ট সুবিধাবাদী সংগঠনের আড়ালে থেকে জামাতের নেতারা ভেবেছে - তারা হয়তো সফল।  কিন্তু যখনই এরা অন্ধকার গর্ত থেকে আলোতে আসছে - ওদের মিথ্যাচার আর আত্নপ্রচঞ্চনাই একমাত্র সম্বল হয়ে থাকছে। ৩৭ বছর পরও এরা কি পেরেছে প্রকাশ্যে বলতে - ৭১ সালে ওদের ভুমিকা কি ছিল? সব কিছু দেখে আশাবাদী হচ্ছি - সময় এগিয়ে আসছে এই গনশত্রু-দালাল-রাজাকারদের সামাজিক-রাজনৈতিক ভাবে বর্জন করার এবং যুদ্ধাপরাধীদের বিচারে সন্মুখিন করার।    মুজাহিদের যুদ্ধাপরাধের প্রমান দেখুন।  (সৌজন্যে আমি সাগর)   মুজাহিদের ঘাতক বাহিনী আলবদর - ১   মুজাহিদের ঘাতক বাহিনী আলবদর - ২ 

                    সর্বশেষ এডিট : ২৬ শে অক্টোবর, ২০০৭  সকাল ৮:১৮                

