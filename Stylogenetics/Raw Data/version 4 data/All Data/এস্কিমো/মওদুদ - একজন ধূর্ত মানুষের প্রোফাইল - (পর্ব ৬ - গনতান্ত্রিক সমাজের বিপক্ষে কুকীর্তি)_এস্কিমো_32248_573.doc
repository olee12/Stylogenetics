মওদুদ - একজন ধূর্ত মানুষের প্রোফাইল - (পর্ব ৬ - গনতান্ত্রিক সমাজের বিপক্ষে কুকীর্তি)





 একজন বর্নচোরা এবং ডিগবাজী বিশারদ হিসাবে তার দীর্ঘ রাজনৈতিক জীবনের ব্যক্তিগত সাফল্য ছাড়া আরও একটা কাজ করেছেন যথেষ্ঠ। তা হলো বাংলাদেশে গনতান্ত্রিক সমাজ প্রতিষ্ঠার পথে রোড ব্লক স্থাপন করা। বারবার নিজেকে ঠেলে দিয়েছেন জনগনের প্রতিপক্ষ হিসাবে এবং বারবার পরাজিত হয়েও কৌশলে জনগনের বিভ্রান্তিতে ফেলে ক্ষমতার শীর্ষে ফিরে গেছেন। সর্বশেষ ২০০৭ সালেও দেখি একদলীয় নির্বাচন করে ক্ষমতায় যাওয়ার পরিকল্পনার একজন আর্কিটেক্ট হিসাবে জনতার বিরুদ্ধে অবস্থান নিয়েছেন এবং দেশে একটা জরুরী অবস্থা জারীর পরিবেশ সৃষ্টি করে গনতন্ত্রকে বাধাগ্রস্থ করেছেন। আমরা অচিরেই দেখবো মেধাশূন্য রাজনৈতিক অংগনে মওদুদ সাহেব আবারো একজন জ্ঞানী মানুষ হিসাবে ক্ষমতার কেন্দ্রবিন্দুতে অবস্থান অনিবার্য করে তুলবেন। পাঠক, আসুন এবার দেখি তার দীর্ঘ এবং বর্নাঢ্য রাজনৈতিক জীবনে বাংলাদেশে গনতান্ত্রিক ব্যবস্থা বিকাশে বাধাগ্রস্থ করতে কি কি অবদান রেখেছেনঃ- - একজন মৌলবাদী হিসাবে ধর্মনিরপেক্ষতার রিরুদ্ধে তার বিশ্বাসকে প্রতিষ্ঠিত করেছেন জেঃ জিয়ার অবৈধ সামরিক শাসনকে বৈধতাদানকারী  “৫ম সংশোধনী”তে ‘বিসমিল্লাহ...” সংযোজন এবং সংবিধানে দুই মূলনীতি পরিবর্তন করা। সংবিধানের এই পরিবর্তনের ফলেই রাজাকারতন্ত্র আবারো বাংলাদেশে ফিরে আসার সুযোগ পেয়েছে।- এরশাদের অবৈধ সামরিক শাসনের বৈধতাদারকারী “৭ম সংশোধনী”র মাধ্যমে রাষ্ট্রধর্ম হিসাবে একটা বিশেষ ধর্মকে স্থান দেওয়া মাধ্যমে অন্যধর্মের নাগরিকদের মূলত নাগরিক অধিকার বঞ্চিত করার মাধ্যমে মৌলবাদী রাষ্ট্র হিসাবে বাংলাদেশের একটা যাত্রা শুরু করেছে।- বিচার বিভাগ পৃথকীকরন বিলকে বাস্তবায়নে বাধা দান। ২০০৭ সালে তত্ত্বাবধায়ক সরকারের সময়ও কোর্টে এটর্নী জেনারেলকে এই বিলের বিরুদ্ধে অবস্থান গ্রহনে সহায়তা করার অভিযোগ পাওয়া যায়।- আইনমন্ত্রী থাকাকালীন একজন ডাবল-মার্ডারের মৃত্যুদন্ড প্রাপ্ত আসামীর প্রবাসের বাসায় আতিথিয়তা গ্রহন এবং গোপনে তার মৃত্যুদন্ড মাফ করাতে অথর্ব প্রেসিডেন্ট ইয়াজউদ্দিনকে প্রভাবিত করা। - “অপারেশন ক্লিনহার্ট” এর মাধ্যমে বিচার বর্হিভূত নিহত এবং আহতদের বিচার চাওয়া অধিকার বঞ্চিত করার মাধ্যমে মানবাধিকার লংঘনে পথে সরকারী যন্ত্রকে নিয়ে যাওয়া।- একটা ঘাতক বাহিনী তৈরী করে বিচার বর্হিভূত হত্যাকান্ডকে বৈধতা দানের মাধ্যমে মানবাধিকার লংঘন। - নির্বাচনে কালটাকা এবং পেশী শক্তি ব্যবহার প্রতিরোধে সুধী সমাজের প্রচেষ্টায় হাইকোর্টের আদেশ অনুসারে নির্বাচনে প্রার্থীদের ৮টি বিষয়ে তথ্যপ্রদান বাধ্যতামূলক করার পরিবর্তে নিজের নিয়োগকৃত বিচারপতির অবসরকালীন বেঞ্চেকে প্রভাবিত করে স্থগিতাদেশ এনে নির্বাচনে তস্করদের অংশগ্রহনের পথ সুগম করা। - সংবিধান সংশোধন করে বিচারপতির অবসরের বয়সসীমা বৃদ্ধিকরে একজন বিশেষ বিচারপতিকে তত্ত্বাবধায়ক সরকারের প্রধান বানানোর মাধ্যমে ইলেকশান ইঞ্জিনিয়ারিংএর পরিকল্পনার মাধ্যমে দেশকে একটা অরাজকতার মধ্যে ঠেলে দিয়ে “জরুরী অবস্থা”র আড়ালে সেনা শাসনকে অবশ্যম্ভাবী করা। - বিচারবিভাগকে দলীয়করনের মাধ্যমে দেশের বিচার ব্যবস্থাকে ধ্বংস করে দেওয়ার পরিকল্পনা বাস্তবায়ন করা।  একটু ভালভাবে লক্ষ্য করলে দেখা যাবে বাংলাদেশে গনতন্ত্রের বিকাশে গনতান্ত্রিক আন্দোলনে পরাজিত মওদুদ যথেষ্ঠ বাধা সৃষ্টির মাধ্যমে তার পরাজয়ের প্রতিশোধ গ্রহন করেছেন - এবং এটা সম্ভব হয়েছে গনতান্ত্রিক আন্দোলনের মাধ্যমে প্রতিষ্ঠিত “আপোষহীন” নেতৃত্বের প্রত্যক্ষ সহায়তায়। এটা বাংলাদেশের মানুষের একটা দুর্ভাগ্য বটে। 

