ইলেকশান নাইট - এই দেশে - সেই দেশে! 




 
                        শুরুতেই সবাইকে অভিনন্দন। ' ৭১ ঘাতকদের স্বপ্নে তৈরী প্রসাদটাকে গুড়িয়ে দেবার জন্যে বিজয়ের মাসে আরেকটা অভিনন্দন রইল। গত ১২ বছরে কানাডার ৪টা জাতীয় নির্বাচন আর ৩টা প্রাদেশিক নির্বাচনে অংশ নিয়েছি। সবগুলো নির্বাচনে একটা নির্দিস্ট ধারা লক্ষ্য করেছি। নির্বাচনের অনেক আগেই সবাই মোটামুটি ধারনা করতে পারে কে বিজয়ী হবে। এই ধারনা আসে বিভিন্ন জরিপ থেকে। পেশাধার জরিপ প্রতিস্ঠানগুলো সারাবছরই সরকার আর বিরোধী দলের বিভিন্ন পদক্ষেপের উপর জনমত জরিপ চালায় - যার ফলাফল কিনে নেয় মিডিয়াগুলো। আবার মিডিয়াও সেই প্রতিষ্টানগুলোকে জরিপ চালানোর জন্যে বলে থাকে। মোট কথা হলো - নির্বাচনের ফলাফল সামান্য এদিক ওদিক হলেও বিরাট একটা চমক হয় না। তাই টিভিতে নির্বাচনের ফলাফল প্রচারের জন্যে বিশেষ আয়োজন "ইলেকশান নাইট" অনেক প্রচেষ্টা সত্ত্বেও তেমন জনপ্রিয়তা পায় না। একটা কারনতো আগেই বললাম। তা ছাড়া নির্বাচনের দিন আর পরদিন কোন ধরনের ছুটি না থাকায় মানুষকে স্বাভাবিক জীবন যাপন করতে হয় - সকালে উঠে কাজে দৌড়াতে হয়। তাই সবাই পত্রিকায় বা পর দিন টিভিতে নির্বাচনের খবর দেখে নেয়। আরেকটা বিষয় লক্ষ্যনীয় যে, নির্বাচনের ফলাফল দ্রত প্রকাশিত হয় বলে ইলেকশান নাইট খুব লম্বা হয় না। মোটামুটি রাত বারটার মধ্যেই যখন অধিকাংশ আসনের ফলাফল এসে যায় আর একটা দল সুষ্পস্ট ভাবে সরকার গঠনের দিকে এগিয়ে থাকে - তখন পরাজিত দল প্রথম সমর্থক আর সাংবাদিকদের উদ্দেশ্যে একটা ভাষন দেয় - যা টিভির লাইভ নিবুজ হয়। তারপরই বিজয়ী দলের নেতা একটা ভাষন দেন। পরাজিত দলের নেতার ভাষনে থাকে বিজয়ী দলের প্রতি অভিনন্দন আর নিজের দলের কর্মী আর ভোটারদের জন্যে ধন্যবাদ। এরপরই যে প্রশ্নটা চলে আসে - পরাজিত দলের নেতা কখন পদত্যাগ করবেন। দেখা যায় দ্রুতই পরাজিত দলের নেতা পদত্যাগ করেন এবং জাতীয় কনভেনশানের মধ্যে নতুন নেতা নির্বাচন, নির্বাচনে পরাজয়ের কারন আর ভবিষ্যত কর্মপন্থা নির্ধারন করা হয়। ঠিক বিজয়ী দলও কনেভনশান করে - কিন্তু তাতে সরকার পরিচালনার ক্ষেত্রে নীতি নির্ধারন করা হয়। (২) বাংলাদেশের নাগরিক হিসাবে বাংলাদেশেও অনেকগুলো নির্বাচন দেখেছি। জিয়াউর রহমান বনাম ওসমানী , ছাত্তার বনাম কামাল হোসেন  থেকে শুরু করে ৯১, ৯৬ নির্বাচনে সরাসরি সম্পৃত্ত থেকেছি। সেই নির্বাচনগুলো যতই ভাল বলি না কেন, প্রকৃতপক্ষে একটা স্বচ্ছ নির্বাচনের জন্যে প্রাথমিক শর্ত একটা নির্ভূল ভোটার লিস্ট আর ভোটার যে কিনা ভোট দিচ্ছে তাকে চেনার জন্যে আইডি না থাকায় প্রকৃতপক্ষে ভোটগুলো অনেকটা একপক্ষীয় হয়েছে। যে যেখানে ক্ষমতাশালী সেখানে ভোট তারদিকে নিয়ে গেছে। এবারের ভোটের যে চিত্র বাংলাদেশী টিভিতে দেখলাম তাতে মনে হলো ভোট আসলেই স্বচ্ছ হয়েছে। ভোটার আইডি আর ছবিযুক্ত ভোটার লিস্ট ছাড়াও পেশী আর কালোটাকার দৌড়াত্ব বন্ধ করার কারনে মানুষ তাদের বোটটা ঠিকমতো দিতে পেড়েছে। ভোটের রাত বা ইলেকশান নাইটের যে কথা আগে বললাম - তা আশা করিনি। কিন্তু যখন একটা দল সুস্পস্ঠভাবে সরকার গঠনের দিকে এগুচ্ছে - তাকে অভিনন্দন জানাতে দোষ কি? এখানে একটা বিষয় লক্ষ্যনীয় - যারা ভোট হারে - তারা নিশ্চিহ্ন হয়ে যায় না।    একটা বিশাল অংকের ভোটার তাদের সমর্থন করেছে। ভোট দিয়েছে। নেতানেত্রীদের কি সেই ভোটারগুষ্ঠীকে অভিনন্দন জানানো উচিত নয়? (৩) বাংলাদেশের ভোটের ফলাফল ইতোমধ্যে সবাই জেনে গেছি। মহাজোট বিপুল বিজয় পেয়েছে। গতবারের বিপুল বিজয়ী ৪ দলীয় জোট খুবই কম আসনে নির্বাচিত হয়েছে। এখন "ফুল ফুঁটুক আর নাই ফুঁটুক আজই বসন্ত" - আওয়ামীলীগ আর মিত্ররা সরকার বানাবো - আগামী পাঁচ বছর দেশ চালাবে। যদি ইগোর কারনে কেউ এইটা অস্বীকার করে তা হলে বিরাট বোকামী হবে। কারন নির্বাচনের মাধ্যমে বাংলাদেশের সবাই এর সাথে সম্পৃক্ক - তাই বিষয়টার সাথে থাকা মানেই দেশের মানুষের সাথে থাকা। অন্যথা হলে স্রোতের বিরুদ্ধে যাওয়া হবে। (৪) নির্বাচনে কে কেন জয়ী হয়েছে আর কে কেন পরাজিত হয়েছে তা একজন সাধারন মানুষ সহজেই বুঝতে পারছে - এই জন্যে বিশেষজ্ঞের মতাম দরকার নেই। ৪ দল যুদ্ধাপরাধ, দূর্নীতি আর জঙ্গীবাদের মতো বিষয়গুলকে এড়িয়ে ৬০ দশকের "দেশ বাঁচাও মানুষ বাঁচাও" শ্লোগান দিয়ে তরুন ভোটারদর আকৃস্ট করতে ব্যর্থ হয়েছে। অন্যদিকে তরুন ভোটাররা "দিন বদলের" কথার উপর আপাতত আস্থা রেখেছে। অবশ্য মহাজোটের বড় দল তাদের মনোনয়ন দেওয়ার ক্ষেত্রেও দূর্নীতিবাজ আর গডফাদারদের বিষয়ে সতর্ক থাকাটাও ভোটারদের কাছে ইতিবাচক মনে হয়েছে। এখন বিজয়ীদের বিজয় সহত করা - জনগনের আস্থার প্রতি সন্মান দেখিয়ে চলা আর পরাজিতদের আত্নসমালোচনা আর আত্নসুদ্ধির চেষ্টা করা জরুরী। (৫)যুদ্ধাপরাধীর বিচার বিষয়টা একটা গনদাবীতে রূপান্তরিত হয়েছে - বিশেষ করে তরুন প্রজন্ম এই দাবী সাথে একাত্ব হয়ে আছে। নতুন সরকারকে ১০০ দিনের মধ্যেই যুদ্ধাপরাধীদের বিচার জন্যে কার্যক্রম শুরু করতে হবে। নব নির্বাচিত সংসদসদস্যদের মধ্য থেকে একটা বিশেষ কমিটি করে সেক্টর কমান্ডার ফোরামের সহযোগীতায় আন্তর্জাতিক যুদ্ধাপরাধ অধ্যাদেশ ১৯৭৩ এর আলোকে দ্রুতই একটা কমিশন করে ফেলা দরকার। তারপর একটা ট্রাইবুন্যাল করে বিচার কাজ শুরু করতে হবে। যুদ্ধাপরাধী বিচারের পাশাপাশি প্রজন্মকে বিভ্রান্ত করে দেশকে বিভক্ত করে দেশের অগ্রগতিকে ব্যহত করা যে চেষ্টা চলে ইতিহাস বিকৃতির মাধ্যমে তা বন্ধ করার জন্যে "মুক্তিযুদ্ধের তথ্য সংরক্ষন আইন" করা দরকার। মুক্তিযুদ্ধ মন্ত্রনালয়, মুক্তিযুদ্ধের জাদুঘর, মুক্তিযুদ্ধের ইতিহাস বিশেষজ্ঞদের নিয়ে একটা কমিশন করে মুক্তিযুদ্ধের তথ্য সংরক্ষন করা, বিকৃত তথ্যগুলো বাতিল করা আর বিকৃত তথ্য প্রচার আর চর্চার জন্যে শাস্তির ব্যবস্থা রেখে আইন করা জরুরী। তৃতীয় যে কাজটা করা জরুরী তা হলো - মুক্তিযুদ্ধের বিরোধীতাকারী রাজনৈতিকদলের রাজনীতির অধিকার নিষিদ্ধ করা। জার্মান জাতি আজো বিশ্বের কাছে মাথা নত করে থাকতো যদি এখনও গনতন্ত্রের নামে হিটলারের নাজী পার্টিকে রাজনীনি করতে দেওয়া হতো। মনে রাখতে হবে গনতন্ত্র রক্ষা করার জন্যেই গনতন্ত্রের শত্রু জেএমবি আর সর্বহারা পার্টিকে যেভাবে নিষিদ্ধ করা হয়েছে - এই বিষয়ে সবাই একমত হয়েছেন।  তেমনি স্বাধীনতা সুরক্ষার জন্যে স্বাধীনতার শত্রু জামায়াত, নেজামী ইসলামীকে বাংলাদেশে রাজনীতি করার অধিকার দেওয়া ভুল হবে।  সংসদে আলোচনা করে মুক্তিযুদ্ধ বিরোধী সকল সংগঠনকে নিষিদ্ধ করা জরুরী। এদের রাজনীতি করার অধিকার মেনে নেওয়ার অর্থই হলো ৩০ লক্ষ শহীদের আত্নহুতিকে অস্বীকার করা। যাদের পরাজিত করার জন্যে ৩০ লক্ষ মানুষ মারা গেল - যাদের মতবাদকে মেনে নিতে অস্বীকার করায় ২ লক্ষ নারী সম্ভ্রম হারালো - এতিম লো হাজারো শিশু - সন্তান হারালো হাজারো মা - নির্মমভাবে নিহত হরে দেশে মেধাবী মানুষ গুলো - গনতন্ত্রের নামে সেই পরাজিত শক্তিকে দেশে মতাদর্শ প্রচার করতে দেওয়ার অর্থই আমাদের মুক্তিযুদ্ধের বিজয়কে প্রশ্নবিদ্ধ করা - যার মাধ্যমে নতুন প্রজন্মকে মুক্তিযুদ্ধের অর্জন নিয়ে একটা ভুল ধারনা দেওয়া। একই দেশে পরাজিত শক্তি আর বিজয়ী শক্তি একইসাথে তাদের মতাদর্শ নিয়ে চলতে পারে না। পরাজিতদের নিশ্চিহ্ন হতেই। একটা প্রগতিশীল আধুনিক বাংলাদেশের স্বার্থে পরাজিত শক্তির রাজনীতির অধিকার নিষিদ্ধ করা অত্যান্ত জরুরী। 

