None




 
                        এটিভি, প্রথম আলো আর সমকালের বিশেষ গুরুত্বপূর্ন রিপোর্ট হিসাবে এসেছে - শেখ হাসিনার সাথে কানাডার প্রভাবশালী রাজনীতিবিদের স্বাক্ষাতের কথা।  যারা শেখ হাসিনার সাথে স্বাক্ষাত করেছেন - তারা হলেন - কানাডার বিরোধীদল লিবারেল পার্টির এমপি ও সাবেক মন্ত্রী মারিয়া মিন্না(Maria Minna)-  উনি একসময় মন্ত্রী ছিলেন - কিন্তু বান্ধবীকে সিটি কাউন্সিলে জয়ী হতে সহায়তা করতে গিয়ে নির্বাচনী আইন ভংগের দায়ে মন্ত্রীত্ব হারান। উনার এলাকাটা হলো ডেনফোর্ত - ভিক্টোরিয়া পার্ক - যা বাঙালী পাড়া হিসাবে পরিচিত।  ঘটনা হলো - গত ১লা জুলাই কানাডা ডে তে সময়মেলায় আরেক বিরোধী দল এনডিপি প্রধান জ্যাক লেইটন শেখ হাসিনাকে নিয়ে বেশ কিছু কথা বলেছে - যার টার্গেট অবশ্যই বাংলাদেশীদের ভোট এনডিপির দিকে টানার চেষ্টা - আলমগীর হোসেইন হলেন এনডিপির এমপি প্রার্থী। সুতরাং বাঙালী ভোটকে লিবারেলের ঘরের রাখাটা নিশ্চিত করতেই মারিয়া মিন্নার এই সৌজন্য সাক্ষাত - সন্দেহ নেই। বলা দরকার যে, কোন এক বিশেষ কারনে বাঙালীদের অধিকাংশ লিবারেল পার্টির সমর্থক।  দ্বিতীয় যে ব্যক্তি শেখ হাসিনার সাথে দেখা করেছেন - উনি হলেন - ওন্টারিও প্রদেশের উপ মুখ্যমন্ত্রী জর্জ স্মিদারম্যান (GEORGE SMITHERMAN)( সমকাল আবারো নামের বানান ভুল করে লিখেছে - স্মিথম্যান)। উনিও লিবারেল পার্টির নেতা। উল্লেখ্য যে,  ফেডারেল সরকারে ক্ষমতাশীন কনজারভেটিব পার্টির অবস্থা টরন্টোতে খুবই দূর্বল - এখানে ভোটযুদ্ধ সীমিত থাকে লিবারেল ও এনডিপির মধ্যে। দুইদলই বাঙালী ভোটারদের হিসাব করছে - আর তারই অংশ হিসাবে শেখ হাসিনার সাথে তাদের স্বাক্ষাতকার।  আরেকটা কথা বলা ভাল - কানাডার রাজনীতিবিদের সাথে বাংলাদেশের রাজনীতিবিদদের মধ্যে বিরাট তফাত আছে। বাংলাদেশের রাজনীতিবিদরা যেভাবে চামচা  পরিবেষ্টিত হয়ে একটা রাজসিক জীবনযাপন করে - কানাডায় তার উল্টা - এখানে জনগন রাজনীতিবিদদের দেখলে ফুটপাত বদলায় - কারন এদের বকবক শুনার সময় নাই কারো। উপরে যে দুইজন "প্রভাবশালী" রাজনীতিবিদের কথা বলা হলো - এরা বাংলাদেশীদের প্রবাসী উপজেলা সমিতির পিকনিকে দাওয়াত পেলেও হাসিমুখে হাজির হয়। কোন কোন বাংলাদেশী তাদের দোকান খোলার সময় তাদের ডাক দিয়ে ফিতা কাটায়। মোদ্দা কথা এরা ভোটের জন্যে মানুষের পায়ে ধরা ছাড়া বাকী যা আছে সবই করতে পারে।  এইটাকে যেভাবে খবরে এনেছে বাংলাদেশের নামী-দামী পত্রিকাগুলো - তা দেখে সত্যই দুঃখ হচ্ছে। যতক্ষন না কানাডার পররাষ্ট্র মন্ত্রনালয় শেখ হাসিনার বিষয়ে কোন কথা না বলছে - ততক্ষন পর্যন্ত এই সব খবরে বিভ্রান্ত না হওয়াই উচিত। বাংলাদেশের পত্রিকাগুলোকে কেউ কি মনে করিয়ে দিবেন - কানাডার কোন রাজনীতিকই "প্রভাবশালী" না। মোটা মানুষ দেখলেই দারগা মনে করার বৃটিশ আমলের চিন্তা যত দ্রুত ত্যাগ করা যায় ততই মঙ্গল।  
                            
                    সর্বশেষ এডিট : ০৫ ই জুলাই, ২০০৮  ভোর ৫:৩৫                

