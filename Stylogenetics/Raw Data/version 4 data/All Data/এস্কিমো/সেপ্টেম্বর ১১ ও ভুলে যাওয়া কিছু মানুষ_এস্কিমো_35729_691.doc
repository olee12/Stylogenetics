সেপ্টেম্বর ১১ ও ভুলে যাওয়া কিছু মানুষ




 
                        আজ থেকে ছয় বছর আগে এমনি দিনে একটা সাধারন দিনের মতোই সকালটা শুরু করেছিলাম। যেহেতু জীবিকার প্রয়োজেন যেদিন দপ্তরে হাজির হতে হতো না - তাই ঢিমে তেতালে দিনের শুরু করেলও - ১০টার দিকে টেলিফোন বেজে উঠলো।  সেই টেলিফোন আমার সাদামাঠা দিনটাকে একটা ভয়াবহ দিনে রূপান্তিরত করে দিল। টেলিফোনে তাড়া খেয়ে টিভি খুলতেই দেখলাম - একটা উচু দালান দেখাচ্ছে। হটাত করে একটা চিতকার - "ও মাই গড, এনাদার প্লেন ইন দ্যা ব্লিডিং।"  সেটা ছিল টুইন টাওয়ারের দ্বিতীয় টাওয়ার ভিতরে প্লেটটা ঢুকার সময় সিএনএন এর ভাষ্যকারের মন্তব্য। এরপর দেখালো আগুন জ্বলছে টাওয়ার দুইটাতেই। টিভি ভাষ্যকারের হতাশ কণ্ঠে বেড়িয়ে এলো একটা বাক্য - ফ্রম নাউ, ওয়ালর্ড হেজ চেইঞ্জড ফর এভার।  সবার মতো আমিও একমত হয়েছি - হ্যাঁ, পৃথিবী চিরদিনের মতোই বদলে গেল। কিন্তু পৃথিবীর নতুন রূপটা কি রকম হবে সেটা কল্পনা করা কষ্টকর ছিল। আজ সেই ঘটনার ছয় বছর পূর্তিতে দেখছি নতুন এক পৃথিবী। (২)  সেপ্টেম্বর ১১ এর ঘটনায় পৃথিবীর গতি পরিবর্তন না হলেও - এমন অনেক পরিবর্তন হয়েছে যা ২০০১ এর আগে কল্পনা করা যেত না।  এই ঘটনায় সবচেয়ে বেশী ক্ষতিগ্রস্থ হলো মানবাধিকার - এক সময়ের মানবাধিকারে চ্যাম্পিয়ান আমেরিকাতে আলোচনা হয় - বন্দীদের কতটুকু দৈহিক নির্যাতন মানবাধিকারের সীমা লঙঘন করবে না।  এক সময়ের বিশ্বে শান্তির পতাকা বহনকারীদের অগ্রগামী দেশ কানাডা এখন “শান্তি তৈরী” করার জন্যে আফগানিস্থানের গ্রামে গ্রামে তালেবান খুঁজছে। কানাডাতে সন্দেহভাজনদের বিশেষ ধরনের বিচারের আইন পাশ করা হয়েছে - যেখানে অভিযুক্ত ব্যক্তিও তার বিরূদ্ধে আনীত অভিযোগ এবং প্রমানাদি দেখতে পারবে না।  দেখেশুনে মনে হচ্ছে - টরোরিস্টরা যতটা টেররাইজড করেছে - তার চেয়ে অনেক টেরোরাইজড করেছে তাদের সরকার। আমেরিকার সরকার লাল-হলুন-সবুজ রংএর সংকেত দিয়ে নাগরিকদের সতর্ক করার মাধ্যমে এমন একটা পরিবেশ সৃষ্টিতে সক্ষম হয়েছে যে - মানুষ মনে করছে - এরাই আমাদের একমাত্র রক্ষক। (৩)  সেপ্টেম্বর ১১ এর সাড়ে তিন হাজার মানুষের রক্ত আর তাদের স্বজনদের চোখের জল না শুকাতেই তার সাথে যুক্ত হয়েছে আফগানদের রক্ত স্রোত। পৃথিবীর মানুষ সেই বিষয়টা বুঝে উঠার আগেই সেখানে এসে যুক্ত হলো লাখো ইরাকির রক্ত - যুক্ত হলো আরো চার হাজার আমেরিকান যুবক যুবতীর রক্ত স্রোত।  কেন জয়ী হলো আর কে পরাজিত হলো - সেটা বলার মতো সময় আসেনি এখনও। কিন্তু দেখলাম লাভবান হলো একদল পুজিঁপতি - ব্যস্ততা বেড়ে গেল অস্ত্রের প্রডাকশন লাইন আর  নানান কনসালটেন্সী ব্যবসার।  আমাদের হয়তো আরো অনেক দিন অপেক্ষা করতে হবে শেষ দেখার জন্যে।  (৪)  আজ ড্রাইভ করছিলাম টরন্টো ডাউন টাউনে। সেখানে সেপ্টেম্বর ১১ এর কানাডিয়ান ভিকটিমদের স্মরনে একটা সভা হচ্ছিল। মনে পড়লো - সেদিন ৬ জন বাংলাদেশীও টুইন টাওয়ারের নিহত হয়েছে। জানতে ইচ্ছে হচ্ছে, বাংলাদেশের মানুষ কি তাদের স্মরন করছে? 

                    সর্বশেষ এডিট : ১২ ই সেপ্টেম্বর, ২০০৭  ভোর ৪:৫৪                

