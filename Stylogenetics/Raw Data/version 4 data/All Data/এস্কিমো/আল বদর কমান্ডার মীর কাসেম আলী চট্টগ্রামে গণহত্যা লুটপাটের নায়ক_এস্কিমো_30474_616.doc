আল বদর কমান্ডার মীর কাসেম আলী চট্টগ্রামে গণহত্যা লুটপাটের নায়ক




 
ভোরের কাগজসমরেশ বৈদ্য, চট্টগ্রাম থেকে : মুক্তিযুদ্ধকালে চট্টগ্রামে গণহত্যার নায়ক, মুক্তিযোদ্ধা ও প্রগতিশীল রাজনৈতিক নেতাকর্মীদের খুন, নির্যাতনকারী ও লুটপাটের অন্যতম হোতা আল বদর বাহিনীর কমান্ডার মীর কাসেম আলী এখন জামাতে ইসলামীর প্রভাবশালী কেন্দ্রীয় নেতা। একাত্তরে হানাদার পাকিস্তানী বাহিনীর সহযোগী জামাতে ইসলামীকে অর্থনৈতিকভাবে সমৃদ্ধশালী করার জন্যে মীর কাশেম আলী মুখ্য ভূমিকা পালন করছেন। রোহিঙ্গা জঙ্গিসহ বাংলাদেশে আরো কয়েকটি জঙ্গি সংগঠনের অর্থনৈতিক মদদদাতা বলেও অভিযোগ রয়েছে তার বির"দ্ধে।৭১ সালে মীর কাসেম আলীর নির্দেশে পরিচালিত নির্যাতনের স্মৃতি স্মরণ করে আজো শিউরে ওঠেন চট্টগ্রামের অনেক মুক্তিযোদ্ধা ও মুক্তিযোদ্ধা পরিবার। এই মীর কাশেম আলী রয়ে গেছেন ধরাছোঁয়ার বাইরে। অতি স¤প্রতি গুর"তর অপরাধ দমন সংক্রান্ত জাতীয় সমন্বয় কমিটি সর্বশেষ যে ৮০ জন সন্দেহভাজন দুর্নীতিবাজের তালিকা করেছে তাতে ইসলামী ব্যাংকের সাবেক চেয়ারম্যান মীর কাসেম আলীর নামও রয়েছে। গত ২৮ সেপ্টেম্বর দেশের বিভিন্ন সংবাদ মাধ্যমে এই তালিকা প্রকাশিত হয়েছে। ১৯৭১ সালের প্রথম দিকে মীর কাসেম আলী ছিলেন জামাতে ইসলামীর ছাত্র সংগঠন ইসলামী ছাত্র সংঘের চট্টগ্রাম জেলার সভাপতি, পরে রাজাকারকর্মে কৃতিত্বের পুরষ্কার হিসেবে পূর্ব পাকিস্তান ইসলামী ছাত্রসংঘের সাধারণ সম্পাদকের পদ লাভ করেন। ইসলামী ছাত্র সংঘই মুক্তিযুদ্ধের সময় আল বদর বাহিনীতে পরিণত হয়। মূলত এই আল বদর বাহিনীই ’৭১-এর ১৪ ডিসেম্বর বুদ্ধিজীবীদের নির্মমভাবে খুন করে বাংলাদেশকে মেধাশূন্য করতে সচেষ্ট ছিল।চট্টগ্রামের কয়েকজন মুক্তিযোদ্ধা এবং ‘একাত্তরের ঘাতক ও দালালেরা কে কোথায়’ বইসহ বিভিন্ন সূত্রে জানা যায়, প্রথমদিকে মীর কাসেম আলী চট্টগ্রামে আল বদর বাহিনীর প্রধান কমান্ডার ছিলেন। পরে তার অত্যাচার নির্যাতনে খুশি হয়ে তার ঊর্ধ্বতন নেতারা তাকে আল বদর বাহিনীর কেন্দ্রীয় নেতৃত্বের তিন নম্বর পদে পদোন্নতি দেন। তখন আল বদর বাহিনীর কেন্দ্রীয় প্রধান নেতা ছিলেন বর্তমানে জামাতে ইসলামীর আমীর কুখ্যাত যুদ্ধাপরাধী মতিউর রহমান নিজামী।চট্টগ্রাম শহরের নন্দনকানন টিএন্ডটি অফিসের পেছনের সড়ক যা ইতিপূর্বে টেলিগ্রাফ রোড বলে পরিচিত ছিল সেখানে এক হিন্দু পরিবারের মালিকানাধীন ‘মহামায়া ভবন’টিকে মীর কাসেম আলীর নেতৃত্বাধীন আলবদর বাহিনী কেড়ে নিয়ে তার নাম দেয় ডালিম হোটেল। আর দেশ স্বাধীন হওয়ার আগ পর্যন্ত এই ডালিম হোটেলই আলবদর, রাজাকারদের অন্যতম নির্যাতন কেন্দ্র হিসেবে পরিচিত হয়ে উঠেছিল চট্টগ্রামবাসীর কাছে। এই বন্দী শিবির ও নির্যাতন কেন্দ্রে আল বদর বাহিনী চট্টগ্রামের প্রধান মীর কাসেম আলীর পরিকল্পনা ও নির্দেশে খুন হয়েছেন অনেক মুক্তিযোদ্ধা, নির্যাতনের শিকার হয়েছেন স্বাধীনতাকামী বাঙালিরা।একাত্তরের মুক্তিযোদ্ধা ও বর্তমানে চট্টগ্রাম থেকে প্রকাশিত ইংরেজি দৈনিক ‘পিপলস ভিউ’র ডেপুটি এডিটর নাসির"দ্দিন চৌধুরী এই আল বদর বাহিনীর হাতে আটক হয়ে ডালিম হোটেলে চরম নির্যাতনের শিকার হন। সে সময়ে টগবগে তর"ণ মুক্তিযোদ্ধা চট্টগ্রাম শহরেই মুক্তিযুদ্ধে গেরিলা হামলা চালাতেন পাক হানাদার বাহিনী ও তাদের এদেশীয় দোসর রাজাকারদের ওপর। কিš' তিনি ’৭১-এর ৩ ডিসেম্বর ধরা পড়েন তাদের হাতে। তারপর থেকে ঐ কুখ্যাত ডালিম হোটেলে তার ওপর চলে অমানুষিক নির্যাতন। গত ৫ নভেম্বর তার সঙ্গে আলাপকালে তিনি বললেন, আমাকে ধরে নিয়ে ডালিম হোটেলের একটি র"মে অন্য বন্দীদের সঙ্গে চোখ বেঁধে রাখা হয়। এ সময় অন্য বন্দীদের সঙ্গে আমাকে প্রচণ্ড মারধর করে মুক্তিযোদ্ধাদের সম্পর্কে তথ্য আদায় করতে চাইতো। ডালিম হোটেলে সারাক্ষণ চলতো বন্দীদের ওপর নির্যাতন আর নির্যাতিতদের চিৎকার-কান্নাকাটি। এই নির্যাতনের মূল পান্ডা ছিলেন মীর কাসেম আলী। তিনি এখন জামাতের অনেক প্রভাবশালী নেতা। শুনেছি ডিসেম্বরের কোনো এক সময় পতেঙ্গা এলাকাতে যখন মিত্র বাহিনী যুদ্ধবিমান থেকে বোমা ফেলছে তখন তিনি সামান্য আহত হয়েছিলেন। ১৬ ডিসেম্বর দেশ স্বাধীন হওয়ার পরদিন আমরা ঐ নির্যাতন ক্যাম্প থেকে ছাড়া পাই। তখন অবশ্য এসব আল বদর রাজাকাররা পালিয়ে গেছে।প্রায় ৭/৮ মাস আগে একাত্তরের সেই উত্তাল ও ভয়াল দিনগুলো নিয়ে প্রতিবেদকের কথা হয় গণতন্ত্রী পার্টি চট্টগ্রাম জেলার সভাপতি সাইফুদ্দিন খানের সঙ্গে। তিনি একাত্তর সালে থাকতেন মাদারবাড়ি এলাকাতে। সে সময় ৩ নভেম্বর পটিয়া মনসা এলাকার কুখ্যাত রাজাকার আবুল কালামের নেতৃত্বে একদল রাজাকার তাকে তার বাসা থেকে ধরে নিয়ে যায় ঐ ডালিম হোটেলে। আজীবন ত্যাগী ও প্রগতিশীল এই রাজনীতিবিদ ১৭ নভেম্বর থেকে ১৭ ডিসেম্বর পর্যন্ত ডালিম হোটেলে আল বদর বাহিনীর হাতে চরমভাবে নির্যাতনের শিকার হয়েছেন। প্রসঙ্গত, যে রাজাকার আবুল কালাম তাকে ধরে নিয়ে গিয়েছিল সে এখন টি.কে গ্র"পসহ বেশ কয়েকটি শিল্প প্রতিষ্ঠানের মালিক এবং জামাতে ইসলামীর অন্যতম অর্থনৈতিক পৃষ্ঠপোষক। সাইফুদ্দিন খান জানিয়েছেন ’৭১ সালে নভেম্বরের মাঝামাঝি সময়ে সে সময়কার ছাত্র ইউনিয়নের নেত্রী হান্নানা বেগমের ভাই মুক্তিযোদ্ধা জসীম উদ্দিনকে ডালিম হোটেলে নির্যাতন, প্রায় একই সময়ে নন্দনকানন এলাকার রাহার পুকুর পাড়ের টাইপ মেশিন দোকানের মালিক জীবনকৃষ্ণ শীলকে একইভাবে নির্যাতন করে মেরে ফেলে। তার অপরাধ তিনি তার বাসায় মুক্তিযোদ্ধাদের আশ্রয় দিয়েছিলেন। দেশ স্বাধীন হওয়ার মাত্র ২/৩ দিন আগে ডালিম হোটেলে টর্চার চেম্বারের সামনে এক অজ্ঞাতনামা যুবকের লাশ পড়ে থাকতে দেখেছেন সাইফুদ্দিন খান। শুধু এই তিনজনকেই নয়, আরো অনেককে আল বদর বাহিনী ডালিম হোটেলে নিয়ে এসে নির্যাতন করে খুন করেছে বলে জানান তিনি। সাইফুদ্দিন খান সে সময়কার ভয়াবহতার কথা বর্ণনা করতে গিয়ে বলেছেন, কেউ পানি খেতে চাইলে ঐ সব নরপশু আল বদর রাজাকাররা তাদের মুখে প্রস্রাব করে দিতো, আবার কখনো প্রস্রাব করে তা খেতে বাধ্য করতো বন্দী মুক্তিযোদ্ধা ও দেশপ্রেমিক বাঙালিদেরকে। গত ২৮ জুন মৃত্যুবরণকারী এই প্রগতিশীল রাজনীতিবিদ, মুক্তিযোদ্ধা সাইফুদ্দিন খান মৃত্যুর আগ মুহূর্ত পর্যন্ত ’৭১-এর নির্যাতনের চিহ্ন বয়ে বেড়িয়েছেন।সাইফুদ্দিন খানের স্ত্রী ও বাংলাদেশ মহিলা পরিষদ চট্টগ্রাম জেলার ভারপ্রাপ্ত সভানেত্রী নুরজাহান খান গত ৬ নভেম্বর বলেছেন, ‘১৭ নভেম্বর ভোর আনুমানিক ৪টার দিকে একদল রাজাকার আমাদের বাসায় এসে সাইফুদ্দিন খানকে ধরে নিয়ে যায়। অধিকাংশই মুখোশ পরা ছিল। তবে একপর্যায়ে তাদের দলনেতা মুখোশ খুলে ফেলাতে আমি আবুল কালামকে চিনতে পেরেছিলাম। আমি নিজেই তো সে সময়কার জ্বলন্ত সাক্ষী।মুক্তিযুদ্ধ চেতনা বিকাশ কেন্দ্র থেকে প্রকাশিত ‘একাত্তরের ঘাতক ও দালালরা কে কোথায়’ বইতে ১৯৭২ সালের ৭ জানুয়ারি তৎকালীন ‘দৈনিক পূর্বদেশ’ এ প্রকাশিত ‘হানাদারদের নির্যাতন কক্ষে’ শীর্ষক এক প্রতিবেদনে লেখা হয়েছে। এ বন্দী শিবিরে যাদের আটক রাখা হতো তাদের প্রথম ৩ দিন কিছুই খেতে দেওয়া হতো না। এ সময় যারা পানি চাইতো তাদের মুখে প্রস্রাব করে দিতো আর বদররা। অনেক সময় নারকেলের খোলে প্রস্রাব করে করে তা খেতে বাধ্য করা হতো ।ঃবন্দীদের সবাইকে কিছু কিছু স্থায়ী নির্যাতনের চিহ্ন নিয়ে আসতে হয়েছে। যেমন কারো শরীরের হাড়ভাঙ্গা, কারো আঙুল কাটা অথবা কারো এক চোখ, এক কান, এক হাত বিনষ্ট ইত্যাদিঃ.মাঝেমধ্যে হোটেলের ভেতর গুলির শব্দ শোনা যেতো। কিš' সেগুলো কোন বা কি ব্যাপারে তা তাদের জানবার উপায় ও অবকাশ ছিল না। দৈনিক পূর্বদেশ পত্রিকাতে পশ্চিম মাদারবাড়ির আবুল কালাম পেশকারের ১৮ বছরের যুবক নজমুল আহসান সিদ্দিকী (বাবুল) তার অভিজ্ঞতার কথা বর্ণনা করতে গিয়ে এ সব কথা বলেছিলেন। তিনি আরো জানিয়েছেন, মুক্ত হওয়ার পর তিনি দেখেছেন হোটেলের একটি র"ম খালি ছিল এবং সে র"মের দেয়ালে এবং মেঝেতে ইতস্তত বিক্ষিপ্ত বহু রক্তের ছাপ রয়েছে। সম্ভবত এ র"মে পর্যায়ক্রমে লোকদের এনে গুলি করে হত্যা করে তারপর অন্যত্র সরিয়ে ফেলা হতো।১৯৭১ সালের ২ আগস্ট চট্টগ্রাম শহরে ইসলামী ছাত্রসংঘের উদ্যোগে মুসলিম ইনস্টিটিউটে আয়োজিত এক সমাবেশে সভাপতির ভাষণে মীর কাসেম আলী বলেন, গ্রামগঞ্জের প্রত্যেকটি এলাকায় খুঁজে খুঁজে শত্র"র শেষ চিহ্ন মুছে ফেলতে হবে। (সূত্র : একাত্তরের ঘাতক ও দালালেরা কে কোথায়)। একই বইতে লেখা হয়েছে ১৯৭১ সালের ৪ ডিসেম্বর তারিখে পূর্ব পাকিস্তানে ছাত্র সংঘের সভাপতি আলী আহসান মুহম্মদ মুজাহিদ এবং সাধারণ সম্পাদক মীর কাসেম আলী এক যুক্ত বিবৃতিতে বলেছেন, পাকিস্তানের প্রেসিডেন্ট জেনারেল আগা মোহাম্মদ ইয়াহিয়া খানের গতকালের বেতার ভাষণকে অভিনন্দন জানিয়ে আমরাও ঘোষণা করছি যে, এদেশের ছাত্র জনতা ’৬৫ সালের মতন ইস্পাত কঠিন শপথ নিয়ে পাকিস্তান সেনাবাহিনীর সঙ্গে সহযোগিতা করে যাবে।’এসব বক্তৃতা, বিবৃতি, কর্মকাণ্ডই বর্তমানে প্রভাবশালী জামাত নেতা মীর কাসেম আলীর একাত্তরের যুদ্ধাপরাধ প্রমাণে যথেষ্ট। যতোটুকু জানা যায়, মীর কাসেম আলী মানিকগঞ্জ জেলায় হরিরামপুর উপজেলার চালা গ্রামের জনৈক তৈয়ব আলীর ২য় পুত্র। ডাক নাম পিয়ার। কিš' দেশ স্বাধীন হওয়ার পরপরই তিনি পালিয়ে যান সৌদি আরব। দেশে ফিরে আসেন ১৯৭৫ সালে জাতির জনক বঙ্গবন্ধু হত্যাকাণ্ডের পরে। তারপর জিয়াউর রহমান সরকারের সঙ্গে সুসম্পর্ক গড়ে তুলে তিনি। ১৯৭৭ সালের ৬ ফেব্রচ্ছারি তৎকালীন পাকিস্তানের ইসলামী ছাত্রসংঘের পরিবর্তিত রঙ পায় ইসলামী ছাত্র শিবির। জামাতের এই ছাত্র সংগঠন ইসলামী ছাত্র শিবিরের প্রথম কেন্দ্রীয় সভাপতি ছিলেন মীর কাসেম আলী। পরে মহানগর জামাতের আমীর পদ লাভ করেন তিনি।ধীরে ধীরে সৌদি ও মধ্যপ্রাচ্যের মুসলিম দেশগুলোর অর্থনৈতিক সাহায্যপুষ্ট ‘রাবেতা আল ইসলামী’ নামে একটি এনজিও বাংলাদেশের কান্ট্রি ডিরেক্টর পদ লাভ করেন কাসেম আলী। কক্সবাজারে এই রাবেতার মাধ্যমে কোটি কোটি টাকা আসে। কক্সবাজারে রোহিঙ্গা মুসলিম শরণার্থীদের সাহায্যের নামে আনা এই টাকায় রাবেতা হাসপাতালও করা হয়েছে। যেখানে ইসলামী জঙ্গিসহ রোহিঙ্গা ইসলামী জঙ্গীদের প্রশিক্ষণ দেওয়া হতো বলে অভিযোগ রয়েছে। রোহিঙ্গা জঙ্গিদেরকে দেশে প্রশিক্ষণ ও বিদেশে পাঠিয়েও প্রশিক্ষণ দেওয়ার ক্ষেত্রে মীর কাসেম আলী সহায়তা করেছেন বলে বিভিন্ন সূত্র জানিয়েছে। আর এই রাবেতার মাধ্যমে আসা কোটি কোটি টাকা দিয়ে জঙ্গিবাদে অর্থ সহায়তা এবং জামাতে ইসলামীকে অর্থনৈতিকভাবে শক্ত ভিতের ওপর দাঁড় করানোর জন্য মীর কাসেম আলী মুখ্য ভূমিকা পালন করেছেন এমন তথ্য রয়েছে দেশের বিভিন্ন গোয়েন্দা সংস্থার কাছেও।
                    
