মানবিক বোধ সম্পন্ন গাড়ী বিষয়ক জটিলতা ( কল্পগল্প) - শেষ পর্ব।



আগের পর্ব      বিবর্তিত গাড়ীর প্রকৃতির ডাক নিয়ে জটিলতা কোন ভাবে সামাল দেওয়া গেল। কিন্তু মনের মধ্যে খচখচ ভাব রয়েই গেল। যদি পুলিশ টের পায় - তাইলে বিপদ। এই ভাবনা নিয়ে যখন গাড়ী চালাচ্ছি - তখন নতুন করে আরেক ঝামেলা এসে উপস্থিত। সেই ঘটনাটাই বলি।  একদিন তিন লেনের একটা রাস্তায় গাড়ী চালাচ্ছি। বেশ ভীড়ের রাস্তা। আমি আছি সবচেয়ে ডানের লেনে। হটাৎ করে গাড়ীটা একটু দোলে উঠলো। ভাবলাম হয়তো চাকার নীচে কিছু একটা পড়েছে - যা প্রায় অসম্ভব। তারপর দেখি স্টিয়ারিংটা বামে ঘুরে যাচ্ছে। আমিতো অসহায় - কি করি - স্টিয়ারিংকেই অনুসরন করলাম। গাড়ীটা একদম বামের লেনে এসে হাজির। সামনে তাকিয়ে দেখি একটা লাল রঙএর প্রডো গাড়ী। কি সমস্য - আমার গাড়ীটা কেমন যেন দুলছে আর মনে হচ্ছে সামনের গাড়ীটার দৃস্টি আকর্ষনের চেষ্টা করছে।  কয়েকটা সিগন্যাল পর প্রডোটা একটা গলিতে ঢুকে গেলে আমি আপাতত রক্ষা পেলাম। মনে হলো হতাশ ভঙ্গিমায় দেবদাসের মতো করে আমার গাড়ীটা এগিয়ে চলছে।  এর পর থেকে শুরু হলো এই উপদ্রুপ। ছোট্ট সুন্দর আর দামী স্পোর্টস কার দেখলেই আমার গাড়ীটা কেমন যে উতলা হয়ে উঠে - বিপজ্জনক ভাবে লেইন পরিবর্তন করে - দুলনী তৈরী করে। এই সমস্যা যখন বিপজ্জনক পর্যায়ে উপনীত হলো তখন আবার মেকানিক শপে গেলাম।  আমাকে দেখেই মেকানিক হৈ হৈ করে উঠলো।  "আরে এই তো সেই লোক - এই লোকই আপনাকে সাহায্য করতে পারে।" - বলছিলো মেকানিকটা। পাশে দাড়ানো লোকটি আমার দিকে হাত বাড়িয়ে দিয়ে বললো - আই নিড ইয়োর হ্যাল্প।  বুঝলাম ওর গাড়ীও বিবর্তনের ধারায় এগিয়ে গেছে। একটু মুচকি হেসে বললাম - আমি মহা ভেজালে আছি। মনে মনে ভাবলাম - ব্যাটা, ধৈর্য্য ধর। তাড়াতাড়িই গাড়ীর জন্যে বাথরুম সার্ভিস চালু করবো।  যথারীতি ডিকোডার লাগিয়ে গাড়ীর ইতিহাস বের করা হলো। রিপোর্টে যা দেখলাম তাতে আমার ভিমড়ি খাবার যোগাড়। লেকা আছে - বিবর্তনের এই পর্যায়ে এদের মধ্যে ভালবাসা নামক একটা অনুভুতির জন্ম হয়েছে।  সর্বনাশ। এরপর কি হবে? হয়তো দেখা যাবে গাড়ীটা ডেটিং শুরু করবে। তারপর হয়তো প্রাগন্যান্সির বিষয়টা আসবে। কিভাবে কি হবে তা ভেবে মাথা গরম হয়ে যাচ্ছে।  বিলটা পরিশোধ করে মেকানিক শপ থেকে বেড়িয়ে এলাম।  এখন ভাবছি - গাড়ীর এই বিবর্তনকে কাজে লাগিয়ে কি একটা বানিজ্যিক রাস্তা খুলবো - যাতে গাড়ীর বাচ্চা বিক্রি করে হযতো মিলিয়ন ডলারের মালিক হয়ে যাবো - নাকি আপাতত গাড়ীটাকে স্টেরিলাইজড করে বলদ বানিয়ে গাড়ীর যান্ত্রিক সুবিধাটাই নেব।  (নোট: একজন প্রিয় ব্লগারের মানুষ আর গাড়ীকে একই ভাবে বিবেচনা করায় এই গল্পের ধারনাটা মাথায় আসলো।  আশা করি এই কল্পগল্পটি যন্ত্রের সাথে মানুষের তুলনা করে যুক্তি দেওয়ার অন্তসার শূন্যতাটা বুঝাতে পেড়েছি। পাঠক যদি আনন্দ পেয়ে থাকেন - তাহলে আমার সময়টা সার্থক হিসাবে বিবেচনা করা হবে। ধন্যবাদ সবাইকে।)
                            
                    সর্বশেষ এডিট : ০৩ রা সেপ্টেম্বর, ২০০৮  রাত ৯:৩৫                

