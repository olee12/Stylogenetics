ড_ বারকাতকে হত্যার হুমকি কাফনের কাপড়সহ চিঠিঃ মৌলবাদের বিরুদ্ধে ব্যবস্থা গ্রহনের দাবী।




 
সমকালের খবর  ঢাকা বিশ্ববিদ্যালয়ের অর্থনীতি বিভাগের অধ্যাপক ও বাংলাদেশ অর্থনীতি সমিতির সাধারণ সম্পাদক বিশিষ্ট অর্থনীতিবিদ ড. আবুল বারকাতকে হত্যার হুমকি দিয়েছে সচেতন সমাজ নামে একটি সংগঠন। বুধবার একটি খামের ভেতর এক টুকরা কাফনের কাপড়সহ এক চিঠির মাধ্যমে এ হুমকি দেওয়া হয়। ডা. বারকাতের সঙ্গে কথা বলে জানা গেছে, বুধবার ‘সচেতন সমাজ’ নামে একটি সংগঠন জিপিও নৈশ শাখা থেকে তার নামে একটি চিঠি পাঠায়। সেদিন বিকেল সাড়ে ৩টায় বিশ^বিদ্যালয়ে ক্লাস নিয়ে বিভাগীয় কার্যালয়ে রক্ষিত লকারে খামবদ্ধ এ চিঠি পান তিনি। খামের সঙ্গে কাফনের একখ- কাপড় ষ্ট্যাপলিং করে পাঠানো হয়। খামের সিল অনুযায়ী চিঠিটি ৪ ফেব্রুয়ারি সকালে বিতরণ করা হয়েছে। ঢাকার বাড্ডার সোহেল রহমান নামে এক ব্যক্তি চিঠিটি পাঠায়।   এ ব্যাপারে ড. বারকাত বলেন, তিনি এ দেশের মুক্তি ও স্বাধীনতা চেতনায় গভীর বিশ্বাসী একজন ব্যক্তি হিসেবে মৌলবাদের অর্থনীতিসহ অর্থনীতির-রাজনৈতিক দুর্বৃত্তায়ন ও সংশ্লিষ্ঠ বিষয়ে ২০ বছর ধরে গবেষণা কাজে কর্মরত। সে সুযোগটাই নিতে চাইছে একটি মহল।  উল্লেখ্য, এর আগে কয়েক বছর ধরে বিভিল্পু সময় এই শিক্ষককে অনেকবার এ ধরনের হুমকি সংবলিত চিঠি দেওয়া হয়েছে। এর মধ্যে শরিয়া কাউন্সিল, নাস্তিক প্রতিরোধ কমিটি ও জাগ্রত মুসলিম জনতা, মুজাহিদিন আল ইসলাম উল্লেখযোগ্য।  (২) মৌলবাদীদের জিঘাংসার শিকার অন্যান্যদের মোত ড. বারাকাতও জামাত/শিবিরের টার্গেটে পরিনত হয়েছে। বিশেষ করে মৌলবাদের অর্থনীতির উপর উনার গবেষনা ধর্মের নামে সাধারন মানুষের প্রতারনা করা আর নেতাদের বিলাসবহুল জীবন যাপনের তথ্য জনসমক্ষে প্রকাশ করাই উনার সবচেয়ে বড় অপরাধ। বাংলাদেশ সরকারের কাছে দাবী করছি - অবিলম্বে সকল মৌলবাদী ও বাংলাদেশের চেতনা বিরোদী সংগঠনগুলো নিষিদ্ধ করার ব্যবস্থা গ্রহন করা হউক। মৌলবাদীদের অর্থনীতিকে মূল অর্থনীতির ধারা আনার লক্ষ্যে ধর্মের নামে বিশেষ ব্যবসা-বানিজ্য আর সেবামূলক প্রতিষ্ঠানে ধর্মের মুখোশ ব্যবহার নিষিদ্ধ করে বাংলাদেশের ভবিষ্যতকে সংঘাতের সম্ভাবনা থেকে মুক্ত করা হউক।  নতুবা ধর্মের নামে গড়ে উঠা এই প্রতিষ্ঠানগুলো একসময় বিষফোঁড়া হয়ে দেশকে পাকিস্তান বা আফগানিস্থানের মতো একটা বিশৃংখল জনপদে পরিনত করবে। ৭১ এর বুদ্ধিজীবি হত্যার ধারাবাহিতায়  ড. তাহের ড. ইউনুসড. হুমায়ুন আজাদ এর পর ড. জাফর ইকবাল, হাসান আজিজুল হক আর ড. আবুল বারাকাত এখন জামাত/শিবিরের টার্গেট। উপরের লিস্টটি আরো বড় হওয়ার আগেই এই সমাজবিরোধী সন্ত্রাসী সংগঠনগুলোর বিরুদ্ধে বোবস্থা গ্রহন করার দাবী করছি।   মৌলবাদের বিরুদ্ধে এখনই কার্যকর ব্যবস্থা গ্রহনের এখনই সময়................. 
                            
                    সর্বশেষ এডিট : ১০ ই ফেব্রুয়ারি, ২০০৮  সকাল ৯:২৯                

