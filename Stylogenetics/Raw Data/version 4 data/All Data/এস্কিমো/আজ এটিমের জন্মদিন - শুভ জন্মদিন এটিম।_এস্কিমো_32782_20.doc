আজ এটিমের জন্মদিন - শুভ জন্মদিন এটিম।




 
                        আজ ব্লগের 'এটিম' এর জন্মদিন। শুভ জন্মদিন এটিম।  এটিমের ব্লগে কর্মপদ্ধতির বিষয়ে খানিকটা বিতর্ক থাকলেও মুক্তিযুদ্ধ আর রাজাকারী প্রপাগান্ডার বিষয়ে তাদের অনোমনীয় মনোভাব নিশ্চয় সকলের সমর্থন লাভ করতে সক্ষম হয়েছে।দুই বছর আগে যখন ব্লগে আসি - তখন মাঝে মধ্যে নিজের গায়ে চিমটি কেটে দেখতে হতো আমি কি বেঁচে আছি না মরে গেছি। এখন লক্ষ লক্ষ মুক্তিযোদ্ধা, শহীদ পরিবারের সদস্য আর প্রত্যক্ষদর্শী বেঁচে আছে - এই বাস্তবতাকে অস্বীকার করে জামাত/শিবিরে ব্লগাররা যেভাবে আমাদের মহান অর্জনকে হেয় করতো - বিকৃত করতো - অবাক হয়ে যাওয়া মতো ছিলো বিষয়গলো। ব্লগে বিতর্ক হতে পারে - তাই ছিলো কাম্য - কিন্তু ইতিহাসের বিকৃতি নিয়ে বিতর্ক করার মতো বোকামী আর হয়না। ব্লগে ক্রমাগত শহীদের সংখ্যা, মুক্তিযুদ্ধে চেতনা আর মহানায়কদের বিতর্কিত করে পোস্ট দেওয়া হতো। প্রথম প্রথম আমিও চেষ্টা করেছি বিতর্ক করতে - তথ্য উপস্থাপন করতে - কিন্তু যারা ইতিহাস বিকৃতির মাধ্যমে তাদের পূর্বপুরুষের অপকর্ম আর কূর্কীতিকে আড়াল করার মিশনে নেমেছে - তারা কেন যুক্তি শুনবে!  সেই প্রেক্ষাপটে ব্লগে জন্ম নেয় এটিম। যেখানে ইতিহাস বিকৃতি - যেখানে প্রগতি বিরোধী প্রপাগান্ডা - সেখাসেই এটিম। অনেক চড়াইউতড়াই এরপর মাধ্যমে ব্লগের নীতিয় পরিবর্তন এসেছে - দেশ আর ইতিহাস বিরোধী কর্মকান্ডের বিরুদ্ধে ব্যবস্থাগ্রহনের ধারা সংযুক্ত হয়েছে। ফলে রাজাকারের সন্তান পরিচয় দিয়ে ব্লগিং আর হাই প্রোফাইল শিবিরের ম্যানুয়াল কপি-পেস্ট ব্লগারদের তেমন সুবিধা করতে দেখা যায় না। ব্লগের একটা বিরাট অংশ এটিমের সমর্থক গোষ্ঠী রূপান্তরিত হয়েছে। কারন একটাই - এটিমের মুক্তিযুদ্ধের পক্ষে অনঢ় অবস্থান।  পরিস্থিতির মূল্যায়নে এই বিষয়টা নিশ্চিত যে - এটিম এর চেতনা এখন অধিকাংশ ব্লগারের চেতনা। মুক্তিযুদ্ধে বিকৃত ইতিহাস আর লাখ শহীদের রক্তের বিনিময়ে অর্জিত দেশের বিরুদ্ধে কুৎসা আর বিকৃতি প্রতিরোধের জন্যে আছে অগনিত ব্লগার। সেই কারনেই এটিমের কার্যক্রম দৃশ্যত বন্ধ। কিন্তু যদি আবারো প্রয়োজন হয় - এটিমের সাথে আছি - থাকবো। মুক্তিযুদ্ধ নিয়ে কোন আপোষ নেই -স্বাধীনতার প্রশ্নে কোন ছাড় নেই। এটিমের সাথে জড়িত সকল কমরেডদের জানাই লাল সালাম। আজ বিশেষ করে হাসিবকে স্মরন করছি - যার উদারতার সুযোগে এক ঠক তার সাথে প্রতারনা করেছে। সেই ঠক এখন ব্লগের ভাঁড় - আর হাসিবকে অন্যায় ভাবে ব্লগিং সুবিধা থেকে বঞ্চিত করা হয়েছে। ব্যান করে যে মুখ বন্ধ করা যায় না - এই উচ্চতার বোধ এখনও ব্লগের কর্তাদের অর্জন সম্ভব হয়নি - তাই হাসিবের আনব্যান দাবী করছি না।  সময়ই বলে দেবে দালালরা কাকে কোন পথে নিয়ে যায়।   একজন সমর্থক হিসাবে এটিমকে জন্মদিনের শুভেচ্ছা জানাই। 
                            
                    সর্বশেষ এডিট : ১৯ শে মে, ২০০৯  রাত ৮:৩৪                

