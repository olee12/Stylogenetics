একাত্তরের নির্যাতিতা নারীদের যেন আমরা ভুলে না যাই। 




 
                        ১৯৭১ সালের মুক্তিযুদ্ধে ২ লক্ষ নারী নির্যাতিত হয় পাকিস্তানী সেনা ও তাদের সহযোগীদের দ্বারা। একটা রক্ষনশীল সমাজে নির্যাতিত এই নারীরা সবচেয়ে অবহেলিত হয়েছেন। স্বাধীনতার পরে একটা ক্ষুদ্র অংশ নিজেদের আত্নীয়স্বজন দ্বারা গৃহিত হলেও অধিকাংশই গোপনে লুকিয়ে থাকেন। এদের একটা অংশ আত্নহত্যা করেন। এই নির্যাতিত নারীদের সহায়তা করা ও যুদ্ধশিশুদের পুর্নবাসনে এগিয়ে আসেন মাদার তেরেসাসহ আরো অনেকে। তাঁদের মধ্যে একজন ছিলেন । অস্ট্রেলিয়ার ডা. জিওফি ডেভিস।ডা. ডেবিসের মতে এই সংখ্যা চার লাখের কম নয়। তিনি তার বিবরনীতে বলেন - "ধর্ষিতাদের চিকিৎসার জন্যে ফেব্রুয়ারী মাসে ঢাকায়  একটি ক্লিনিক স্ধাপন করা হয়। সরকারী হিসাব মতে ধর্ষিতাদের আনুমানিক সংখ্যা ২ লাখ। তিনি মনে করেন - এই সংখ্যা ৪ লাখ থেকে চার রাখ তিরিশ হাজার হতে পারে। ড, ডেভিস বরেন - অন্তঃসত্বা মহিলাদের সংখ্যাই ছিলো দুই লাখ। অন্তঃসত্বা মহিলাদের সাহায্য সংক্রান্ত কর্মসূচী শুরু হবার আগেই দেড় লাখ থেকে এক লাখ ৭০ হাজার মহিলা গর্ভপাত করে। অবশিষ্ট ৩০ হাজারের মধ্যে কেউ কেউ আত্নহত্যা করেছেন, কেউ কেউ সন্তানকে নিজেদের কাছে রাখার সিদ্ধান্ত নিয়েছেন। ধর্সিত মহিলাদের যে হিসাব সরকারী ভাবে দেওয়া হয়েছে, যা. ডেভিসের মতে তা ছিলো ভুল। সরকারী কর্মকর্তারা বাংলাদেশের জেলাওয়ারী হিসাব করেছেন। সারাদেশে ৪৮০ টা থানা ২৭০ দিন পাকিস্তানী সেনাদের দখলে ছিলো - প্রতিদিন গড়ে ২ জন করে নিখোঁজ মহিলাদের সংখ্যা হিসাবে মোট লাঞ্ছিত মহিলার সংখ্যা দাঁড়ায় ২ লাখ। এই সংখ্যাটাকেই চুড়ান্ত সংখ্যা হিসাবে গ্রহনের সিদ্ধান্ত গ্রহন করা হলেও পাকিস্তানী বাহিনী রাজাকারদের সহায়তায় গ্রামে গ্রামে গিয়ে যে তরুনীদের ধর্ষন করেছে তার হিসাবে এখানে নেওয়া হয়নি। পৌনঃপৌনিক লালসা চরিতার্থ করার পর নারীরা যখন অসুস্থ বা অন্তঃসত্বা হয়ে পড়তো - তখন তাদের ছেড়ে দেওয়া হতো বা মেরে ফেলা হয়েছে।"(বাংলার বানী ১৯৭২) এতো গেল সংখ্যা নিয়ে কথা। ৭১ এ নারী নির্যাতন যে কতটা নির্মম আর পাশবিক ছিলো তার কিছু বর্ননা দেওয়া যাক। বীরাঙ্গনাদের পুর্নাবসনের সাথে জড়িত ড. নীলিমা ইব্রাহিম অভিজ্ঞতা আলোকে লিখেত বাই "আমি বীরাঙ্গনা বলছি" তে নির্যাতনের যে বর্ননা আছে তার একটি এমন - "আমাদের শাড়ি পরতে বা দোপাট্টা ব্যবহার করতে দেওয়া হতো না। কোন ক্যাম্পে নাকি কোন মেয়ে গলায় শাড়ি ফাঁস লাগিয়ে আত্নহত্যা করেছে। তাই আমাদের পরণে শুধু থাকতো পেটিকোট আর ব্রাউজ। যেমন ময়লা তেমনি ছেঁড়া-োখোঁড়া। মাঝে মাঝে শহরের দোকা থেকে ঢালাও এনে আমাদের দিকে ছোঁড়ে দিতো। যেমন দূর্গাপুঁজা বা ঈদের সময় ভিক্ষা দেয় অথবা জাকাত দেয়। চোখে জল ভরে উঠতো।"একাত্তরের মুক্তিযুদ্ধের পুরো সময়টা ধরে পাকিস্তানী বাহিনী নারী নির্যাতন অব্যহত রেখেছে আর তাদের সহায়তা করেছে রাজাকার আল-বদর আর শান্তিকমিটির সদস্যরা - যারা কৌশলে বিচার এড়িয়ে এখনও বাংলাদেশে বসবাস করছে। শুধু করছেই না - এরা স্বাধীন বাংলাদেশকে নিজেদের মতো করে একটা মৌলবাদী দেশ বানানোর জন্যে দেশী - বিদেশী শক্তির সহায়তায় কর্মকান্ড চালিয়ে যাচ্ছে। ভবিষ্যত প্রজন্মের জন্যে একটা মুক্ত আর প্রগতিশীল বাংলাদেশ রেখে যাওয়ার লক্ষ্যে এখনই এদের রুখে দাঁড়াতে হবে। যুদ্ধাপরাধী ট্রাইবুন্যালের মাধ্যমে এদের বিচার করা আর এদের মতাদর্শকে রাজনীতিভাবে পরাজিত করা জরুরী। 

