একজন ডেভিড এহেনিকিউ, ব্লগ কর্তৃপক্ষের সাম্প্রতিক পদক্ষেপ ও বাংলাদেশের যুদ্ধাপরাধীর বিচার প্রসংগ




 
                        ঘটনাটা ছিলো খুবই সাধারন। কানাডার একটা ছোট শহরের একটা বারে মদ্যপানের সাথে আড্ডাবাজিতে কানাডার আদিবাসীদের সাবেক প্রধান ও "অর্ডার অব মেরিট" নামক সর্বোচ্চ খেতাব প্রাপ্ত একজন সন্মানিত কানাডিয়ান ডেভিড এহেনিকিউ কয়েকটা শব্দ উচ্চারন করেছিলো। সেখানে ঘটনাচক্রে মদ্যপানরত আরেক সাংবাদিক তার কথোপকথন রেকর্ড করে। পরের দিন পত্রিকাতে প্রকাশিত সেই আলাপচারিতা শেষ পর্যণ্ত ডেভিড এহেনিকিউকে সর্বশান্ত করে দেয়। কি বলেছিলো ডেভিড?তার মতে - ইহুদীরা হলো একটা রোগের মতো, হিটলার তাদের ছয় মিলিয়ন মেরে বিশ্বকে পরিষ্কার করার চেষ্টা করেছে। ব্যাস, শুরু হয়ে গেল হৈ চৈ। সরকার দ্রুত তার ১৯৭৮ সালে পাওয়া "অর্ডার অব মেরিট" খেতাব প্রত্যাহার করে নিলো। (জুলাই ১১, ২০০৫)। সে এক প্রাদেশিক কোর্টে তার বিরুদ্ধে অভিযোগ প্রমানিত হওয়ায় এক হাজার ডলার জরিমানা করা হয়। লক্ষ্যনীয় যে, ডেভিড এহেনিকিউর অতীত পর্যালোচনা করলে তাকে দেশ প্রেমিক হিসাবে বিবেচনা না করার কোন সুযোগ নেই। সে ১৯৫১ সাল থেকে ১৯৬৭ সাল পর্যণ্ত কানাডীয়ান সামরিক বাহিনীর সদস্য হিসাবে জার্মান, কোরিয়া ও মিসর যুদ্ধে অংশ নেন।অবশেষে গতমাসে সাসকাচুয়ানের হাইকোর্ট তার মামলা পূর্নবিবেচনার আদেশ দিয়েছেন।একজন সন্মানিত মানুষকে মদ্যপ অবস্থায় করা একটা বেসামাল উক্তিও বিচারের মুখোমুখি করিয়েছে - এটাই কি বাকস্বাধীনতার দেশের জন্যে অবাক করার মতো ঘটনা নয়? কিন্তু ২য় বিশ্বযুদ্ধের অর্ধশতাব্দী পরও কানাডা যুদ্ধাপরাধ আর তার ক্ষতিগ্রস্থদের বিষয়ে পুরো সচেতন। (২)১৯৭১ সালে বাংলাদেশ স্বাধীন হয়েছে। সেই স্বাধীনতা কসোভোর মতো পরাশক্তির ছত্রছায়ায় হয়নি। সেই জন্যে জীবন দিতে হয়েছে ৩০ লক্ষ নরনারীকে। সন্মান বিসর্জন দিতে হয়েছে লক্ষ লক্ষ নারীকে। সেই যুদ্ধে অনেক অনুতোভয় মানুষ তাদের জীবনকে তুচ্ছজ্ঞান করে যুদ্ধ করেছে। যতদিন বাংলাদেশের পতাকা থাকবে, যতদিন বাংলাদেশ নামক একটা দেশ বিশ্বমানচিত্রে থাকবে - ততদিন সেই অকুতভয় বীর মুক্তিযোদ্ধারা সন্মানের সর্বোচ্চ আসনে আসীন থাকবেন। কিন্তু - আজ গভীর দুঃখের সাথে দেখি - একজন যুদ্ধাপরাধী কাদের মোল্লা মুক্তিযোদ্ধাদের নিয়ে কটুক্তি করে। আর মুক্তিযুদ্ধে ফসল বাংলাদেশের সরকারের অনুমোদনের অভাবে  কোর্টে খারিজ হয়ে যায়। লজ্জায় মাথা নুয়ে আসে। মুক্তিযোদ্ধাদের জীবনের বিনিময়ে অর্জিত দেশ শাসক করে এমন কি নিপংসুক - যারা মুক্তিযোদ্ধদের সন্মান রক্ষার একটা মামলার অনুমোদন দিতে অপারগ। আরো লজ্জিত হই - এই নপুংসক শাসকচক্র মুক্তিযুদ্ধের সেক্টর কমান্ডারদের ঘরোয়া সন্মেলন করতে দিতে নারাজ - অন্যদিকে লক্ষ লক্ষ মানুষ যখন নারীর অধিকারের বিরোধীতার জন্যে রাস্তায় নামে - সেখানে জরুরী আইন অন্ধ আর কালা। তারপর দেখলাম ব্লগের মতো পাবলিক ফোরামে এসে এক রাজাকারপুত্র প্রকাশ্যে মুক্তিযোদ্ধাদের গালাগালি করে। কি দুঃসাহস! এখন দেশে লক্ষ লক্ষ মুক্তিযোদ্ধা আর তাদের সমর্থকরা বেঁচে আছে - সেই কথা কিভাবে ভুলে গেল রাজাকারপুত্র। তবে - প্রশান্তির বিষয় হলো - ব্লগকর্তৃপক্ষ দ্রুত একটা পদক্ষেপ নিয়ে ধন্যবার্দ হয়েছেন। মুক্তিযোদ্ধাদের সন্মান রক্ষার এই প্রতীকি পদক্ষেপের জন্যে কৃতজ্ঞতা আর ধন্যবাদ জানাই সামহোয়ার কর্তৃপক্ষকে। (৩)কয়েকদিন আগে মুহাম্মদ জাফর ইকবালের ঈশপের   একটা আধুনিক রূপ নিয়ে একটা পোস্ট দিয়েছিলাম। যার সারমর্ম হলো - "বিনা বিচারে অপরাধীদের মুক্তি দিতে নেই।"   স্বাধীনতার পর বাংলাদেশ সামরিক-আধাসামরিক-আর যুদ্ধাপরাধী সমর্থিত সরকারের অধীনে শাসিত হবার সময় বিভিন্ন ঘাতপ্রতিঘাতে মধ্যে যুদ্ধপরাধীর বিচারের বিষয়টা পিছনে পড়ে যায়। কিন্তু যতদিন না অপরাধীর বিচার হচ্ছে - ততদিন অপরাধী অপরাধীই থেকে যাবে। সাম্প্রতিক কালে যুদ্ধাপরাধীর বিচারের বিষয়টা সামনে এসেছে। সুযোগ এসেছে অতীতের ভুল থেকে বাংলাদেশকে বের করে সঠিক পথে নিয়ে আসার। কিন্তু সরকারের ভিতরে লুকিয়ে থাকা যুদ্ধাপরাধীর সমর্থকরা বিয়ষটা ঘোলা করা চেষ্টা চালাচ্ছে। এইটা যে কতবড় ভুল হচ্ছে - তা অতীতের দিকে তাকালেই বুঝা যাবে। মুক্তিযুদ্ধের সেকটর কমান্ডার্স ফোরাম এখন আইনের প্রতি শ্রদ্ধাশীলতা দেখাচ্ছে। কিন্তু সবারই ধৈর্য্য সীমা আছে - সেই সীমা অতিক্রান্ত হলে জনরোষ থেকে যুদ্ধাপরাধীদের বাঁচানোর ক্ষমতা কি সরকারের আছে?

