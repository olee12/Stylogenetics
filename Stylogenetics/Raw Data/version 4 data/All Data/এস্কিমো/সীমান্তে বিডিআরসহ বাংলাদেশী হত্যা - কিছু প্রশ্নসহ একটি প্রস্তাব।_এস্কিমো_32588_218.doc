সীমান্তে বিডিআরসহ বাংলাদেশী হত্যা - কিছু প্রশ্নসহ একটি প্রস্তাব।





                        প্রথমে গভীর শোক ও সমবেদনা জানাই নিহতদের পরিবার পরিজনের প্রতি। যাদের স্বজন হারিয়েছে তাদের অপুরনীয় ক্ষতির ভার বহনের শক্তি দান করার জন্যে পরম করুনাময়ের কাছে প্রার্থনা করছি।  প্রায়ই খবরে দেখি সীমান্তে বিএসএফ এর গুলিতে বাংলাদেশী নিহত। তারপর পতাকা বৈঠক - কিছু দিন বিরতি। আবার গুলি। দেখেশুনে মনে হচ্ছে - বিএসএফ তাদের টার্গেট প্রাকটিসের জন্যে সীমান্তে বসবাসকারী বাংলাদেশীদের ব্যবহার করছে। বিগত জোট সরকারসহ অন্যান্য সরকারের আমলেও যে ঘটনার সংখ্যা কম ছিলো - তা কিন্তু নয়। কিন্তু সেই সরকারগুলো তেমন কোন বিশেষ পদক্ষেপ নিয়েছিলো কি? এই সরকারই বা কি করছে? এই প্রশ্নের জবার অবশ্যই চাইবো সরকারের কাছে।  আপাতত ব্লগের বিষয়ে থাকি। ব্লগে যারা অতি দুঃখে পোস্ট দিয়ে নিজেদের কষ্টের কথা প্রকাশ করছেন - তাদের কাছে প্রশ্ন - ১) বিডিআর এর প্রশিক্ষনের মান কোন পর্যায়ে, গ্রাম পুলিশ, আনসার, পুলিশ না সেনাসদস্যদের পর্যায়ে? ২) বিডিআরের যে সকল সদস্য সীমান্ত অঞ্চলে কর্তব্য পালন করে তাদের কি কোন উন্নত মানের অস্ত্র দেওয়া হয় - নাকি আনসারদের মতো ৩০৩ বন্দুক বা লাঠি দেওয়া হয়? ৩) বিডিআর  তাদের প্রতি গুলি বর্ষনের উপযুক্ত জবাব দেয় না কেন? আমার যতটুকু জানা আছে - বিডিআর এ কোন কমিশনড অফিসার নেই। সেনা কর্তারা প্রেষনে বিডিআর এ যায়। কথিত আছে - সেনা কর্তাদের বিশেষ আয়ের পোস্টিং হলো বিডিআর। বিডিআরে দুই বছর চাকুরী করার পর অনেক সেনা কর্তঅকে দেখা গেছে অগ্রীম অবসর গ্রহন করতে। বাংলাদেশের সেনা বাহিনীর তিন তিনবার নিজভুমি দখলের যে গৌরোজ্জ্বল ইতিহাস আছে - তার ছিটেফোটাও যদি বিডিআর এ থাকা কালীন দেখাতো ( মে.জে ফজলুর রহমান ছাড়া) তা হলে হয়তো পতাকা বৈঠকগুলো ভারতের ডাকেই হতো। নিজের জীবনের থেকে একটা ঘটনার আলোকে বিষটাকে দেখতে চাই। ছোট কালে একদিন খেলার মাঠে দুষ্ট ছেলেদের হাতে মার খেয়ে কাঁদতে কাঁদতে বাসায় আসলে মা আমার গালে একটা প্রচন্ড চড় কষিয়ে বলেছিলেন - যদি মনে করো তোমার অন্যায় ছিলো না - তাইলে ওদের মার না দিয়ে কাঁদতে কাঁদতে বাসায় এলে কেন? আমি বিডিআরসহ সীমান্ত রক্ষায় দায়িত্বে নিয়োজিত কর্তাদের প্রশ্ন করতে চাই - আর কতকাল বিডিআরের লাশের ছবি আমাদের দেখতে হবে? কেন আমরা প্রতিপক্ষের কোর্টে বলটা ছোড়ে দিচ্ছি না? কিসে ভয় পান আপনারা - ১৫ কোটি মানুষ আছে আপনাদের সাথে।  (২)  ব্লগে এই বিষয়ের উপর আলোচনা-নিন্দা আর সমালোচনা দেখে মনে হলো রাজাকার-আর তাদের অনুসারীরা বিপুল ভাবে উৎসাহিত হয় - যখন সীমান্তে কোন বাংলাদেশী মারা যায়। এরা দ্রুত নিন্দা জানায়, প্রমান করার চেষ্টা করে এরা কতো বড় দেশপ্রেমিক(!) আর চিহ্নিত করতে থাকে কারা কারা ভারতের দালাল। এইটা অবশ্য নতুন কিছু না - দালালরা সব সময়ই সবাইকে দালাল মনে করবে। আর ব্লগে লিখে নিন্দার ঝড় তোলে যদি কেউ শর্টকার্টে দেশপ্রেমিক হতে চায় - তাতে আমার সমস্যা নেই।  কিন্তু রাজাকার আর জামাতী পন্থীদের নিজেদের কৃতকর্ম আড়াল করার জন্যে যখন বিডিআরসহ বাংলাদেশীদের মৃত্যুর মতো দুঃখজনক ঘটনাকে ব্যবহারের চেষ্টা করে - তখন কিছু প্রশ্নতো অবশ্যই মাথায় আসে - তখন সবাইকে সতর্ক থাকার আহবান জানানো দায়িত্ব মনে করি।  একটা মন্তব্য বিশেষ ভাবে লক্ষ্য করার মতো -  আশরাফ রহমান বলেছেন: আজ যাদেরকে রাজাকার বলা হচ্ছে তারাও ভারতীয় আগ্রাসনের বিরুদ্ধে প্রতিবাদ জানিয়েছে কিন্তু যারা মুক্তিযুদ্ধের সোল এজেন্সে খুলে বসে আছে তাদের মুখে কুলুপ আঁটা। এসব ইন্ডিয়ান রাজাকার ৭১-এর রাজাকারদের চেয়েও গাদ্দার।  Click This Link  একটু খেয়াল করলেই বুঝা যাবে - জামাতের সমর্থক ব্লগার সুকৌশলে ৩০ লক্ষ বাঙালী হত্যা আর ২ লক্ষ মা-বোনের সম্ভ্রম হারানো মতো কুখ্যাত ঘটনাকে হালকা করার মাধ্যমে রাজাকারদের কৃতকর্মকে আড়ালের চেষ্টা করছেন। এই কৌশল পুরোনো। রাজাকার আর তাদের অনুসারীরা পৃথিবীর ইতিহাসের কুখ্যাত গনহত্যার মধ্যে উল্লেখযোগ্য ১৯৭১ এর গনহত্যার সহযোগী যুদ্ধাপরাধীদের আড়ালে পাঠানো চেষ্টা করে। সৌভাগ্যের বিষয় হলো শিয়ালে মুখের ডাক যত মধুরই হোক - এরা শিয়ারই থাকবে।  ব্লগারদের মধ্যে একজন বিশেষ একটা বিষয় বলেছে - যা পূর্ন সমরর্থন দিতে কোন দ্বিধা নেই -   রাসেল ( ........) বলেছেন: তাইলে চলো কাইলকা গিয়া ভারতীয় দুতাবাসে একটা স্মারক লিপি দিয়া আসি। পুলিশে লৌড়ানি দিলে কিন্তু নিজ দায়িত্বে লৌড়াইবা।   আমি দৃঢ় ভাবে আশা করবো - ব্লগে ঝড় উঠানো দেশপ্রেমিকগন দয়া করে ব্লগে বসে ভারতীয় দালাল খুঁজে অযথা সময় নষ্ট না করে রাসেলের প্রস্তাবে সাড়া দিয়ে দ্রুত কিছু কার্যকর ব্যবস্থা নেবেন।    

                    সর্বশেষ এডিট : ২০ শে জুলাই, ২০০৮  সকাল ৯:৩০                

