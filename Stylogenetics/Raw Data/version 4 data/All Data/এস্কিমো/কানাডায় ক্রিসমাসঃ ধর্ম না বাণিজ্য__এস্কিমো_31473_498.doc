কানাডায় ক্রিসমাসঃ ধর্ম না বাণিজ্য_




 
                        বুদ্ধিমান মানুষ সব সময়ই বুদ্ধি বের করে ফেলতে পারে - একটা উপলক্ষে  কিভাবে বানিজ্যে করা যাবে। নিশ্চয় একজন বুদ্ধিমান মানুষ পৃথিবীতে এসেছিলেন - যিনি যীশু খৃষ্টের জন্মদিনের কাহিনীর বানিজ্যিক ব্যবহারের কথা প্রথম ভেবেছিলেন।   নভেম্বরের ২য় বোরবার "সেন্টাক্লাউস" প‌্যারেডের মাধ্যমে ক্রিসমাসের কথা জানানো হয় নগরবাসীদেরকে। সেইদিন বিভিন্ন রিটেইলার সুন্দর প্রদর্শনীর মাধ্যমের বাচ্চাদের আনন্দদানের মধ্যে দিয়ে বাবা-মাকে জানিয়ে দেয় - ম্যারি ক্রিসমাস। তৈরী হও উতসবের জন্যে। রেডিওতে ক্রমাগত ক্রিসমাস সঙ। টিভিতে ক্রিসমাসের মুভি। ঘরে ঘরে ক্রিসমাসের আমেজ। সমস্ত শহরে লাল আর সবুজ রংগের ছড়াছড়ি। এক মুহূর্তের জন্যে ভুলার অবকাশ নেই - ক্রিসমাস এসেছে শহরে।  এর পিছনে যতটানা আছে ধর্মের কথা - তার চেয়ে অনেক বেশী বানিজ্যের প্রভাব্ই দেখি।  ডিসেম্বরের শেষ সপ্তাহান্তে মলের পার্কিং লটে গাড়ির পার্কিং নিয়ে ঝগড়া আর হাত বোঝাই করে গিফট নিয়ে বরফের উপর দিয়ে হাটা - একটা স্বাভাবিক দৃশ্য।   এই বিশাল ক্রয়-যজ্ঞের পিছনের কিছু তথ্য দেখি: (যারা সংখ্যাতত্ত্ব ভালবাসে তাদের জন্যে বিশেষ ভাবনার খোরাক হবে আশা করি) ১) কানাডার সমগ্র রিটেইল বানিজ্যের ৪০-৪৫ ভাগই হয় ডিসেম্বর মাসে - বলাই বাহুল্য ক্রিসমাস উপলক্ষে। ২) খুচরা বিক্রেতা বছরের মোট লাভের ৭৫-৮০ ভাগ পায় এই মাসে। ৩) এই হলিডে শপিং বাবদ কানাডিয়ানরা ব্যয় করে প্রায় ৫৯ বিলিয়ন ডলার। ৪) যার মধ্যে ইন্টারনেটে কেনাকাটা হয় প্রায় ৮ বিলিয়ন ডলারের।   এখন দেখি কানাডিয়ানরা এতো অর্থ পায় কোথায়। এরা কি তাদের সঞ্চয় থেকে ব্যয় করে? উত্তর হলো "না"। প্রায় পুরোটাই ঋন করে ব্যয় করা হয়। সেই ঋনের চিত্রটা আরো বিরাট: ১) কানাডিয়ানদের মোট ৫০ মিলিয়ন ক্রেডিট কার্ড আছে। ২) ডিসেম্বর মাসে এর থেকে খরচ করা হয় প্রায় ৫০ বিলিয়ণ ডলার।৩) ক্রেডিট কার্ডের সুদের হার ১৭.৯% থেকে ২৮.৮% ৪) কানাডিয়ানদের মাথাপিছু ঋনের পরিমান - (ক্রেডিট কোম্পানীর কাছে): প্রায় ৭০ হাজার ডলার।৫) একজন ছাত্র যখন বিশ্ববিদ্যালয় শেষ করে তার ঋনের পরিমান হয়: ২৩ হাজার ডলার।  জমে যাওয়া মোটা ঋনের পরিমান : ৭৩১ বিলিয়ন ডলার।তার বিপরীতে কানাডিয়ানদের সর্বমোট সঞ্চয়: প্রায় ১০ বিলিয়ন ডলার।  একটা সোজা হিসাবে বল যায় - কানাডিয়ানরা যদি সাশ্রয়ী হয়ে এই হারে ঋন শোধ করা শুরু করে তবে আগামী ৭৫ বছরে তাদের ঋন শোধ হবে।  এতো ঋনের পরও উতসরে জন্যে আরো ঋন নেওয়া অনেকটা ঋন করে ঘি খাওয়ার মতো হলেও - কানাডিয়ানরা তাই করছে। শুধু করছেই না - আনন্দের সাথেই করছে।   কিভাবে একটা ঋনগ্রস্থ জাতি কর্মক্ষম নয় শুধু - উতসবমুখর হয় - সেটা ভিন্ন বিষয়। সময় সুযোগ হলে সেই আলোচনা হবে আরেক দিন।  আজ আপাতত: শুভ বড়দিন!ম্যারি ক্রিসমাস!হ্যাপি হলিডেইজ!      

                    সর্বশেষ এডিট : ২৫ শে ডিসেম্বর, ২০০৭  রাত ১২:২১                

