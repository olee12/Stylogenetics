মাদ্রাসা শিক্ষায় শিক্ষিতদের পদবী সম্পর্কে জানতে চাই____প্লিজ!




 
                        (মুফতি জান্দাল কোথা থেকে গ্রেনেড সম্পর্ক শিক্ষা পেল - সেই বিষয়ে জানার প্রবল আগ্রহ প্রকাশ করছি। ছবি সুত্র - প্রথম আলো))  সাধারন শিক্ষায় নামের আগে ডাক্তার বা প্রকৌশলী, পিছনে পিএইচডি লাগানোর জন্যে কি করতে হয় সেই বিষয়ে মোটামুটি ধারনা আছে। শুধু মাত্র নামের শেষে প্রযুক্তিবিদ লেখা বা হাওলাদার বা গোআর নামের আগে অধ্যাপক বা প্রফেসার লেখার বিষয়টা এখনও পরিষ্কার না। অন্যদিকে ইসলামিক দল বা গোস্ঠীর নেতাদের নামের আগে অনেক "পদবী" বা ডিগ্রী (?) লেখা থাকতে দেখি। যেমন মাওলানা, আল্লামা, শাইখুল হাদিস, মুফতি ইত্যাদি। মাদ্রাসা শিক্ষা বিষয়ে আমার সীমাহীন অজ্ঞতার জন্যে দুঃখ প্রকাশ করে এই বিষয়ে যারা জানেন তাদের কাছে বিস্তারিত জানতে চাইছি।  আলোচনার সুবিধার্থে একজন সাধারন মানুষের দৃস্টিতে বিভিন্ন পদবী বিষয়ে আলোচনার সুত্রপাত করছি - মাওলানাঃ এনটিভি টিভিতে দেখা যায় লাল টুকটুকে রঙের দাড়ি সমৃদ্ধ একজন ভদ্রলোক কোরআনের বিভিন্ন আয়াত ব্যাখ্যা করছেন। ভরাট গলার এই ভদ্রলোকের নাম - "মাওলানা" আবুল কালাম আযাদ। ব্লগের সুবাদে জানলাম - এই মাওলানার নাম ছিল "বাচ্চু রাজাকার" - ৭১ এ ফরিদপুরের ত্রাসের রাজত্ব তৈরী করেছিলো এই মাওলানা।  আরো একজন বিখ্যাত মাওলনা ছিলেন - মাওলানা মান্নান। পাক বাহিনীর দালাল এই মাওলানা শেষ পর্যন্ত বাংলাদেশ সরকারের মন্ত্রীও হয়েও ছিলেন। সেই যায়গায় যেতে অবশ্য তাকে বিশ্ব বেহায়া এরশাদের দালালী করতে হয়েছে।  জামায়াতের ব্যানেরও এই রকমের অনেক মাওলানা আছে - মাওলানা  নিজামীসহ ৬ জন আছে কেন্দ্রীয় কমিটিতে।  যেহেতু মাদ্রাসা শিক্ষার উপর কোন জ্ঞান নেই - তাই জানতে চাই নামের আগে "মাওলানা" শব্দটি লেখার জন্যে কোন স্তর বা ধাপ অতিক্রম করতে হয়।  শায়খুল হাদিসঃ তারপর দেখলাম - শায়খুল হাদিস - একজন বললো - উনি হাদীসের উপর সর্বোচ্চ ডিগ্রী ধারী বলেই নামের আগে এই পদবী লিখতে পারছেন। ঠিক আছে কিনা জানতে চাই। আল্লামাঃ  বাংলাদেশের একদল মানুষ দেখি যুদ্ধাপরাধী দেলওয়ার হোসেইন সাইদীর নামের আগে "আল্লামা" শব্দটা ব্যবহার করে। ধারনা করি শব্দটি যথেষ্ঠ গুরুত্বপূর্ন এবং সন্মানের।  মুফতিঃ মুফতি হান্নান বা মুফতি শহিদুলের নাম জানেন না এমন মানুষ কি বাংলাদেশে আছে। আজ দেখলাম আরো কিছু মুফতির নাম - মুফতি মাঈন উদ্দিন  শেখ - যে জিন্দাল নামে ২১ এর বোমা হামলার সমন্বয় করেছিলো বলে ব্যাব জানাচ্ছে।  আর জানা যায় - সেই "মুফতি" তেজগাঁ পলিটেকনিকের হলে শিবিরের আশ্রয়ে থাকতো - গত ১০ই ফেব্রুয়ারী শিবিরের সাথে হল ত্যাগ করে গাজীপুরে আরেক মুফতির মেহমান থাকা অবস্থায়  RAB গ্রেফতার করে।  একই খবরে অন্তর্জাতিক সন্ত্রাসের সাথে জড়িত আরেক "মুফতি" - মুফতি আহসান উল্লাহ কাজল ভারতে পুলিশের গুলিতে মারা গেছে? সমস্যা হলো - মুফতি শব্দটার সাথে কেমন যে সন্ত্রাসের যোগসূত্র তৈরী হয়েছে।  প্রশ্ন হলো - নামের আগে "মুফতি" লেখার জন্যে কোন লেভেল পর্যন্ত পড়াশুনা করতে হয়।  ব্লগারদের মাদ্রাসা থেকে পড়াশুনার পর পদবী ব্যবহারের বিষয়ে খোলামনে আলাপ করার জন্যে অনুরোধ করছি।  
                            
                    সর্বশেষ এডিট : ১৭ ই ফেব্রুয়ারি, ২০০৮  সকাল ৭:০৫                

