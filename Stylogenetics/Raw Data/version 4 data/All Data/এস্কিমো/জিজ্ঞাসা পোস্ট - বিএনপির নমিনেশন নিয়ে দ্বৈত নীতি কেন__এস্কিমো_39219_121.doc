জিজ্ঞাসা পোস্ট - বিএনপির নমিনেশন নিয়ে দ্বৈত নীতি কেন_




 
                        বিএনপির নমিনেশন লিস্টি দেখে বুঝার চেষ্টা করছিলাম। বুঝার চেষ্টা করলাম কোন নিয়মের ভিত্তিতে নমিনেশন দেওয়া হয়েছে। যতটুকু বুঝলাম তাতে মনে হয়েছে বিএনপি কয়েকটা নীতি মনে অনুসরন করেছে।  ১) কোন বেয়াদপি সহ্য করা হয়নি।২) বিগত ২ বছরের ঘটনাবলীকে অগ্রহ্য করা হয়েছে। ৩) নমিনেশনের ক্ষেত্রে বোমাবাজ (২১ এ আগস্টের আব্দুস সালাম পিন্টু) বা যে কোন ধরনের অভিযুক্তদের বিষয়ে উদারনীতি অনুসরন করা হয়েছে। ৪) জঙ্গীবাদ, বোমাবাজী বা দূর্নীতির দায়ে অভিযুক্তরা যেখানে নির্বাচন করতে ব্যর্থ হবে তাদের জন্যে ইনসেনটিভ হিসাবে দূর্নীতিবাজদের স্ত্রী, ভাই, বোন এমনকি বাবাকেও নমিনেশন দিয়েছে।  যেমন -   দন্ডিত সাবেক মন্ত্রী-এমপিদের স্ত্রী,সন্তান,ভাইবোন অথবা স্বজনদেরকে মনোনয়ন দিয়ে পরিবারতন্ত্রকে প্রাধান্য দেয়া হয়েছে। মনোনয়ন তালিকায় কয়েকজনের স্ত্রীর সঙ্গে বিস্ময়করভাবে দন্ডিতদের নামও ঘোষণা দেয়া হয়। এক্ষেত্রে বিকল্প হিসাবে রাখা হয় স্ত্রীদের নাম।  ১) ঢাকা-২ আসনে দন্ডিত সাবেক প্রতিমন্ত্রী আমান উল্লাহ আমানের স্ত্রী সাবেরা আমান, ২) ঢাকা-৭ আসনে নাসিরউদ্দিন আহমেদ পিন্টুর স্ত্রী নাসিমা আক্তার কল্পনা, ৩) ঢাকা-৮ আসনে মির্জা আব্বাসের স্ত্রী আফরোজা আব্বাস, জামালপুর-১ আসনে রশিদুজ্জামান মিল্লাতের সম্পর্কীয় বোন শাহিদা আক্তার রিতা মনোনয়ন পেয়েছেন। রশিদুজ্জামান মিল্লাত স্ত্রী ও ছেলেসহ সাজাপ্রাপ্ত। ১৩ বছরের সাজা হয়েছে তার। ৪) সিরাজগঞ্জ-২ আসনে সাবেক প্রতিমন্ত্রী ইকবাল হাসান মাহমুদ টুকুর স্ত্রী মিসেস রোমানা মাহমুদ, ৫) নাটোর-২ আসনে সাবেক উপমন্ত্রী রুহুল কুদ্দুস তালুকদার দুলুর স্ত্রী সাবিনা ইয়াসমিন ছবি, ৭) রাজশাহী-১ আসনের দন্ডিত সাবেক মন্ত্রী ব্যারিষ্টার আমিনুল হকের ভাই সাবেক আইজিপি এনামুল হক, ৮) নীলফামারি-১ আসনে দন্ডিত সাবেক প্রার্থী শাহরিন ইসলাম তুহিনের বাবা এবং খালেদা জিয়ার ছোট ভগ্নিপতি ড. রফিকুল ইসলাম, ৯) বাগেরহাট-২ আসনে সাজাপ্রাপ্ত এইচএম সেলিম তার ভাই আব্দুস সালাম প্রমুখকে মনোনয়ন দেয়া হয়েছে । এছাড়াও অনেকগুলো মামলার আসামি, জেল খেটে জামিনে বেরিয়েছেন এমন বেশ কয়েকজনকে মনোনয়ন দেয়া হয়েছে। তবে সংস্কারপন্থি অধিকাংশ নেতা মনোনয়ন পাননি। কিন্তু যে বিষয়টা প্রশ্ন বিদ্ধ হয়ে থাকলো - তা হলো বিগত সরকারে প্রানপুরুষ মোসাদ্দেক আলী ফালু - যিনি বিগত সরকারের প্রধানমন্ত্রীর দফতরের একজন নীতিনির্ধারক ও এমপি ছিলেন - তাকে নমিনেশন না দিয়ে বিএনপি একটা দ্বৈতনীতি অনুসরন করলো কিনা তা একটা প্রশ্ন হিসাবে দেখা দেবে।  কমপক্ষে উনার স্ত্রীকে কি নমিনেশন দেওয়া যেত না? 
                            
                    সর্বশেষ এডিট : ০১ লা ডিসেম্বর, ২০০৮  রাত ১২:৩১                

