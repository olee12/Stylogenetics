_ষড়যন্ত্র তত্ত্ব_ বিশেষজ্ঞ মাহমুদুর রহমানকে রাষ্ট্রীয় ভাবে পুরষ্কৃত করা হউক।




 
                        বন্ধের দিন, আরাম করে বাংলা টিভি দেখছিলাম। এনটিভিতে একটা টকশো শুরু হলো। সেখানে দুইজন কথক। একজন ড. মোমেন, যিনি আমেরিকায় থাকে। আমেরিকার রাজনীতিতে সক্রিয় - সম্ভবত একটা বিশ্ববিদ্যালয়ে পড়ান। উনার লেখালেখির সাথে পরিচিত বলেই একটু আরাম করে বসলাম আলোচনা শুনার জন্যে।  আরেকজন কথক হলে জোট সরকারের সাবেক জ্বালানী উপদেষ্টা, বিনিয়োগস বোর্ডের সাবেক চেয়ারম্যান আর বর্তমানে আমাদের দেশ পাবলিকেশনের চেয়ারম্যান মাহমুদুর রহমান। মাহমুদুর রহমান এখন জামাত- বিএনপি জোটের থিংক ট্যাংক হিসাবে কাজ করছেন। উনার কথা শুনার আগ্রহেরও কমতি ছিলো না। যদিও উনি জামাতে মুক্তিযুদ্ধা পরিষদের মঞ্চে বসে মঞ্চালোকিত করেছে বলে উনার বিষয়ে কিছুটা বিরক্তও ছিলো। যাই হোক আলোচনা শুরু হলো। মহাজোটের পক্সে ড. মোমেন ভদ্রলোকের মতো কিছু কথা বলার চেস্টা করলেন। বিশেষ করে একজন প্রবাসী হিসাবে প্রবাসীদের বাংলাদেশের নির্বাচনের পর চাওয়া পাওয়া নিয়ে যা বললেন - তাতে দ্বিমত করার কোন সুযোগ নেই। নতুন সরকারের জঙ্গীবাদ আর প্রবাসীদের নিয়ে কিছু করা আছে বলে আমিও মনে করি।   অন্যদিকে মাহমুদুর রহমান পুরো সময়টা ধরেই একের পর এক কন্সপাইরেসী থিয়োরী বলে গেলেন। উনার কথা শুনে মনে হলো বাংলাদেশে ষড়যন্ত্র ছাড়া অন্য কোন কাজই হয় না। উনার ষড়যন্ত্রের তত্ত্বগুলোর কয়েকটা এমন ছিলো: ১) মহাজোট সরকারের সাথে আঁতাত করে নির্বাচন করছে। ২) শেখ হাসিনার উপর জঙ্গী হামলার যে খবর ভারতীয় সংবাদ মাধ্যম দিয়েছে তা একটা ষড়যন্ত্রের অংশ।  ৩) সজীব ওয়াজেদ জয় যে প্রবন্ধ লিখেছে তা বাংলাদেশ - বিশেষ করে ইসলাম আর সামরিক বাহিনীর বিরুদ্ধে ষড়যন্ত্র।  ৪) নির্বাচনে আর্মি নিরপেক্ষ থাকবে না - কারন সেনা প্রধানের ভাই নিরপেক্ষে ও মেয়ের ভাসুর মহাজোটের হয়ে নির্বাচন করছে।  ৫) নির্বাচন কমিশন ষড়যন্ত্র করে বিএনপি ভাঙ্গার চেষ্টা করছে।  ৬) বাংলাদেশ জঙ্গীবাদ দমনের যে কথা মহাজোট বলছে তা হলো বাংলাদেশের বিরুদ্ধে আমেরিকান সাম্রাজ্যবাদ আর ভারতীয় আধিপত্যবাদের ষড়যন্ত্রের অংশ।  ৭) জয়ের বিরুদ্ধে লিফলেট বিতরন কালে চার মেধাবী বুয়েট ছাত্রকে গ্রেফতার সরকারের বিএনপির বিরুদ্ধে ষড়যন্ত্র।  ৮) কোকোর সিংগাপুরের ব্যাংক একাউন্ড ফ্রিজের বিষয়ে খবর বের করা দুদকের বিএনপির বিরুদ্ধে ষড়যন্ত্র।  ৯)  বাংলাদেশে জংগীবাদের বিস্তারের খবর প্রচার আসলে ভারতীয় সংবাদ মাধ্যমের ইসলাম আর বাংলাদেশের বিরুদ্ধে ষড়যন্ত্রেরই অংশ।  ( আরো কয়েকটা ছিল...)  ভাবছিলাম - কেমিকেল ইঞ্জিনিয়ারিং পাশ করা একজন লোক ষড়যন্ত্র বিষয়ে এতো গভীর জ্ঞান কোথা থেকে পেলো! অবাক করা সব তথ্য দিয়ে দেশ ও জাতির বিরুদ্ধে কঠিন কঠিন ষড়যন্ত্রের কোন ক্ষুত্রাতিক্ষুদ্র বিষয়ও উনার নজরে এড়ায়নি।  তখনই মনে পড়লো আমার এক শিক্ষকের কথা। উনি বলতে "প্র্যাকটিস মেইকস এ ম্যান পারফেক্ট"। তাইতো - মাহমুদুর রহমান বাংলাদেশের রাজনীতি আর প্রশাসনের ষড়যন্ত্রের সবচেয়ে আলোচিত ঘটনার নায়ক।  ২০০৬ সালের ২৪ শে নভেম্বর রাতে উত্তরার ১ নং সেক্টরের একটা বাড়ীকে ঘিরে ধরে আছে ক্যামেরা হাতে মিডিয়াকর্মীরা - ভিতরে আটকে পড়ে আছেন বাংলাদেশের প্রশাসনের উচ্চপদে আসীন কর্তাব্যক্তিরা। খবর বেড়িয়েছে উনারা সেখানে গোপনে মিলিত হয়েছেন জামাত-বিএনপি জোটকে নির্বাচনে জেতানোর কলাকৌশল নিয়ে শলাপরামর্শ করতে।  একসময় দেখা গেল গেট খুলে মুখ ঢেকে বেড়িয়ে আসছে মহাপরাক্রমশালী আমলা বৃন্ধ। বিষয়টা নিয়ে হৈ চৈ হলো - তদন্ত কমিশন হলো - কয়েকজনের সাজাও হলো। পরে ক্ষমতার গনেশ উল্টে যাওয়ায় বিষয়টা চাপা পড়ে যায়।  যে বাড়ীতে সরকারী মেহমানগন গিয়েছিলেন - সেই বাড়ীর মালিক হলে মাহমুদুর রহমান।  ষড়যন্ত্র নিয়ে উনি যখন কোন কথা বলেন - অবশ্যই মনোযোগ দিয়েই শুনতে হয়। কারন অভিজ্ঞতার একটা দাম আছে না! জামাত-বিএনপি জোট যদি ক্ষমতায় যায় - তবে উনাকে হয়তো একটা মন্ত্রীর পদ দেওয়া হবে - যা এই জিনিয়াস কন্সপিরেসী এক্সপার্টের জন্যে নিতান্তই অপ্রতুল হবে। উনাকে রাষ্ট্রীয়ভাবে একটা পদক দিয়ে মরনপূর্ব একটা আবক্ষ মূর্তি স্থাপন করা হউক মগবাজারে জামাত অফিসের সামনের মোড়ে।    
                            
                    সর্বশেষ এডিট : ২২ শে ডিসেম্বর, ২০০৮  দুপুর ১:৩১                

