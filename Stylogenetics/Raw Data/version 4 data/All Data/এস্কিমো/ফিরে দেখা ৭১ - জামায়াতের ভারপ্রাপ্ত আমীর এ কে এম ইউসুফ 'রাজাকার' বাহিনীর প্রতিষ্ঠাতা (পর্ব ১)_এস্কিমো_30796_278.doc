ফিরে দেখা ৭১ - জামায়াতের ভারপ্রাপ্ত আমীর এ কে এম ইউসুফ 'রাজাকার' বাহিনীর প্রতিষ্ঠাতা (পর্ব ১)




 
                        জামায়াতের আমির মতিউর রহমান নিজামীর জেলহাজতে দূর্নীতির বিচারের অপেক্ষায় আটক থাকার প্রেক্ষিত জামায়াতে ইসলামী বাংলাদেশ শাখা তাদের কেন্দ্রীয় কমিটির নায়েবে আমীর এ কে এম ইউসুফকে ভারপ্রাপ্ত আমিরের দায়িত্ব দিয়েছে বলে খবর বেড়িয়েছে। জামায়াতের আমির নিজামী যখন পাকবাহিনীকে বাঙালী জাতি নিধনে সহায়তা জন্যে জামাতের ছাত্র সংগঠন 'ইসলামী ছাত্র সংঘ'কে আল-বদর বাহিনীতে রূপান্তর করা হয় - তখন ছাত্রসংঘের সভাপতি হিসাবে আলবদর বাহিনীর প্রধান নিযুক্ত হয়। এই আল বদর বাহিনীই ১৯৭১ এ ১৪ ই ডিসেম্ভর পাক-বাহিনীর সহায়তায় বাঙালী জাতিকে মেধাশূন্য করার লক্ষ্যে বুদ্ধিজীবিদের হত্যা করে। জামায়াতের বর্তমান ভারপ্রাপ্ত আমির এ কে এম ইউসুফ ১৯৭১ সালে জামাতের উচ্চপদে আসীন ছিলো। বাগেরহাটের শরখোলা থানার রাজপুরের ইউসুফ ১৯৭১ সালে স্ব-উদ্যেগে খুলনার খানজাহান আলী রোডের আনসার ক্যাম্পে ৯৬ জন জামাত কর্মীর সমন্বয়ে পাকবাহিনীর সহায়তার জন্যে একটি প্যারাম্যালেটারী বাহিনী তৈরী করে - 'রেজাকার' নামটা ইউসুফের নিজেই দেওয়া। পরবর্তীতে পাকবাহিনীর পূর্বাঞ্চলীয় কমান্ডার জেনারেল নিয়াজীর পৃষ্ঠপোষকতায় (রাজাকার অধ্যাদেশ ৭১) সারা দেশে বিস্তার লাভ করে। (ইত্তেফাক ২২শে আগস্ট ১৯৭১) ইউসুফ তার এই কুর্কীতি প্রতিদান হিসাবে যুদ্ধচলাকালীন সময়ে পাতনো নির্বাচনে খুলনা থেকে বিনাপ্রতিদন্বীতায় সংসদ সদস্য নির্বাচিত হয়। সেই সাথে দালাল মালেক মন্ত্রী সভায় স্বাস্থ্যমন্ত্রী হিসাবে স্থান করে নেয়। (সূত্র:- দৈনিক পাকিস্থান, ২৪ অক্টোবর - ১০ নভেম্বর ১৯৭১))Click This Linkমালেক মন্ত্রী সভায় সদস্যপদ লাভের পর এক সম্বর্ধনা সভায় ইউসুফের বক্তব্য ছিল -"আমাদের শত্রুরা আমাদের সকল অঞ্চলের মুসলমানদের এক জাতি মনে করেই আঘাত হানে। আর শত্রুদের আমরা যতই বন্ধু মনে করিনা কেন, শত্রুরা আমাদের শত্রুই মনে করে।"১০ ই অক্টোবর ১৯৭১ এ খুলনার এক সভায় ইউসুফ রাজাকার ও শান্তিকমিটির সদস্যদের উদ্দেশ্যে বক্তব্য -"প্রত্যন্ত অঞ্চল সফল করে জনগনকে ভারত কর্তৃক সৃস্ট 'তথাকথিত' বাংলাদেশের অসারতা বুঝাতে হবে। বিচ্ছিন্নতাবাদী, দুস্কৃতকারী এবং নকশালীরা দেশের এই অংশে বিপর্যয় সৃষ্টিতে ততপর রয়েছে, আপনাদের তাদের সমূলে উতখাত করতে হবে।"(চলবে)তথ্য সূত্র - একাত্তরের ঘাতক ও দালালরা কে কোথায় - মুক্তিযুদ্ধ চেতনা বিকাশ কেন্ত্রএন ওয়াই বাংলা ডট কমবিশেষ কৃতজ্ঞতা - জনাব এম এম আর জালাল 

