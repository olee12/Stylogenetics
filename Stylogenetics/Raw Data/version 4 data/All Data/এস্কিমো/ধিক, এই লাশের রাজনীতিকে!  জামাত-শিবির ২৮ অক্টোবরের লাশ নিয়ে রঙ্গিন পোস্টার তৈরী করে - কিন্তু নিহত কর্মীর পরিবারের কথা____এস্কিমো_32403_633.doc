ধিক, এই লাশের রাজনীতিকে!  জামাত-শিবির ২৮ অক্টোবরের লাশ নিয়ে রঙ্গিন পোস্টার তৈরী করে - কিন্তু নিহত কর্মীর পরিবারের কথা___




 
                        গত কালের মানবজমিনের অনলাইন ভার্সানের লাস্ট পেইজে একটা খবর ছিল উল্লেখ করার মতো। বিশেষ করে জামাতি ব্লগারদের লাশের রাজনীতির কারনে অনেকেরই হয়তো খবরটা নজর এড়িয়ে গেছে।  সংক্ষেপে খবরটা হলো: (বিস্তারিত পড়ুন দৈনিক মানব জমিনের ২৯ অক্টোবর ২০০৭ অনলাইন ভার্সানের শেষ পাতা) "গত বছরে ২৮শে অক্টোবর পল্টনে রাজনৈতিক কর্মসূচিতে নিহত মো. হাবিবুর রহমান হাবিবের স্ত্রীর প্রশ্ন? গরিব বলেই কি আমার স্বামীর হত্যার বিচার এখনও হলো না। এক ছেলে আর এক মেয়েকে কেঁদে বুক ভাসান তিনি। গতকাল মিরপুরের শাহ আলী বাগের ৫৫/১/এ নম্বর টিনশেডের বাসায় গিয়ে দেখা গেছে এ চিত্র। জরাজীর্ণ বাসায় গিয়ে দেখা গেছে, স্বামীর ছবিকে সামনে নিয়ে সবাই কাঁদছে।  মাদারীপুর জেলার কালকিনি উপজেলার মিয়ারহাট গ্রামে জন্মগ্রহণ করেন হাবিবুর রহমান মৃধা। জীবিকার সন্ধানে চলে আসেন ঢাকায়। হাবিবুর রহমান ছিলেন ১২ নম্বর ওয়ার্ডের জামায়াতে ইসলামীর শাহ আলী ইউনিটের সভাপতি। ওই দিন স্বামীর সঙ্গে তিনিও রাজনৈতিক কর্মসূচিতে গিয়েছিলেন। ২৮শে অক্টোবর তার সামনে হাবিবকে নির্মমভাবে পিটিয়ে হত্যা করা হয়। এর আগে হাবিবকে লক্ষ্য করে গুলি করে। লাশ দীর্ঘক্ষণ রাস্তার ওপর পড়ে ছিল। পুলিশ উদ্ধার করে লাশটি ঢাকা মেডিকেল কলেজ হাসপাতালে নিয়ে গেলে সেখানেও চলে লাশ ছিনিয়ে নেয়ার নানা চেষ্টা। স্বামীকে হারিয়ে তার জীবন চলেছে অনাহার ও অর্ধাহারে। টাকার অভাবে সন্তানদের পড়ালেখা বন্ধ হবার উপক্রম। হাবিবুর রহমানের মৃত্যুর পর একটি বেসরকারি হাসপাতালে আয়ার চাকরি নেন আছিয়া বেগম। সেখানকার সামান্য আয় দিয়েই চলছে তার সংসার। "   জামাত নেতাদের বেহেস্ত প্রাপ্তির মৌখিক নিশ্চয়তা অথবা নগদ আর্থিক লাভের আশায় গিয়ে নিহত হন জামাত কর্মী হাবিবুর রহমান হাবিব। কিন্তু দূর্ভাগ্য জনক হলেও সত্য জামাতের পক্ষ থেকে নিহত হাবিবের পরিবারের একটা খবর নেওয়ার সময় পায়নি দলের নেতারা। নিজেরা সরকারে সাথে গোপন আতাঁত করে বনানীতে ছয় তলা বাড়ী - কেউ কেউ ভিন্ন রাষ্ট্রের মেহমান হয়ে সস্ত্রীক বিদেশ গমন করে - তাদের ছেলেদের নাসারা আইন শিক্ষার জন্যে বিদেশে পাঠায়। কিন্তু দূর্ভাগা জামাত কর্মী হাবিবুর রহমানের বিধবা স্ত্রীর ভাতের সংস্থান কিভাবে হবে তার খোঁজ নেবার সময় পায়নি এই ধর্মব্যাসায়ী গনশত্রু  জামাতি নেতারা। বিপুল অর্থনৈতিক কর্মকান্ড নিয়ন্ত্রনকারী জামাতে অর্থের একটা সামান্য অংশও যখন তাদের নিহত কর্মীর জন্যে জোটেনি -  এই লজ্জা কার?  ধিক্, ধর্মব্যবসায়ীদের লাশের রাজনীতি! ধিক রাজাকারদের কুটিল রাজনীতির।নিপাত যাক এই স্বাধীনতার শত্রু রা।নিপাত যাক এই ধর্ম ব্যবসায়ীরা।   আসুন সবাই এই গনশত্রুদের প্রতি একযোগে ধিক্কার জানাই!  

                    সর্বশেষ এডিট : ৩০ শে অক্টোবর, ২০০৭  সকাল ৮:৩৩                

