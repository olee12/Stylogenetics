লাল মসজিদ, একজন মহিলা মন্ত্রী আর পাকিস্থানের সামরিক একনায়কদের ধর্মাস্ত্র।




 
                        আজ সিবিসি রেডিওতে পাকিস্তানের সাবেক মন্ত্রী নিলুফার বখতিয়ারের একটা সাক্ষাতকার প্রচার করছিলো। শুরুতেই যখন উপস্থাপক নিলুফারকে সাবেক মন্ত্রী হিসাবে পরিচয় করিয়ে দেয় - তখন অবাক হলাম। যারা মুক্তার মাই এর ঘটনাটা জানেন - তাদের কাছে পাকিস্তানের সাবেক এই মন্ত্রীকে পরিচয় করিয়ে দেবার দরকার মনে করছিনা। যখন পশ্চিমা বিশ্বে মুক্তার মাই এর ঘটনা নিয়ে মিডিয়াতে তোলপাড় হচ্ছে - তখন মোশাররফ সরকারের সবচেয়ে সরব সদস্য হিসাবে নিলুফার মুক্তার মাইএর বিদেশ সফরের ব্যাপক সমালোচনা করেছিলেন। একজন মহিলা হয়ে উনি ধর্ষিতা মুক্তারের বিপক্ষে সরচেয়ে কঠিন অবস্থান নিয়েছিলেন - যা নারীবাদীদের দারুন ভাবে বিচলিত করেছিলো।মুক্তার মাই এর মামলার বিষয়ে উনার বক্তব্য ছিল - "We are an Islamic country and these are Islamic laws, So to change something which has been brought about in the name of religion you can imagine is not easy in Pakistan." তারপরের ঘটনা খুবই করুণ। গত বছর পাকিস্তানের ভুমিকম্প বিধ্বস্থ এলাকায় স্কুল নির্মানের কাজে নিয়োজিত এক ফরাসী সংস্থা ফান্ড রেইজিং এর উদ্দেশ্যে প্যারাসুট জাম্পিং এর আয়োজন করে। মুল প্যাট্রন হিসাবে মন্ত্রী নিলুফর বখতিয়ার সেই ফান্ডরেইজিং এর উদ্ভোধন করে এবং নিজেও প্যারাস্যুট পড়ে জাম্প দেয়। একজন নবীশ হিসাবে তার সাথে একই প্যারাস্যুটের নীচে ছিলো একজন ফরাসী ট্রেইনার। বয়বৃদ্ধ এই ফরাসী সাফল্যজনক অবতরনের পর নিলুফারকে আলিঙ্গন করে অভিবাদন জানায়। তার থেকে শুরু হয় হৈ চৈ। লাল সমজিদের প্রধান ইমাম মাওলানা আব্দুল আজিজ প্রথম ফতোয়া দেয় -  "এই টা একটা অনৈশলামিক কাজ এবং তাকে তিন মাস লাল মসজিদ পরিচালিত মাদ্রাসার ছাত্রী হিসাবে থেকে ইসলামিক অনুশাসন শিখতে হবে।"প্রাথমিক ভাবে মিসেস বখতিয়ার এই ফতোয়াকে হালকাভাবে নিলেও - পরবর্তীতে বুঝতে পারেন যে, সরকারের ভিতর থেকে লাল মসজিদের বিষয়ে নিরব সমর্থন দেওয়া হচ্ছে। সরকারের কাছে অতিরিক্ত নিরাপত্তা চেয়েও তেমন সাড়া পাচ্ছিলেন না। ইতোমধ্যে লাল সমজিদ থেকে দ্বিতীয় ফতোয়া আসে - তাকে সরকার থেকে বের করে দিতে ও তার প্রকাশ্য ক্ষমার নির্দেশ দেওয়া হয় তাতে। পরের মাসে আসে সবচেয়ে ভয়াবহ ফতোয়া - যাতে নিলুফার বখতিয়ারকে অনার কিলিং সহ যে কোন ভাবে হত্যা করাকে বৈধ হিসাবে ঘোষনা দেওয়া হয়। এতো কিছুর পরও সরকার লাল মসজিদের বিষয়ে রহস্যজনক ভাবে নিরব থাকে। এতে মিসেস বখতিয়ার প্রকৃতপক্ষ ভয় পেয়ে যান।উনি বলেন - " আমি পাঞ্জাবের মহিলামন্ত্রী জিল-ই-হুমার হত্যাকান্ডের পর আমার ব্যক্তিগত নিরাপত্তা বাড়িয়েছি"। উল্লেখ্য যে, পাঞ্জাবের প্রাদেশিক মন্ত্রী জিল-ই-হুমা আততায়ীর গুলিতে নিহত হন - যার হত্যাকারী কোর্টে স্বীকার করেছে যে, সে নারী নেতৃত্বকে হারাম মনে করে বলেই এই হত্যাকান্ড ঘঠিয়েছে।তারপর নিলুফার বখতিয়ার মন্ত্রীসভা থেকে পদত্যাগ করেই শেষ করতে পারেননি - মুসলিমলীগের মহিলা শাখার প্রধানের পদ থেকে তাকে বহিষ্কার করা হয়। সবচেয়ে লক্ষ্যনীয় হলো - নিলুফার বখতিয়ার মন্ত্রী থাকাকালে বেনজির ভুট্টোর একজন কট্টর সমালোচক ছিলেন। কিন্তু যখন নিজে মৌলবাদীদের টার্গেটে পরিনত হন -তখন বেনজির ভুট্টোই তাকে সমর্থন দিয়ে পাশে দাড়িয়েছিল। মিসেস বখতিয়ার স্বাক্ষাতকারে পুরানো কথা মনে করে দুঃখ প্রকাশ করেন। এই পুরো ঘটনার অন্যদিকটা না বললেই নয় - নিলুফার বখতিয়ারের বিরুদ্ধে ফতোয়া জারী করা ইমাম আব্দুল আজিজ লাল সমজিদ দখলের ঘটনায় পুলিশের গুলিতে নিহত হয়। এখন মাওলানা আব্দুল আজিজ অতীত - নিলুফার বখতিয়ারও রাজনৈতিক দৃশ্যপট থেকে অপসারিত -  কিন্তু রয়ে গেছে মাওলানা আজিজের ফাতওয়া - যা পাকিস্তানের নারীদের জন্যে একটা মৃত্যু পরওয়নার নামান্তর।  বেনজির ভুট্টোও নেই - তবে রয়ে গেছে সামরিক এক নায়ক মুশাররফ - আর ফতোয়া দেবার মতো অসংখ্য মাওলানা। পাকিস্তানের জনগনকেই এই ধর্মান্ধতার আর সামরিক একনায়কের তৈরী করা কঠিন জাল থেকে মুক্তির পথ খুঁজতে হবে।     
                    
