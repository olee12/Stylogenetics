সিডরঃ ভুল থেকে শিক্ষাগ্রহন ভবিষ্যতের জন্যে জরুরী।




 
                        যখন আমেরিকায় ক্যাটরিনা আঘাত করে - অবাক হয়ে দেখছিলাম নিউ অরলিন্সের মেয়রের দায়িত্বহীন কথা বলা। বলছে - তোমরা সরে যাও....কিন্তু সকল হাইওয়ে জ্যামড। তা ছাড়া নিউ অরলিন্সের কালো মানুষদের অধিকাংশেরই কোন যাবার যায়গা ছিল না - ছিল না গাড়ী। তারপরও ছিল নিরাপত্তার অভাব। চুরি হয়ে যাবার ভয়ে অধিকাংশ মানুষ বাসা ছাড়ে নাই। ফলাফল সবাই জানি।একই রকম ব্যবস্থাপনা ত্রুটি দেখলাম বাংলাদেশেও। সরকার বুঝে উঠতে ব্যর্থ হয়েছে - ঝড়ের তান্ডব এতো গভীর ছিলো। এখন যেভাবে খবর আসছে তাতে সুস্পস্ঠ দেখা যায়, ঘূর্ণিঝড় পরিস্থিতি ব্যবস্থাপনায় নিষ্ঠার অভাব ছিলআমাদের সময় বলছে," সঠিক নেতৃত্ব, পরিকল্পনা, দিক নির্দেশনা এবং সংবেদনশীলতা ও নিষ্ঠার অভাবেই উপকূলে সিডরের আঘাত এতটা ভয়ঙ্কর হয়েছে।"কিছু বিষয় লক্ষ্য করার মতো:১) সিডরের আগমনের খবরে স্থানীয় ও কেন্দ্রীয় প্রশাসন কোন সমন্বিত পরিকল্পনা নেয়নি। ঘূর্ণিঝড়ের ৭ দিন পর জন প্রশাসনের কর্তারা আলোচনায় বসে করণীয় নির্ণয় করে। ২) গত ১২ নভেম্বর সিডরের বার্তা পেলেও সেটি সেদিন প্রচার করা হয়নি। পরদিন ১৩ নভেম্বর হঠাৎ ৪ নম্বর বিপদ সংকেত প্রচার করে আবহাওয়া অধিদফতর। এর ৩৬ ঘণ্টা পর ১৪ নভেম্বর রাতে আবারও ৪ নম্বর থেকে একলাফে ১০ নম্বর মহাবিপদ সংকেত প্রচার করা হয়। আবহাওয়া অধিদফতরের এ উদাসীনতা নিয়ে সরকার কোন কথা বলেনি। আবার ১০ নম্বর সংকেত প্রচারের পর ৩০ ঘণ্টা সময় পেয়েও স্থানীয় প্রশাসনগুলো প্রাথমিক কোন প্র¯'তি এবং পরিকল্পনা গ্রহণ করেনি। ৩) ঝড় বা হারিকেন বাংলাদেশে নতুন নয়। এ ধরনের ঝড়ে কি পরিমাণ ক্ষয়ক্ষতি ও ধ্বংসযজ্ঞ হতে পারে এটা সরকার ও প্রশাসনের জানা থাকাটা ছিল স্বাভাবিক। কিন্তু ঘটনার ৭ দিন পরও ১৫% এলাকায় সরকারের সহায়তা পৌছেনি। ৪) ঘটনার ৭ দিন পর সচিবদের বৈঠক করে সমন্বয়ের বিষয়ে আলোচনা করে। এটা অস্বাভাবিক নয় কি? আসলে ঘূর্ণিদুর্গত এলাকার সমন্বয়হীনতার কথা মিডিয়ায় কয়েকদিন ধরে লেখালেখির পরই সিভিল প্রশাসনের কর্মকর্তাদের যেন টনক নড়ে। ২২ নভেম্বর তারা বৈঠক করে করণীয় ও ক্ষয়ক্ষতি নিয়ে আলোচনা করেছে। ৫) ত্রাণ বিতরণ নিয়ে কর্তাব্যক্তিদের মিডিয়ায় প্রদর্শনী  আয়োজন, আনুষ্ঠানিকতা ও আড়ম্বরকে প্রাধান্য দেয়া হচ্ছে। এমন ধ্বংসযজ্ঞের মধ্যে বিভাগীয় কমিশনার ও ডিসির জন্য অভুক্ত মানুষদের তিনঘণ্টা বসিয়ে রাখার মতো অমানবিকতা এবং দুর্গত এলাকার একজন ডিসি লালটাই পড়ে ত্রাণ বিতরণে অংশ নেয়ার মত মানসিকতাই স্পষ্ট এরা বিষয়টাকে তেমন দায়িত্বের সাথে গ্রহন করেনি। উপরের বিষয়গুলোসহ অনেক বিষয় আসছে যা বিশ্বাস করা কষ্টকর। এছাড়াও সরকারের আন্তর্জাতিক সহায়তা চাওয়ার সম্পর্কে দ্বিধাগ্রস্থতা একটা বিরাট প্রশ্নবোধক প্রশ্ন রেখেছে। সামগ্রিক বিষয়টি সম্পর্কে একটা পরিষ্কার ছবি জনসাধারনের সামনে আসা দরকার। দরকার সরকার - বিশেষ করে সেনাবাহিনীকে সতভাবে সকল বিষয়ে ট্রান্সপারেন্ট হওয়া। এটা খুবই জরুরী - কারন ভুল যদি হয় অনিচ্ছাকৃত - তাহলে ভবিষ্যতে যে সেই ভুলগুলি আবারো না হয় তা কেবল সেটা যে ভুল ছিল তা জানা প্রয়োজন। সরকারের উচিত এখনই বিভিন্ন বিষয়ে বিশেষজ্ঞ নিয়ে একটা কমিশন গঠন করে সকল ভুলত্রুটিগুলো চিহ্নিত করা এবং ভবিষ্যতের করনীয় সম্পর্কে সুস্পস্ঠ প্রস্তাবনা তৈরী করা। কারন - এই ঝড়ই শেষ ঝড় না। পরিবেশ বিপর্যয়ের প্রভাবে আরো ঝড়ের সম্ভাবনা আছে বলেই পরিবেশ এবং আবহাওয়াবিদরা আশংখা করছেন।এবারের ঝড়ে গতবারের থেকে কম মানুষ হতাহত হয়েছে বলে আত্নতুষ্ঠি না করে - মানব সম্পদ ধংশের পাশাপাশি পরিবেশ, ফসল, ঘরবাড়ি, গবাদিপশুর ধংশ রোধ করাও জরুরী। নতুবা বাংলাদেশের একটা বিরাট জনগোষ্ঠীকে দারিদ্রতা চক্র থেকে মুক্ত করা সম্ভব হবে না। 
                    
