কেইস স্টাডিঃ জেনোসাইড ইন বাংলাদেশ  - পর্ব ৩  (নির্বিচারে নারী হত্যা ও নির্যাতন)




 
                        [আজ ভয়াল পচিশে মার্চ। ১৯৭১ সালের এই দিনে পাকিস্থানী সেনাবাহিনী নিরস্ত্র ও ঘুমন্ত বাঙারীদের উপর কামান ট্যাংক নিয়ে ঝাপিয়ে পড়েছিলো। শুরু করেছিলো ইতিহাসের জঘন্যতম গনহত্যা। গনহত্যায় নিহত সকল বাঙালীদের প্রতি জানাচ্ছি গভীর শ্রদ্ধা। পরিবার পরিজনের প্রতি গভীর সমবেদনা জানাই। আর শপথ নিচ্ছি - এই গনহত্যাকারীদের বিচারের মুখোমুখি করে শহীদদের প্রানের ঋন লাঘবের চেষ্টা করবো। ]    --------------------------------------------------------------------------------- ২. খ নির্বিচারে নারী হত্যা ও নির্যাতন এটা আরো লক্ষ্য করা গেছে যে, আর্মেনিয়া ও নানজিং এর মতো বাংলাদেশেও নারীদের লক্ষ্যবস্তুতে পরিনত করা হয়েছিলো। বাঙালী নারীদের উপর যৌন নির্যাতন, ধর্ষন আর হত্যা শুরু করা  হয় যুদ্ধের প্রাথমিক অবস্থা থেকেই। যুদ্ধের পুরো সময়টা জুড়ে বাঙ্গালি নারী নির্যাতন ও মৃত্যুর সম্মুখীন ছিলো -যা ছিল সুপরিকল্পিত ও ভয়াবহ।   সুজান ব্রাউনমিলার তার এগেইন্সট আওয়ার উইল বইতে (Against Our Will: Men, Women and Rape, Susan Brownmiller ) এই নির্যাতনকে নানজিঙ্গে জাপানিদের দ্বারা ধর্ষন ও রাশিয়াতে ২য় বিশ্বযুদ্ধের সময়ে জার্মানিদের দ্বারা ধর্ষনের তুলনা করেছেন। ৮০ শতাংশ ধর্ষিত ছিলো মুসলমান নারী (পৃ. ৮১)। “ ২,০০,০০০ বা ৩,০০,০০ বা ৪,০০,০০০ (তিনটি ভিন্ন পরিসংখ্যান) বাঙালী নারী ধর্ষনের শিকার হয়েছে। তাদের মধ্যে ৮০% নারী ছিলেন মুসলমান, যা তখনকার ধর্মভিক্তিক জনসংখ্যানুপাতিক ছিল। সেই ক্ষেত্র হিন্দু বা খৃষ্টান নারীরাও রক্ষা পায়নি। একটা ছোট্ট জনবহুল দেশের নারীদের উপর এই ভয়াবহ যৌন অত্যাচার হয়েছে।“ (ব্রাউনমিলার, পৃষ্ঠা - ৮১)    এই বিষয়ে Aubrey Menen নামক এক রিপোর্টার কয়েকটি উদাহরন দিয়েছে। তারমধ্যে সদ্যবিবাহিতা এক তরুনীর নির্যাতনে ঘটনা এইরকম -  “দুইজন পাকিস্তানী সৈন্য বাসরঘরে ঢুকে পড়লো। অন্যজন বাইরে বন্দুক নিয়ে পাহারায় দাড়িয়ে থাকলো। বাইরের মানুষরা ভিতরে সৈন্যদের ধমকের সুর আর স্বামীটিরর প্রতিবাদ শুনতে পাচ্ছিলো। সেই চিৎকার একসময় থেমে গেল - শুধু শুনা গেল তরুনীর কাতর আর্তনাদ। কয়েক মিনিট পর একটা সৈন্য অবিন্যস্ত সামরিক পোশাকে বেড়িয়ে এলো বাইরের থেকে আরেকটা সৈন্য ভিতরে গেল। এভাবে চলতে থাকলো - যতক্ষন না ছয়টা সৈন্য দ্রুত সেই বাড়ী ত্যাগ করলো। তারপর বাবা ভিতরে গিয়ে দেখতে পেল তার মেয়ে দড়ির বিছানায় রক্তাক্ত অবস্থায় পড়ে আছে। আর তার স্বামী মেঝেতে করে ফেলা নিজের বমির উপর উপুর (?) হয়ে পড়ে আছে।“ (Brownmiller, Against Our Will, p. 82)    “বাঙ্গালি নারীদেরকে নির্যাতন কোন সৌন্দর্য বা এই রকমের কোন কিছুতে বাধা ধরা ছিলো না। তারা আট সন্তানের মা বা ৭৫ বছরের দাদীমাকেও ছাড়ে নাই। তারা শুধু ঘটনাস্থলে নির্যাতন করেই চলে যায় নাই, তারা হাজারো নারীদের তাদের ক্যাম্পে তুলে নিয়ে যায়। কেউ কেউ আট বারের মত নির্যাতনের স্বীকার হয়েছিল এক রাতে (ব্রাউনমিলার পৃ. ৮৩)। দুখজনক হলেও এই নির্যাতিত নারীদের অসন্মান যুদ্ধের পরেও চলেছিল। শেখ মুজিব কর্তৃক তাদেরকে জাতির বীরঙ্গনা ঘোষনা দেয়া হলেও বাস্তবে তা হালে তেমন পানি পায় নাই। নির্যাতিত অনেক নারী তাদের হারানো সুখ ফিরে পায়নি (ব্রাউনমিলার পৃ. ৮৪)। মুল রচনা: জেন্ডারোসাইট ওয়াচ http://www.gendercide.org/  [জোন্ডারোসাইট ওয়াচ সাধারন মানুষের বিরুদ্ধে পরিকল্পিত হত্যালীলার বিষয়ে গবেষনা করে। তাদের মতে নিরস্ত্র মানুষের উপর সংগঠিত হত্যাকান্ড বা গনহত্যা বর্তমান শতাব্দীতে বিশ্বমানবতার বিরুদ্ধে বড় একটা হুমকী]   ছবি কৃতজ্ঞতা - দৃষ্টিপাত ডট কমকেইস স্টাডিঃ জেনোসাইড ইন বাংলাদেশ - পর্ব ২ (পুরুষদের বিরুদ্ধে “জেন্ডারসাইড”)     কেইস স্টাডিঃ জেনোসাইড ইন বাংলাদেশ - পর্ব ১ ( সূচনা ও পিছনের কথা)    

                    সর্বশেষ এডিট : ২৫ শে মার্চ, ২০০৮  সকাল ১০:৩২                

