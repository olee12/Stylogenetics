আল বদরের জামিন ও আমাদের বিচারকগন। 




 
                        ছোটকাল থেকেই শুনি আসছিলাম বিশ্ববিদ্যালয়ের অধ্যাপক আর হাইকোর্টের বিচারকগন অত্যান্ত সন্মানিত মানুষ। এদের আসন অনেক উচুঁতে। কিন্তু সময়ের সাথে সাথে সেই ধারনাগুলো পাল্টাতে শুরু করে। যথন বিশ্ববিদ্যালয়ের বিরাট শিক্ষককে দেখি ক্লাশের সময় সবচেয়ে বেশী মনোযোগী হন নিজের বানানো হলদেটে "চোথা" যতন্তের সাথে বের করে টেবিলে রাখতে আর বাকী সময় শুধু ছাত্রদের বিরক্ত করতে - হতাশ হয়ে যাই - উনি একজন পিএইচডি ধারী অধ্যাপক - যিনি হয়তো বিগত এক কুড়ি বছরে যাবত এই "চোথা"ই পড়াচ্ছে। তারপর দেখি - শিক্ষক নামধারী কিছু লোক বিশ্ববিদ্যালয়ে বসে যুদ্ধাপরাধী জামাতের রাজনীতির জন্যে তাদের মেধা আর শ্রম ব্যয় করে - ভাবি এরা কি এই দেশে জন্মেছিলো। এরা কি আমার স্বপ্নে সেই সকল সন্মানিত "অধ্যাপক"গন। আরেকদল আছে - যারা হাইকোর্টে বসে জাতির বিবেক হিসাবে জাতিকে দিক নির্দেশনা দেন। এরা হলেন - বিচারপতি। বিচারপতি আবু সাদাত মোহাম্মদ সায়েম একজন বিচারপতি হয়েও মেজর জেনারেল জিয়াউর রহমানের অবৈধ সামরিক শাসনকে বৈধ দিতে প্রেসিডেন্ট হয়েছিলেন - আর বিচারপতি সাত্তার নির্বাচন কমিশনে বসে জিয়াকে হ্যাঁ ভোটের বাক্স ভরতে সাহায্য করে উপরাষ্ট্রপতি হয়ে ছিলেন। পরে বিবাদমান দলের প্রার্থী হয়ে প্রেসিডেন্ট পর্যণ্ত হয়েছিলেন। এরপর আসে এরশাদ - যার পালিত প্রেসিডেন্ট হয়েছিলেন - বিচারপতি আহসানউদ্দিন চৌধুরী - যিনি সামরিক শাসনকে বৈধতা দান করে পালিয়েছেন। তারপর দেখেছি আরেক বিচারপতি আব্দুর রউফ - যিনি কুখ্যাত মাগুরা উপনির্বাচন বাতিল করতে ব্যর্থ হওয়ার কারনেই দেশে তত্ত্বাবধায়ক সরকারের বিধান চালু হয়। একজন বিচারপতি হিসাবে দিনেদুপুরে ভোট ডাকাতি দেখার পর যদি সেই ভোট বাতিল করতেন - তাহলে হয়তো জাতি অন্যরকম ঘটনা দেখতো আজ। এই বিচারপতিকে দেখি বেশ ভাল ভাল কথা বলেন টিভিতে। এরপর দেখলাম ঘুষ গ্রহনের দায়ে বিচারপতির চাকুরী থেকে বরখাস্ত হওয়া - জাল সার্টিফিকেটের কারনে পদত্যাগ। বিগত তত্ত্বাবধায়ক সরকারে উপদেষ্টা বিচারপতি ফজলুল হক দ্রততম সময়ে সর্বোচ্চ ঘুষের বানিজ্যের জন্যে হয়তো পুরষ্কারও পেতে পারেন।  একজন বিচারপতি যেখানে নির্যাতিত বিচারপ্রার্থীর সর্বশেষ আশার স্থল হবেন - সেখানে তাদের রাজনৈতিক পরিচয় ছাড়াও দূর্নীতির সাথে জড়িত হওয়াটা একটা নড়েবড়ে গনতন্ত্রের দেশের জন্যে ভয়াবহ ঘটনা বটে। এবার আসি আজকের ঘটনায়। জরুরী আইনের বিধান অনুসারে জামিন অযোগ্য মামলা থেকে জামিন দেওয়া হয়েছে আল বদর প্রধান নিজামীকে। তার আগে এই আলবদর জেলের নামে পিজির কেবিনে আরামে বসবাস করছিলো। কিভাবে আর কেন জামিন হলো - তা বিচারকগনই ভাল বলতে পারবে। কিন্তু একই মামলায় আরো আসামীরা জেলে বসে থাকবে। বিগত ৩৭ বছরে জামাত তাদের ক্যাডারদের প্রশাসনের সর্বত্র বসিয়েছে। এই কাজে এরা বিএনপির রাজনৈতিক দূর্বলতাকে কাজে লাগিয়েছে। নিজামীকে জামিন প্রদানকারী বিচারপতি শরীফউদ্দিন চাকলাদার ও বিচারপতি ইমদাদুল হক আজাদকে যদি আগামীতে জে আর মুদ্দচ্ছিরের মতো কোন জামাতে অনুষ্ঠানে গিয়ে নিজেকে "গর্বিত" হিসাবে সহাস্য মুখে দেখা যায় - অবাক হবার কিছু থাকবে না। একদিনে ধর্ম আর অন্যদিকে মধ্যপ্রাচ্যের অর্থের সমন্বয়ে যে মাদক দেশে ছড়াচ্ছে জামাত নামক একটা ফ্যাসিস্ট শক্তি - একই যদি এর বিরুদ্ধে ব্যবস্থা না নেওয়া হয়  - তাহলে বাংলাদেশ আরেকটা আলজেরিয়ার ভাগ্য বরন করবে - সন্দেহ নেই। 

