গনতন্ত্র - আসলে কি পুঁজির মালিকদের কাছে জিম্মি_





                        গত কয়েকদিন আগে লাইব্রেরী থেকে একটা বই নিয়ে পড়ছিলাম। তাতে লেখক ৭০ দশকে ল্যাতিন আমেরিকার রাজনৈতিক অবস্থার বর্ননা কালে আমেরিকা আর সিআই এর ভূমিকা নিয়ে লেখার এক পর্যায়ে অপারেশন কনডোর নামে এক ভয়াবহ কর্মকান্ডের বর্ননা  দিয়েছেন। কমিউনিষ্টদের নির্মূল করার লক্ষ্যে আমেরিকা আর তার মিত্ররা ল্যাতিন আমেরিকার বিভিন্ন দেশে সামরিক ডিক্টেটরদের মতায় বসাতে সহায়তা করে। সিআইএ ছিল এর পরিকল্পনা ও বাস্তবায়নের কেন্দ্রবিন্দুতে।  সামরিক বাহিনী ক্ষমতা দখলের পর তারা গুপ্তহত্যা, নির্যাতন আর মানবাধিকার লঙ্ঘনের যে ভয়াবহ নজির স্থাপন করে তা মিলোসোভিচ বা সাদ্দামের চেয়ে কোন অংশে কম নয়। তার প্রতিক্রিয়ায় এখনও জ¦লছে কলম্বিয়া, পানাম, এলসালভাদর। সেখানে কারা লাভবান হচ্ছে - পশ্চিমের ড্রাগ আর অস্ত্র ব্যবসায়ীরা। কেন পৃথিবীর মানুষের দৃষ্টিসীমার বাইরে সে সমস্ত অপকর্ম। কারন - ঐ  অঞ্চল সামাজ্যবাদী বা পুঁজিবাদীদের কাছে এখন আর তেমন তেমন মূল্যবহন করে না।   অপারেশন কনডোর (Operation Condor) ছিল সত্তর দশকে আর্জেনটিনা, বলিভিয়া, ব্রাজিল, চিলি, প্যারাগুয়া আর উরুগুয়ের নিরাপত্তা বাহিনী সমূহের একটা যৌথ পরিকল্পিত অভিযান যার উদ্দেশ্য ছিল গোপনে তথ্য সংগ্রহ করা আর counter-terrorism এর নামে হত্যাযজ্ঞ  (assassination)  চালানো। আর্জেনটিনার ভিদেলা, চিলির পিনোচে আর প্যারাগুয়ার স্টোরসেনরের মতো ডানপন্থী সামরিক শাসকদের নিয়ে ফ্রান্স, পর্তুগাল আর আমেরিকা কমিউনিজমের বিরোধী এ অভিযান পরিচালনা করে।  ইন্টারনেটে প্রাপ্ত ঐ অভিযানের কিছু তথ্য পাঠকদের জ্ঞাতার্থে নিচে দেওয়া হলোঃ " ঐ দেশগুলোর ডানপন্থী সামরিক সরকার প্রধানরা - বিশেষ করে ভিদেলা, পিনোচে এই অভিযানে সহায়তা করার জন্যে অন্যদেশে - বিশেষ করে ফ্রান্স, পর্তুগাল আর আমেরিকাতে তাদের গুপ্তঘাত দল পাঠিয়ে লুকিয়ে থাকা ভিন্নমতাবলম্বী, তাদের পরিবারের সদস্যদের হত্যা করতে রাজী হয়। " কনডোর অপরারেশনের সাথে আমেরিকার জড়িত ছিলো। তাদের এই অভিযানে জড়ানোর কারন হলো - সেই অঞ্চলে বামপন্থীদের উত্থানের কারনে হয়তো কিউবার মতো দেশগুলো সমাজতান্ত্রিক হয়ে যাবে। সিআইএর দলিল থেকে দেখা যায় যে - প্রেসিডেন্ট নিক্সন এর পররাষ্ট্রমন্ত্রী হেনরি কিসিঞ্জার এই অপারেশনের একজন গুরুত্বপূর্ন ভূমিকায় ছিলেন। তাহলে বুঝা যাচ্ছে "War on Terror"  নতুন নাটক নয়, শুধু মাত্র ভিলেন বদল হয়েছে মাত্র।   পাঠক, সুন্দর পৃথিবী তৈরীর জন্যে আগে সুন্দর আর মানবিক চিন্তার বিকাশের দরকার। একদিকে মারনাস্ত্র তৈরি হবে - অন্যদিকে মারনাস্ত্র তৈরির বিরুদ্ধে কথা বলবেন। এটা ঠিক না। শুধু মাত্র পুঁজিবাদের সুবিধার জন্যে যে আদর্শ তৈরী হয় তা কি মানুষের মঙ্গল করতে পারবে। আজ কি শুনি - তাইওয়ানের গনভোট ঐ অঞ্চলের অস্থিরতা আনবে। কোথায় গেল চীনের মানবাধিকারের কথা - তিয়েনানমেন ষ্কোয়ার। একসময় এই চীনকে সবচেয়ে অমানবিক দেশ হিসাবে প্রচার করতো যারা - তারা এখন চীনের সবচেয়ে বড় বন্ধু। কানাডার এক সাবেক প্রধানমন্ত্রী কানাডা - চীন বানিজ্যে বিকাশে চীনের পরামর্শক হিসাবে কাজ করছেন। তাদের কথা একটাই - ব্যবসার সুযোগ দাও - তুমি আমার বন্ধু - না হলে টেররিষ্ট। চীনের গনতন্ত্র দরকার নেই - কারন চীনের সস্তা শ্রমিক এখন আমাদের জন্যে উন্মুক্ত। টরন্টোর একটা কোম্পানী গত এক বৎসরে চীনে সাতটা ফ্যাক্টরী খুলেছে - এখন আর কানাডিয়ান সরকার চীনের মানবাধিকার লঙ্ঘন নিয়ে চিন্তিত না। মজার বিষয় হলো চীন বদলায়নি - বদলেছে পুঁজির মালিকরা।  এ প্রসংগে একটা ছোট ঘটনা মনে পড়ছে। বাংলাদেশে থাকাকালীন সময়ে আমি এক বড় বসের সাথে কাজ করতাম। তিনি অফিসে তিনজন পিয়ন, দু’জন ড্রাইভার আর বাসায় দু’জন পিয়নকে কাজ করাতেন। ভদ্রলোকের ২/৩টা বিদেশী ডিগ্রী আছে। তারমধ্যে আমেরিকান পিএইচডি একটা। তাকে একদিন জিজ্ঞেসা করলাম - যখন বিদেশে থাকতেন তখনতো কাজের লোক ছিল না - কি ভাবে দিন চালাতেন। এখানে এতো মানুষ রাখছেন কেন? তিনি বললেন - বিদেশে না থাকলে তো বুঝতাম না অন্য মানুষ দিয়ে কাজ করানো এত মজা আর আমাদের দেশে মানুষ এত সস্তা। তাই দেশে আসার পর সস্তায় পাওয়া মানুষকে ব্যবহার করছি বেশী বেশী।  চীনে কারখানা খোলার এটাও একটা কারন - শ্রমিক ইউনিয়নের বালাই নাই - চীনা সরকার নিজেই  মানুষকে পুঁজির শোষনের জন্যে তুলে দিচ্ছে। এত সহজ ব্যবসার যায়গা আর কোথায়ও পাওয়া যাবে না। তাই যখন ইরাকে গনতন্ত্রের প্রতিষ্টার জন্যে আমেরিকার বোমার নীচের হাজার মানুষ প্রান দিচ্ছে - তখন আশংকা হয় বৈকি - এটা আবার কোন গনতন্ত্র ! একদিকে গনতন্ত্রের জন্যে ইরাকীদের জীবন দিতে হচ্ছে হাজারে হাজারে - অন্যদিকে গনতন্ত্রহীনতার সুযোগে চীন হয়ে যাচ্ছে পুঁজির মালিকদের স্বর্গদ্যান। তাইতো ভাবি - গনতন্ত্র না আবার হয়ে যায় গনশত্রু-  যাকে বিদায় দেবার জন্যে আবারও মানুষকে জীবন দিতে হয়।   

                    সর্বশেষ এডিট : ০৯ ই জুন, ২০০৮  রাত ১০:০১                

