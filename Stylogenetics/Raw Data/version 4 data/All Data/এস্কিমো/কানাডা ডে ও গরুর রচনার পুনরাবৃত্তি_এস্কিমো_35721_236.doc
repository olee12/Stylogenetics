কানাডা ডে ও গরুর রচনার পুনরাবৃত্তি




 
                        গতকাল ছিলো কানাডা ডে, কানাডার জন্মদিন। ১৮৬৮ সালে ২০ই জুন বৃটিশ শাসিত উত্তর আমেরিকান প্রদেশগুলি একটি কনফেডারেশভুক্ত হয় এবং কানাডা নামে এই কনফেডারেশনটির যাত্রা শুরু হয় ১লা জুলাই। এই হলো "কানাডা ডে"র সংক্ষিপ্ত ইতিহাস। ব্যক্তিগত ভাবে এই দিনটি আমাদের পছন্দের - কারন কানাডার আরো যে সকল দিন সরকারী ছুটি থাকে তার একটাতেও আমরা নিজেদের একাত্ম করতে পারিনা। যেমন ক্রীসমাস ডে বা লেবার ডে অথবা ভিক্টোরিয়া ডে এইগুলো আমাদের কাছে তেমন অর্থ বহন করে না। শুধু মাত্র কানাডা ডে'ই অভিবাসীদের সবাইকে এক করে দেয়।  এই দিনের শুরু হলো কুইন্সপার্কের অনুষ্ঠানে মাধ্যমে -  দারুন মজার অনুষ্ঠান। বিশেষ করে বাচ্চাদের জন্যে পুলিশ আর ফায়ার সার্ভিসের নানান প্রদর্শনী আর বাচ্চাদের পুলিশের গাড়ীতে উঠে সাইরেন বাজানোর মতো স্বর্গীয় সুখ নিজের চোখে না দেখলে বুঝা যাবে না।   পরের পর্বে চলে এলাম ইস্ট ইয়র্ক মাঠে - কমিউনিটি ফেস্টিভালে। সেখানেও বাচ্চাদের মেলা। বিরাট স্টেজে উঠে কেউ সেলেন ডিওনের গান আর কেউবা মিহি সুরে গান গাইছে - আর সবাই হাততালি দিয়ে বিপুল উৎসাহ দিচ্ছে।  সেখানকার মাঠে বসে দুপুরের খাবার সারা হলো শওরমা দিয়ে।  বিকালটা রেখে ছিলাম বাংলাদেশী অনুষ্ঠান "সময়মেলা" র জন্যে। বাসায় গাড়ী রেখে হেঁটে সবাই মিলে সময় মেলায় যখন গেলাম - তখন প্রায় আটটা বাজে। খারাপ লাগছিলো - ভাবছিলাম বোধ হয় অনেক কিছু থেকে বঞ্চিত হয়েছি।  যথারীতি পরিচিত জনের সাথে দেখা - হৈ চৈ গল্প শুরু হয়ে গেল। একটা দারুন আড্ডার আমেজ চলে এলো আমাদের মধ্যে - সবাই বসে পড়লাম ঘাসের উপর - ওদিকে মাইকে কে যেন বত্তৃতা দেওয়া শুরু করলো।  কানটা একটু সতর্ক করে বত্তৃতা শুনার চেষ্টা করতেই - অবাক হয়েগেলাম - বলে কি লোকটা! জানতে পারলাম উনি আমেরিকান কোন এক বাংলাদেশী সমিতির সভাপতি - কানাডায় প্রবাসী বাংলাদেশীদের "কানাডার স্বাধীনতা দিবসের" শুভেচ্ছা জানাচ্ছিলেন - ভাবলাম বোধ হয় ভুল করে জন্মদিনকে স্বাধীনতা দিবস বলছেন। কিন্তু ভন্দ্রলোক মনে হয় কোন একটা ব্ত্তুতা মুখস্থ করে এসেছেন ( ৪ঠা জুলাই আমেরিকান স্বাধীনতা দিবসের মনে হয়)। বলেই যাচ্ছেন - যাদের রক্তের বিনিময়ে এই দেশ ...(ভাই কানাডার স্বাধীনতার জন্যে রক্ত দিলো কে?) আর বাংলাদেশের মানুষও রক্তের বিনিময়ে দেশ পেয়েছে - তাই এরা জানে স্বাধীনতা মানুষের জীবনে কত বড় "ঘটনা"।  তিনি ব্ত্তৃতা শেষ করলেন এই বলে - "কবি বলেছে - স্বাধীনতা হীনতায় কে বাঁচিতে চায়রে.." প্রথম দিকে সবাই হাসছিলো - পরে দেখি সবার মুখ থমথমে - বিরক্তিকর এই ভাষন চলেছে পনের মিনিট। এদিকে মঞ্চে বসা এডিপির নেতার জ্যাক লেইটন, স্থানীয় এমপিপি আর কয়েকজন এনডিপি নেতা। ভাগ্যিস এরা বাংলা জানে না - তাই এদের এই অত্যাচার সহ্য করতে হয়নি।  তারপর এলেন আলমগীর হোসেন - যিনি বাংলাদেশে থাকতে একটা বামপন্থী ছাত্রসংগঠনের সহসভাপতি ছিলেন - এখন অলমোস্ট জামাতি। উনি আবার বামপন্থী এডিপির পক্ষে একটা সীটে নমিনেশন পাচ্ছে - যেখানে গতবার এনডিপি ১০% ভোট পেয়েছিলো। আমার ধারনা এই বার আলমগীর সর্বোচ্চ ৫% ভোট পাবে। কারন অন্য সময় বলা হবে। ঘটনাচক্রে উনি "সময়" নামক একটা সাপ্তাহিক কপি/পেস্ট পত্রিকার মালিক - যিনি এই মেলার আয়োজনকও বটে। সুতরাং মাইক্রোফোনের উপর উনার অধিকার নিয়ে প্রশ্ন করা কেউ থাকার কথা না।  জ্যাক লেইটনের ৫ মিনিটের বত্তৃতার ১০ মিনিটের ঘোষনা দিলেন। জ্যাক লেইটন বর্তমান সংসদের একজন সরব বক্তা আর সাবেক শিক্ষক হিসাবে উনার বত্তৃতা শুনার একটা আগ্রহ সবার থাকে। ভদ্রলোক একজন রাজনীতিক হিসাবে সুন্দর কিছু কথা বললেন - যার মধ্যে আলমগীরকে ভোট দেবার আবেদনও ছিলো।  তারপরই আলমগীরের হাতে মাইক চলে গেল। তখনই শুরু হলো মেলার সবচেয়ে লজ্জাষ্কর পর্বটা।  আলমগীর জ্যাক লেইটনকে খুশী করার জন্যে - নয়তো অতি আবেগে সবাইকে জোরে তালি দিতে বারবার অনুরোধ করা শুরু করলো। কিন্তু একজন মানুষকেও তালি দিতে দেখা গেল না - হয়তো লোকজন আলমগীরের কথা বুঝতে ব্যর্থ হয়েছে - নুতবা নিজেদের মধ্যের আড্ডায় এতো ব্যস্ত ছিলো যে - সেই আহ্বানে সারাদিতে আগ্রহী হয়নি।  যদি আলমগীরের এই পুনঃ পুনঃ আহ্বানটা বাংলায় হতো তাইলে সমস্যা ছিলো না - সে ইংরেজীতে বলছিলো - ব্রাদার্স এন্ড সিস্টার্স - প্লিজ পুট ইউর হ্যান্ডস টুগেদার এন্ড মেইক বিগ ক্লাপ...প্লিজ...প্লিজ...প্লিজ" বেশ দুরে ছিলাম বলে মঞ্চে বসা মানুষগুলো অভিব্যক্তি দেখার সুযোগ হয়নি। কিন্তু নিশ্চিত ছিলাম ওখানকার লোকজন বিব্রত হচ্ছে।  মেজাজ প্রচন্ড খারাপ করে মেলা থেকে চলে আসতে হয়েছে। সারাদিনের চমতকার খুশীর আমেজটা সেখানে ঘাসের উপর  ফেলে আসতে হলো। মনে করেছিলাম - সারাদিনের মজার ঘটনা আর ছবি নিয়ে একটা পোস্ট দেব। কিন্তু স্বাধীনতা দিবসের "বিশেষ গরুর রচনা" শুনে আর এমপি পদপ্রার্থী আলমগীরের ভাঁড়ামী দেখে দিনের সব ভাললাগাআই নষ্ট হয়ে গেল।  ( এমপি পদপ্রার্থী আলমগীর হোসেনের ছবিটা দিলাম - বলা যায় না উনি যদি কানাডার প্রথম বাংলাদেশী এমপি হয়ে আমাদের মুখ উজ্বল করে ফেলেন, তাই আগে থেকে চিনে রাখা উচিৎ নয় কি?) 
                            
                    সর্বশেষ এডিট : ০৩ রা জুলাই, ২০০৮  ভোর ৫:০৫                

