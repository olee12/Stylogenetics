জনগনকেই বিচারের দায়িত্ব নিতে হবে।




 
                        জামাত নামক একটা অবৈধ রাজনৈতিক দল ১৯৭১ সালে বাংলাদেশের জন্মের বিরোধিতা করেছে। শুধু বিরোধীতা করেই তারা থেমে থাকেনি - তাদের দলের নেতৃত্ব পাকি আর্মির সহায়ক রাজাকার আলবদর আর আলশামস বাহিনী তৈরী করে বাংলাদেশের মুক্তিকামী মানুষের উপর হত্যা, লুট, ধর্ষন আর অগ্নি সংযোগ করেছে। পৃথিবীর আর কোন দেশ হলে জামাত নামক কোন সংগঠনের অস্তিত্ব থাবতো না। তাদের সকল নেতাদের জেলে অথবা পগাড়[পারে থাকতে হতো।  কিন্তু বাংলাদেশের ইতিহাসের সাথে যেহেতু মীরজাফরের ইতিহাস জড়িয়ে আছে - সেহেতু আমরা দেখেছি খন্দকার মুসতাক আর জিয়ার জন্ম হয়েছে। যুদ্ধারপধীরা বহাল তবিয়তে ফিরে এসেছে। দল গড়ছে - রাজনীতিতে ছলচাতুরির মাধ্যমে জায়গা করে নিচ্ছে।  একদিকে পেট্রো ডলারের চাপ অন্যদিকে সেনা শাসকদের আস্কারায় আজ জামাত বাংলাদেশের রাজনীতিতে একটা বিশেষ ভুমিকায় আছে। আমরা দেখি সকল নেতাদের ধরে জেলে আটকানো হচ্ছে আর জামিন বন্ধ। কিন্তু যে মূহূর্তে নিজামী নামক আলবদর নেতাকে ধরা হলো - সরকারের সকল অহংকার তাসের ঘরের মতো মাটিতে মিশে গেল। একে একে সকল দূর্নীতিবাজ নেতারা বেড়িয়ে এলো - ফুলের মালা গলায় নিয়ে জনগনের সেবার জন্যে এগিয়ে যাচ্ছে।  কিন্তু মুজাহিদ নামক আরেক আলবদর নেতার নামে মামলা থাকা সত্বেও তাকে গ্রেফতার না করে তার দালালির স্কিলকে কাজে লাগিয়ে আরেকটা রাজনৈতিকদলকে ম্যানেজ করলো।  মোট কথা - যতবার সামরিক শাসন আসছে ততবারই শক্তিশালী হচ্ছে দুইটা শক্তি - সামরিক বাহিনী আর জামাত। বিপরীতে ততটাই শক্তি হারাচ্ছে গনতান্ত্রিক রাজনৈতিক শক্তিগুলো। আগেই বলেছি - বিগত ১৫ বছরে রাজনৈতিক দলগুলোতে গনতান্ত্রিক চর্চার অভাবে শুরু হয়েছে চাকরতন্ত্র। এখন দুইটা বৃহৎ দলই পরিচালিত হয় দুই নেত্রীর নিযোজিত চাকর দিয়ে। একচাকর বিএনপি চালাচ্ছে - যাতে সে অতীতের সকল কুকর্মকে উপেক্ষা করে আবারো লুটপাটের রাজত্বের জন্যে যুদ্ধাপরাধীদের সাথে জোট করছে।  আরেকটা দল - আওয়ামীলীগ - যারা কিনা বাংলাদেশের মুক্তিসংগ্রামের নেতৃত্ব দিয়ে ছিলো এরাও চাকরতন্ত্রের কারনে মেধাবী নেতৃবৃন্দের অবদান থেকে বঞ্চিত হচ্ছে। এদের সকল কর্মকান্ড চলে নেত্রীর নির্দেশে আর চাকরদের হাতে সন্মান হারানোর ভয়ে মুখ খুলেনা নেতারা। এদের সর্বশেষ কর্মকান্ড দেখে হয়তো অনেকে অবাক হয়েছেন। এরা যুদ্ধাপরাধীদের ইমাম মানতে অসুবিধা মনে করেন না আর ধর্মের কারনে যুদ্ধাপরাধীদের সাথে করমর্দনেও কন্ঠিত নন।  এখানেই যুদ্ধাপরাধীদের দল জামাতের সাফল্য - এরা ধর্মের লেবাস পড়ে ধর্ষকের চেহারা লুকিয়ে ফেলেছে আর  চাকর নেতারা তা বুঝার মতো মেধার অভাবে ভুগছেন। লজ্জা আর ঘৃনা সেই চারক শ্রেনীর নেতাদের জন্যে। রাজাকারেদের লাথিতে লুটিয়ে পড়ে মুক্তিযোদ্ধা আলী আমান আর চাকররা যুদ্ধাপরাধী মইত্যা রাজাকারের সাথে হাত মিলিয়ে বলে - এতো সামান্য ব্যাপার।  সবশেষে আশা করি সবার কাছে এই বিষয়টা পরিষ্কার - বিচারের দায়িত্ব জনগনেরই। যারা ৭১ এ স্বজন হারিয়েছে - যার মা বোন ধর্ষিত হয়েছে তাদের হাহাকার করার সময় শেষ।  দুই পরিবারের চাকরতন্ত্রের কাছে ৩০ লক্ষ শহীদের জীবনের চেয়ে ক্ষমতাই অনেক বেশী গুরুত্বপূর্ন। এখন সময় এসেছে নিজেদের হিসাব বুঝে নেবার। সেই হিসাবটা হবে জনতার আদালতেই। 
                            
                    সর্বশেষ এডিট : ০৮ ই সেপ্টেম্বর, ২০০৮  রাত ১২:০৫                

