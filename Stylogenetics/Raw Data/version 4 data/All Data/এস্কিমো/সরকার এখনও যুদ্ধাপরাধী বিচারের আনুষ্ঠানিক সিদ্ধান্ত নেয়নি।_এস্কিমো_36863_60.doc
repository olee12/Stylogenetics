সরকার এখনও যুদ্ধাপরাধী বিচারের আনুষ্ঠানিক সিদ্ধান্ত নেয়নি।




 
                        কয়েকদিন আগে দেখলাম শ্রদ্ধেয় ফতেমোল্লা একটা পোস্টে বলেছেন - সরকার যুদ্ধাপরাধী বিচারের স সংসদে আনুষ্ঠানিক সিদ্ধান্ত গ্রহন করেছে। পোস্টেই একটা মন্তব্য করার ইচ্ছা ছিলো। কিন্তু সময়ের অভাবে সেখানে কমেন্ট করা হয়নি। বিষয়টা অত্য্নত গুরুত্বপূর্ন বলেই একটা সতন্ত্র পোস্ট দিচ্ছি।   প্রশ্নটা হলো সরকারের আনুস্টানিক সিদ্ধান্ত বলতে কি বুঝায়। সরকার বলতে শাসনযন্ত্রের নির্বাহী বিভাগকেই বুঝায়। যার মুলত মন্ত্রনালয়ের মন্ত্রীকে প্রধান নির্বাহী হিসাবে কাজ করে।  যুদ্ধাপরাধী বিচারের বর্তমান সরকারের সর্বশেষ অবস্থানের বিষয়ে বুঝার জন্যে ক্রমপঞ্জি আকারে দেখা যায় এই ভাবে - ১) আওয়ামীলীগ তাদের নির্বাচনী ইসতেহারে যুদ্ধাপরাধী বিচারের অঙ্গীকার করেছে। ২) বিজয়ী হয়ে আওয়ামীলীগ সরকার গঠন করলে সেই অঙ্গীকার বাস্তবায়নের নৈতিক দায়িত্ব এখন আওয়ামীলীগ সরকারের। ৩) সরকারের বিভিন্ন কর্তাব্যক্তিবর্গ বিচ্ছিন্ন ভাবে কৌশল নিয়ে কথা বললেও প্রকৃত পক্ষে দায়িত্ব নিয়ে কোন মন্ত্রনালয়ের মন্ত্রী যুদ্ধাপরাধীর বিচারের বিষয়ে আনুষ্ঠানিক বক্তব্য দেয়নি।  ৪) সংসদে বেসরকারী সদস্য দিবসে সরকার দলীয় এমপির আনীত বিলটি প্রাথমিক ভাবে মুক্তিযুদ্ধ মন্ত্রলালয়ের দায়িত্বপ্রাপ্ত মন্ত্রী মৌখিক আশ্বাসে বাতিলের জন্যে প্রস্তাব করে - যা আর দশ টা বেসরকারী বিলের ভাগ্যে ঘটে থাকে। সাধারনত বেসরকারী বিল মন্ত্রীর আস্বাসের প্রেক্ষিতে প্রত্যাহার করা একটা রেওয়াজ চলছে সংসদে দীর্ঘ দিন ধরে।  ৫) সেক্টর কমান্ডার মেজর রফিক (এমপি) মুক্তিযুদ্ধ বিষয়ক মন্ত্রীর বক্তব্যের তীব্র প্রতিবাদ করে বিষয়টি স্বরাষ্ট্র মন্ত্রনালয়ের এখতিয়ার বিবেচনায় স্বরাষ্ট্র মন্ত্রীর বক্তব্য দাবী করেন এবং আরো কয়েকজন এমপি এই বক্তব্য সমর্থন করলে প্রধানমন্ত্রী বিলটি সমর্থণ করে বক্তব্য দেন।  ৬) এই অবস্থায় বিলটি গৃহিত হয়েছে বলে স্পীকার ঘোষনা দিলেও এমপিদের চাপে বিলটি পুনরায় কন্ঠ ভোটে দেওয়া হয় এবং বিরোধী দলের অনুপুস্থিতিতে সর্বসন্মত ভাবে গৃহিত হয়।   এখানে বিষয়টা পরিষ্কার ভাবে বুঝতে হবে - বিলটি পাশ হওয়ায় সরকার নীতিগত ভাবে যুদ্ধাপরাধী বিচারের বিষয়ে সন্মত হয়েছে বরে বিবেচিত হবে।  উল্লেখ করা যেতে পারে - বিশ্বকাপে ম্যারাডোনাকে রেডকার্ড দেখানোর প্রতিবাদে বাংলাদেশ সংসদে রেফারির বিরুদ্ধে নিন্দা প্রস্তাব পাশ হয়েছে বেসরকারী দিবসে = যা সর্বসন্মতভাবে গৃহিত হয়েছিলো্।  তাই - যতক্ষন না মন্ত্রী পরিষদে সুনির্দিস্ঠ কর্মপন্থার ভিত্তিতে কোন সিদ্ধান্ত গৃহিত হয়ে সংশ্লিষ্ঠ মন্ত্রনালয় ( স্বরাষ্ট্র বা আইন মন্ত্রনালয়) প্রজ্ঞাপন জারি করে বিষয়টি নির্বাহী বিভাগের উপর অর্পণ করছে - ততক্ষন বলা যাবে না - সরকার আনুষ্ঠানিক সিদ্ধান্ত গ্রহন করেছে।  যুদ্ধাপরাদী বিচারে দাবীতে আন্দোলনরত সহযোদ্ধাদের প্রতি অনুরোধ - প্রচার মাধ্যমের কোন আশাবাদী কথা বা বিভ্রান্তিকর তথ্য এড়িয়ে চলুন। যতক্ষন না যুদ্ধাপরাধীদের বিচারের রায় হচ্ছে ততক্ষন সংগ্রাম চালিয়ে যেতে হবে।   ফতেমোল্লার পোস্ট - Click This Link

                    সর্বশেষ এডিট : ০৫ ই ফেব্রুয়ারি, ২০০৯  রাত ১১:৩৩                

