মুক্তিযোদ্ধাদের নিয়ে ধৃষ্ঠতাপূর্ন মন্তব্যকারী কে এই কাদের মোল্লা_




 
                        আজকের ইত্তেফাকেএক খবরে দেখা গেল : "জামায়াত ইসলামীর সহকারী সেক্রেটারি জেনারেল আবদুল কাদের মোল্লা বলেছেন, কেউ সুন্দরী নারীর লোভে, কেউ হিন্দুর সম্পদ লুক্তন, কেউ ভারতীয় স্বার্থ রক্ষায় মুক্তিযুদ্ধে অংশ নেয়। কেউই আন্তরিকতা কিংবা দেশপ্রেমে উদ্বুদ্ধ হয়ে মুক্তিযুদ্ধে অংশ নেননি। অনেকেই ভারতের অখণ্ডতার সাথে বাংলাদেশকে সম্পৃক্ত করার চেষ্টা করেছেন। এই ষড়যন্ত্র এখনো চলছে। তিনি বলেন, মুক্তিযুদ্ধের পতাকাতলে বেশ কিছু জাতীয় বেইমান ও বিশ্বাসঘাতক আশ্রয় নিয়েছে।" কে এই কাদের মোল্লা? কেন এই ব্যক্তি স্বাধীনতার সৈনিক বীর মুক্তিযোদ্ধাদের নিয়ে কুৎসিত মন্তব্য করলো?  এই প্রশ্নের উত্তর পাবার জন্যে আমাদের একটু ইতিহাসের দিকে তাকাতে হবে। আসুন ইতিহাস থেকে এই উদ্ধত লোকটি সম্পর্ক কিছু জানি।                                ******** ১৯৭১ সালে বিহারী অধ্যুষিত মীরপুর এলাকার ইসলামী ছাত্র সংঘের নেতা আব্দুল কাদের মোল্লা "মীরপুরের কসাই" নামেই পরিচিতি লাভ করে। বাংলাদেশের মুক্তি সংগ্রামের বিরোধীতায় মুক্তিযুদ্ধ শুরু আগেই স্থানীয় বাঙ্গালীদের মধ্যে ত্রাস হিসাবে পরিচিতি লাভ করে।  সেই সময়ের বসবাসকারীদের থেকে জানা গেছে মুক্তিযুদ্ধে গনহত্যার সবচেয়ে বড় বধ্যভূমি 'শিলাবাড়ি'র দায়িত্বে ছিল কাদের মোল্লা। স্থানীয় অধিবাসীদের ভাষ্যমতে মুক্তিযুদ্ধ চলাকালীন সময়ে পাকিস্থানী আর্মির সহায়তাকারী হিসাবে  শিলাবাড়ি এবং রূপনগরে বধ্যভূমিতে হাজার হাজার বাঙালী হত্যাকান্ডের দায়িত্বে ছিলো এই "কসাই"।  স্থানীয় অধিবাসী মো. শাহিদুর রহমানের ভাষ্য মতে:  মার্চ ৬, ১৯৭১ তারিখে মীরপুরের সেকশান ৬ এর সিরামিক ইন্ডাষ্ট্রির সামনে স্বাধীনতার দাবীতে আয়োজিত এক সমাবেশে কাদের মোল্লা তার দলবল নিয়ে তলোয়ার, বল্লম এবং ধারালো অস্ত্র নিয়ে আক্রমন করে। এতে অনেকে আহত হয়।  ব্লক বি সেকশান ১ এর অধিবাসী মো: ফিরোজ আলি জানায় : কাদের মোল্লা তার ১৮ বয়সী ভাই পল্লব টুনটুনিকে হত্যা করেছে। শেখ মুজিবুর রহমানের সমর্থক হিসাবে টুনটুনির নাম কাদের মোল্লা তালিকাভুক্ত করে। ২৯ শে মার্চ ১৯৭১ তারিখে টুনটুনিকে ধরে মিরপুর আনা হয়।  তার হাত পিছনে বেঁধে মিরপুরে রাস্তা দিয়ে টেনে হেচড়ে নিয়ে যাওয়া হয়। পরে তাকে ঈদগা মাঠে একটা গাছে ঝুলিয়ে রাখা হয়। এই বাবে দুই দিন ঝুলে থাকার পর মোল্লার সঙ্গীরা এসে তার হাতের আঙ্গুল কেটে ফেলে। পরে ৫ই এপ্রিল কাদের মোল্লার নির্দেশে গুলি করে তাকে হত্যা করা হলেও পরবর্তী দু্ই দিন লাশ ঝুলিয়ে রাখা হয়। দুইদিন পর আরো ৭টি লাশ সহ টুনটুনির লাশ গনকবরে ফেলে দেওয়া হয়।  আরেকজন চাক্ষুষ স্বাক্ষী মো: শাহিদুর রহমান চৌধুরীর বর্ননা:  কাদের মোল্লা এবং তার অনুসারী রাজাকাররা অক্টোবর (১৯৭১) মাসে মিরপুর সেকশান ৬ এ মহিলা কবি মেহেরুন্নিসাকে হত্যা করে। সেই ঘটনার প্রত্যক্ষদর্শী সিরাজ নামের এক ব্যক্তি ( যে মেহেরুন্নিসার বাসায় থাকতো) মানসিক ভারসাম্য হারায়।  এই ছাড়াও শেওড়াপাড়া, কাজিপাড়াসহ মীরপুরের বিভিন্ন এলাকায় কাদের মোল্লার নেতত্বে বিহারীদের সহায়তায় গঠিত রাজাকার বাহিনী হাজার হাজার বাঙ্গালী হত্যা করে।                                  ********* স্বাধীনতার ৩৭ বছর পর বিভিন্ন রাজনৈতিক চোরাগলি পার হয়ে এই কাদের মোল্লা এখন জামাতে জাতীয় পর্যায়ের নেতা। আমরা অনেকে তাদের কর্মকান্ড ভুলে গেলেও "মিরপুরের কসাই" কাদের মোল্লা একদিনের জন্যে মুক্তিযোদ্ধাদের ভুলেনি। এরা অপেক্ষা করে আছে। যদি কখনও সুযোগ হয় - আবারো এরা ছোবল দেবে। আরো কঠিন ভাবে - আরো ভয়াবহ ভাবে। আসুন - এই ঘাতকদের বিচারের দাবীতে ঐক্যবদ্ধ হই। অতীতের "সংখ্যা" আর "সঙগা" নিয়ে কটিল বিতর্ক ভুলে দেশের কথা ভাবি। কৃতজ্ঞ হই লাখ শহীদের আত্নার কাছে।  যাদের রক্তের দান এই বাংলাদেশ - তাদের প্রতি ধৃষ্ঠতাপূর্ন মন্তব্যকারীকে অবিলম্বে গ্রেফতার করে বিচারে সন্মুখিন করার দাবীতে সবাই সোচ্চার হউন।  কৃতজ্ঞতা স্বীকার:  রাজাকার চিনুন-আবদুল কাদের মোল্লা     

                    সর্বশেষ এডিট : ৩১ শে অক্টোবর, ২০০৭  ভোর ৬:৪১                

