প্রথম আলোর মন্তব্য প্রতিবেদন আর এক আত্বস্বীকৃত রাজাকারের জিজ্ঞাসা।



  ইন্টারনেটে বাংলাদেশের সবগুলো পত্রিকা পড়ার সময় থাকে না বা আগ্রহও থাকে না। তারপরও হয়তো প্রথম পাতা ব্রাউজ করেই কাজ সারতে হয়। যাই হোক - ব্লগের একজন স্বঘোষিত রাজাকার একটা পোস্টে জানিয়েছে - "এস্কিমোর মতে (হতে পারে), প্রথমআলো আসলে জামাতের প্রেস বিজ্ঞপ্তিই ছেপেছে! মানে অনেকটা একই, পেটের দায়ে আদর্শের বিপরীত দেশের শত্রু রাজাকর জামাতীদের থেকে টাকা নিয়ে ওদের বিজ্ঞপ্তি ছেপেছে।" [link|http://www.somewhereinblog.net/blog/panjeryblog/28766374|[এখানে দেখুন : ( সতর্কবানী - পোস্টটি স্বঘোষিত রাজাকারের - নিজ দায়িত্বে ক্লিক করুন) ]]   প্রথম আলোর লেখাটা পড়লাম। সেখানে জামাত এলো কিভাবে? হয়তো আইরিন খানের সফরের পর এখন জামাতিরা দুধ দেখলেও চুন মনে করে ভয় পাচ্ছে।  প্রসংগ ক্রমে বলা - যখন যুদ্ধাপরাধীর বিচার নিয়ে দেশে  আলোচনা চলছে তখন ইত্তেফাক একটা পর্যালোচনা রিপোর্ট ছেপেছিল। ইত্তেফাকের রিপোর্টটি কেন্দ্র করে ব্লগে জামাতিদের হৈ চৈ এর জবাবে লেখা - একটি পর্যালোচনাঃ -ইত্তেফাক আসলে জামাতের প্রেস বিজ্ঞপ্তিই ছেপেছে।  সেখানে পরিষ্কার ভাবে দেখিয়েছি- রিপোর্টটি জামাতের প্রেস বিজ্ঞপ্তিই। রিপোর্টটি আসলে ছিল জামাতের শীর্ষপদে থাকা ১৭জন যুদ্ধাপরাধীরকে সাময়িক আড়ালে প্রচেষ্টা এবং সেই লক্ষ্যই প্রচারিত হয়েছে। ফলে দেখা যায় সেই রিপোর্টটি এখনও  (জামাতের আদি চেহারা)   জামাত/শিবির ও তাদের সমর্থক গোষ্ঠীর সকল ওয়েব সাইটের প্রথম পাতায় বিশেষ গুরুত্বের সাথে রাখা হয়েছে।  সেই রিপোর্টরে সাথে প্রথম আলোর রিপোর্টের মুলত কোন সামঞ্জস্য নেই - শুধু মাত্র আওয়ামীলিগের প্রতি কিছু বিশেষ শব্দ ব্যবহার করা ছাড়া।  তর্কের খাতিরে যদি ধরে নেই - রিপোর্টটি যদি জামাতীদের প্রেস বিজ্ঞপ্তি হয় আর প্রথম আলো অর্থের বিনিময়ে ছেপে থাকে - তবে সেইটা প্রথম আলোর গুনগত বা চরিত্রগত কোন পরিবর্তনের উদারহন হিসাবে দেখার কোন সুযোগ নেই। কারন ২০০১ সালের নির্বাচনেও দেখা গেছে প্রথম আলো অন্ধভাবে আওয়ামী লীগের বিরোধীতা করেছে। আর কখনই প্রথম আলো বাম বা আওয়ামীলীগের মুখপাত্র কি? উল্লেখ্য যে - আবদুল গাফফার চৌধুরী প্রথম আলোতে লেখেন না।  এতে বরঞ্চ জামাতের রাজনীতির নোংরা দিকটাই উঠে এসেছে।  মধ্যপ্রাচ্যের দেশগুলো থেকে ধর্মের নামে বিপুল অর্থ এনে দলে উপরের নেতাদের পাজেরো জীপ আর নীচের নেতাদের মোটর সাইকেলে চড়া। বিশ্ববিদ্যালয় আর কলেজগুলো শিবির কর্মী ধরার জন্যে বিনামুল্যে মেস চালানো - দৃশ্যত কোন আয় না করে সারাদেশে জামাতি নেতারা বিলাসী জীবন যাপন। সবই কি প্রমান করে না - বাংলাদেশে জামাতিগোষ্ঠী অর্থের বিনিময়ে একটা সংগঠন গড়ে তুলতে কাজ করছে। ( বিস্তারিত জানার জন্যে অধ্যাপক আবুল বারাকাতের মৌলাবাদের অর্থনীতি দ্রষ্টব্য) অর্থের বিনিময়ে প্রেস রিলিজ ছেপে কি জামাতিরা পারবে ১৯৭১ সালে তাদের জঘন্যতম গনহত্যা আর ধর্ষনের পাপকে আড়াল করতে?   

                    সর্বশেষ এডিট : ০৩ রা ফেব্রুয়ারি, ২০০৮  ভোর ৬:৪৭                

