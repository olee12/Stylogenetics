চার শিক্ষকের কারাদন্ড - সেন্ডিং এ কনফিউজিং ম্যাসেজ টু সোসাইটি!




 
                        ছাত্র বিক্ষোভের রেশ ধরে আদালত রাজশাহী বিশ্ববিধ্যালয়ের চার অধ্যাপকের ২ বছরের কারাদন্ড হলো। খবরে প্রকাশ,  ছাত্রবিক্ষোভের সময় প্রতিরক্ষা গোয়েন্দা সংস্থার গাড়ি পোড়ানোর মামলার রায় রাবির ভূ-তত্ত্ব ও খনিবিদ্যা বিভাগের শিক্ষক অধ্যাপক সারোয়ার জাহান সজল ও সাব্বির সাত্তার তাপুসহ ১৪ জনকে অভিযুক্ত করা হয়েছিল।এর মধ্যে দণ্ডপ্রাপ্ত শিক্ষকরা হলেনঃ -১)  মলয় কুমার ভৌমিক - ব্যবস্থাপনা বিভাগ, ২) সেলিম রেজা নিউটন - গণযোগাযোগ বিভাগ ৩) দুলাল চন্দ্র বিশ্বাস  - গণযোগাযোগ বিভাগ৪) আব্দুল্লাহ আল মামুন - গণযোগাযোগ বিভাগহাকিম রায়ে বলেন, জরুরি বিধিমালা ভঙ্গের অভিযোগ প্রমাণিত হওয়ায় এ দণ্ড দেয়া হল। এই রায় ঘোষনায় যদি মনে করা হয় দেশে আইনের শাসন কায়েম হলো - সেটা ঠিক হবে না। যদি আমাদের স্মরনে থাকে - ঢাকার ঘটনার অব্যবহিত পরেই সেনাবাহিনী নির্দিস্ট কিছু শিক্ষককে চিহ্নিত করে তাদের ওয়েব সাইট ও টিভিতে প্রপাগান্ডা চালায়। তার মধ্যে প্রায় সবাই দীর্ঘদিন যাবত কারাগারে অন্তরীন। যেখানে সেনাবাহিনী নিজেই তাদের ক্যান্টনম্যান্টের সীমা অতিক্রম করে রাষ্ট্রীয় সকল বিষয়ে নাক গলাচ্ছে - সেখানে শিক্ষকদের রাজনীতি করাকে একটা বিরাট অপরাধ হিসাবে প্রচার করে শিক্ষকদের ডিমোনাইজ করা প্রচেষ্টা সত্যই লজ্জাস্কর। বিশ্ববিদ্যালয়ে শিক্ষার মান নিয়ে যখন কথা বলা হয় - তখন শিক্ষা বাজেট আর সামরিক বাজেটের বিষয়টি নিয়ে তুলনামুলক আলোচনা করা উচিত। শিক্ষা খাত হলো জাতির ভবিষ্যতের জন্যে বিনিয়োগ আর সামরিক খাতের ব্যয় কার কি কাজে লাগে সেটা বিবেচনা যোগ্য নয় কি?আরেকটা লক্ষ্যনীয় বিষয় হলো - সরকার ঢাকা বিশ্ববিদ্যালয়ের শিক্ষক সমিতির সভাপতি আর সাধারন সম্পাদককে অন্তরীন রেখেছে - অন্যদিকে সাবেক তিনটা সরকারের আমলে অর্থনীতিতে সবচেয়ে ঘাঘু খেলোয়াড় মিন্টু আর লিটুকে মালা পরে জেল থেকে বেরুনোর সুযোগ করে দিয়েছেন। আরো প্রশ্ন আসে - জরুরী অবস্থার মধ্যে যারা কার্টুন ইস্যুতে জরুরী আইন ভংগ করে মিছিল করেছে তাদের নেতাদের কাছে সরকার নতজানু নীতি প্রদর্শন করেছে। সবশেষ খবর হলো - ঢাকা বিশ্বিধ্যালয়ের ভিসি ফায়েজ সাহেব চার শিক্ষকের মুক্তির লক্ষ্যে প্রধান উপদেষ্টা আর সেনা প্রধানের সাথে দেখা করেছেন। যদি ঐ শিক্ষক মহোদয়গন অপরাধীই হবেন - তাহলে সব বিষয় ফয়সালা হবে কোর্টে - আর যদি কোন সমযোতা হয় সেটা হবে সরকারের সাথে। কারন সরকার হলো বাদী। এখানে সেটা প্রধান আসেন কিভাবে? আর ফায়েজ সাহেব যে একজন নির্বোধ মানুষ তা বলার মতো সাহস আমার নেই। ফয়েস সাহেব বুঝে শুনেই ক্যান্টনমেন্টে গিয়েছেন। কারন উনার বুদ্ধিমত্তা দিয়ে ধরতে পেরেছেন - এখন আসলে লেজেই কুকুরটাকে নাড়ছে। ১/১১ এর সরকার শুরুতে যে ইমেজ নিয়ে কাজ শুরু করেছিলো - তার সামান্যই অবশিষ্ট আছে। একদিকে মোল্লাদের তোষন - অন্যদিকে কার্টুনিষ্ট আরিফকে জেলে রাখা, শিক্ষকদের অন্তরীন রেখে খাদ্যে ভেজালকারীকে জেল থেকে ছেড়ে দেওয়া, প্রবল প্রতাবশালী দুই নেত্রীকে জেলে পুরা আর ৭১ এর ঘাতক দালালদের মুক্তিযুদ্ধে বিরুদ্ধে  উদ্ধত্যতায় নিরবতা পালন করা - এই সবই সরকারের ইমেজের বিষয়ে একটা ধোয়াটে প্রদর্শনী সমাজে একটা কনফিউজিং ম্যাসেজ পাঠাচ্ছে - সেটা কি জ্ঞানী সমাজ বুঝতে পারছেন?  
                    
