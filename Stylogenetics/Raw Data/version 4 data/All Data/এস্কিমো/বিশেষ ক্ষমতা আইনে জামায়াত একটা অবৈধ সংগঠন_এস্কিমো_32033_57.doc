বিশেষ ক্ষমতা আইনে জামায়াত একটা অবৈধ সংগঠন




 
                        শুনতে অবাক লাগলেও বাংলাদেশরে প্রচলিত আইনে জামায়াত একটা অবৈধ সংগঠন। যদিও বিশেষ কারনে জামায়তের মতো দল বহাল তবিয়তে রাজনীতি করছে। যদিও বাংলাদেশের আইনে ধর্মভিত্তিক রাজনীতি অবৈধ - তারপরও আইনের প্রয়োগের দূর্বলতায় জামায়ত বাঙলাদেশে যুগ যুগ ধরে অবৈধ ভাবে রাজনীতি করে যাচ্ছে।  ১৯৭২ সালের সংবিধানে ধর্ম ভিত্তিক রাজনৈতিক দল গঠন ও পরিচালনা নিষিদ্ধ করা হয় - ১৯৭৫ এর পরে সেই অংশটাকে বাতিল করা হয়েছে।  কিন্তু বিশেস ক্ষমতা আইন (১৯৭৪) এখনও চালু আছে - যেখানে ধর্ম ভিত্তিক নিষিদ্ধ রাজনীতির চর্চা জন্যে শাস্তির বিধান বহাল আছে।  যদিও ১৯৭৫ সালের পরের সকল সরকারই ১৯৭৪ সালের বিশেষ ক্ষমতা আইন রাজনৈতিক প্রতিপক্ষকে দমানোর জন্যে ব্যবহার করেছে - কিন্তু ধর্ম ভিত্তির রাজনীতি করার জন্যে বিধান রাখা অংশটাকে উপেক্ষা করেছে।  আইন বিশেষজ্ঞদের মতে - ধর্ম ভিত্তিক রাজনীতি বন্ধ করার জন্যে সরকারের নতুন কোন আইনের দরকার নেই - শুধু ১৯৭৪ এর বিশেষ ক্ষমতা আইনের সংশ্লিষ্ট ধারার ব্যবহারই যথেষ্ঠ।  জামায়াতে ইসলামীসহ সকল ধর্ম ভিত্তিক দলই ১৯৭২ এর সংবিধানের আলোকে নিষিদ্ধ ছিলো - কিন্তু সামরিক শাসকদের ১৯৭৯ সালের সংবিধান সংশোধন (৫ম সংশোধনী) সুবাদে এরা আবার রাজনীতি করার সুযোগ পায়।  ১৯৭২ এর সংবিধানের অনুচ্ছেদ ৩৮ এ বলা আছে “  “Every citizen shall have the right to form associations or unions, subject to any reasonable restrictions imposed by law in the interests of morality or public order: Provide that no person shall have the right to form, or be a member or otherwise take part in the activities of any communal or other association or union which in the name or on the basis of any religion has for its object, or pursues, a political purpose,”  কিন্তু ১৯৭৬ সালে সামরিক শাসক জিয়াউর রহমান একটি সামরিক ফরমানের মাধ্যমে উপরের অনুচ্ছেদকে পরিবর্তন করে ধর্ম ভিত্তিক রাজনীতি করার সুযোগ তৈরী করে।  কিন্তু সামরিক সরকার বিশেষ ক্ষমতা আইন বাতিল করেনি - যেখানে ধর্ম ভিত্তিক সংগঠন তৈরী ও পরিচালনা নিষিদ্ধ করা হয়েছে। বিশেষ ক্ষমতা আইনের সেকশান ২০ এর সাব সেকশান ১ এ বলা আছে - “”No person shall form, or be a member or otherwise take part in the activities of, any communal or other association or union which in the name or on the basis of any religion has for its object, or pursues, a political purpose,”  বিশেষ ক্ষমতা আইনের সেকশান ২০ এর সাব সেকশান ২ ধর্ম ভিত্তিক সংগঠনের বিরুদ্ধে কিভাবে ব্যবস্থা নেওয়া হবে তাও বলা হয়েছে।  লক্ষ্যনীয় যে, হরকতুল জেহাদ, জাগ্রত জনতা, জামিয়াতুল মুজাহিদীন সহ চারটি ধর্ম ভিত্তিক সংঘঠন নিষিদ্ধ করা হলেও জামায়াতে ইসলামী যথারীতি বিশেষ ক্ষমতা আইন লংঘন করে বহাল আছে।  নির্বাচন কমিশনও জামায়াতের বাংলাদেশ বিরোধী ও সংবিধান বিরোধী গঠনতন্ত্রে কিছুটা পরিবর্তন করে নিবন্ধন দিলেও এখন বিশেস ক্ষমতা আইনে জামায়াত এখনও বেআইনী সংগঠন। এই বিষয়টি জামায়াত আর বিএনপি লক্ষ্য রেখেই এই নির্বাচনের অংগীকারের মধ্যে বিশেষ ক্ষমতা আইনের বাতিলের কথা বলেছে। যে জোট অপারেশন ক্লিনহার্ট আর RAB বানিয়ে বিনা বিচারের মানুষ হত্যা করে মনবাধিকার লংঘনের মতো ঘটনা ঘটানোর পর হঠাৎ করে বিশেষ ক্ষমতা আইনকে কালো আইন বলে বাতিলের কথা বলায় অনেকেই অবাক হয়েছে।  চারদলীয় জোটের বিশেষ ক্ষমতা আইন বাতিলের অংগীকার মুলত জামায়াতের রাজনীতিকে বৈধ করারই একটা প্রচেষ্টা ছিলো।   ( ছবি - মুক্তিযুদ্ধ আলী আমানকে নির্যাতনকারী জামাতী সমর্থক) 

                    সর্বশেষ এডিট : ১৬ ই ফেব্রুয়ারি, ২০০৯  রাত ১:৩০                

