ব্লগের অধিপতিদের কি সময় হবে একটু নজর দেওয়ার_




 
                        গতকাল ব্লগে যখন অস্থিরতা চলছিলো - কর্মক্ষেত্র অতিরিক্ত ব্যস্থতার জন্যে লগ ইন করা হয়নি। তবে পুরো বিষয়টা লক্ষ্য করেছি। কিন্তু অবাক হইনি। কেন অবাক হবো। এই ধরনের পরিস্থিতি কি সহজেই অনুমেয় না? গতকাল আমার প্রিয় ব্লগারদের মধ্যে তিনজন - নরাধম, আব্দুর রাজ্জাক শিপন আর বিষাক্ত মানুষ ব্যান হয়েছে। আরিলের কথামতো একন তাদের ক্ষমা চাইতে হবে। তাহলে এরা আবার ফিরে পাবে তাদের ব্লগিং এর অধিকার। কি মজার কথা। অনেকটা ছোট কালে গোল্লাছুট খেলার মতো। তুমি "পচ্ছা" বসে থাকো। আমার দৃঢ় বিশ্বাস এরা কেউই ক্ষমা চেয়ে ব্লগিং করার মতো মানুষ না। গত কিছুদিন যাবত রাজাকার ব্লগারদের অতিৎপরতা আর সুশীল ব্লগারদের গালি ইস্যু নিয়ে পানি ঘোলা করার মধ্যে এই ঘটনা ঘটলো। এখন আমরা ব্লগের কর্তৃপক্ষের ভাষ্য দেখেছি। উনারা উনাদের অবস্থানে অনঢ়। যদিও জানেন -"আপনাদের ব্লগে একটি বিষয়কে কেন্দ্র করে এক ধরনের অস্থিরতা বিরাজ করছে। এমতবস্থায় প্রথম পাতার বৈচিত্র রক্ষার্থে, আমাদের প্রথম পাতায় দেয়া পোস্টগুলিতে কিছুটা হস্তক্ষেপ করতে হচ্ছে বলে আমরা দুঃখিত।"আমি কি সবিনয়ে একটা প্রশ্ন করতে পারি, আপনাদের জানামতে একটা বিষয়টি নিয়ে ব্লগে অস্থিরতা শুরু হয়েছে। সেই বিষয়টা কি?ফ্লাডিং কি "কারন" না "প্রতিক্রিয়া"?আপনারাও জানেন - ব্লগের মোটামুটি সবাই জানে - ব্লগের সমস্যাটা কি? কোন ইস্যুতে সেখানে অস্থিরতা চলছে। তাহলে সেই সমস্যার সমাধান না করে - বাচ্চাদের মতো আচরন কেন করা হচ্ছে? একটা বিষয় পরিষ্কার - ব্লগে একটা আদর্শিক যুদ্ধ চলছে। একদিকে আছে অন্ধকারের শক্তি জামাত আর ৭১ এর ঘাতকদের সমর্থকরা (যুদ্ধাপরাধী পিতার পক্ষে দুইপত্র যার নেতৃত্বে) আর অন্যদিকে আছে ৩০ লক্ষ শহীদ আর ২ লক্ষ নির্যাতিতা মাবোনের উত্তারাধিকার। এটা বাংলাদেশের জন্মে প্রশ্ন আর ভবিষ্যত বাংলাদেশের প্রশ্নের সাথে জড়িত। ব্লগের নীতিমালা নিয়ে অনেক কথা হয়েছে। এটা নিশ্চিত - এই ব্লগের কর্তৃপক্ষ বাকস্বাধীনতার কথা বললেও সেটা নিজেদের সংজ্ঞানুসারে হবে সেই নীতিতেই বিশ্বাসী। বাকস্বাধীনতা আর সুস্থ বিতর্কের আড়ালে মুক্তিযুদ্ধকে বিতর্কিত করার একটা নিয়মতান্ত্রিক প্রক্রিয়া চালানো হচ্ছে এখানে। কে ব্লগের পয়সা দেয় বা এই ব্লগের ভবিষ্যত কি সেই বিষয়ে কথা বলার মতো যথেষ্ঠ জ্ঞান না থাকায় - শুধু একটা বিষয় বলতে চাই। যে সকল কারিগরী সুবিধা ব্লগে আছে তা বাকস্বাধীনতার নামে একটা বিশেষ গোষ্ঠীর প্রপাগান্ডা প্রচারেই সহায়ক ভুমিকা রাখছে। যেমন ধরুন - একজন বললো - "ব্লগে মুক্তিযুদ্ধের নামে মিথ্যাচার হচ্ছে"। স্বাভাবিক ভাবেই জানতে চাইবো সুনির্দিস্ট ভাবে বলুন। কিন্তু কমেন্ট মডারেশনের সুবাদে সেই বিষয়ে আর কোন আলোচনা হবে না। এখন প্রশ্নকারীকে প্রশ্ন করার জন্যে জন্যে একটা পোস্ট দিতে হবে - এবং সেটা ব্যক্তি আক্রমনের অভিযোগে হয়তো অভিযুক্ত করা হবে। তেমনি দেখলাম - একজন বলছে "আইরিন খান ঘুষ খেয়ে যুদ্ধাপরাধীর বিচার চায়।" এই তথ্যের ভিত্তি কি জানবো কিভাবে। একটা পোস্ট দিলাম। অভিযোগ করলাম। সব্‌ই বিফল। আরেকজন বললো - জনকন্ঠ সম্পাদক ভারতের দালালির দায়ে অভিযুক্ত হয়ে বিচারাধীন। সূত্র জানতে চাইলাম। কোন উত্তর নেই। এখন বলুন - বিতর্ক কাকে বলে। যাই হোক - ব্যান ব্যান করার খেলা বন্ধ করুন - দয়া করে। যেহেতু জানেনই সমস্যাটা কোথায় - সমাধান করুন। নতুবা সুষ্পষ্ট ভাবে ঘোষনা দিন - সামহোয়ার কোন আদর্শকে ধারন করে। কথা দিচ্ছি - ঘোষনা দিন সামহোয়ার রাজাকারিতাকে সঠিক মনে করে। তাহলে এটাই হবে শেষ পোস্ট। আপনাদের একদিনের জন্যে বিরক্ত করবো না। কারন - রাজাকারিতার ধারক মডারেশনের অধীনে বসে বিতর্কের নামে আমার দেশকে অপমানিত করতে চাই না। উল্লেখ্য যে - আমি কখনও দৈনিক সংগ্রাম পড়ি না। সেহেতু রাজাকরদের ব্লগে থাকবো না। কিন্তু বাকস্বাধীনতার নামে রাজাকারিতার প্রচার মেনে নেব না। গতকাল যারা দেশের জন্যে - ৩০ লক্ষ শহীদের কথা মনে রেখে তাদের কথা বলার জন্যে ব্যান হয়েছেন - তাদের সবার জন্যে রইল আমার আন্তরিক শুভেচ্ছা। যতক্ষন না - নোটিশ বোর্ডের ভাষায় - "ব্লগে একটি বিষয়" নিয়ে একটা সমাধান হচ্ছে - ততক্ষন আছি - থাকবো - কোথাও যাবো না। 

