ই-বুক নিয়ে পানি ঘোলার নোংরা প্রচেষ্টা - একটা পুরানো ঘটনা আর আমার হতাশা।





                        গত দুইদিনের ব্লগের কিছু ঘটনা দেখে পুরানো একটা ঘটনা মনে পড়ে গেল। পাঠকদের সাথে ভাগাভাগি করলে হয়তো মনে কষ্ট কিছুটা কমবে। সেই আশায় পোস্ট।  তখন নতুন চাকুরীতে ঢুকেছি। কাওরানবাজারের কাছে একটা ৫ তলা বাড়ীর মালিক দীর্ঘদিন বিল পরিশোধ না করায় তার বিরুদ্ধে চুড়ান্ত ব্যবস্থা গ্রহনের জন্যে অফিস থেকে দলবলসহ দলনেতা হিসাবে সেই বাড়ীটি পরিদর্শনের জন্যে নির্দেশিত হই। একদিন সকালে দলবলসহ সেখানে গেলাম - আমি বরাবরের মতো গাড়ীর ভিতরে বসে থাকি। সহকারী ভদ্রলোক অভিজ্ঞ ও বয়স্ক মানুষ। উনিই সাধারনত সকল তদন্ত কাজ করতেন আর চুড়ান্ত সিদ্ধান্তের জন্যে আমার কাছে আসতেন। মাঝে মধ্যে এই প্রক্রিয়া চুড়ান্ত হতে দীর্ঘ সময় লাগতো বলে গাড়ীতে প্রচুর বই রাখতাম আর মনের আনন্দে বই পড়ে সময় কাটাতাম। সেদিনও এর ব্যতিক্রম হয় নি। ৩/৪ ঘন্ট সময় ছিলাম সেই এলাকায়। একবার সিগারেট কেনার জন্যে গাড়ী থেকে নামা ছাড়া পুরো সময়ই গাড়ীতে বসে রাহুল সংস্কৃত্যায়নের একটা বই পড়েছি। এক সময় দলবল বাড়ী থেকে বেড়িয়ে এসে বললো - এরা খুবই চালু জিনিস। তার মানে মামলা করতে হবে। আমি সহকারীকে আগামী কাল মামলা করার ব্যবস্থা গ্রহনের বিষয়ে আলোচনা করতে করতে অফিসে ফিরে আসলাম। পরদিন সকালে যথারীতি অফিসে এসে পত্রিকা আর চা নিয়ে বসেছি। এর মধ্যে পিয়ন এসে বললো - "স্যার ছালাম দিসে।"এতো সকালে বসে সালাম মানে জরুরী কিছু হবে । চা রেখেই গেলাম বসের রুমে। সেখানে গিয়ে দেখি দুইজন লোক বসে আছে। একজন হুজুর ধরনের লেবাস পড়া। হাটুর নীচ পর্যণ্ত কুর্তা আর আতরের গন্ধ। বস একটা দরখাস্ত আমার দিকে এগিয়ে দিলেন। সেই দরখাস্তটা পড়ে আমার চেয়ার থেকে পড়ে যাবার যোগাড়। লেখা ছিলো - একজন কম বয়সের অফিসার তদন্তকালে বাড়ীর মেয়েদের নানান যৌন উস্কানীমূলক কথা বলেছে  এবং মেয়েদের উত্যক্ত করেছে। আর কম বয়সী অফিসারে নামের যায়গায় আমার নাম  - নামটা মনে হয় আমাদের তদন্ত নোটিশের থেকে পেয়েছে। কি আর বললো। হতাশা আর রাগে চোখ দিয়ে পানি এসে গেল। সামান্য বিলের জন্যে নিজের মেয়েকে নিয়েও নোঙরা খেলা খেলতে  এদের বাধলো না? এতো নীচে মানুষ নামনে পারে সেইটা ভাবার মতো বয়স তখনও হয়নি বোধ হয়। কিন্ত আমি নিশ্চিত - জীবনে যে কাজটা কখনো করিনি বা পছনন্দ করিনা তা হলো কোন মেয়েকে ছোট করে দেখা।  আমি নিশ্চিত এরা আমাকে চিনে না আর বস আমাকে নাম ধরে ডাকে না - পদবী ধরেই ডাকেন - সুতরাং আমার নামের সাথে পরিচিত হবার সুযোগ নেই। বস কি যে বলতে যাচ্ছিলেন - আমি ইশারায় উনাকে থামিয়ে দরখাস্তকারী উদ্দেশ্য জানতে চাইলামা - আপনি কি সেই কম বয়সী অফিসারকে সনাক্ত করতে পারবেন? কারন ওর বিরুদ্ধে ব্যবস্থা নিলে ও হয়তো আদালতে যাবে। তখন আপনাকে সাক্ষী দিতে হবে। সম্ভবত ওরা বিভ্রান্ত হয়ে গেল। বেশ আত্নবিশ্বাসের সাথে বললো - "অবশ্যই, আমার সামনে আমার মেয়েকে অপমান করেছে। আমি চিনবো না। স্যার, এর বিচার চাই।"আমি বললাম - নারী নির্যাতন বলে কথা। অবশ্যই বিচার হবে। এবং এখনই হবে। ইতোমধ্যে বস টের পেয়ে গেছে। উনি চুপচাপ বসে উপভোগ করছেন। আমি বেশ উচ্চস্বরে পিয়নকে ঢেকে অফিসের সবাইকে আসতে বললাম। সবাই এস হাজির। মজার বিষয় হলো অফিসের সবাই ছিলো মোটামোটি বয়ষ্ক শুধু মাত্র একজন পিয়ন আর আমি সবচেয়ে কম বয়সী। এবার হুজুর বিপদে পড়ে গেলেন। আমি বললাম - চাচা, এবার আপনি বলুন, এর মধ্যে কে আপনার মেয়েকে অপমান করেছে?আমতা আমতা করে সুদর্শন পিয়ন বেচারার দিকে অংগুলী নির্দেশ করলেন। আমি পিয়নকে বললাম - সিকিউরিটি ডাকো। এই দুইটাকে বেধে থানায় পাঠাবো। পরের ঘটনা বেশ মজার। হুজুর এক পর্যায়ে লাফ দিয়ে বসের পায়ে পড়ে গেল। স্যার আমি গরীব মানুষ - ভুল করছি। বসকে বললাম - এই বিষয়টা বাদ দেন। ওর বাড়ীর বিলের বিষয়ে যা হবার হবে।সেই চাকুরীকরার সময়কালে এই ধরনের পরিস্থিতিতে পড়তে হয়েছে আরো কয়েকবার। তখন আমি একজন অভিজ্ঞ মানুষ। (২) দীঘর্দিন পর গতকাল দেখলাম একই ধরনের নোংরা খেলা। "মুক্তলেখা" নিয়ে পানি ঘোলো করতে গিয়ে কিছু ব্লগার - অবশ্যই এরা নিজের লেখা না যাওয়ায় ক্ষুদ্ধ - প্রচন্ত নোংরা খেলায় নেমেছে। একজন পোস্ট দিয়ে আমার নামে বিষোদ্গার করছে। যদিও ক্ষমা চেয়েছে - তারপরও পোস্টটা এডিট করেনি। বুঝা যায় এইটা বেশ একটা পরিকল্পিত প্রক্রিয়া। আরেকজন সরাসরি নারী অপমানকারী হিসাবে চিহ্নিত করার চেষ্টা করে কর্তৃপক্ষের  কাছে অভিযোগ করার ক্যাম্পেইন করছে। আজ সকালে ঘুম থেকে উঠে দেখি আরেকজন সেই রেফারেন্স দিয়ে (লিংকসহ) আমাকে  নারী অপমানকারী হিসাবে প্রচারের চেষ্টা করছেন। পরে অবশ্য আরিফুর রহমানের দেওয়া স্ত্রীনশনের টর লিংকটা বাদ দিয়েছে। ধন্যবাদ আরিফ। খুবই লজ্জার এই নোংরামী। বিভিন্ন নিকে এসে চরিত্রহননের প্রচেষ্টাকারীগন অবশ্যই স্বনামেও ব্লগিং করেন। নিজের নামের যশের জন্যে এতো নীচে নামাটাকি উচিত?সবশেষে ধন্যবাদ দিতে চাই এটিমের সদস্যদের যারা লেখা নির্বাচনের সময় এই নোংরা মানসিকতার লেখকদের চিহ্নিত করতে পেরেছিলেন। আপনাদের প্রান ঢালা অভিনন্দন - সুন্দর চেহারারা আড়ালে লুকানো নোংরা কীটগুলাকে চিহ্নিত করার জন্যে।  কিছু কিছু লেখকের লেখা না  যাওয়া আমিও কিছুটা বিব্রত ছিলাম। এখন আর কোন দ্বন্ধ নেই। ভন্ড আর নোংরা মানসিকতার এই কীটগুলাকে বাদ দিয়ে বের হওয়া ই-বুক "মুক্তলেখা"র সাফল্য কামনা করছি।        
                    
