গনপ্রজান্ত্রিক বাংলাদেশের প্রেক্ষিতে যুদ্ধাপরাধ কি এবং যুদ্ধাপরাধী কারা_




 
                        অনেকে যুদ্ধাপরাধ  নিয়ে নানান থিয়োরী তৈরী করছেন। এর কারন অবশ্য একটাই - সেটা হলো জামাতের নেতা - যিনি নির্বাচনে পরাজিত হয়েও পিছনের দরজা দিয়ে মন্ত্রী হয়ে দেশে পাঁচ বছর মৌলবাদ বিস্তারের লক্ষ্য শত শত বিশেষ ধরনের এনজিও প্রতিষ্ঠা করতে সহায়তা করেছে - তার একটা বক্তব্যকে সমর্থন করা। ইনিয়ে বিনিয়ে এরা বলছে - যুদ্ধ চলাকালীন সময়ে "জেনেভা কনভেনশান" অমান্য করে যারা কোন কাজ করবে তারা যুদ্ধাপরাধী। আর জামাত করেছে "গৃহ যুদ্ধ"। সুতরাং সেই রাজনৈতিক যুদ্ধে কোন যুদ্ধাপরাধী থাকার সুযোগ নেই। এই অপযুক্তির আড়ালে রাজাকার, আলবদর আল-শামস নামক ঘাতক বাহিনী আর শান্তি কমিটি নামক পাকিস্থানী আর্মির রাজনৈতিক সহযোগী গোষ্ঠীর কার্যক্রমকে যুদ্ধাপরাধের বাইরে রাখার একটা অপেষ্টা চলছে - তার বিষয়ে সবার সজাগ দৃষ্টি রাখা দরকার।  আগের পোস্টে বলেছিলাম - বিশ্বের অনেক দেশে যুদ্ধের পর যুদ্ধাপরাধী - বিশেষ করে দালালদের বিরুদ্ধে কঠোর ব্যবস্থা গ্রহনে অংশ হিসাবে বিশেষ ট্রাইবুনাল গঠন করে বিচার করা হয়েছে। কঠোর ভাবে যুদ্ধাপরাধীর বিচার করার কারন দেশকে এগিয়ে নিয়ে যাওয়া। কারন পরাজিত শক্তি কখন্ই একটা দেশকে এগুতো দেবে না - এরা তাদের কৃতকর্মের কথা যাতে মানুষ ভুলে যায় - তার জন্যে ইতিহাস বিকৃত করবে - প্রমান করার চেষ্টা করবে - যুদ্ধের আগের অবস্থাই ভাল ছিল। যাতে মানুষের মনে একটা ধারনা জন্মে - যুদ্ধটা ভুল ছিল আর ওরা ছিল সঠিক।  যুদ্ধাপরাধীর বিচারে জন্যে দেশে দেশে যেমন নিজস্ব আইন তৈরী হয়েছে - বাংলাদেশও মুক্তিযুদ্ধের পর দালাল আর যুদ্ধাপরাধী বিচারে জন্যে সুস্পষ্ঠ আইন এবং ট্রাইবুনাল গঠন করেছে। বিভিন্ন রাজনৈতিক খেলায় সেই বিষয়গুলোকে আড়ালে পাঠানোর সুবাদে যুদ্ধাপরাধী রক্ষার জন্যে ব্যস্ত মহল নতুন নতুন সংজ্ঞা নিয়ে আসার সুযোগ পাচ্ছে।  ১৯৭১ সালে মুক্তিযুদ্ধ শুরু হয় ২৬ শে মার্চ। পাকিস্থানী বাহিনী "আপরেশন সার্চ লাইট" নাম দিয়ে একটা বিশেষ অভিযানে ঢাকার পিল খানা, রাজারবাগ আর ঢাকা বিশ্ববিদ্যালয় হল, পত্রিকার দফতর গুলোতে নির্বিচারে হামলা চালিয়ে বিডিআর, পুলিশ, ছাত্র-শিক্ষকসহ অসংখ্যা নিরস্ত্র মানুষকে হত্যা করে তাদের পরিকল্পিত গনহত্যার সূচনা করে। যা চলেছে ১৯৭১ সালের ডিসেম্বরের ১৬ তারিখ পর্যণ্ত। সেই সময় কালে বাঙালীদের ভিতর থেকে একদল দালাল তৈরী হয় - যারা রাজনৈতিক ভাবে পাকিস্থানী সেনাবাহিনীর গনহত্যা আর স্বাধীন বাংলাদেশের ভুখন্ডের ভিতরে একটা আগ্রাসী যুদ্ধ চালাতে সহায়তা ছাড়াও বিভিন্ন বাহিনী তৈরী করে তাদের কাজকে সহজ করে দেয়। এরাও বাংলাদেশের নাগরিকদের বিরুদ্ধে পরিকল্পিত হত্যা, ধর্ষন, লুট, অগ্নিসংযোগসহ ত্রাস সৃস্টির জন্যে অনেক অপকর্মসহ যুদ্ধের শেষ ভাগে তাদের পরাজয় নিশ্চিত জেনে পরিকল্পিতভাবে বুদ্ধিজীবিদের হত্যা করে।  মুক্তিযুদ্ধের  পরপরই দেশীয় যুদ্ধাপরাধীদের চিহ্নিত করার জন্যে একটা আইন প্রনীত হয় - যা "বাংলাদেশ কোলাবরেটরস স্পেশাল ট্রাইবুনালস অর্ডার ১৯৭২" নামে ২৪ শে জানুয়ারী ১৯৭২ সালে অধ্যাদেশ আকারে জারী করা হয়।  সেখানে যুদ্ধাপরাদী দালালদের সংজ্ঞা দেওয়া হয়েছেঃ-  ১) পাকিস্থানী হানাদার বাহিনীকে বাংলাদেশে বেআইনি দখল টিকিয়ে রাখার জন্যে সাহায্য করা, সহযোগিতা বা সমর্থন করা। ২) প্রত্যক্ষ বা পরোক্ষভাবে দখলদার পাকিবাহিনীকে বস্তুগত সহযোগিতা প্রদান বা কোন কথা, চুক্তি ও অন্যান্য কার্যাবলীর হানাদার বাহিনীকে সাহায্য করা।  ৩) গনপ্রজাতন্ত্রী বাংলাদেশের বিরুদ্ধে যুদ্ধ করা বা যুদ্ধের চেষ্টা করা।  ৪) মুক্তিবাহিনীর তৎপরতার বিরুদ্ধে যুদ্ধ করা এবং মুক্তিকামী জনগনের কর্মকান্ডের বিরুদ্ধে প্রতিরোধ গড়ে তোলা। ৫) পাকবাহিননীর অনুকূলে কোনো বিবৃতি প্রদান বা প্রচারনায় অংশ নেওয়া এবং পাকবাহিনীর কোনো প্রতিনিধি, দল  বা কমিটির সদস্য হওয়া। হানাদারদের উপনির্বাচনে অংশ নেওয়া।   উপরের পাঁচটি সংজ্ঞা অনুসারে কারা যুদ্ধাপরাধী তাদের আর নতুন করে পরিচয় করিয়ে দেওয়ার প্রয়োজন নেই। এই সংজ্ঞার পর দেশীয় যুদ্ধাপরাধীদের সংজ্ঞার জন্যে জেনেভা কনভেনশান দেখানো আর "বাঙালকে হাইকোর্ট দেখানো"র মতো কৌতুক ছাড়া আর কিছু মনে হয়না।  আর যুদ্ধাপরাধী প্রমানের জন্যে ১৯৭১ সালের 'দৈনিক পাকিস্থান' আর 'দৈনিক সংগ্রাম' যথেষ্ঠ। তারপর আছে স্বরাষ্ট্র মন্ত্রনালয়ের নথিপত্র - যাতে ২৬শে মার্চ থেকে ১৬ই ডিসেম্বর ১৯৭১ পর্যন্ত যুদ্ধাপরাধীদের কার্যক্রমের প্রচুর প্রমান রয়েছে। সংজ্ঞা আর সংখ্যা নিয়ে বিতর্ক বাদ দিয়ে আসুন সবাই যুদ্ধাপরাধীর বিচারের সোচ্চার হই - ঐক্যবদ্ধ হই।  ঐক্যই ন্যয়ের যুদ্ধে বিজয়ী হওয়ার পূর্বশর্ত।  (এই লেখাটি সহব্লগার বিষাক্ত মানুষের সন্মানে লেখা, উনি একটা লেখার জন্যে অপেক্ষা করছিলেন। আশা করি এই লেখাটি উনার পছন্দের তালিকায় যাবে )      (সূত্র: রাজাকারের মন - মুনতাসীর মামুন)
                            
                    সর্বশেষ এডিট : ১২ ই নভেম্বর, ২০০৭  রাত ২:০২                

