আবারো জামাত এগিয়ে এলো জঙ্গীদের সমর্থনে_______




 
                        আপনাদের সবারই নিশ্চয় মনে আছে - ৭১ এর আল বদর প্রধান এবং জোট সরকারের মন্ত্রী নিজামী সংসদ ভবনে (জুলাই ২২, ২০০৪) এ একটা কুখ্যাত উক্তির মাধ্যমে দেশবাসীর চোখ থেকে জঙ্গীদের আড়ালের চেস্টা করেছিলো।  উক্তিটি ছিল - "বাংলা ভাই আসলে কিছু মিডিয়ার সৃস্টি।" তার বক্তব্য সেখানেই শেষ হয়নি - চলমান পুলিশী অভিযানকে হাস্যকর প্রমান করতে আরো যোগ করেছিলো - "পুলিশ কাকে ধরবে, যেখানে বাংলাভাই বলতে কেউ নেই"।  (ডেইলি স্টার জুলাই ২৩ ২০০৪) তারপরের ঘটনা সবার জানা।  এদিকে সিলেটে আরেক রাজাকার ( হাইকোর্ট কর্তৃক অবৈধ ঘোষিত এমপি) সাইদী বৃটেন সম্পর্কে উস্কানীমুলক বক্তব্য রাখার কয়েকদিন পরই শাহজালাল (রঃ) মাজারে গ্রেনেড হামলার শিকার হন সিলেটেরই সন্তান বৃটিশ রাষ্ট্রদূত আনোয়ার চৌধুরী। ভাগ্যক্রমে বেঁচে গেলেও সেই গ্রেনেড হামলার মামলা নিয়ে জোট সরকার মারাত্বক কারসাজি করে। সর্বশেষ খবর হলো সেই মামলার তদন্ত কর্মকর্তার  বিরুদ্ধে এখন মামলা হয়েছে।  সুতরাং সহজেই বোধগম্য বৃটিশ সরকার চুপ করে বসে থাকবে না। তারা বাংলাদেশের জঙ্গীবাদের বিস্তার ও নেটওয়ার্ক সম্পর্ক যথেষ্ট খোঁজখবর করবে।  তারা করেছেও। ফলশ্রুতিতে সাইদী "নো ফ্লাই লিস্টে" অন্তর্ভুক্ত হয়েছে - যা মুলত সন্দেহভাজন টেররিস্টদেরই লিস্ট।  এখন বৃটিশ স্বরাষ্ট্রমন্ত্রী বাংলাদেশ সফর করছেন। মন্ত্রী জেকুয়াস স্মীথ এক সংবাদ সন্মেলনে (এপ্রিল ০৯, ২০০৮) বলেছেন - বৃটিশ এবং বাংলাদেশী জঙ্গী নেটওয়ার্কের মধ্যে যোগাযোগ আছে।  বাংলাদেশ সরকারের পক্ষ থেকে এই বিষয়ে কোন প্রতিক্রিয়া জানানো হয়নি সংগত কারনেই। কারন বৃটেনে জঙ্গীবাদের নেটওয়ার্ক আছে তেমনি বাংলাদেশে। অস্বীকার করার কোন সুযোগ নেই। বরঞ্চ বৃটিশ সরকারের সাথে সহযোগীতার ভিত্তিতে জঙ্গীবাদ ও নেটওয়ার্কের বিরুদ্ধ কার্যকরী পদক্ষেপ প্রহন সম্ভব হবে।   এই অব্স্থায় বরাবরের মতো এগিয়ে এসেছে জামাত - তাদের নেতা ৭১ এর আলবদর - কামরুজ্জামান এক বিবৃতিতে বৃটিশ মন্ত্রীর বক্তব্যের প্রতিবাদ জানিয়েছে।  (১১ এপ্রিল ২০০৮)। বিবৃতিতে সরকারের ভুমিকাকেও নিন্দা জানানো হয়েছে।  জামাতের এই প্রতিবাদ আসলে বৃটিশ মন্ত্রীর বক্তব্যের কোন অংশকে অস্বীকার করার হলো?  ১) বৃটেনে জঙ্গী নেটওয়ার্ক  নেই - (এইটা জামাতের বিষয় না)২) বাংলাদেশে জঙ্গী নেট ওয়ার্ক নেই - (জঙ্গীদের বিরুদ্ধে চলমান অভিযান চলার সময় তাদের এই প্রতিবাদ হাস্যকর)৩) বৃটিশ আর বাংলাদেশী জজ্গীদের মধ্যে যোগাযোগ নেই - (এইটা হয়তো ওরা জানে) প্রকৃতপক্ষে বাংলাদেশের ইসলামিক জঙ্গীদের পৃষ্টপোষক হিসাবেই জামাত এই প্রতিবাদ করেছে।    বরাবরের মতো বাংলাদেশে জঙ্গীবাদ আর উগ্র মৌলবাদের ধারক ও বাহক জামাত তাদের আসলে চেহারা আবারো মুখোশের আড়ালে রাখতে ব্যর্থ হলো।    

                    সর্বশেষ এডিট : ১২ ই এপ্রিল, ২০০৮  ভোর ৪:৪০                

