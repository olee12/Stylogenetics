ধর্মীয় পরিচয়ে চিহ্নিত করে একটা গনহত্যাকে জায়েজ করা যাবে কি_




 
                        পালেষ্টাইনে গনহত্যা চলছে।  বর্তমান বিশ্বের যত রকম জানা অজানা মারনাস্ত্র আছে - ইসরায়েল তার ব্যবহার করছে একটা আবদ্ধ এলাকায়। সেখানে ১৫ লক্ষ মানুষের বাস। যারা ধর্মীয় পরিচয়ে মুসলমান। এরা একটা বড় অন্যায় করেছিলো - হামাস নামক একটা ধর্ম ভিত্তিক সংগঠনকে ভোট দিয়ে নির্বাচিত করেছিলো তাদের প্রতিনিত্ব করার জন্যে। ফলাফল হলো - বিশ্বের সকল মানবিক বিবেক আর পরাশক্তির নাকের উপর দিয়ে ইসরায়েল তাদের উপর দোজখের আগুন নিক্ষেপ করছে।  হামাসকে ভোট না দিয়ে কি তাদের উপায় ছিলো। পিএলওর নেতারা পুরুপুরি দূর্নীতিতে ডুবে গিয়েছিলো - তখন পশ্চিমা মিডিয়ার কাছে এই বিষয়টা ছিলো  প্রধান আলোচনার বিষয়।  আর হামাসের অপরাধ কি?  হামাস ইসরায়েলের অস্তিত্ব অস্বীকার করেছে। বিশ্বের মানচিত্র থেকে ইসরায়েল নামক রাষ্ট্র মুছে ফেলতে চাইছে। মুক্তি বিশ্বের মুক্ত তথ্য প্রবাহের কথা বলে যারা নিজেদের প্রগতিশীল বলে দাবী করে এরা সবাই ইসরায়েল সামরিক বাহিনীর ট্যাংকের পিছনে সীমান্তে দাড়িয়ে মিঁউ মিউঁ করে খবর পাঠাচ্ছে। এখানে দেখিনি কোন মিডিয়া ইসরায়েলের ভুমিকার কোন সমালোচনা করেছে। না করার অবশ্য কারন আছে - সবাইকে তো চাকুরী করে খেতে হয়।   তাহলো ইসরায়েলেও কি একই দোষে দোষী নয়। পৃথিবী বিভিন্ন দেশ থেকে ইহুদীদের জড়ো করে একটা রাষ্ট্র তৈরী হয়েছে - যারা প্রতিদিন প‌্যালেষ্টাইনীদের জমি দখল করে প্যালেষ্টাইনকে দুইটা বড় উন্মুক্ত কারাগারে পরিনত করেছে। যেখানে নিজভুমে পরবাসী ওরা। পৃথীবির ইতিহাসের সবচেয়ে দীর্ঘসময় ধরে যেখানে রিফীউজী ক্যাম্প চালাচ্ছে জাতিসংঘ তা হলো প‌্যালেস্টাইনে। আশে পাশের দেশগুলোতে স্থায়ী শরনার্থী ক্যাম্পে বসবাস করছে লক্ষ লক্ষ প‌্যালেস্টাইনী বসবাস করছে যুগ যুগ ধরে।  এরা যখনই নিজ বাসভূমিতে ফিরে যেতে চায় - তখন আমদের বলা হয় এরা মুসলমান - এরা টেররিস্ট।  ইসরায়েল হামাসের রকেট হামলা বন্ধ করার জন্যে গাজায় অভিযান চালাচ্ছে। লাশের সংখ্যা এক হাজারে পৌছেছে আর তার মধ্যে ২৫০ জনের মতো শিশু আছে। অবশ্য যে শিশুটা মারা গেছে তাকে হয়তো ১৫ বছর পর মারতে হতো - তা আগে ভাগে মেরে ইসরায়েল হয়তো কিছুটা আত্নতৃপ্তি নিতে পারে।  কথা হলো ইসরায়েল দখল করে নিয়ে এখন প‌্যালেস্টাইনের অস্তিতাব অস্বীকার করছে আর মুক্তিকামী প‌্যালেস্টাইনীদের বাসভূমির দাবীকে অস্বীকার করছে। এইটাই কি হামাসের অপরাধের সমতুল্য নয়?  (২)  লজ্জা পাই - যখন দেখি প‌্যালেস্টাইনীদের মৃত্যুতেও আমাদের অনেকের বিকার নেই। এরা মৃত মানুষের ধর্মীয় পরিচয় খুঁজে। আর তাদের দুর্ভাগ্যের জন্যে তাদেরকেই দায়ী করে।  আমরা হয়তো কিছুই করতে পারবো না আপাতত - কিন্তু বিবেকের দংশন থেকে কিছুটা মুক্তির জন্যে অন্তত ইসরায়েলের মানবাধিকার বিরোধী কর্মকান্ডকে ঘৃনা করতে পারি। আর যে কাজটা করতে পারি তা হলো - সর্বশক্তিমান আল্লাহ কাছে প‌্যালেস্টাইনীদের চুড়ান্ত বিজয়ের জন্যে প্রার্থনা করতে পারি।  আশা করি এই বিষয়ে কারো আপত্তি থাকবে না।  
                            
                    সর্বশেষ এডিট : ১৪ ই জানুয়ারি, ২০০৯  রাত ১২:১৮                

