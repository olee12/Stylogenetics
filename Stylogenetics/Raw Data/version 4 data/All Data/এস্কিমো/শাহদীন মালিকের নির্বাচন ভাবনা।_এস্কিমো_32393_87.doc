শাহদীন মালিকের নির্বাচন ভাবনা।




 
                        সুপ্রীম কোর্টের আইনজীবি শাহদীন মালিক আগামী নির্বাচন নিয়ে একটা চমৎকার লেখা দিয়েছেন দৈনিক প্রথম আলোতে। নীচে গুরুত্বপূর্ন অংশগুলো দিলাম। আশা করি আপনাদের ভাল লাগবে। ----------------------------  ২০০২ সালে যে জন্য ভেবেছিলাম, সেই একই কারণগুলোর জন্য এখনো ভাবছি যে আগামী ২৯ ডিসেম্বর নির্বাচনে জামায়াতের শেষঘণ্টা বেজে যাবে। নির্বাচনী রাজনীতিতে তাদের অবস্থান প্রায় শূন্যের কোঠায় নেমে আসবে। ২০০১ সালে ক্ষমতাসীন দলের সঙ্গী হওয়ায় এ দেশের নির্বাচনে এককভাবে প্রতিদ্বন্দ্বিতা করার ক্ষমতা বা সমর্থ তাদের শেষ হয়েছিল। ২০০১-এ ক্ষমতায় যাওয়া বা ক্ষমতার ভাগিদার হওয়ার কারণে তখনই ভেবেছিলাম, জামায়াত আর কোনো দিন এককভাবে এ দেশে নির্বাচন করতে পারবে না। ২০০১-এর আগের নির্বাচনগুলোতে জামায়াত অনেক আসনে এককভাবে নির্বাচনে অংশ নিয়েছিল, কমবেশি আসনে জিতেছিল। ২০০১-এ ক্ষমতার ভাগিদার হওয়ায় তাদের এককভাবে নির্বাচন করার শক্তি-সামর্থের ইতি হয়ে গিয়েছে। কোনো বড় দলের হাত না ধরে তারা আর নির্বাচন করতে পারবে না।   এবার প্রথম প্রথম অনেক হম্বিতম্বি করার পর গোটা পঁয়ত্রিশেক সিটে দাঁড়িপাল্লা নিয়ে নির্বাচন করছে। আশা, ধানের শীষের লোকজন ওসব আসনে দাঁড়িপাল্লায় ভোট দেবে। আমার ধারণা, ধানের শীষের লোকজন চোখ বন্ধ করে দাঁড়িপাল্লায় এবার আর বাছবিচার না করে ভোট দেবে না। আর শুধু দাঁড়িপাল্লার সমর্থকদের ভোটে জয়ের জন্য প্রয়োজনীয় ব্যালট তাদের ভাগ্যে জুটবে না।  জাতি হিসেবে আমরা এখন প্রাপ্তবয়স্ক হয়েছি। ছোটবেলায় খেলা-খেলা হিসেবে যেসব ভুল-ত্রুটি, অন্যায়-অপরাধ করেছি, বড় হয়ে এখন বুঝতে পারছি, ছোটবেলার ওসব কাজ ঠিক করিনি। ছোটবেলার ওই অন্যায়-অপরাধগুলো করা ঠিক হয়নি। জাতি হিসেবে আমরা সত্তর-আশি আর নব্বইয়ের দশকে বুঝতে পারিনি যুদ্ধাপরাধের বিচার করাটা আমাদের জন্য কত জরুরি ছিল। এখন জাতি হিসেবে প্রাপ্তবয়স্ক হয়ে বুঝতে পারছি, বিচার না করাটা আমাদের জাতি হিসেবে অরিপক্বতাজনিত ভুল ছিল। অনেক ছোট মেয়ে, কিছু ক্ষেত্রে ছোট ছেলেরাও অল্প বয়সে যৌননিপীড়নের শিকার হয়। যে বয়সে ওইসব জঘন্যতম অপরাধের শিকার হয়, সে বয়সে বিভীষিকা অনেক ক্ষেত্রে উপলব্ধি করতে পারে না, সাহস করে বলতে পারে না। বয়স বাড়লে, বড় হলে বুঝতে পারে। অনেক ক্ষেত্রে বুঝতে পারলেও মুখ বুজে থাকে। আর নির্যাতনকারী ধরাছোঁয়ার বাইরে থেকে যায়। অনেকে, যদিও তাদের সংখ্যা সব সমাজেই কম, সাহস করে অপরাধীকে শনাক্ত করে, অনেক বছর পেরিয়ে গেলেও। আমরা এখন যুদ্ধাপরাধীদের শনাক্ত করতে শিখেছি। গ্রামগঞ্জের ভোটাররাও বুঝতে শুরু করেছে। আমি নিশ্চিত, যুদ্ধাপরাধীদের ভোট পাওয়ার দিন শেষ হয়ে গেছে।    আমার উজবুকি চিন্তা হলো, ২৯ ডিসেম্বর নির্বাচনে জামায়াতের ভরাডুবি হবে। আইনের শাসনের পক্ষে ভোট পড়বে, অর্থাৎ বিএনপি-জামায়াতের আসন হবে অল্প, অত্যাল্প হলেও বি্নিত হব না। এ দেশ ধর্মান্ধতা থেকে দূরে সরে যাচ্ছে, যুদ্ধাপরাধের বিচার না করে সমষ্টিগতভাবে আমরা যে বিরাট ভুল করেছিলাম, সে উপলব্ধিটা সারা দেশে ছড়িয়ে পড়ছে। আর যারা আইনের শাসনকে বৃদ্ধাঙ্গুলি দেখিয়েছিল, ভোটাররা এবার তাদের প্রত্যাখ্যান করবে। বলতে বা আহ্বান জানানোর আর কোনো দরকার নেই। জনগণ যুদ্ধাপরাধীদের বিরুদ্ধে অবস্থান নেবে। অবস্থান নেবে অন্যায়-অবিচার-দুর্নীতি-লুটপাটের বিরুদ্ধে, আইনের শাসনের পক্ষে। ২০২১-এর অনেক আগেই মাথা উঁচু করে উন্নত দেশ হিসেবে আমরা দাঁড়িয়ে যাব।   বিস্তারিত পড়ুন : Click This Link

                    সর্বশেষ এডিট : ২৬ শে ডিসেম্বর, ২০০৮  রাত ৮:৫৮                

