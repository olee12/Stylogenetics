কুয়ার ব্যঙ, যুক্তিভাই এবং একটা গ্রামীন গল্প





                        সকালে ব্লগটা খুলেই বুঝা গেল - একটা বড়সর ঝড় বয়ে গেছে। অনেকে ব্লগকে বিদায় জানাচ্ছে। অনেকে বিজয়ের আনন্দে নৃত্য করছে। বিষয়টা হলো “যুঞ্চিক্ত” এর কয়েকটা লেখা মুছে দেওয়া। এখানে লেখাটা মুছে দেওয়া অনেক দৃষ্টিতে দেখা যেতে পারে। প্রথমত যুক্তিভাই যেভাবে লেখাগুলো উপস্থাপন করেছে তা অনেকের জন্যে অসস্তিকর ছিল। একটা মুক্তিবিশ্বের দেশে দীর্ঘদিন বসবাসের কারনে আমার ধারনা আমি একজন মু্ক্তচিন্তা করার মতো যথেষ্ঠ যোগ্যতা অর্জন করেছি। কিন্তু যুক্তিভাইএর প্রথম লেখাটা আমাকে ভীষন অবাক করেছে। এর কারন হলো দুইটি।  ১) যে বিষয়ে উনি বিতর্কটা এনেছেন সেটা কোন নতুন বিষয় নয় - যুগ যুগ ধরে বিশ্বের চার পঞ্চমাংশ মানুষ একই কথা বিশ্বাস করে আসছে। পরিবর্তিত বিশ্বের পরিস্থিতিতে এটা একটা হট টপিক। অর্ধ শতক ধরে মুক্তিসংগ্রামরত ফিলিস্তিনীদের বা আক্রান্ত ইরাকিদের মুক্তিযুদ্ধকে অবদমন করার জন্যে ইসলাম ধর্মকে টেনে এনে বিতর্ক সৃষ্টি করা হয়। যুক্তির লেখার মান, মৌলিকত্ব এবং যুক্তির বিষয়ে আমার আগের  একটা পোস্টে বিস্তারিত বলেছি।Click This Link 2) ব্লগে একটা রাজাকারতন্ত্র বিরোধী শক্তির আড়াল নিয়ে উনি উনার নাস্তিকতা প্রচারের চেষ্টা চালাচ্ছেন। এই বিষয়ে অনেক পোষ্টের কমেন্টে উনাকে সতর্ক করে দিয়েছিলাম। একটা বিষয় যুক্তিঞ্চ বুঝতে বা মানতে ব্যর্থ হয়েছেন - বাংলাদেশের মুসলমানদের মধ্যে কিছু লোক রাজাকার কিন্তু বিশ্বের ১.২ বিলিয়ন মুসলমান সবাই রাজাকার না। উনার এই রাজাকার এবং ইসলামকে এক করে ফেলার প্রবনতা অনেকের মতো আমাকেও বিব্রতকর অবস্থায় ফেলেছে। যেখানে উনি সৃষ্টিকর্তার অস্থিত্বই মানেন না - সেখানে বিশ্বের সকল ধর্ম উনার কাছে ভুয়া হবে - এটার জন্যে কোন যুক্তিপ্রদর্শন করাটাই উনার বিশ্বাসের দূর্বলতা। তা ছাড়া একজন নাস্তিক হিসাবে একটা বিশেষ ধর্মকে অতিরিত্ব গুরুত্বপ্রদান কিছুটা সন্দেদের কারনও বটে।  এবার আসি নোটিশবোর্ড নামক একটা অতিভৌতিক সত্ত্বার কিছু কর্মকান্ডে। এই পোস্টগুলো ডিলিট করে আপনি মূলত একটা পক্ষাবল্মন করলেন। এটা আপনাদের বিবেচনায় যেমন ঠিক আছে - অন্যদিকে বর্তমান পুঁজিবাদী এবং ইনফরমেশন টেকের যুগের আলোকে একটা বালসুলভ কাজ করলেন। কুয়ার ব্যঙ যেমন কুয়াটাকে পৃথিবী মনে করে তেমনি সামহয়্যার কর্তৃপক্ষ নিজেদের সাইটে কিছু পোস্ট ডিলিট করে যদি মনে করেন ইসলামের জন্যে একটা বিরাট কিছু করলেন সেটা হবে বাচ্চাদের মতো আনন্দ পাওয়া। ইসলাম এবং বিশ্ব বিরাট - সেখানে এক যুক্তিঞ্চর লেখায় তেমন কিছু আসে যায় না। এটা করে আপনার শুধু শুধু নিজেদের ক্ষতি করলেন। আমি নিজের কথা বলতে পারি - ধর্মের কথা জানার জন্যে আসি এখানে আসবো না - সুতরাং নিজেদের অবস্থানটা আবার ভাবুন এবং লেখাগুলো ফিরিয়ে দিন। আর যদি মনে করেন এই  ধরনের লেখা পোষ্ট করবেন না - সেটা সুষ্পস্ট নীতিমালার মধ্যে আনুন।  

                    সর্বশেষ এডিট : ০৩ রা জুন, ২০০৭  রাত ৮:৫২                

