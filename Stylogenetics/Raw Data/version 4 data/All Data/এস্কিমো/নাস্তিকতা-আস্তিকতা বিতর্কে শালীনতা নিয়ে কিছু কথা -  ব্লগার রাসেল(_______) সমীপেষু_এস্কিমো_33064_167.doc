নাস্তিকতা-আস্তিকতা বিতর্কে শালীনতা নিয়ে কিছু কথা -  ব্লগার রাসেল(_______) সমীপেষু





                        রাসেল আমার পোস্টে Click This Link বেশ বড় সর মন্তব্য করেছে। মন্তব্যের জবাব লিখতে দেরী করে ফেলেছি। এখন দেখছি মন্তব্যের উত্তর বিরাট হয়ে গেছে। তাই একটা ভিন্ন পোস্ট হিসাবে দিলাম। মোটা অক্ষরের লেখাগুলো রাসেলের বক্তব্য। আস্তিকতা-নাস্তিকতা নিয়ে আমার ব্যক্তিগত আগ্রহের কারনেই বিতর্ককে শালীন দেখতে চাই - এটাই পোস্টের মুল বক্তব্য। পড়ার জন্যে সকলকে অগ্রীম ধন্যবাদ।  -------------------- আপনাকে ধন্যবাদ আমার পোস্টকে যথেষ্ঠ গুরুত্ব দিয়ে মন্তব্য করার জন্যে।  শুরুতেই আপনাকে একটা প্রশ্ন করি। একজন ইরাকী মুক্তিযোদ্ধা যখন নিজের দেশের মুক্তির জন্যে একজন মানুষকে হত্যা করে আর ঢাকার একজন মাস্তান মুরগী মিলন যখন একজন মানুষকে হত্যা করে - এই দুইটি হত্যাকান্ডের প্রেক্ষিত কি সমান বিবেচিত হবে। আমরা অনেকে পৃথিবীর সকল হত্যাকে নিন্দা করি - তারপরও কোর্টে বসে একজন জাজ যখন একজন মানুষকে সমাজের তৈরী করা কিছু নিয়ম না মানার জন্যে হত্যার নির্দেশ দেয় - তাকে কি আমরা ঘাতক বলি? মনে হয় না। যখন রাষ্ট্রকতৃক গোসল করিয়ে দড়িতে ঝুলিয়ে কাউকে হত্যা করা হয় - তার হত্যাকান্ডে কেউ যদি শোকবার্তা না দেয় - তাকে কি ভন্ড মনে হবে?  বাংলাভাই বা এরশাদ শিকদারের রাষ্ট্রীয় আয়োজনে হত্যাকান্ডে আমরা স্বস্থি নিশ্বাস ফেলি - কিন্তু সেইটাও কিন্তু হত্যা। শুধু মাত্র স্থান-কাল-পাত্র ভেদে আমাদের দৃস্টিভংগীর পরিবর্তন হয় - এইটাই স্বাভাবিক নয় কি? এবার চেষ্টা করি আপনার মন্তব্যের ভিতরে যেতে -   রাসেল ( ........) বলেছেন: আপনার বক্তব্য পড়লাম। আদর্শ বিষয়টুকু যে শুধুমাত্র ধর্মআশ্রয়ী এটা আগে জানতাম না। এমন কি বিতর্ক যে শুধুমাত্র আস্তিকতা-নাস্তিকতাভিত্তিক হলেই সেখানে রুচিবোধের প্রশ্নটা থাকে এই সত্য জানিয়েও বাধিত করলেন।   আদর্শ শুধু ধর্মাশ্রয়ী এমন কথা কি বলেছি? তবে কান টানলে যেমন মাথা আসে তেমনি ধর্ম বিষয়টাও সমাজের সকল বিতর্কে চলে আসে। হ্যাঁ, আস্তিকতা-নাস্তিকতা বিতর্কটা হোক রুচির ভিতরে তাই আমার প্রত্যাশা - কারন বিতর্কটা আমি উপভোগ করতে চাই - এটাকে কোন বিবাদ হিসাবে দেখতে চাইনা।  কারন নাস্তিকদের আমি উন্নত মানুষ হিসাবে বিবেচনা করি। আগেও বলেছি - আমার ধারনা জ্ঞিজ্ঞাসা থেকেই নাস্তিকরা কথা বলে। নাস্তিক আর শিবিরকে ঢালাও ভাবে সমমর্যাদা দেবার পক্ষপাতি নই।   "পকেটে ঢুকে থেকে নির্দিষ্ট বিষয়ভিত্তিক আদর্শিকতাকে আমার অহেতুক সুশীলিয় চুলকানি মনে হয়।"  - আপনার মতামত আপনার কাছে ভাল মনে হয়েছে এইটাই গুরুত্বপূর্ন। আপনার কাছে আমার আদর্শকে কেন কারো পকেটের ভিতরে ঢুকা মনে হলো আমি ঠিক বুঝিনি। আমি একজন আস্তিক হিসাবে জ্ঞানত কোন কোথা বলিনি যাতে নাস্তিকদের আস্তিক হবার হেদায়তে মুলক বা আস্তিকতার শ্রেষ্ঠত্ব প্রমানও আমার কাজ না। তবে আমি যে সুশীল না - সেইটা আশাকরি ব্লগের পাঠকদের কাছে পরিষ্কার - কোদালকে কোদাল বলাতে আমার কোন দ্বিধা নেই। " আপনি একই অঙ্গে বহুরুপধারী গালির সমর্থক, গালির বিরোধিতাকারী এবং বিনয়ী ও দুর্বিনীত। আপনেকে সেলাম।"  - এইটা আপনার বুঝ- সুতরাং মন্তব্য নেই।  "জামাত শিবিরের সাথে কোন আলোচনা চলে না - সুতরাং সেখানে কে কি করলো তাতে কি আসে যায়। " তাই কি? এটা কি কোনো শোভন নৈতিক অবস্থান হতে পারে।   জামাত শিবিরের সাথে বিতর্ক - আবারও বলছি "বিতর্ক" চলে না। কারন আমরা জানি ওরা কারা - ওদের আদর্শ কি। এখানে কোন ডিসেন্সি বা শালীনতার বিষয় আলোচনা অবান্তর।  " চুতিয়ামি ধরণের বক্তব্য এটা। আপনাকে ড়াজাকার বলবার কোনো আগ্রহ আমার নেই। তবে এই যে আগেই রাজনৈতিক প্রতিপক্ষকে নাজেহাল করা জায়েজ ফতোয়া দিয়ে একটু শোভন বিতর্কের প্রত্যাশা করলেন এটা শুনে মুতু চলে আসলো।"  দেখুন, পুরো অভিধান খুঁজে চুতিয়ামী শব্দের অর্থের কোন সংজ্ঞা পেলাম না। এখানেই সমস্যা - এই ধরনের অর্থহীন শব্দের সন্মুখিন হলে কি উচিত করা -  ১) আলোচনা শেষ করা, কারন অর্থহীন শব্দের বিরুদ্ধে অর্থহীন শব্দ বলে সময় নষ্ট করা হবে  ২) ঠিক একই ধরনের একটা শব্দ বলার জন্যে যুক্তি খোঁজা - কারন চুতিয়ামী শব্দটা একটা গালি হিসাবে আপনি ব্যবহার করেছেন - যার  উদ্দেশ্য প্রতিপক্ষকে উত্তেজিত করা বা আঘাত করা - যার স্বাভাবিক প্রতিক্রিয়া হলো আরেকটা গালি দেওয়া। কিন্তু আমি উপরের দুইটার কোনটাতেই যাবো না - কারন আমি মনে প্রানে আশা করছি আপনিও যখন আমার সাথে আলোচনার সময় এই ধরনের শব্দগুলো এড়িয়ে চলবেন। আপনার যদি কথা শুনে মুতু আসে তাহলে কিছু সময়ের জন্যে ব্লগিং বন্ধ করে বাথরুমে গিয়ে কাজটা সেরে আসবেন। তাতে ব্লাড প্রেশার কমবে।  জামায়াতের আদর্শ প্রতিষ্ঠার জন্যে তারা যদি মুক্ত বিতর্কের আহ্বান করেন তবে আপনার ব্লগের শিরোণামে লেখা কথাগুলো খুব বেশী আমন্ত্রক নয়।   - আবারো বলছি, কার সাথে শুতে হয় আর কার সাথে বসতে হয় - এইটা বুঝা হলো একটা সাধারন বিচারবুদ্ধি। জামাত তাদের জন্মলগ্ন থেকে সকল কর্মকান্ডের মাধ্যমে জানিয়ে দিয়েছে ওরা কারা - এখানে আলোচনার কিছু নেই। যা আছে তা হলো একটা সংঘর্ষ। যার মানে যুদ্ধ - যুদ্ধের নিয়মানুসের জামাতের সাথে সকল প্রকার আচরন জায়েজ। এইটুকু যদি না বুঝাতে পারি তা হলে আমি দুঃখিত।  আস্তিকতা বিষয়ক আলোচনায় কিংবা নাস্তিকতা বিষয়ক আলোচনায় আপনার অংশগ্রহনে কেউ কোনো বাধা দিয়েছে এমনটা হতে পারে তবে আমি আপনাকে কোথাও গালি দিয়েছি এমন প্রমাণ বোধ হয়ে খুঁজে পাওয়া যাবে না।    - উত্তর আগেই দিয়েছি। আমি আজ পর্যণ্ত আস্তিকতা বা ধর্ম নিয়ে নিয়ে কোন লেখা লিখিনি। সুতরাং এই বিষয়ে কোন কথা নেই।  কিংবা নাস্তিকতা বিষয়ে আপনার জ্ঞান কিংবা অজ্ঞানপ্রসুত কোনো আকুতি আমি কঠোর ভাবে প্রতিহত করেছি এমনও দৃষ্টান্ত বোধ হয় পাওয়া যাবে না।   - উত্তর একই। ইশ্বর সংক্রান্ত কারো বিশ্বাস নিয়ে বিতর্ক না করার নীতিতে বিশ্বাস করি।  যখন পক্ষ-বিপক্ষ বিভাজন শুরু হয় তখন একটা দলীয় দায় চলে আসে, আমি নাস্তিকদের পান্ডা হিসেবে আপনার সাথে কথা বলছি না।   - আমিও আস্তিকদের পক্ষে কথা বলা চেষ্টা করিনি - করবোও না। ব্যক্তি হিসেবে আমার অসমর্থন জানাচ্ছি এবং আপনার এই অবস্থানকে চুতিয়ামি বলছি।  - আপনার মতামতকে মাথা পেতে নিলাম-  যদিও চুতিয়ামি শব্দের প্রকৃত অর্থ বুঝিনি। সুতরাং আলোচনা করতে চাইলে ব্যক্তি আমাকে নিয়ে শুরু করেন আলোচনা।  - আপনার সম্পর্কে আমার জানাশুনার পরিধিটা অনেক ছোট - আরো সময় যাক - তারপর হয়তো আপনাকে নিয়ে আলোচনা করা যাবে।  আপনার দুইটা প্রশ্নের উত্তর: বিতর্ক যদি করতে হয় তবে সকল বিতর্কেই শোভন আচরণ বাঞ্ছনীয়-আপনার অবস্থান এই প্রশ্নে কোথায়?  - কথা যদই হয় বিতর্ক তবে "বিতর্ক" অবশ্যই শোভন হতে হবে। বাংলাভাই যদি তার কৃতকর্মকে জায়েজ করতে যুক্তিতর্ক দেওয়া শুরু করে - তাকে কি বিতর্ক বলবো বা বুশের ইরাক নীতি নিয়ে তর্ককে কি বিতর্ক বলবো। না - কারন তাদের উদ্দেশ্য জানি। আর আপনিও নিশ্চয় একমত হবেন বিতর্কের মধ্যে চুতিয়া বা মুতু জাতীয় শব্দের ব্যবহার পিপাসার্ত কোন একজনের জন্যে হয়তো গরম পানি পানের দাওয়াতের মতো মনে হতে পারে। কথাটা আবারও বলছি - "বিতর্ক" অবশ্যই শোভন হওয়া উচিৎ। সোজা কথা হলো - ব্লগের ফজলের লেখার থেকে যে প্রত্যাশা সেইটা রাসেলের লেখা থেকে ভিন্ন। ফজলের পরিচয়ের কারনে লেখার ভিতরে যাওয়ার আগেই একটা মানসিক প্রস্তুতি থাকে - কিন্তু রাসেলের লেখাটা পড়তে চাই - সেখানে অপ্রয়োজনীয় আর অশোভন শব্দের ব্যবহার পুরো লেখাটাকে পাঠের জন্যে কঠিন করে তোলে। বিষয়টা সেখানেই।  গালাগালি আপনার আপত্তির বিষয় নয়, তবে নাস্তিকরা অধিকতর গালিবাজ ও ব্যক্তিগত আক্রমন করে - এই প্রশ্নে আপনার অবস্থান কোথায়? গালাগালির বিষয়ে বহুবার বলেছি - আমি ব্যক্তিগত জীবনে গালি দেইনা। কিন্তু এই বিশ্বের কোটি কোটি মানুষকে গালির বিষয়ে হেদায়েত করা আমার কাজ নয়। সাম হোয়ার ইন ব্লগের ব্লক অপশনের কারনে আমি নিজেকে রাজাকারদের গালিখাওয়া থেকে রক্ষা করতে পেরেছি। কিন্তু যদি নাস্তিকগন আমাকে গালি শুরু করে - তাইলে আমার যাবার যায়গা নেই। ব্লগের নাস্তিকদের অনেকদিন যাবত পর্যবেক্ষনের পরই কথাটা এসেছে - নাস্তিকদের মন্তব্যের শুরুই হয় গালি দিয়ে। বিশ্বাস না হয় - আমার পোস্টটা দেখুন - সেখানে আমাকে সরাসরি গালি না দিলেও মনে ঝাল মিটিয়েছে অনেকেই। আর আপনিতো গালি কয়েকটা দিলেনই।  আর মাহবুব সুমন যখন বিশিষ্ট বাক্যে শুওরের সাথে আলোচনা চলে না মন্তব্যটি করেন তখন আপনার হাস্যমুখী প্রত্যুতরের বিষয়টাও প্রশ্নবোধক একটি অবস্থান।  - এই মন্তব্যটা খুঁজলাম - কিন্তু পেলাম না। পেলে অবশ্যই জবাব দেবো। একটা প্রশ্ন - গালিতে আপনার সমস্যা হওয়ার কথা না। আপনি আমাকে চুতিয়া বললেন আবার মাহবুব সুমনের শুয়ড়ের সাথে তুলনাকে ভিন্নভাবে নিচ্ছেন। বিষয়টা কেমন হয়ে যাচ্ছে না।  এবার শেষ কথাগুলো বলি। একদল মানুষ যেদিন থেকে বলা শুরু করেছে - "আমি বিশ্বাস করি" - সাথে সাথে আরেকদল বলেছে - "না, বিশ্বাস করি না"। এই অনাদিকাল থেকে চলে আসা বিশ্বাস অবিশ্বাসের বিতর্কের কোন সমাধান হয় নি - হচ্ছে না - হবেও না। শুধুমাত্র বিনোদনের জন্যে "আস্তিক-নাস্তিক" বিতর্কের বিষয়ে আমার আগ্রহ আছে - কিন্তু কোন একটা একমত হবার মতো ফলাফলের বিষয়ে আশা নিয়ে বিতর্ক করার মতো জ্ঞান বা বুদ্ধি যে আমার নেই - এই বিষয়ে আমি একশত ভাগ নিশ্চিত। প্রাগতৈহাসিক কাল থেকে চলে আসা বিতর্কের একটা অবসান করার কোন চেষ্টা যদি হয় বিতর্কের উদ্দেশ্য - তাহলে আমি সেখানে নেই। সুতরাং বিনোদনমুলক বিতর্কে অশোভন শব্দ ব্যবহার না করাই কি উচিত নয়? অর্থহীন শব্দ ব্যবহার করে প্রতিপক্ষকে হেয় করার কারনে বিতর্কের মুল সুর থেকে বক্তব্য সরে যায় - আর শ্রোতারা বিরক্ত হয়। যদি সম্ভব হয় - আসুন অর্থহীন শব্দ ব্যবহার না করে সবাই আমারদের বক্তব্যগুলো উপস্থাপন করি। এতে নাস্তিকদের কি লাভ হবে জানি না - তবে আস্তিক হিসাবে আমি দারুন ভাবে লাভবান হবো - আমি আমার বোধবুদ্ধিটাকে একটু শানিয়ে নিতে পারবো।  আপনাকে অসংখ্য ধন্যবাদ আমার মতো একজন অর্বাচীনকে গুরুত্ব দেবার জন্যে।  ভাল থাকবেন।  
                            
                    সর্বশেষ এডিট : ১৭ ই অক্টোবর, ২০০৮  রাত ৮:১৪                

