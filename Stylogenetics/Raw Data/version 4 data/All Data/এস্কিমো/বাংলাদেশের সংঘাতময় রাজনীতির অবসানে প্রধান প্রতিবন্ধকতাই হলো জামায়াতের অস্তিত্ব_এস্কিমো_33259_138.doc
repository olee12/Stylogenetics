বাংলাদেশের সংঘাতময় রাজনীতির অবসানে প্রধান প্রতিবন্ধকতাই হলো জামায়াতের অস্তিত্ব




 
                        বাংলাদেশের রাজনীতিতে কৃত্রিম সংঘাতময় দুই ধারার নেত্রীত্ব দিচ্ছেন শেখ হাসিনা আর বেগম খালেদা জিয়া। যদিও রাজনৈতিক ও অর্থনৈতিক নীতি আদর্শের ক্ষেত্রে এই দুইটি দলের মধ্যে কোন পার্থক্য নেই। কিন্তু কার্যত দেখা যায় - এই দল দুইটি তুচ্ছাতিতুচ্ছ কারনে একে অন্যের বিরোধীতা করে।  এই কৃত্রিম সংঘাতময় পরিবেশে কারনে দেশের সর্বত্র একটা অস্থিরতা কাজ করে। আর সেই অস্তিরতা সুযোগ নিয়ে দূর্নীতিবাজ আর টাউটরা নিজেদের যথেষ্ঠ গুরুত্বপূর্ন অবস্থানে নিয়ে গেছে।  বাংলাদেশের বৃহৎ দু্ইটা রাজনৈতিক দলের এই কৃত্রিম সংঘাতময় পরিবেশ তৈরী ও তা ধরে রাখার পিছনে যারা কাজ করছে তারা হলো একাত্তরের ঘাতক-দালাল চক্র। সালাউদ্দিন কাদের চৌধুরীরা ভিতর থেকে আর বাইরে থেকে কাজটা করছে জামায়াত।   সাম্প্রতিক দুই নেত্রীর মধ্যে বৈঠকের বিষয়ে দেশে একটা তোড়জোর চলছে। একজন সাধারন মানুষ হিসাবে কিছুটা সন্দেহের সাথে হলেও মনে করছি - যদি এই বৈঠক থেকে অন্তত কিছু ইতিবাচক বিষয়ে ঐক্যমত্য হয় - ক্ষতি কি!  কমপক্ষে চামচা আর ধান্ধাবাজদের তৈরী অদৃশ্য দেওয়া আটকে থাকা দুইজন মানুষ যদি নিজেদের মধ্যে নূন্যতম দেখা করে সৌজন্যতা বিনিময় করে - তা হলে হয়তো ভবিষ্যতে এই বৈঠকের রেশ ধরে আরো বড় ধরনের সৌহার্দ্যের পরিবেশ তৈরী হবে। বিষয়টা অনেকটা উষ্ঞতা বাড়িয়ে বরফ গলানো শুরু মতোও হতে পারে।  কিন্তু - জামায়াতে ইসলামী নামের সংগঠনটি সত্যই প্রমাদ গুনছে। যদি সত্যই দুই নেত্রীর দেখা হয়ে যায়। যদি ওরা যুদ্ধাপরাধীদের বিষয়ে একটা সিদ্ধান্ত নিয়ে ফেলে। তাইলে জামায়াতের ধান্ধাবাজির ব্যবসা শেষ। দুই নেত্রীর বৈঠকের বিষয়ে জামায়াতের অবস্থান দেখুন আজকের সমকালের একটা খবরেঃ-  "জামায়াতে ইসলামীর সহকারী সেত্রেক্রটারি জেনারেল আবদুল কাদের মোল্লা দুই নেত্রীর সংলাপ ইস্যুকে ‘ভানুমতির খেল’ বলে মন্তব্য করেছেন। তিনি বলেন, দুই নেত্রীর সংলাপের বিষয়ে তিনি আশাবাদী নন। তার ভাষায়, ‘চোর আর গৃহস্থের মধ্যে কোনো ঐক্য হতে পারে না।ক্ষমতায় গিয়ে আওয়ামী লীগ ট্রানজিট দিয়ে চট্টগ্রাম বন্দর বিদেশিদের হাতে তুলে দিতে চেয়েছে।"   লক্ষ্য করুন - যতটুকু পারা যায় বিএনপি আর আর আওয়ামীলীগের সমর্থকদের উস্কানো চেষ্টা করেছে জামায়াত নেতা রাজাকার কাদের মোল্লা।  আগাছা জন্মানো আর বড় হওয়ার জন্যে যেমন দরকার কৃষকের উদাসীনতা তেমনি জামাতের মতো দলের বেঁচে থাকার জন্যে দরকার দেশে অগনতান্ত্রিক সংঘাতময় পরিবেশ। আর যদি দেশে সামরিক শাসন আসে - তাহলে জামায়াতে পোয়াবারো। লোক দেখানো জেলে যাওয়া আর ফুরুৎ করে বেড়িয়ে আসা। বায়তুল মোকাররমের উত্তর গেট থেকে মগবাজার পর্যণ্ত মিছিল করে "আন্দোলন আন্দোলন" খেলা আর মসজিদ মাদ্রাসায় বসে রাজনীতি করে দল বড় করা।    এই বিষয়টা নিশ্চিত করে বলা যায় - দেশে জামায়াত নামের বাংলাদেশ বিরোধী যুদ্ধাপরাধীদের সংগঠন বাংলাদেশে সক্রিয় আছে - ততদিন পর্যন্ত বাংলাদেশ সংঘাতময় রাজনীতি থেকে বেড়িয়ে আসতে পারবে না। কারন ৭১ এর পরাজয়কে জামায়াত পরাজয় মনে করে না - বা মুক্তিদ্ধাদের বিজয়কে বিজয় হিসাবে মানে না। ওরা ভারতের বিজয় হিসাবেই দেখে। সুতরাং বাংলাদেশ নামক দেশটা একটা সৃদ্ধশালী প্রগতিশীল দেশ হলেই  জামায়াত প্রকৃত অর্থ পরাজিত হবে। সেই লক্ষ্য বাংলাদেশ যতটাই ব্যর্থ হবে - জামায়াতের সাফল্য আনুপাতিক হারে বাড়বে।  শুধু মাত্র ভোটের সংখ্যা বাড়ানোর জন্যে মদ্যপ নেতার সাথে কোলাকুলি করতেও যেমন জামায়াতের কষ্ট হয় না - তেমনি জামায়াতের বিপরীত মেরুতে অবস্থারত যে কোন দলের সাথে ঐক্য করতেও এদের এক মুহূর্ত ভাবতে হয় না। বাংলাদেশের রাজনীতিতে বেশ্যবৃত্তির প্রবর্তক ও ধারক নিজেদের অস্তিত্ব রক্ষার জন্যেই বিএনপি আর আওয়ামীলীগের কৃত্রিম বিভাজনটাকে টিকিয়ে রাখতে সর্বত্বক চেষ্টা করে যাবে। এতে মনে করার কারন নেই যে - জামায়াত নীতিহীন - ওরা বাংলাদেশবিরোধী নীতিতে অটল। বাংলাদেশকে একটা ব্যর্থ রাষ্ট্র হিসাবে দেখার জন্যে ওদের যা যা করার তাই করছে এবং করবে।  সুতরাং বাংলাদেশের রাজনীতির সংঘাতের ক্যান্সার সারানোর জন্যে জন্যে জামায়াত নামক টিউমারটার অপসারন অতীব জরুরী।  
                            
                    সর্বশেষ এডিট : ১৫ ই নভেম্বর, ২০০৮  ভোর ৫:০১                

