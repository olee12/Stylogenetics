শুভ জন্মদিন - বাংলাদেশ।




 
                        ২৬শে মার্চ ১৯৭১। বিশ্বের মানচিত্রে যোগ হলো একটা নতুন দেশের সীমানা। লাল-সবুজ পতাকার মধ্যে সোনালী রংগের মানচিত্র খচিত পতাকা নিয়ে জন্ম নেওয়া দেশটির জন্ম সহজ সরল ছিলো না। মুলত ১৯৪৭ সালে পাকিস্তান নামক বারশত মাইল দুরের আরেকটা ভুখন্ডের সাথে মিলে একটা অবাস্তব রাস্ট্রের জন্মের পরপরই বাঙালীরা উপলদ্ধি করে - ধর্মের নামে তাদের প্রতারনা করা হয়েছে। ইংরেজ প্রভুদের জায়গায় বাঙালীদের উপর চেপে বসেছে পাঞ্জাবী প্রভুরা। এরা বাঙালীদের শুধু মুসলমান নয় - মানুষ হিসাবে মর্যাদা দিতেও রাজী ছিলো না। তারই প্রথম বহিঃপ্রকাশ ঘটে ১৯৫২ সালে ভাষার উপর আঘাতের মাধ্যমে। শুরু হয় শিক্ষা সংস্কৃতি ধংস করে একটা চিরস্থায়ী পংগু জনগোষ্ঠী তৈরী করে উপনিবেশিক শাসনের চক্রান্ত। সেই সময় হাজার বছরের শ্রেষ্ঠ বাঙালী শেখ মুজিবুর রহমানের নেতৃত্বে ধীরে ধীরে একটা স্বাধীন দেশের জন্মের পটভুমি তৈরী হয় আন্দোলন সংগ্রামে মাধ্যমে। পাকিস্থান নামক অদ্ভুদ রাষ্ট্রের কফিনে শেষ পেরেক পোতা হয় ১৯৭১ সালের ২৫শে মার্চ। অপারেশন সার্চলাইট নাম দিয়ে নিরিহ মানুষকে নির্বিচার হত্যালীলার মাধ্যমে পাকিস্তানী সেনাদের বেসামরিক নাগরিকদের উপর সামরিক অভিযানের মাধ্যমে তাদের হিংস্ত্র থাবা বের করে - ধর্মের নামে ভাইভাই আর মানুষ হিসাবে সামান্যতম মানধিকারে কথাও বিবেচনা করেনি পাকিস্তানী সেনারা। প্রথমদিনেই ঢাকায় হত্যা করা হয় লাখখানেক মানুষ। এই হত্যালীলা ধীরে ধীরে ধর্ষন আর অগ্নিসংযোগের আকারে পুরো দেশে ছড়িয়ে দেওয়া হয়। পাকিস্তানীদের হত্যালীলার মাধ্যমেই জন্ম নেয় বাংলাদেশ নামক রাষ্ট্রটির। তারপর নয় মাসের যুদ্ধ আর ত্রিশ লাখ মানুষ জীবনদান - তিনলাখ মা-বোনের সর্বোচ্চ ত্যাগের মাধ্যমে শত্রুমুক্ত হয় দেশটি।  কিন্তু তারপর শুরু হয় দেশটির বিরুদ্ধে চক্রান্ত। হত্যা করা হয় দেশটির স্থপতিসহ মুল নায়কদের। খললায়করা মুখোশ পড়ে বিভ্রান্ত করে দেশবাসীকে - পর্দার আড়ালে বাংলাদেশের জন্মের সক্রিয় বিরোধীতাকারী রাজাকার-আলবদর চক্রকে পূর্নবাসন চলে পূর্নদ্যোমে। ফলাফল বুদ্দিজীবি হত্যাকারী আলবদর বাহিনীর প্রধানকে দেখি দেশের মন্ত্রী হতেও। শুধু রাজনৈতিকভাবে স্বাধীনতাবিরোধীদের পূর্নবাসন ঘটেছে - তাই নয় কিন্তু- চলেছে ইতিহাস লুকানো আর বিকৃত ইতিহাসের প্রচার। ক্ষতিগ্রস্থ হয়েছে একটা প্রজন্ম। দেখেছি স্বাধীনতার বিরোধীতাকারীরা নতুনভাবে ইতিহাস লিখছে - তৈরী করেছে ভুয়া মুক্তিযুদ্ধা পরিষদ।  কিন্তু নতুন প্রজন্মের প্রকৃত ইতিহাস জানার অদম্য ইচ্ছা আর যুদ্ধাপরাধীদের প্রতি ঘৃনা আমাদের মহান স্বাধীনতার সংগ্রামের ইতিহাসকে নতুন জন্ম দিয়েছে। বাংলাদেশ একন অপেক্ষা করছে - যুদ্ধাপরাধীদের বিচার দেখার জন্যে।  একটা কথা প্রচলিত আছে। স্বাধীনতা অর্জন যত কঠিন তারচেয়ে অনেক কঠিন তা রক্ষা করা।  আমাদের একটা প্রজন্ম স্বাধীনতা সুরক্ষায় তেমন সফল হয়নি। স্বাধীনতা সুরক্ষায় এখনই উদ্যেগী হওয়া দরকার। যেন ভোটের রাজনীতি থেকে ইতিহাসকে মুক্ত করা যায় সেই বিষয়টি লক্ষ্য রাখা উচিত। মুলত একটা স্বাধীনদেশে স্বাধীনতাবিরোধীদের কোন কর্মকান্ড থাকার কথা না। তাদের বিচার হবে কি হবে না এই নিয়ে বিতর্ক শুধু যুদ্ধাপরাধীদেরই সহায়তা করে। আমাদের এই চক্র থেকে বেড়িয়ে আসতে হবে। নতুন প্রজন্মকে যেন স্বাধীনতার ইতিহাস রক্ষা আর যুদ্ধাপরাধীদের বিচারের দাবীতে আন্দোলন না করে দেশের উন্নয়নে মনোযোগী হতে পারে - সেই  লক্ষ্যে তিনটা জরুরী পদক্ষেপ গ্রহন জরুরী মনে করি -  ১) যুদ্দাপরাধীর বিচার - দেরি হলেও সময় শেষ হয়ে যায়নি। দ্রুত বিচার শুরু করা উচিত। এতে যুদ্ধাপরাধীরা সমাজে মিথ্যাচার করে স্বাধীনতার মহান সংগ্রামকে হেয় করতে পারবে না।  ২) মুক্তিযুদ্ধের তথ্য সংরক্ষন আইন প্রনয়ন -  মুক্তিযুদ্ধের ইতিহাস নিয়ে মনগড়া গল্পইতিহাসের নামে রূপকথা লেখা প্রচার  মুক্তিযুদ্ধকে হেয় করে আকার ইংগিতে গল্প কবিতা নাটক লেখা ও প্রচার করা। মুক্তিযুদ্ধাদের হেয় করে কোন প্রচার প্রচারনা মুক্তিযুদ্ধাদের নামে ভুয়া সমিতি করামুক্তিযুদ্ধকে রাজনৈতিক উদ্দেশ্য ব্যবহার করা এই ধরনের সকল কর্মকান্ড যা মুক্তিযুদ্ধের ইতিহাসকে বিকৃত করে তা প্রচার করা আইন করে বন্ধ করা - এবং এই ধরনের কর্মকান্ড বন্ধ করার জন্যে সংলিষ্টদের শাস্তির ব্যবস্থা করা।  ৩) মুক্তিযুদ্ধের সক্রিয় বিরোধীতাকারী সংগঠনের কাযর্ক্রম নিষিদ্ধ করা - একদিকে স্বাধীনতার মহত্বের কথা বলা - মুক্তিযুদ্ধদের আত্নত্যাগের কথা বলা আর বীরশ্রেষ্টদের সন্মান জানানো - অন্যদিকে রাজাকারদের মন্ত্রী বানিয়ে তাদের রাষ্ট্রীয়কাজে বিশেষ অবদানের জন্যে বিলাশবহুল বাড়ীর জন্যে জমিবরাদ্ধ করা - এইটা সুস্পষ্ট দ্বৈতনীতি। একটা দেশ সামনে এগুনোর জন্যে দ্বৈতনীতি থেকে বেড়িয়ে আসতে হবে। স্বাধীনতার ৩৮ বছর পর যারা মুক্তিযুদ্ধের কথা তাদের গঠনতন্ত্রে সংযোজন করে - এরা যে বাংলাদেশের জন্মের মুলনীতির সাথে একমত না এই বিষয়টা বুঝতে আর কত বছর অপেক্ষা করতে হবে আমাদের। পরিষ্কার কথা হলো - দেশের জন্মের বিরোধী কোন সংগঠন ৩০ লক্ষ মানুষের জীবনের বিনিময়ে অর্জিত স্বাধীন দেশে কোন কর্মকান্ডের অধিকার রাখে না। এখনই জামায়াত, মুসলিমলীগ. নেজামী ইসলামী, পিডিপি, কেএসপিসহ আলবদর বাহিনীর জন্মদাতা ইসলামী ছাত্র শিবির (ছাত্রসংঘ) এর সকল কমংকান্ড বাংলাদেশের সীমানায় নিষিদ্ধ করা জরুরী। নতুবা স্বাধীনতা সুরক্ষার পক্ষে যত বত্তৃতা বিবৃতিই দেওয়া হউক - সবই ব্যর্থ হতে বাধ্য। কারন এরা এদের সকল কর্মকান্ড পরিচালনা করছে বাংলাদেশের জন্ম ভুল ছিলো তা প্রমান করার - এরা এখনও পাকিস্তান জন্মের মুলমন্ত্র দ্বিজাতিতত্ত্বে বিশ্বাসী। সুযোগ পেলেই এরা আবারো ছোবল মারবে আমাদের লাল-সবুজ পতাকায়।  একজন নাগরিক হিসাবে আমার দাবী - উপরের তিনটা বিষয় দ্রুত বাস্তবায়ন হোক।  সবশেষে সবাইকে জানাই স্বাধীনতা দিবসের শুভেচ্ছা।  শুভ জন্মদিন - জন্মভুমি বাংলাদেশ। চিরজীবি হোক বাংলাদেশ - সুখী আর সমৃদ্ধ হোক।    

                    সর্বশেষ এডিট : ২৫ শে মার্চ, ২০০৯  রাত ৮:৩০                

