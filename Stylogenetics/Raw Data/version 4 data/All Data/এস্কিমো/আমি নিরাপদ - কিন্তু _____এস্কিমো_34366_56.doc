আমি নিরাপদ - কিন্তু ____




 
                        একজন ব্লগার আমাকে "নিরাপদ" বানানোর জন্যে পোস্ট দিয়েছেন আর অনেকেই সমর্থন করেছেন - সবাইকে ধন্যবাদ জানিয়ে বলছি - "আমি নিরাপদ"। আমার ব্লগের ডান কোনায় জ্বল জ্বল করছে - আপনি নিরাপদ ব্লগার।   সার্বিক  অর্থেই আমি নিরাপদ। কয়েকদিন যাবত বাংলাদেশের টিভি আর পত্রিকায় যেভাবে আইন শৃংখলার অবনতির খবর আসছে - তাতে গা শিহরে উঠে। ছিনতাইকারীর হাতে টিভির সাংবাদিক নিহত হওয়া থেকে শুরু করে চুরি ডাকাতিসহ বাংলাদেশের শহুরে জীবনে একটা ভয়াবহ অনিরাপদ অবস্থা তৈরী হয়েছে বলে মনে হচ্ছে।  আর আইন শৃংখলা রক্ষা বাহিনী মনে হয় মোটামুটি নিষ্ত্রিয় হয়ে আছে। কথাটা সোজাসুজি বলি - ভুত তাড়ানোর জন্যে যে সরিষা ব্যবহার করা হয় যদি সেই সরিষাতেই ভুত থাকে - তবে ভুত তাড়ানো সম্ভব নয়। বিগত সরকারের সময় রাজনীতির সংস্কারের নামে যে পরিমানে হৈ চৈ করা হয়েছে - পুলিশ বা অন্যান্য বাহিনীর দূর্নীতি বা সংস্কারের বিষয়ে ততাধিক নিরবতা দেখা গেছে। একজন সৎ আইজি বা একজন কর্মদক্ষ স্বরাষ্ট্র মন্ত্রী কোন কাজে আসবে না যদি পুরো বাহিনীর মধ্যে শৃংখলা না থাকে।  বাংলাদেশের পুলিশের মধ্যে যেমন আছে প্রচুর অবৈধ সম্পদশালী কর্মকর্তা - তেমনি আছে হতদরিদ্র পুলিশের সিপাহী। বিরাট বৈষম্য আর অসম কাজের চাপে পুলিশ কোন সময়ই দক্ষ বাহিনী হয়ে উঠেনি। তারপর রাজনৈতিক কারনে পুলিশের ভিতরেও দলাদলি আর তাবেদারী বিষয়টা দেখা যায়। বিগত জোট সরকারের কোহিনুর আর আকবর এখন কোন নামে আর্বিভুত হয় - তাও দেখার অপেক্ষায়।  তাই দ্রুত পুলিশকে সংস্কার ও আধুনিকায়ন না করা হলে আইন শৃংখলার উন্নয়ন আশা করা ভুল হবে।  সেই বিবেচনায় আমি টরন্টোতে বসবাসের সুবাদে একটা নিরাপদ জীবনে আছি। ভালই লাগছে।  কিন্তু ব্লগে একজন নাস্তিকের পুড়িয়ে মারার বিষয়টা নিয়ে কিছুটা চিন্তিত আছি। ছদ্মনামে উনি "মোল্লা"দের পুড়িয়ে যে ইচ্ছা প্রকাশ করেছেন তাতে আমি কিছুটা ভীতও বটে। কারন উনি ক্ষনে ক্ষনে ভিন্ন নিকে আমাকে "মোল্লা" শ্রেনীভুক্ত হিসাবে প্রচার করছেন।  ঘটনা হলো আমি যদিও মোল্লা না কিন্তু মোল্লা সন্দেহে যদি কেউ আমার গায়ে কেরোসিন ঢেলে আগুন ধরিয়ে দেয় - বিষয়টা কতটা ভয়াবহ হবে - ভাবতেও গায় কাঁটা দিয়ে উঠে। একসময় দেখা যাবে নাস্তিকরা আমরা বিরুদ্ধে পুড়িয়ে মারা ফতোয়া দেবেন। এই ভয়ে আমি মন খুলে কথা বলা বাদ দিয়েছি।  যেমন কয়েকদিন আগে হযরত চার্লস ডারউন (আ: ও: র: ক সাহেবের এই ধরাধামে আগম উপলক্ষে যে বিশ্বব্যাপী ওরস মোবারক হয়ে গেল - তা আটরশীর ওরসের মতো মনে হলেও - তা নিয়ে কোন কথা বলিনি। আবার একজন নাস্তিক বাংলাদেশে দূর্নীতি করে লাইসেন্স নিয়ে দেশের বাইরে গাড়ী চালালে কোন অন্যায় হবে না বলে যে ফতোয়া দিয়েছেন তা নিয়েও কোন কথা বলিনি। পাছে ব্যক্তি আক্রমনের দায়ে ব্লগিং অধিকার থেকে বঞ্চিত হই।  কিন্তু দেখে শুনে মনে হচ্ছে মানুষকে জ্যান্ত পুড়িয়ে মারার ইচ্ছা প্রকাশ করার ক্ষেত্রে ব্লগের নীতিমালা অনুসারে বাকস্বাধীনতা রক্ষিত হয় - কিন্তু তা নিয়ে কোন কথা বললে আপনার "নিরাপদ" অবস্থা "সাধারন" হয়ে যাবে।  সাবাস বাক স্বাধীনতা - সাবাস প্রতিশীলতা। শুধু মাত্র ধর্মীয় পরিচয়ের কারনে একদল মানুষকে পুড়িয়ে মারার ইচ্ছার কথা প্রচার করতে দিয়ে আমরা এগিয়ে যাচ্ছি বাকস্বাধীনতার চুড়ান্ত উচ্চতায়।  নাইবা থাকলো আমাদের নিরাপত্তা - বাকস্বাধীনতা তো আছে। কি বলেন?  [ নবজস্মের কারনে প্রোফাইলে একটা নতুন ফটো লাগালাম] 

                    সর্বশেষ এডিট : ১৬ ই ফেব্রুয়ারি, ২০০৯  সকাল ১১:২০                

