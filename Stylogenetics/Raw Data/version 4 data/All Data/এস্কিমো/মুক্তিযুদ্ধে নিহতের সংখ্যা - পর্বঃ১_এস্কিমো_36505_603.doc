মুক্তিযুদ্ধে নিহতের সংখ্যা - পর্বঃ১




 
                        ১৯৭১ সালে তৎকালীন পূর্ব পাকিস্থানের নিরস্ত্র জনতার উপর ঝাপিয়ে পড়ে একটা সুসজ্জিত ও পেশাধারী পাকিস্থানী সেনাবাহিনী। ২৫শে মার্চের গভীর রাত থেকে শুরু হয়ে ১৬ই ডিসেম্বর পর্যন্ত চলে বর্তমানের বাংলাদেশ নামক ভুখন্ডের সাধারন মানুষের উপর হত্যা-ধর্ষনসহ একটা পরিকল্পিত গনহত্যা এবং বুদ্ধিজীবি নিধনযজ্ঞ অভিযান। এটা পরিচালিত হয় পাকিস্থানী সেনাবাহিনী এবং বাঙালীর মধ্যে একদল দালাল - রাজাকার, আলবদর, আল শামস এবং শান্তি কমিটি নামক সহযোগী বাহিনী তৈরীর মাধ্যমে। সেই গনহত্যা আর নির্যাতনে চিহ্ন পাওয়া যাবে না এমন কোন স্থান বাংলাদেশে অবশিষ্ট নেই। যুদ্ধ চলাকালীন সময়ে এবং পরবর্তীতে দেশ - বিদেশের বিভিন্ন সংস্থা এবং মিডিয়া তাদের নিজস্ব হিসাবে মতে এই গনহত্যার নিহতদের সংখ্যার সর্বোচ্চ তিন মিলিয়ন হিসাবে উল্লেখ করা হয়েছে। সেই বিবেচনায় ১৯৭২ সাল থেকে বাংলাদেশে ৩ মিলিয়ন বা ত্রিশ লক্ষ শহীদের কথাটা প্রচলিত হয়ে আসছে। কিন্তু দীর্ঘ এই নয় মাসের গনহত্যায় কত মানুষ জীবন দিয়েছিলেন এবং পাকিস্থানী সেনাবাহিনী আর রাজাকারদের হাতে সম্ভ্রম হারিয়ে ছিলেন কত নারী সেটা গননা করা হয়নি এবং যথাযথ ভাবে পরিসংখ্যানের আলোকে লিপিবদ্ধ করা হয়নি বলে অনেক মহল থেকে এই বিষয়ে বিতর্ক তোলা হয়।  যারা এই বিষয়ে বিতর্ক সুষ্টির প্রয়াস নেয় তাদেরকে দুই শ্রেনীতে বিভক্ত করা যেতে পারে। প্রথম শ্রেনীতে আছে - ৭১এর পরাজিত রাজাকার-আলবদর এবং দালালরা - যারা বাংলাদেশ নামক স্বাধীন দেশে জন্মের বিরোধীতা করেছিলো এবং আজও তার বিরুদ্ধে কার্যকলাপ চালিয়ে যাচ্ছে। তাদের কার্যক্রম শুরু হয় ১৯৭৫ সালের মুক্তিযুদ্ধের নেতা শেখ মুজিবুর রহমানের হত্যার পর পরিকল্পিত ভাবে ুপ্রপাগান্ডাচ্র মাধ্যমে। এরই অংশ হিসাবে বাংলাদেশের একমাত্র ইলেকট্রনিক মিডিয়া বিটিভিকে চতুরতার সাথে ব্যবহার করা হয়। ১৯৭৫ সালের পর বিটিভি এবং বাংলাদেশ রেডিওতে ুপাকিস্থানী সেনাবাহিনীচ্ এর পরিবর্তে ুহানাদার বাহিনীচ্ শব্দগুচ্ছ ব্যবহারসহ রাজাকার এবং দালালদের দৃশ্যের আড়ালে নিয়ে যাওয়া হয়। অন্যদিকে স্বাধীনতার নেতৃত্বদানকারী নেতৃবৃন্দ যেমন শেখ মুজিব, সৈয়দ নজরুল ইসলাম, ক্যাপটেন মনসুর আলী, তাজউদ্দিন আহম্মদকে দৃশ্যপট থেকে আড়ালে সড়িয়ে রাখা হয়। সাথে সাথে মুক্তিযুদ্ধের শীর্ষস্থানীয় সামরিক কর্মকর্তা যেমন জেনারেল ওসমানী, আব্দুর রব, কে এম শফিউল্লাহ, এ কে খন্দকার, খালেদ মোশাররফের মতো নেতাদের পর্দার অন্তরালে পাঠিয়ে একজন সেক্টর কমান্ডার জিয়াউর রহমানকে শীর্ষস্থানে উপস্থানের প্রয়াসে ইতিহাসের একটা শর্টকার্ট তৈরী করা হয়। এগুলো ছিল মুক্তিযুদ্ধের পরাজিতদের ুপ্রপাগান্ডা ওয়ারেরচ্ অংশ বিশেষ। বিশেষ বিশেষ দিবসে দেখানো হতো এক অদ্ভুদ ধরনের নাটক। সেখানে দেখানো হতো হয়তো ১৯৭১ সালের একটা দৃশ্য যেখানে কিছু মুক্তিযোদ্ধা চরিত্রে অভিনয়কারী মানুষ বর্তমানে প্রচলিত ুসবুজ জমিনে লাল সূর্যচ্ পতাকাটি নিয়ে ুবাংলাদেশ জিন্দাবাদচ্ শ্লোগান দিচ্ছে। যেখানে প্রকৃত ঘটনা ছিল ১৯৭১ সালের পতাকা ছিল ুসবুজ জমিনের ভিতরে লাল সূর্য্য এবং তার ভিতরে হলুদ রংগের বাংলাদেশের মানচিত্রচ্ এবং শ্লোগান ছিল ুজয় বাংলাচ্। এখন হয়তো আমাদের অনেকের ুজয় বাংলাচ্ শ্লোগান দিতে দ্বিধা হয় - এটাকে একটা দলীয় শ্লোগান হিসাবে বিবেচিত হচ্ছে। যদি ১৯৭১ সালের মুক্তিযুদ্ধ চলাকালীন কোন ঘটনা দেখানো হয় এবং সেখানে জয় বাংলা শ্লোগানটা না থাকে তবে সেটা হবে সত্যের অপলাপ এবং সুস্পস্ট ইতিহাস বিকৃতি। অন্যদিকে যারা মুক্তিযুদ্ধের পক্ষের শক্তি হিসাবে নিজেদের পরিচয় দিতে গর্ববোধ করি - তারা ুজয় বাংলাচ্ শ্লোগানটার বিষয়ে একটু ভেবে দেখতে পারেন। ৭১ এর হাজার হাজার মুক্তিসেনা ুজয় বাংলাচ্ উচ্চারন করেই উদ্দীপ্ত হয়েছে এবং জীবন দিয়ে দেশকে স্বাধীন করেছে। সুতরাং সেই আত্নদানকারী বীরদের প্রতি শ্রদ্ধা জানানোর জন্যেই আমাদের এই শ্লোগানটাকে উচ্চারন করা উচিৎ। (চলবে)

                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

