মুশাররফের জরুরী অবস্থা জারী_ বোঝার উপর শাঁকের আঁটি!




 
                        বেশ হৈ চৈ পড়ে গেছে কানাডার টিভি চ্যানেল গুলোতে। পাকিস্থানের প্রেসিডেন্ট মুশাররফ দেশে জরুরী অবস্থা জারী করেছে। এবারের আঘাতটা এসেছে পাকিস্থানে সর্বশেষ স্বাধীন প্রতিষ্ঠান সুপ্রীম কোর্টের উপর। সুপ্রীম কোর্টের প্রধান বিচারপতিকে বরখাস্ত করা ছাড়াও দশজন বিচারপতিকে অন্তরীন করা হয়েছে। সাথে সাথে এক ঢিলে দুই পাখি মারার মতো কেষ্টাদের ধরা হচ্ছে। পৃথিবীতে রাষ্ট্রক্ষমতা নিয়ে যখনই এই ধরনের অগনতান্ত্রিক কাজ হয় - তখনই প্রথম আঘাত আসে রাজনীতিকদের উপর। বিগত এক যুগ ধরে মুশাররফ লৌহ কঠিন হাতে শাসন চালানোর ক্ষেত্রের অনুগত রাজনীতিক ছাড়া যারা সুবিধাজনক অবস্থায় গেছে তারা হলো - মৌলবাদী গোষ্ঠী। মৌলবাদী গোষ্ঠীর প্রভাব এবং কার্যক্রম এতোই বেড়েছে যে, ওরা এখন নিয়মত্রান্ত্রিক ভাবে রাষ্ট্রক্ষমতার স্বাদ পাওয়া নিয়ে সন্তুস্ট থাকতে রাজী না। যার ফলে লাল মসজিদের ঘটনার মতো ঘটনার মুখোমুখি হতে হচ্ছে মুশাররাফকে। পাকিস্থানে যখনই গনতান্ত্রিক রাজনীতির একটা সম্ভাবনা তৈরী হয় - ঠিক তখনই আসে একটা আঘাত। পাকিস্থানের সামরিকবাহিনী দীর্ঘদিন যাবত ক্ষমতায় থাকার সুবাদে সকল সুবিধাজনক পদ এবং সুযোগ সুবিধার সর্বোচ্চ প্রাপ্তির সাথে কোন ভাবেই ভাগাভাগি করতে নারাজ। তাই মুশাররাফ নিজের পদ নিশ্চিত করতে তাদের নি:শর্ত সমর্থন ভোগ। জেঁকে বসা এই সামরিক চক্র থেকে পাকিস্থান কি সহসাই মুক্তি পাবে?আপাতত দৃষ্টিতে সেই সম্ভাবনা দেখছি না। কারন - এই কঠিন সামরিক চক্র আর তাদের সহযোগী ফিউডাল লর্ডরা দেশটাকে সাফল্যজনক ভাবে বিভক্ত করে রেখেছে। ব্যক্তিগত অভিজ্ঞতা থেকে দেখেছি - একজন পাঞ্জাবী যতটা পছন্দ করে একজন ভারতীয়কে - একজন বালুচকে তার চেয়ে বেশী অপছন্দ করে। একজন সিন্ধি সহজে পাঞ্জাবীর সামনে মুখ খুলে না। তার উপরে সোভিয়েত ইউনিয়নের সাথে যুদ্ধে আফগানদের সহায়তার নামে দেশটির সেনাবাহিনীর ভিতরে মৌলবাদীদের বিরাট কানেকশান তৈরী হয়েছে। মৌলবাদীরা মুশাররফকে যতটা প্রতিদ্বন্দী বিবেচনা করে - তারচেয়ে অনেক বেশী প্রতিদ্বন্দী হিসাবে বিবেচনা করে গনতান্ত্রিক রাজনৈতিক দলগুলোকে। সুতরাং একজন সামরিক এক নায়কের ইচ্ছা পুরনের সামান্য বাধা সুপ্রীম কোর্টের বিচারকদের জন্যে এই পরিনতি কি খুবই অনভিপ্রত?সামরিক সরকারের জরুরী অবস্থা ঘোষনা - অনেকটা পাকিস্থানের গনতন্ত্রের উপর জেঁকে বসা বোঝার উপর শাঁকের আঁটি র মতোই - এটা কানাডার মিডিয়া বুঝেও হয়তো না বুঝার ভান করছে। 

