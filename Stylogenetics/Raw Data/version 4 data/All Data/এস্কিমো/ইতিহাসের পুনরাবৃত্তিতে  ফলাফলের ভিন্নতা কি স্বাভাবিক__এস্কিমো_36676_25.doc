ইতিহাসের পুনরাবৃত্তিতে  ফলাফলের ভিন্নতা কি স্বাভাবিক_




 
                        ১৯৭৫ সালের ৭ই নভেম্বর সেনাবাহিনীর সিপাহিরা অফিসারদের হত্যা করে একটা বিদ্রোহের মাধ্যমে। নিহত হন মেজর জেনারেল খালেদ মোশাররফসহ অনেকে। সেই বিদ্রোহের অপরাধে কোন সিপাহীর বিচার হয়নি। হয়নি কোর্ট মার্শাল। অন্যদিকে সেইদিন অফিসার হত্যাকারী সিপাহীদের ট্রাক মিছিল করে "সিপাহী জনতা ভাই ভাই" শ্লোগান দিতে সহায়তা করে ঘটনাকে সিপাহী জনতার বিপ্লব হিসাবে মহিমান্বিত করে রাষ্ট্রীয় ভাবে অফিসার হত্যাকান্ডকে পুরষ্কৃত করা হয়। সেই থেকে ৭ই নভেম্বর মহান বিপ্লব ও সংহতি দিবস পালিত হয়।  কিন্তু ২০০৯ সালের ২৫শে ফ্রেব্রুয়ারী  বিডিআর এর সিপাহীরা বিদ্রোহ করে আর মেরে ফেলে সেনা কর্তাদের। একটা মিছিল করে "বিডিআর জনতা ভাই ভাই" শ্লোগানও দেওয়া হয়। কিন্তু পরিকল্পনা সফল হয়নি বলে বিডিআররে সিপাহীদের বেঘোরে ফাঁসির দড়িতে ঝুলতে হবে।  ইতিহাস পুনরাবৃত্তি হলেও - ফলাফল হলো সম্পূর্ন  ভিন্ন।   আরকেটা গুরুত্বপূর্ন ঘটনাক্রম ইতিহাসের পুনরাবৃত্তি হলেও একই ভাবে ভিন্ন ফলাফল হয়েছে।  প্রথম ঘটনা মেজর জেনারেল জিয়াউর রহমানের ক্ষমতা দখলের মাধ্যমে দেশের নেতা হওয়া - ঘটনাক্রম এভাবে সাজানো যায় - ১) একজন রাষ্ট্রপতি ( এই ক্ষেত্রে শেখ মুজিবুর রহমান) সেনাবাহিনীর সদস্যদের হাতে নিহত হন। (দৃশ্যত জিয়াউর রহমানের এই হত্যাকান্ডে কোন ভুমিকা ছিলো না।) ২) রাষ্ট্রপতি হত্যার পর সেই দলেরই একজনকে ( এই ক্ষেত্রে হবে খন্দকার মুশতাক আহমেদ) পুতুল বানিয়ে পিছনে পরিকল্পনা বাস্তবায়নের সময় নেওয়া হয়। ৩) পরে সামরিক আইন জারীর পর একজন বিচারপতি ( এখানে হবে আবু সাদাত মোহাম্মদ সায়েম)কে প্রেসিডেন্ট বানিয়ে সেনাপ্রধান (জিয়াউর রহমান) ক্ষমতা দখল করেন। ৪)  ক্ষমতা দখলের পরই জাতির উদ্দেশ্যে ভাষনে ৬ মাসের মধ্যে নিব্যাচন দিয়ে গনতান্ত্রিক সরকারের হাতে ক্ষমতা দিয়ে সেনাশাসক ব্যারাকে ফিরে যাবার অংগীকার করেন।  ৫)  ক্ষমতায় আসার পরপরই ৭১ এর পরাজিত শক্তিকে পুর্নবাসনের প্রকল্প নেওয়া হয়। যুদ্ধাপরাধীর বিচার বন্ধ করা হয়। শুরু হয় মুক্তিযুদ্ধের ইতিহাস নিয়ে লুকোচুরি।  ৬) রাষ্ট্রপতির হত্যাকারী সেনাকর্তাদের কোর্ট মার্শাল না করে দুতাবাসে চাকুরী দিয়ে পুরষ্কৃত করা হয়।  ৭)  কিছুদিন পর জনগনের দাবীর মুখে উনি বিচারপতিকে বঙ্গভবনের পশ্চাৎদ্বার দিয়ে বের করে দিয়ে নিজেই প্রেসিডেন্ট নিযুক্ত হন।  ৮)  একটা গনভোট (হ্যাঁ/না) করে ৯৯ ভাগ হ্যাঁ ভোট পেয়ে নিজেকে নির্বাচিত প্রেসিডেন্ট ঘোষনা করেন।  ৯)  শুরু হয় রাষ্ট্রীয় সম্পদ আর জনবল ব্যবহার করে রাজনীতিতে প্রবেশ।  ১০) ঘোষিত হয় ১৯ দফা কর্মসূচী। ১১) বিভিন্ন দলছুটদের নিয়ে জাতীয়তাবাদী ফ্রন্ট তৈরী হয়। সেখানে ধর্মকে রাজনীতি ব্যবহারের বিষয়টা গুরুত্ব দেওয়া হয়।  ১২)  জাতীয়তাবাদী ফ্রন্টকে জাগদল (জাতীয়তাবাদী গনতান্ত্রিক দল) এ রুপান্তিরিত করা হয়।  ১৩)  অবশেষে দলের নাম আধুনিকায়ন করে বিএনপি (ইংরেজী) করে জিয়াউর রহমান তার চেয়ারম্যান পদে অধিষ্ঠিত হন।  অন্য ঘটনাটা নীচে দেওয়া হলো - যা সেনাশাসক লে: জে: হোমো এরশাদের ক্ষমতা দখল ও রাজনীতিতে লটকে থাকার ঘটনা- খুব খেয়াল করে পড়তে হবে। কারন ঘটনা দুইটা এতো বেশী মিলে যায় যে - মনে হতে পারে পুরোটাই কপি/পেস্ট করা হয়েছে।     ঘটনাক্রম এভাবে সাজানো যায় - ১) একজন রাষ্ট্রপতি ( এই ক্ষেত্রে জিয়াউর রহমান) সেনাবাহিনীর সদস্যদের হাতে নিহত হন। (দৃশ্যত এরশাদের এই হত্যাকান্ডে কোন ভুমিকা ছিলো না।) ২) রাষ্ট্রপতি হত্যার পর সেই দলেরই একজনকে ( এই ক্ষেত্রে হবে বিচারপতি আব্দুস সাত্তার) পুতুল বানিয়ে পিছনে পরিকল্পনা বাস্তবায়নের সময় নেওয়া হয়। ৩) একজন বিচারপতি ( এখানে হবে আহসান উদ্দিন চৌধুরী)কে প্রেসিডেন্ট বানিয়ে সেনাপ্রধান (এরশাদ) ক্ষমতা দখল করেন। ৪) ক্ষমতা দখলের পরই জাতির উদ্দেশ্যে ভাষনে ৬ মাসের মধ্যে নিব্যাচন দিয়ে গনতান্ত্রিক সরকারের হাতে ক্ষমতা দিয়ে সেনাশাসক ব্যারাকে ফিরে যাবার অংগীকার করেন।  ৫) কিছুদিন পর জনগনের দাবীর মুখে উনি বিচারপতিকে বঙ্গভবনের পশ্চাৎদ্বার দিয়ে বের করে দিয়ে নিজেই প্রেসিডেন্ট নিযুক্ত হন। ৬)  ক্ষমতায় আসার পরপরই ৭১ এর পরাজিত শক্তিকে পুর্নবাসনের প্রকল্প অব্যহত রাখা হয়। যুদ্ধাপরাধীর বিচার বন্ধ থাকে। শুরু হয় মুক্তিযুদ্ধের ইতিহাস নিয়ে লুকোচুরি অব্যহত থাকে।   ৭) রাষ্ট্রপতির হত্যাকারী কোর্ট মার্শাল না করে দুতাবাসে চাকুরী দিয়ে পুরষ্কৃত করা সেনাকর্তাদের দেশে রাজনীতি করার সুযোগ করে দেওয়া হয় রাজনৈতিক দল গঠনের মাধ্যমে। হত্যাকারীরা সংসদ ও প্রেসিডেন্ট নির্বাচন করার সুযোগ পায় এরশাদের বদৌলতে।  ৮) একটা গনভোট (হ্যাঁ/না) করে ৯৯ ভাগ হ্যাঁ ভোট পেয়ে নিজেকে নির্বাচিত প্রেসিডেন্ট ঘোষনা করেন।  ৯) শুরু হয় রাষ্ট্রীয় সম্পদ আর জনবল ব্যবহার করে রাজনীতিতে প্রবেশ।  ১০) ঘোষিত হয় ১৮ দফা কর্মসূচী। ১১) বিভিন্ন দলছুটদের নিয়ে জাতীয় ফ্রন্ট তৈরী হয়। সেখানে ধর্মকে রাজনীতি ব্যবহারের বিষয়টা গুরুত্ব দেওয়া হয়।  ১২) জাতীয়তাবাদী ফ্রন্টকে জনদল এ রুপান্তিরিত করা হয়।  ১৩) অবশেষে দলের নাম আধুনিকায়ন করে জাতীয় পার্টি করে এরশাদ তার চেয়ারম্যান পদে অধিষ্ঠিত হন।  উপরের দুইটা ঘটনা যদিও হুবুহু মিলে যাবে - তারপরও জিয়াউর রহমান হয়ে যাবেন মহান নেতা আর এরশাদ হয়ে গেছে পতিত স্বৈরাচার। ইতিহাসে পুনরাবৃত্তির যদিও হয় - ফলাফল হয় ভিন্ন। কারন ঘটনার সময়কাল ভিন্ন হবার কারনেই হয়তো মানুষ ভিন্নভাবে ঘটনাকে গ্রহন করে।  তবে সত্যের স্বার্থে আবেগহীন ভাবে ইতিহাস দেখলে দেখা যাবে - সব ঘটনাই কিন্তু এ - কেউ জনগনক এবোকা বানাতে পেরেছে আর কেউ ব্যর্থ হয়েছে। যিনি সাফল্যজনক ভাবে জনগনকে বোকা বানাতে পেরেছে - সে সফল আর হিরো - আর যে বোকা বানাতে ব্যর্থ - সে পতিত ভিলেন।  সব দেখেশুনে মনে হচ্ছে - ইতিহাসের পুনরাবৃত্তিতে ভিন্ন ফলাফল  খুবই স্বাভাবিক ঘটনা। 

                    সর্বশেষ এডিট : ০৯ ই এপ্রিল, ২০০৯  সকাল ১১:২৯                

