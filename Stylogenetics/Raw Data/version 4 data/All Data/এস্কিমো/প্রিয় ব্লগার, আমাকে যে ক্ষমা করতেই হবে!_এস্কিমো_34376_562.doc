প্রিয় ব্লগার, আমাকে যে ক্ষমা করতেই হবে!




 
                        আমি রাজাকারদের রাজাকার বলে ডেকেছি। অবশ্য বরাবরই তা করি। এতে অনেকে মনোঃকষ্ট পেয়েছেন। অনেকে পোস্ট দিয়ে আমাকে গালাগালির রাস্তা তৈরী করেছেন। আমি তাদের কষ্টের কারন বুঝি! কেন রাজাকার শব্দটি বারাবার ব্যভহার করি? ইতিহাসের সত্যটাকে সঠিকভাবে উপস্থাপনের জন্যে আর নিখুতভাবে দালালদের চিহ্নিত করার জন্যে এর চেয়ে ভাল শব্দ বাংলা বাষার চলমান অভিধানে নেই বলেই আমার বিশ্বাস। দীর্ঘ ৩৭ বছরে রাজাকাররা নানান ধরনের অভিযোজন আর সিস্ট গঠন প্রক্রিয়ার ফলে 'রাজাকার' শব্দটা হজম করার ক্ষমতা অর্জন করেছে বলেই মনে হচ্ছিল। তাই কেউ কেই একটু আগবাড়িয়ে সে কেন রাজাকার না তা বলার চেষ্টা করে। তাই সেই সকল কুযুক্তিকে প্রতিহত করে সঠিক টার্গেটে রাজাকার শব্দটাকে পাঠানোর কৌশল হিসাবে সামনে পিছনে কিছু অতিরিক্ত বিশেষ যোগ করেছিলাম। এতে সাধারন ব্লগারদের কেউ কেউ আপত্তি তুলেছেন। সবার অবগতির জন্যে জানাচ্ছি, আমি ব্যক্তিগত জীবনে কোদালকে কোদাল বলতেই পছন্দ করি। সেই সুবাদে রাজাকারদের রাজাকারই বলি। এখানে পিছানোর কোন সুযোগ নেই। এই শব্দটা যারা গালি বিবেচনা করেন - তাদের প্রতি অনুরোধ - নিজেদের অবস্থান পুনর্মূল্যায়ন করুন। রাজাকার এবং যুদ্ধাপরাধীদের সমর্থন করা বন্ধ করুন। সঠিক ইতিহাস অনুসরন করে কথা বলুন। সত্য লুকানোর চেষ্টা করবেন না।আর একটা কথা - ব্যাক্তিগত ভাবে আমি গালি বিষয়ক কোন কর্মকান্ডে নেই। তবে যদি কেউ তার ফ্রাস্টেশান থেকে গালাগালি করে সেটা বুঝার ক্ষমতা আমাকে আল্লাহ দিয়েছেন বলেই মনে করি। যদি মুক্তিযুদ্ধ বিষয়ক তথ্য বিকৃতি বা রাজাকারদের সম্পর্কে কোন মিথ্যা তথ্যের করনে কেউ গালিগালাজ করে - তাকে গালি থামানোর মতো কথা বলার যথেষ্ঠ নৈতিক কারন খুঁজে পাইনা। যারা নিজের মা বোনদের বিদেশী সৈন্যদের হাতে তুলে দেয় - যারা নিজের দেশের বুদ্ধিজীবিদের হত্যা করে - তাদের জন্যে গালিতো তো মৃদু তিরষ্কার মাত্র - তারা আরো অনেক বেশী পাওয়ার দাবীদার। সুতরাং সেখানে আমার পক্ষে নিরব সমর্থন দানের বিকল্প নেই। তবে জ্ঞানত আমি কাউকে গালি দেই না আর যারা আমার সাথে অন্য অন্য নিকের যোগসূত্র খুঁজে আমাকে বিতর্কিত করতে চাইছেন - তারা দয়া করে সেই কাজটি বাদ দিন। আবারো বলছি - আমি একটা নিকেই ব্লগিং করি। এই গেল গালাগালি বিষয়ক আমার অবস্থানের প‌্যাচালে পুনরাবৃতি। তবে 'রাজাকার' শব্দটা যারা গালি হিসাবে বিবেচনা করবেন তাদের জন্যে আবারো বলছি - এই শব্দটা ব্যবহার করা বন্ধ করা যাবে না - কারন এটা ইতিহাসের একটা নিয়ামক শব্দ। ইতিহাসের সঠিকতার জন্যই এটা বারবার ব্যবহূত হবে।যারা এতে অসস্তিবোধ করবেন - তাদের কাছে অনুরোধ - 'রাজাকার' শব্দটা ব্যবহারের জন্যে আমাকে ক্ষমা করতেই হবে।  (বিশেষ দ্রষ্টব্যঃ - উপরের লেখাটি সাধারন ব্লগারদের জন্যে প্রযোজ্য - রাজাকার বা তার অনুসারীদের জন্যে নয়) 
                    
