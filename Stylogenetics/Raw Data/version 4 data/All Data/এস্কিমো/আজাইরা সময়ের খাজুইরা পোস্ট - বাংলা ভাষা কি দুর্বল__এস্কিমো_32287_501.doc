আজাইরা সময়ের খাজুইরা পোস্ট - বাংলা ভাষা কি দুর্বল_




 
                         (রোববার, বন্ধের দিন বসে আছি, তাই কিছু আজাইরা প্যাচাল)  ব্লগের স্মনামধন্য লেখক যিনি লেখার শিরোনামের সাথে সবমসয় নিজের নাম লেখে নাম প্রচারটা নিশ্চিত করেন সেই বিজ্ঞ মানুষ উনার এক মন্তব্যে বাংলা ভাষার সীমাবদ্ধতা সম্পর্কে একটা গুরুত্বপূর্ন কথা বলেছেন। এই পোস্টে নীচে দেখুন: 'প্রশ্নোত্তর'র প্রশ্নের উত্তর এবং ত্যাড়ামী প্রসঙ্গ/সারওয়ার চৌধুরী  ২৩ শে ডিসেম্বর, ২০০৭ রাত ৯:৫০ লেখক বলেছেন: ধন্যবাদ। এই রেংকের আলোচনায় ইংরেজি শব্দের ব্যবহার ঠিক আছে। কারণ অনেক ইংরেজি শব্দ বিষয়টাকে যতটা ক্লিয়ার করে, বাংলায় ততটা ধরা যায় না। আমার নিজের অভিজ্ঞতা থেকে দেখেছি, বাংলা ভাষায় বিজ্ঞানের মতো কঠিন বিষয়গুলোকে কত সহজ করে ফেলেছেন ড. আব্দুল্লাহ আল মুতী শরফুদ্দিনের মতো মানুষরা। আর বিজ্ঞানের উপর অহরহ লিখে ফেলছেন ড. জাফর ইকবাল। এখন শুনলাম একটা বিশেষ "রেংক" এর আলোচনায় বাংলা ব্যবহার করার সীমাবদ্ধতা আছে।   বোধ হয় বিষয়টা বিজ্ঞান নয়। আমি হয়তো রেংক বিষয়টা ধরতে পারিনি। তবে আমার নিজের কিছু অভিজ্ঞতা আছে। বিশেষ রেংকে বাংলার পরিবর্তে ইংরেজী ব্যবহার করে মানুষ বেশ সহজ বোধ করে। যেমন - একবার গ্রামের নিরক্ষর মেয়ে যখন বললো - পিরিয়ডের সময় ওরা কি করে, অবাক হয়ে ছিলাম। ইংরেজীর সহজ ব্যবহার দেখে। তারপর দেখতাম বাংলাদেশের মানুষ কুকুরের নাম রাখে ইংরেজীতে। বাংলা সিনেমাতে নায়ক কোনদিন নায়িকাকে বাংলায় ভালবাসার কথা বলতো না। বোধ হয় ইংরেজীতে "আই লাভ ইউ" বলা সহজ। এগুলোই কি একটা বিশেষ রেংকের আলোচনা।  তবে এখনও দেখি ড. আকবর আলি যখন বাংলা বলেন, কোন ইংরেজী না মিশিয়েই চমতকার বাংলায় সব অর্থনীতির কথা গুলো বলেন।  আমার ভুল হতে পারে, লক্ষ্য করেছি, যারা বাংলা আর ইরেজী মিশিয়ে কথা বলে তাদের বড় অংশই টাউট কিসিমের মানুষ। যেমন বিগত সরকারের মন্ত্রী বাবর - যিনি শত্রু খোঁজাকে বলতে - লুকিং ফর শত্রুজ।  আর দেখতাম টেলি সামাদ ভাড়ামী করার সময় ইরেজী শব্দগুলো বিকৃত করে মানুষকে কাতুকুতু দিতে চেষ্টা করতো।   এই প্রসংগে রবিঠাকুরে একটা ঘটনা মনে পড়লো - সেটা বলি। একজন এসে বাংলা ইংরেজী মিশিয়ে কথা বলা শুরু করলে রবি ঠাকুর তাকে জিজ্ঞাসা করলেন কেন সে এভাবে কথা বলছে। উত্তরে সে বললো - দীর্ঘদিন বিলাতে থাকার কারনে বাংলা ঠিকমতো আসে না।  উত্তরে রবিঠাকুর বললনে - তুমি তো ইংরেজীটাও ঠিকমতো শিখতে পারলে না, মধ্যে থেকে বাংলাটাও হারালে।  বাংলার সাথে ইংরেজী মিশানো কি আমাদের বাংলা ভাষার উপর দখলের অভাব না বাংলা ভাষার সীমাবদ্ধতা - সেইটা পাঠকরাই নির্ধারন করুন। 

                    সর্বশেষ এডিট : ২৩ শে ডিসেম্বর, ২০০৭  রাত ১০:৩৬                

