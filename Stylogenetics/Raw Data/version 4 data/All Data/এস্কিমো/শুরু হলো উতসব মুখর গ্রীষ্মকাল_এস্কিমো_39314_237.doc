শুরু হলো উতসব মুখর গ্রীষ্মকাল




 
                        টরন্টোতে গ্রীষ্মের আমেজে শুরু হলো উতসব। আজ হয়ে গেল "প্রাইড প্যারেড"। লাখো গে আর লেসবিয়ানের আনন্দের উতসবে মেতে উঠেছিলো টরন্টো। ডাউন টাউনের চার্চ স্ট্রীট থেকে শুরু করে ইয়ং স্ট্রীট ছিলো সাত রংএর পতাকায় শোভিত। একদিনে তেলের দাম বেড়ে যাওয়া আর কর্মহীনতার কারনে টরন্টোর টুরিস্ট কমে যাওয়ায় চিন্তিত নগর কর্তৃপক্ষ গত কয়দিন আনন্দিত ছিলো। হোটেল গুলো টুরিষ্টে ভরে আছে। ব্যবসা বানিজ্যে রমরমা - সবাই বেশ উতফুল্ল। এইবারের প্যারেডের বিশেষ আকর্ষন ছিলো কানাডিয়ান সেনাবাহিনীর গে/লেসবিয়ান সদস্যদের সামরিক পোষাকে অংশগ্রহন।  এরপর আগামী ১লা জুলাই কানাডার জন্মদিন - কানাডা ডে। এই উতসবটার সাথে সবাই সম্পৃক্ত হয়। মজার বিষয় হলো প্রতিটি জাতিগোষ্ঠী তাদের মতো করে এই দিনটি পালন করে। সেন্টক্লেয়ার ওয়েস্টে ইটালিয়ানরা তাদের নিজেদের গান আর সংস্কৃতিক উতসবে মেতে উঠবে - তেমনি কলেজ আর স্পাডায়ানায় চাইনিজরা তাদের সংস্কৃতিক উতসব করে। জেরার্ডে হবে ভারতীয়দের উতসব।  বাংলাদেশারই বা কম কিসে। ভিক্টোরিয়া পার্কের ডেন্টোনিয়ায় বিরাট উতসব হবে - সময় মেলা। সাপ্তাহিক আমাদের সময় এই মেলার আয়োজক। দিনব্যাপী গান আর নাচের এই মেলায় শুধু কানাডিয়ান জাতীয় সংগীত ছাড়া সবই বাংলা।  তার পাশে বসে রকমারী খাবার আর বাংলাদেশী পন্যের বাজার। দারুন জমে উঠে এই উতসবটি।  এই মেলার মাত্র ২ কিলোমিটার দুরত্বে আরেকটা মেলা হবে - বাংলা মেলা। সাপ্তাহিক বাংলা কাগজ এই মেলার আয়োজক। সেখানেও বাংলাদেশ থেকে শিল্পীরা আসবেন বলে আযোজকগন প্রতিশ্রুতি দিয়েছেন।  এর পরপরই হবে আরেকটা বাংলা অনুষ্ঠান - শহরের প্রানকেন্দ্রের ডানডাস স্কোয়ারের বেঙ্গলী কালচারাল সোসাইটির আয়োজনে এইদিনব্যাপী মেলাটি মুলত কানাডার বহুবর্নের মানুষকে আকৃষ্ট করে। দিনব্যাপী গান - অভিনয় আর কবিতা আবৃত্তির  মাধ্যমে সবাইকে ধরে রাখার একটা প্রচেষ্টা নেয় আয়োজকগন। এই অনুষ্ঠানটা হবে ৬ই জুলাই।  তারপর আছে জালালাবাদ মহাসন্মেলন। নর্থ আমেরিকায় বসবাসরত সিলেটিদের মহামিলনের এই মেলাটিতে বাংলাদেশ থেকে অনেক শিল্পী আনার প্রতিশ্রুতি আছে আয়োজকদের। অভিজাত মেট্রো কনভেনশন হলে এই মহা সন্মেলনের আয়োজন করা হবে।  এই ছাড়াও আছে - আঞ্চলিক সমিতি আর বৃহত্তর জেলা সমিতি গুলো বনভোজন। সবচেয়ে মজাদার খাবারের আয়োজনের জন্যে বিখ্যাত চট্রগ্রাম সমিতি "মেজবান" ধরনের আয়োজনে সবাই আমন্ত্রিত হয়।  এই সব উতসবের বাইরেও এই বছর বিশেষ উতসবে মেতে উঠেছে প্রবাসী আওয়ামীলীগ আর ছাত্রলীগের নেতাকর্মীরা। এরা তাদের নেত্রীকে কাছে পেয়ে বিপুল উতসাহের সাথে আড্ডা জমাচ্ছে বাঙালী পাড়া ড্যানফোর্তে - লাভবান হচ্ছে স্থানীয় বাংলাদেশী রেস্টুরেন্টগুলো - বলাই বাহুল্য।  
                            
                    সর্বশেষ এডিট : ৩০ শে জুন, ২০০৮  সকাল ৯:৫৮                

