এরপরও কি কেউ জানতে চাইবেন কেন - _জামায়াত-শিবির বাংলাদেশ ও ইসলামের শত্রু _।




 
                        যখন ব্যান ছিলাম তখন একজন আমার ব্লগে এসে একটা প্রশ্ন করেছিলো - "জামায়াত - শিবির ইসলামের শত্রু" এটাই কেন বলেন? আমি সুযোগ আর সময়াভাবে জবাব দিতে পারিনি। লক্ষ্য করে থাকবেন - আমার ব্লগের শিরোনামে লেখা - "জামায়াত-শিবির বাংলাদেশ ও ইসলামের শত্রু " - এর কারন যে শুধু জামাতকে অপছন্দ করি বলেই এদের প্রতিহত করার চিন্তা করি তা নয়। এরা প্রকৃতপক্ষে বাংলাদেশের শত্রু । বাংলাদেশের জন্মের বিরোধীতার নামে এমন কোন অপকর্ম নাই যা এরা করেনি। দুঃখজনক হলো - সেই অপকর্ম জায়েজ করার জন্যে ইসলামের নাম ব্যবহার করে একটা ধর্মকে কলংকিত করেছে। তারজন্য আজ ৩৮ বছর পরও এরা লজ্জিত না। এদের অপকর্মের কারনেই বাংলাদেশের মুসলমানরা বিব্রত। প্রকৃতপক্ষে বাংলাদেশ জন্মের বিরোধী - কিন্তু বাংলাদেশের জন্ম যখন হয়েই গেছে - সেইটাকে আর পাকিস্তান বানানো যাবে না- তাই বাংলাদেশের শুধু নামটা রেখে এরা দেশটাকে টেনে নিয়ে যেতে চায় একটা অন্ধকারের দিকে। ক্ষমতারলোভী এই ফ্যাসিস্টদের কর্মকান্ডে যে দেশের প্রগতির ক্ষতিই হচ্ছে তা না - এরা ইসলাম ধর্মটাকেও অপমান করছে। কিছু সাম্প্রতিক ঘটনার দিকে নজর দিলে বিষয়টা আরো পরিষ্কার হবে - প্রথম আলোর কার্টুন নিয়ে এদের জেহাদী কর্মকান্ড রমজান মাসের প্রকৃত উদ্দেশ্য ব্যহত করলেও এরা রাজনৈতিক ইস্যু হিসাবে ব্যবহার করতে দ্বিধা করেনি - যদিও নিজেরা এই বিষয় নিয়ে কৌতুক করাকে স্বাভাবিক বিবেচনা করেছে। গত কয়দিন যাব ব্লগে একজন শেখ মুজিবুর রহমান, বেগম সুফিয়া কামালের মতো মানুষকে ছোট করার লক্ষ্যে ড. আহমদ শরীফ আর ড. হুমায়ুন আজাদের লেখার উদ্ধৃতি ব্যবহার করছে - যদিও এই দুইজন কোনভাবেই এদের পছন্দের তালিকায় থাকার কথা না। এদের দুইজনকেই এরা মুরতাদ ঘোষনা করে মৃত্যুদন্ড দিয়েছে - কিন্তু রাজনীতির সুবিধার জন্যে উনাদের খন্ডিত বক্তব্য ব্যবহার করার মতো নোংরামী করতেও এদের লজ্জা হয় না। আজ দেখলাম সবচেয়ে মজার ঘটনা।  ইটালিয়ান সাংবাদিক ওরিয়ানা ফালাসিকে পুরষ্কার প্রদান আর স্যালুট দিয়ে মহা মানব বানিয়ে ফেলেছে জামাতি কয়জন। যাদের ওরিয়ানা সম্পর্কে সামান্য জ্ঞান আছে তারাই অবাক হবে ভেবে - ইসলামের কথা বলে মুখে ফেনা তুলে ফেলা আর রাস্তায় শহীদ হয়ে বেহেস্তে যাবার জন্যে উগ্রীব এই দলটি কিভাবে ওরিয়ানারকে এতো উপরে উঠায়। এর উত্তর দেবার আগে একটু নজর দেওয়া দরকার ওরিয়ানার সর্বশেষ কর্মকান্ড সম্পর্কে -বিশ্বখ্যাত এই সাংবাদিক পেশা থেকে অবসর গ্রহনের পর ইসলাম আর মুসলমান বিদ্ধেষী দুইটা বই লিখে আবার লাইম লাইটে চলে আসে -  বই দুটো হলো - ১) The Force of Reason ২) The Rage and the Pride প্রথম বইটিতে ইসলাম সম্পর্কে তার উক্তি - "a pool that never purifies" করার কারনে আমেরিকান কোর্টে তার বিরুদ্ধে মামলা হয়। ২০০৬ সালে জুনে রিজন ম্যাগাজিনে ক্যাথি ইয়াং লিখছেন - “ Italian journalist Oriana Fallaci’s 2002 book The Rage and the Pride makes hardly any distinction between radical Islamic terrorists and Somali street vendors who supposedly urinate on the corners of Italy’s great cities. Christopher Hitchens, who described the book in The Atlantic as “a sort of primer in how not to write about Islam,” notes that Fallaci’s diatribes have all the marks of other infamous screeds about filthy, disease-ridden, sexually threatening aliens. ”কথা হলো ইসলামী আন্দোলনের সোল এজেন্ট হিসাবে দাবীদার জামাত ইউরোপে ইসলামোফোবিয়ার প্রচারক অরিয়ানা ফালাসীকে বাংলাদেশে স্বাধীনতা পদক আর স্যালুট দাবী করছে। কারনটা পরিষ্কার - ধর্মকে ব্যবহার করে ক্ষমতায় যাওয়ার খোয়াব দেখা এই দলটি মুখে ইসলামের কথা বললেও মুলত এরা ইসলাম সম্পর্কে সামান্যতম ধারনা রাখে না - এমন কি সাম্প্রতিক বিশ্বে ইসলামের নামে ঘটে যাওয়া কোন বিষয়ে নূন্যতম ধারনা রাখে না। ডাস্টবিন যত নোংরাই হোক না কেন - রাজনৈতিক প্রপাগান্ডার স্বার্থে এরা সেখানেও মুখ দিতে কুন্ঠিত না। সমগ্র বিশ্বে যখন মুসলমানরা সন্ত্রাসবাদের নামে নির্যাতিত হচ্ছে - তখন বাংলাদেশের জামাত মুসলামন বিরোধীদের বন্ধু হিসাবে বিবেচনা করে শুধু মাত্র মুক্তিযুদ্ধ আর আধুনিক বাংলাদেশের বিরোধীতার স্বার্থে। এরপরও কি কেউ প্রশ্ন করবেন -  "জামায়াত - শিবির ইসলামের শত্রু " কেন? 

