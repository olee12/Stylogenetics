একটি পর্যালোচনাঃ -ইত্তেফাক আসলে জামাতের প্রেস বিজ্ঞপ্তিই ছেপেছে।




 
                         ইত্তেফাকের রিপোর্ট: মন্তব্য প্রতিবেদন একই রিপোর্টটি গতকাল থেকে কমপক্ষে তিনবার ব্লগে কপি পেস্ট করা হয়েছে। কেন ওদের এতো উতসাহ? যদি রিপোর্টটা একটু ভাল ভবে লক্ষ্য করা যায় দেখা যাবে - কোন লেখকের নাম বা পরিচয় ছাড়া একটা মন্তব্য প্রতিবেদন হিসাবে ছাপা এই রিপোর্ট মুলত মুজাহিদের নির্বাচন কমিশনের সামনে দেওয়া বক্তব্যেরই বিস্তারিত বিবরন।  মুজাহিদ যে পয়েন্ট তুলে বিতর্কটাকে উসকে দিয়েছিল - তা হলো যুদ্ধপারাধী হলো পাকি আর্মীরা আর রাজাকার-আলবদর- আলশামস হলো দুধভাত। ইত্তেফাক তারই পক্ষে সাফাই গেয়েছে। কিন্তু বেশী কথা বললে যা হয় - তা হলো স্ববিরোধীতা। তা ছাড়াও  আংশিক সত্য আর সত্য গোপনের বিরাট মহড়া দেখা গেছে পুরো রিপোর্টটাতেই লক্ষ্য করা গেছে।  যদ্ধুপরাধী বিচার সংক্রান্ত প্রকৃত তথ্য জানতে ক্লিক করুন।   রিপোর্টটিতে বিদেশী যুদ্ধাপরাধীর বিচার না করে দেশী দালালদের বিচার যৌক্তিক কিনা প্রশ্ন তোলা হয়েছে। বেশ ইন্টারেস্টিং। তাহলে পক্ষান্তরে দেশী যুদ্ধাপরাধীর অস্তিত্বই স্বীকার করছে রিপোর্টটি।  শেষ প‌্যারায় সবচেয়ে ইন্টারেস্টিং কথাগুলা জমা হয়েছে। - চলুন একটু পড়া যাক সেই অংশটা ["যুদ্ধপরাধীদের বিচারের ব্যাপারে তারা যদি সত্যি আন্তরিক হতেন তবে তাদের ব্যর্থতার জন্য আগে জাতির কাছে ক্ষমা চাইতেন তারা"] - কাদের কথা বলা হয়েছে এখানে। রাজনৈতিক দলগুলোর ব্যর্থতার কারনে যুদ্ধাপরাধীর বিচার হয়নি - তা বলে এখন করা যাবে না, কেন? রাজনৈতিক দলগুলো সুশাসন প্রতিষ্টায় ব্যর্থ হয়েছে বলেইতো এই সরকার এসেছে - এখন তারা কি সেই ব্যর্থতার কথা বলে তাদের দায়িত্ব এড়াতে পারবে? ["আসলে এক শ্রেণীর রাজনৈতিক নেতা আছেন যারা সবসময় সাধারণ মানুষকে আহাম্মক মনে করে থাকেন। তারা মনে করেন, জনগণের স্মৃতিশক্তি ক্ষীন।"] তাইতো মানুষ এখন এই সরকারে কাছে বিচারে দাবী তুলেছে। ["তারা অতীতকে ভুলে যায়। অতীতে কারা গণতন্ত্রকে ধ্বংস করেছে, বিচারকদের নিয়োগ, বদলি ও বরখাস্তের ক্ষমতা হাতের মুঠোয় নিয়েছে, সংবাদপত্রের স্বাধীনতা হরণ করেছে তাদের কীর্তিগাঁথা এদেশের মানুষ ভুলে যায়নি। নিজেদের ভুল-ত্রুটি ও ব্যর্থতার জন্য নেতারা যদি অনুতপ্ত হতে শেখেন তাহলে সেটাই হবে দেশ, জাতি ও জনগণের জন্য কল্যাণকর।"] এটা হলো দৃষ্টিকে ভিন্ন দিকে সরানোর চেষ্টা। উপরের কোন বিষয়ের সাথে যুদ্ধাপরাধীর বিচারে কি কোন সম্পর্ক আছে।  [" আমরা রাজনীতিবিদদের কাছ থেকে দায়িত্বশীল নেতৃত্ব প্রত্যাশা করি। জাতিও সুন্দর ভবিষ্যতের কথা শুনতে আগ্রহী। অতীতের ব্যর্থতার কথা ধামাচাপা না দেয়াই হবে জাতির জন্য মঙ্গলজনক। বর্তমান সরকারের মূল লক্ষ্য অর্জনের পথে প্রতিবন্ধকতা ও বিভ্রান্তি সৃষ্টির চেষ্টা না করাই ভাল।"] এই বিষয়টা হলো জামাতে চিরাচরিত মিষ্টি কথা। যখনই তাদের উপর সমস্যা নেমে আসে তখনই এরা এই ধরনের প্রলাপ বকতে থাকে। লক্ষ্যনীয় যে, অতীতের ব্যর্থতাকে টেনে এনে আবারো যুদ্ধাপরাধীর বিচার থেকে সরে আসার কথা বলাটাকি স্ববিরোধীতা নয়? [" আশার কথা এই যে, বর্তমান তত্ত্বাবধায়ক সরকার কোনভাবেই এই ফাঁদে পা দিচ্ছেনা।"] এই সিন্ধান্তমূলক মন্তব্যটা লেখন কোথা থেকে পেলেন? এটাকি উপদেষ্টা মাইনুল হোসেনের টিভি টকশোতে বলা কথারই প্রতিধ্বনী নয়? একদিকে প্রধান উপদেষ্টা বলছেন বিচার করা যাবে - কিন্তু একজন উপদেষ্টা পুরো বিষয়টা টেনে একদিকে নিয়ে যাচ্ছেন।  এটা কি শিবিরের সন্মেলনের আলোচ্য উপদেষ্টার প্রধান অতিথি হওয়ার ঘটনাকে মনে করিয়ে দেয় না।  একটু লক্ষ্য করলেই দেখা যাবে - ইত্তেফাক হলো পতনশীল একটা সংবাদ পত্র - আর জামাত নিজে যেখানে নিজস্ব তহবিল থেকে দুইটা পত্রিকা চালায় - তাদের পক্ষে কি আরেকটা পত্রিকাকে কিছু সাবসিডি দেওয়া কঠিন হবে?  যদি এই মন্তব্য প্রতিবেদনটি সংগ্রাম বা নয়অ দিগন্তে ছাপতো - তাহলো এর গ্রহনযোগ্যতা শূন্যের কোঠায় থাকতো। ইত্তেফাকে ছাপিয়ে এরা আর যাই হোক - বিভ্রান্তির সৃস্টি করতে পেরেছে।  সবার কাছে অনুরোধ - ভাল ভাবে যাচাই না করে কোন কিছতেই বিভ্রান্ত হবেন না। ৩৭ বছরে ঘাতকরা তাদের শিকড়-বাকড় অনেকধূল পর্যন্ত বিস্তার করেছে। সুতরাং হালক্ টানে এদের নিমূর্ল করা যাবে না - দরকার ঐক্যবদ্ধ একটা সন্মিলিত প্রয়াস জয় আমাদেরই ... আর ইত্তেফাক সম্পর্কে একটা কথা... "দিনে দিনে বহু বাড়িতেছে দেনা শুধিতে হইবে ঋন" এর আগেও অনেকে এই রাস্তায় হেটেছে...এবং কঠিন ভাবে ঋন শোধ করেছে। সাম্প্রতিক কালের যায়যায়দিন এর উদাহরন।  ইত্এফাকও ব্যতিক্রম হবে না।  

                    সর্বশেষ এডিট : ০৭ ই নভেম্বর, ২০০৭  রাত ৮:৪৩                

