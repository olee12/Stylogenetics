ডা_ হেনরি মর্গানটেলর কানাডার সর্বোচ্চ সন্মানে ভূষিত হলেন।




 
                        হেনরি মর্গানটেলর কানাডার সর্বোচ্চ সন্মাননা "অর্ডার অব কানাডা"য় ভুষিত হলেন। গতকাল গভর্নল জেনারেলের অফিস থেকে এই তথ্য জানানো হয়। প্রতিবছর বিশিষ্ট কানাডিয়ানদের কানাডা ডে উপলক্ষে এই পদক দেওয়া হয়। স্বস্ব ক্ষেত্রে বিশেষ অবদানের স্বীকৃতি হিসাবে এই পদকের অধিকারীদের মধ্যে মর্গানটেলর হলেন বিতর্কিত ব্যক্তিত্ব। পোলান্ডে জন্ম নেওয়া এই ডাক্তার ২য় বিশ্বযুদ্ধের পর চলে আসে সুইডেনে - সেখানে মেডিকেল সাইন্স পড়া শেষ করে কানাডার মন্ট্রিয়লে এসে নিজস্ব ক্লিনিক খুলে। সেখান থেকে তার যাত্রা শুরু। কানাডায় তখন গর্ভপাত (এবরশান) নিষিদ্ধ। শুধু মাত্র রোগীর জীবন বাঁচানোর জন্যে  জরুরী বিবেচিত হলে তিনজন ডাক্তারের বোর্ডের অনুমোদনের পর এবরশান করা যেত। এর পেছনে অবশ্যই ধর্মীয় নিষেধাজ্ঞা কাজ করেছে। মর্গানটেলর নিজের ক্লিনিকে এবরশান করানো শুরু করে। ফলে তাকে জেলে যেতে হয় - তার ক্লিনিকে আগুন লাগানো হয়। সবশেষে ২০০৪ সালে কানাডার সুপ্রীমকোর্ট ঘোষনা দেয় - যার শরীর তার ইচ্ছাই অগ্রাধিকার পাবে। রাষ্ট্র গর্ভপাত নিষিদ্ধ করার অধিকার রাখে না। সেই থেকে সমগ্র কানাডায় শত শত ক্লিনিক খুলেছে মর্গানটেলরের সংস্থা। একটা পরিসংখ্যানে দেখ গেছে ২০০৪ এর আগে অর্থাৎ সুপ্রীম কোর্টের রায়ের আগে হাসপাতালগুলোতে বছরে ৪৮ হাজার গর্ভপাত হতো। সেই সংখ্যা এখন দাড়িয়েছে ১ লাখেরও উপরে। ড, হেনরির এই যাত্রা সুখকর ছিলোনা মোটেই। যদিও নারীবাদী সংগঠনগুলো ছিলো ওর সাথে - কিন্তু কানাডার একমাত্র নারী প্রধানমন্ত্রী কিম ক্যাম্বেল ক্ষমতায় থাকার সময় গর্ভপাত নিষিদ্ধ করে আইন পাশ করার জন্যে প্রচেষ্টা নেয় -যার ফলে ধর্মীয়গোষ্ঠীগুলো আরো সরব হবার সুযোগ পায়। এখনও ধর্মীয় গোষ্ঠীগুলো ড. মর্গানটেলরের খেতাব বাতিলের দাবী করছে - গত বছর লন্ডন বিশ্ববিদ্যালয়ে যখন ড. হেনরিকে সন্মানসূচক ডক্টরেট খেতাব দেওয়া হয় - সেখানেও ধর্মীয় সংস্থাগুলো বিক্ষোভ করেছিলো।ডাক্তার হেনরি মর্গানটেলর একজন বিতর্কিত ব্যক্তিত্ব না আলোকিত মানুষ তা একসময় ইতিহাস নির্ধঅরন করবে - কিন্তু আপাত দৃষ্টিতে তার এই আন্দোলন যে হাজার হাজার নারীকে রাষ্ট্রীয় নিয়ন্ত্রন থেকে মুক্তি দিয়েছে - তা অনস্বীকার্য। নারীদের স্বাধীন সিদ্ধান্ত গ্রহনে ড. মর্গানটেলরের আন্দোলের অবদানের স্বীকৃতি হিসাবে "অর্ডার অব কানাডা" খেতাব পাওয়া প্রকৃতপক্ষে অনেকের কাছে মুক্তদেশ হিসাবে কানাডার একটা বিরাট অগ্রগতি বলেই বিবেচিত হবে। বিস্তারিত পড়তে এখানে দেখুন Click This Link(২) গতকাল যখন এই খবরটা পড়ছিলাম তখন বাংলাদেশের মেয়েদের কথা মনে হচ্ছিলো। অবৈধ ক্লিরিক আর হাতুরে ডাক্তারদের হাতে জীবন দিচ্ছে কত নারী - তার হিসাব কে রাখে? শুধু ঢাকাই কয়েক হাজার ক্লিনিক আছে যেখানে আয়া-বুয়া নার্সের পোষাক পড়ে মানুসখে ঠকায় আর লোকচক্ষুকে আড়াল করতে গ্রাম থেকে নারীরা আসা নারীরা এই প্রতারকদের খপ্পরে পরে নিজেদের জীবনকে ঝুঁকির মধ্যে ফেলে। এই ছাড়াও গ্রামের হাতুড়ে ডাক্তারদের আয়ের একটা বিরাট অংশ হলো গর্ভপাত করানো। কবিরাজি বা হোমিও চিকিৎতসকরাও কম যায় না এই ক্ষেত্রে।তুলনামুলক ভাবে বাংলাদেশের গর্ভপাত আইন অনেক উদার। শুধু মাত্র সচেতনতা আর সরকারী সংস্থাগুলোর সঠিক পদক্ষেপ পারে শত শত নারীকে ঝুঁকি থেকে রক্ষা করতে। 

