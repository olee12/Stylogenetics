আধুনিক রুশ সাহিত্যের জনক আলেকজান্ডার সের্গেয়েভিচ পুশকিনের ২১৪তম জন্মদিনে শুভেচ্ছা



 রাশিয়ান প্রধান জাতীয় কবি আলেক্সান্দর পুশকিন। খ্যাতনামা আধুনিক রুশ সাহিত্যের স্থপতি কবি আলেক্সজান্ডার সের্গেয়েভিচ পুশকিন প্রেম বিষয়ক কবি হিসাবে তিনি জগদ্বিখ্যাত। মূলতঃ কবি হলেও তিনি নাটক, গল্প, মহাকাব্য, উপন্যাসও লিখেছেন। সমসাময়িককালে তিনি শুধু রাশিয়ান হিসাবেই নয়, বরং সমগ্র পৃথিবীতে অত্যন্ত শক্তিমান কবি হিসাবে স্বীকৃত। রাশিয়ান রোমান্টিজম এর প্রদর্শক হিসাবে স্বীকৃত পুশকিনের ২১৪তম জন্মদিন আজ। জন্মদিনে তাঁর জন্য আমাদের আন্তরিক শুভেচ্ছা। (শিশু আলেক্সজান্ডার সের্গেয়েভিচ পুশকিন) আলেক্সজান্ডার সের্গেয়েভিচ পুশকিন ১৭৯৯ সালের  ২৬ মে রাশিয়ার মস্কোতে জন্মগ্রহন করেন। তাঁর লেখা রচনার প্রায় সবই ইংরেজি ভাষায় অনূদিত হয়েছে। এছাড়া ফ্রেঞ্চ, স্প্যানিশ, জার্মান, পোলিশসহ আরো অনেক ভাষায় তাঁর লেখা ভাষান্তরিত, অনূদিত হয়েছে। অনুবাদ করা শক্ত হলেও পুশকিনের রচনা পৃথিবীর বিভিন্ন ভাষায় অনূদিত হতেই থাকবে। তাঁর বিখ্যাত উপন্যাসের নাম ‘ইয়েভেজেনি ওনেজিন’। উপন্যাসটি রুশ সাহিত্যের একটি মাইল স্টোন হিসেবে চিহ্নিত। এই উপন্যাসে তিনি সর্বপ্রথম বাস্তব কাহিনী-ভিত্তিক উপন্যাস রচনার দিক নির্দেশনা প্রদর্শন করেন। এ কারণে পুশকিনকে আধুনিক রুশ সাহিত্যের স্থপতি তথা প্রতিষ্ঠাতা বলা হয়। ১৮১৪ খ্রীষ্টাব্দে প্রকাশিত হয় ‘ম্যাসেঞ্জার অব ইউরোপ’ নামে কবিতার বই। তাঁর আরো একটি উল্লেখযোগ্য কাব্যগ্রন্থ ‘রাশিয়ান অ্যান্ড লুইডম্যান’।  আলেকজান্ডার পুশকিনের বড় বৈশিষ্ট্য ছিলো বিশ্বসাহিত্যের উপর তাঁর প্রচন্ড দখল। পুশকিন এর সময়কে রাশিয়ান কবিতার স্বর্ণসময় বলা হয়।রাশিয়ার তখন ছিলো রাজতন্ত্র। পুশকিন ছিলেন রাজতন্ত্র বিরোধী। রাজতন্ত্রের বিরুদ্ধে লেখালেখির কারণে পুশকিনকে সেন্ট পিটার্সবুর্গ থেকে বন্দী করে নির্বাসনে পাঠানো হয় দক্ষিণ রাশিয়ার একটি দুর্গম অঞ্চলে। তিনি রাশিয়ান কবিতা বিশ্ব দরবারে যথার্থরূপে হাজির করেছেন। রাশান নাট্যকার হিসাবে অ্যান্তন চেখভ সর্বসেরা হলেও পুশকিন এর নাটকগুলোও সমাদৃত। তিনি সাংবাদিকতাও করেছেন এবং তার সাংবাদিকতার বিষয় ছিল সাহিত্য; রুশ ভাষায় তাঁর যে সংবাদপত্র তিনি সম্পাদনা করতেন তার বাংলা নাম হতে পারে সমসাময়িক সাহিত্য।  তাঁর অসংখ্য কবিতা তরুণদের মধ্যে ব্যাপক সাড়া ফেলেছে। রাশিয়ান রোমান্টিজম এর প্রদর্শক হিসাবে স্বীকৃত পুশকিন এর “আমি তোমাকে ভালবাসতাম, সম্ভবত এখনও ভালবাসি” I loved you, and I probably still do কবিতাটি একটি শক্তিশালী ভালবাসার কবিতা হিসাবে সমাদৃত। এ কবিতায় একজন প্রেমিকাকে ভালবাসার কথা বলেছেন। যাকে প্রেমিক ভালবাসতেন, দূরে সরে যাবার পরও ভালবাসেন। কখনও কখনও তিনি প্রেমিকার ভালবাসার আবেগনাভুতি স্মরণ করেন। কিন্তু তিনি একইসঙ্গে উল্লেখ করেন যে তার ভালবাসা প্রেমিকার জন্য বিড়ম্বনা বয়ে আনবে না। কবি তার প্রেমিকার জন্য কোন দুঃখ/যন্ত্রণার কারণ হতে চান না। কবি কোন আশা ছাড়াই তার প্রেমিকাকে ভালবাসতেন। এতে ঈর্ষা ছিল, সঙ্কোচ ছিল, কিন্তু আশা ছিল না। এ ভালবাসা ছিল অত্যন্ত শক্ত ও সত্য। যদি ঈশ্বর দয়া করেন তবে আবারও ভালবাসা হতে পারে। I LOVED YOU AND I PROBABLY STILL DO কবিতাটি লিখেছেন Alexander Sergeyevich Pushkin ইংরেজি অনুবাদ করেছেন Genia Gurarie  I loved you, and I probably still do,And for a while the feeling may remain...But let my love no longer trouble you,I do not wish to cause you any pain. I loved you; and the hopelessness I knew,The jealousy, the shyness - though in vain -Made up a love so tender and so trueAs may God grant you to be loved again.  রাশিয়ার সবচেয়ে খ্যাতনামা কবি আলেকজান্ডার সের্গেয়েভিচ পুশকিন ১৮৩৭ সালের ০৬ ফেব্রুয়ারি মাত্র ৩৮ বছর বয়সে  তার সেন্ট-পিটার্সবার্গের মইকা সড়কের নিজ বাস ভবনে পরলোক গমন করেন। আলেক্সান্দার পুশকিনের স্মরণে সেই থেকে আজকের এই দিনটি পুরো রাশিয়া জুড়ে পালিত হয়। বিশেষ করে কবি যেখানে বাস করেছেন,সাহিত্য রচনা করেছেন। তার নিজ শহর মস্কোতে বিভিন্ন অনুষ্ঠানের মধ্য দিয়ে কবিকে স্মরণ করা হয়। আলেকজান্ডার সের্গেয়েভিচ পুশকিন অকালে মারা গেলেও আজো তিনি আধুনিক রুশ সাহিত্যের জনক বলে স্বীকৃত। শুধু রাশিয়ায় নয়, পৃথিবীর বিভিন্ন প্রান্তে আলেক্সান্দর পুশকিনের প্রায় ২০০ স্মৃতিমূর্তি আছে। রাশিয়ায় প্রধান জাতীয় কবি আলেক্সান্দর পুশকিনের আজ ২১৪তম জন্মদিন। জন্মদিনে তাঁর প্রতি আমাদের শ্রদ্ধা।  তাঁর সম্পর্কে আরো  জানতেঃ  ALEXANDER PUSHKIN'S BIOGRAPHY

                    সর্বশেষ এডিট : ২৬ শে মে, ২০১৩  সকাল ১০:৫৮                

