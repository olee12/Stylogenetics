দাগ





মাথায় আকাশ ভেঙে পড়লেও এতটা অবাক হতাম না আমি, কিন্তু সামনে যা দেখলাম তাতে আমার থুতনি ঝুলে তলপেটে গড়াগড়ি খাচ্ছে অবস্থা, পাশেই মারুফ বসে, ওকে বললাম দোস্তো আমাকে একটা রাম চটকানা দাও।মারুফ সরু চোখে আমাকে দেখছে, আমার কথাটা বোধ হয় ওর নার্ভার সিস্টেমের কোনো এক জায়গায় বিকট একটা প্যাঁচ লাগিয়ে দিয়েছে, অন্তত ওর চেহারা দেখেই বুঝতে পারছি ও কোনো একটা লুপে আটকে আছে অনেকক্ষণ।রাম চটকানা? অনেকক্ষণ পরে ওর কথা বলবার ক্ষমতা ফিরে আসলো।হ, চিমটি দিয়া দেখলেও বুঝবো না জাইগা আছি না ঘুমাইতাছি, রাম চটকানা দিলে যদি কিছু বুঝি।ক্যান কি হইছে? ও এখনও স্তম্ভিত অবস্থা কাটাতে পারছে না।সামনে দ্যাখ ব্যাটা কোনো কথা কইস না, আগে বিষয়টা বুইঝা লই, তার বাদে কই।আমার ইশারা খেয়াল করে ও দৃশ্যটা দেখলো, অতঃপর ওরও চোয়াল ঝুলে গড়াগড়ি খেলো তলপেটের কাছে।সোহেল ভাই বিলকিসের পাশে বসে আছে রিকশায়, কিংবা বলা যায় বিলকিস রিকশায় বসে আছে আর সোহেল ভাই কোনোমতে ঝুলে আছে রিকশার চাকার উপরে।অবশ্য এমনটাই হওয়ার কথা, ঢাকা শহরের রিকশাগুলো এমনিতেই সাইজে ছোট, এর উপরে যখন বিলকিস রিকশায় বসে তখন সীটের দুই পাশে হাওয়া যাওয়ার মতো জায়গা থাকে না, কিন্তু সেই রিকশায় বিলকিস আর সোহেল ভাই পাশাপাশি আসতেছে এটাও একটা দর্শণীয় বিষয় হতে পারে, তবে প্রশ্নটা হলো কেনো? কিংবা যতগুলো প্রশ্ন এই মুহূর্তে মাথায় আসতে পারে, কি কেনো কিভাবে কোথায় কি রকম, অনেক রকম প্রশ্নই বাতাসে কিংবা আমাদের চারপাশে ভীমরুলের মতো উড়ছে আর ঠোক্কর দিচ্ছে।সোহেল ভাইয়ের খোলতাই হাসি ফিরে এসেছে পুনরায়, দিব্য দরজা হেসে ময়না ভাইয়ের চায়ের দোকানসের সামনের টুলে বসে হাঁক দিলেন- ময়না ভাই চারটা চা।আমি , মারুফ আর সোহেল ভাই, এর বাইরে এখানে জনমনিষ্যি নেই, বাড়তি এক কাপ কোথায় ঢালবে সোহেল ভাই?মানে আমরা তো তিন জন সোহেল ভাই।বিলকিস আসতেছে, ও চা খাবে এখানে।এত টাকা তো পকেটা নাই সোহেল ভাই, আপনার পকেট কি গরম না কি?মারুফের কথা শুনে সোহেল ভাই প্রায় তেড়ে আসলো, মানে? কি কইতে চাস তুই?ময়না ভাইয়ের টুল দেখছেন, এই টুলে বিলকিস বসলে নতুন টুল কেনার টাকা দিতে হবে।যা ব্যাটা ফাজিল, সোহেল ভাইয়ের চোখে মুখে নতুন প্রেমিকের লাজুক হাসি, বিগলিত হাসি দেখে আমরাও মুগ্ধ।নান্নু দিব্যি আসছিলো হাসিমুখে, ময়না ভাইয়ের দোকানের সামনে এসে ইউ টার্ন নিলো, এ্যাঁই নান্নু, কি রে , কই যাস তুই।একটু পরে আসি সোহেল ভাই, কাজ আছে একটা।নান্নু ফিরে আসলো বিলকিস চা খেয়ে চলে যাওয়ার পরপরই।কাজ হইছে তোর? সোহেল ভাই শার্টের অস্তিন গোটাতে গোটাতে প্রশ্নটা করলেন।ভাই বিলকিসকে দেখলে আমি চোখে আন্ধার দেখি, ওর আশেপাশে থাকলে দমের জন্য হাঁশফাস করি, মনে হয় সব বাতাস ও টাইন্যা নিতাছে।তোগো ব্যাটা সবটাতেই ফাজলামি, ও কিন্তু মেয়েটা খুব ভালো।মারুফ চোখ টিপে বললো, ভালো তো হবেই, আপনি কইছেন, ভালো না হয়্যা কই যাইবো কন?নাহ তোরা বুঝবি না, মেয়েটা আসলে সরল। একটু মোটা হইতে পারে কিন্তু ভিতরে কোনো প্যাঁচ নাই।নান্নু মুখ খুলতে গিয়েও কথা গিলে ফেললো। মারুফ নির্বিকার বসে আছে, আমিও প্রায় বিষম খেয়েই সোহেল ভাইয়ের দিকে তাকাই, অনিবার্য প্রশ্নটা আসবেই, তবে কে করবে সেটা বুঝছি না।প্রতীক্ষার অবসান ঘটিয়ে নান্নুই বললো, ঠিকই কইছেন ভাই, কোনো প্যাঁচ নাই, খালি ভাঁজ আর ভাঁজ।ময়না ভাইয়ের চায়ের দোকানের সামনে বসে আছি আমরা সবাই, মোটামুটি অক্ষত দেহেই বসে আছি, সোহেল ভাইয়ের মুখের হাসি পুনরায় চওড়া হয়েছে,  আমরা সবাই আজকের টক অফ দ্যা মহল্লা নিয়ে আলোচনা করছি, নান্টু পৌঁছানোর পরে আমরা সমস্বরে সবাই আজকের ঘটনা বয়ান করবার চেষ্টা করি-আব্বে হালা একটু দম লয়্যা ল, মইরা যাইবি তো, একটু জিরায়া লয়্যা ক, কি ঘটনা হইছে।আমরা সম্পূর্ণ ঘটনা বয়ান করবার পরে নান্টু সোহেল ভাইকে বললো রিকশাওয়ালাকে কত টাকা দিছেন?ক্যান ১২  টাকা।রিকশাওয়ালা কিছু কয় নাই?না ।কন কি, বড় রাস্তা থেইক্যা এইখানে ৩ জন আইলে তো ১৫ টাকার কমে আইতে চায় না।আমি হাসতে গিয়ে মুখের চা ফেলে দিলাম, সোহেল ভাই গম্ভীর মুখে বসে আছেন, তার বিগলিত হাসি উধাও হয়ে গেছে। যাউকগা যা কইতেছিলাম, সোহেল ভাই, পুনরায় শুরু করলেন, বিলকিস মেয়েটা কিন্তু খারাপ না, আর শোয়েব পোলাটাও ভালো।আমাদের বিস্মিত চেহারা দেখেই সোহেল ভাই অনুমাণ করে নিলেন, আমরা কেউই শোয়েবকে চিনি না।আরে ঐ মোটোর সাইকেলওয়ালা।ও ভালো পোলা? হতাশার সবটুকু প্রকাশ করে নান্টু সমাপ্ত করলো কথা।আরে ঐ মোটর সাইকেলের ঘ্যাটং ঘ্যাটং ছাড়া কিন্তু পোলাটা ভালো,এর পেছনেও আরও গল্প আছে, এটা হিমশৈলের মতো শুধুমাত্র উপরের অংশটাই দেখাচ্ছে, অন্য আরও অনেক ঘটনাই লুকিয়ে আছে, খুঁচিয়ে বের করতে হবে সেসব, আজকে মনে হয় না রাত ১০টার আগে বাসায় ফেরা হবে।তার মানে আগামী ৩ দিন আড্ডা বন্ধ।রফিক গত কয়েক দিন এদিকে আসে নি। কোন এক সিএনজি ড্রাইভারের সাথে গন্ডগোল হওয়ার পরে সিএনজির উইনস্ক্রীন ভাঙতে গিয়ে হাত কেটে রক্তারক্তি অবস্থা। ৩টা স্টিচ পড়েছে ওর হাতে, তাও ১০ দিন আগের ঘটনা, ওকে আমরা কেউই আশা করি নি, কিন্তু ও ঠিকই উপস্থিত হয়েছে গন্ধ শুঁকে শুঁকে, ওর নাকটা স্কটল্যান্ড ইয়ার্ডের কুকুরের মতোই তীক্ষ্ণ, যখনই ঘটনার ঘনঘটা তখনই সে উপস্থিত হয়ে যায় অদ্ভুত ভাবেই।এসেই বললো পেপার পড়ছেন?সোহেল ভাই বিসিএস দেওয়ার সময় এই যন্ত্রনা করেছে অনেক দিন, কিন্তু রফিকের সমস্যা কি হইলো? ও এখনও পাশ করে নি, এখনই পেপার পড়ে ইন্টারভিউ নেওয়া শুরু করবে না কি?কোনটা বল?না এই যে শাহরুখ খান কি লিখছে ওয়েবে সেইটা পড়ছেন?হ পড়লাম, বাংলাদেশের পেপার পড়ে আপাতত সব বুঝা যায়, বলিউডের কোন নায়ক নায়িকা কার সাথে প্রেম করে আর কার সাথে ঝগড়া করে সবই বাংলাদেশের পেপারে চলে আসে, কিন্তু তুই পেপার খুলে তন্ন তন্ন করে খুঁজে দেখ, কোথাও একটা সংবাদ পাবি না বাংলাদেশের কোন নায়কটা কার সাথে প্রেম করছে, কিংবা বাংলাদেশের কোন নায়কটা ওয়েবে কি লিখলো।অথচ কোথাকার কোন বলিউডের নায়ক কোথায় কি বললো আর কি লিখলো এইটা বাংলাদেশের পত্রিকায় ছাপবেই ছাপবে। অবশ্য এইসব ফালতু জিনিষ পড়বার জন্য যদি টাকা পাওয়া যায় তাহলে কে না পড়ছে বল।আমরা সোহেল ভাইয়ের দেশপ্রেম বিষয়ে সব সময়ই নিঃসন্দেহ ীলাম, বর্তমানে আরও নিঃসংশয় হই এই বক্তব্য জেনে। আদতে ঘটনা সত্য।শুধু বলিউডের নায়ক নায়িকা নয় এমন কি হিন্দি সিরিয়ালের চরিত্রদের সংবাদও ছাপা হয় বাংলাদেশের দৈনিকে, এবং এই প্রচারণার জন্য তাদের একটা পয়সাও খরচ করতে হয় না, বরং বাংলাদেশের দৈনিক পত্রিকার সম্পাদক মন্ডলী নিজের গরজে তাদের প্রচারণা করছেন। কোনো একটা লাভ হয়তো আছে,শুধু তাই না পয়সা দিয়ে একটা লোক রেখেছে যে এইসব পড়ে আর সেগুলোর অনুবাদ করে প্রতিদিন ছাপায়, বেচারার জন্য কষ্ট হয়, কত ফালতু কাজই মানুষ করে জীবিকার প্রয়োজনে।সোহেল ভাইয়ের দেশপ্রেম পুনরায় জাগ্রত হয়,তোরা একটা জিনিষ খেয়াল করে দেখ, চলচিত্র বিষয়ে যত খবর ছাপা হয় বাংলাদেশের পত্রিকায় সবই প্রথম পাতায়, র‌্যাবের অভিযন চলছে, অশ্লীলতাবিরোধী মিছিল হচ্ছে, এর ভেতরেও মানুষ কাজ করছে, মানুষকে বিনোদন দিচ্ছে, কিন্তু এই প্রচেষ্টার কোনো মূল্য নেই সংবাদপত্রের কাছে, নেগেটিভ খবরই আসলে খবর এখানে, মানুষের অন্ধকার দিকগুলো তুলে ধরবার মিশনে নেমেছে সবাই।বলিউডের নায়ক নায়িকাদের মহত্ব্যের সংবাদের পাশে এই সংবাদগুলো দেখে মনে হয় বলিউডে সব ভালো মানুষেরা যায় কিন্তু বাংলাদেশের সব চলচিত্র অভিনেতারাই খারাপ। একদলকে ক্রমাগত খারাপ করে তুলবার চেষ্টা চলছে এখানে।চলচিত্রের নায়ক নায়িকাদের নিয়েই এই ঝামেলা কিন্তু টিভি নায়ক নায়িকাদের নিয়ে এইসব ঝামেলা নেই বাংলাদেশে।আমরা সবাই বিজ্ঞার মতো মাথা নাড়ি, রফিক বিমর্ষ বসে থাকে, ও বোধ হয় বুঝতে পারে নি সংবাদ দিতে গিয়ে এত ঝামেলার ভেতরে পড়বে ও। কিন্তু বলে ফেলা কথা আর ছুড়ে দেওয়া বুলেট ফিরিয়ে আনবার উপায় নেই।সুতরাং সোহেল ভাই যখন আবার মুখ খুললো তখন আমাদের ভেতরটা ঠান্ডা হয়ে গেলেও আমরা হাসিমুখেই বসে থাকি।ধর এমন যদি হতো, বাংলাদেশের পত্রিকাগুলো নিজের দেশের নায়ক নায়িকাদের নিয়ে মাতামাতি করতো, তাহলে আমাদের চলচিত্রের অবস্থা এমন হতো না। মানুষ আগ্রহ নিয়ে নায়ক দেখতে যায়, যাদের নিয়ে আমরা নাক সিঁটকাই, তারা কিন্তু মোটেও খারাপ না, মমতাজের কথাই ধর, ও একটা দাতব্য চিকিৎসাকেন্দ্র খুলছে, ভারতের কোনো অভিনেতা এমন কাজ করেছে?কিংবা মৌসুমি, উদাহরণ বাড়বার ভয়ে আমরা হাসপাতাল প্রসঙ্গেই ফিরে যাই পুনরায়।বাংলাদেশের হাসপাতালগুলোর অবস্থা করুণ সোহেল ভাই, এটা নিয়ে কিছু একটা করা দরকার।ক্যান কি হইছে?রফিকের যেইদিন হাত কাটলো-কি কস রফিকের হাত কাটলো কবে?সোহেল ভাইকে কিছু বলে লাভ নেই, গুলশান এপিসোডের পরে বিলকিস উপখ্যান পর্যন্ত সোহেল ভাইয়ের অবস্থা তেমন সুবিধার ছিলো না এটা সহজেই বুঝতে পারি। সুতরাং আমরাই সোহেল ভাইকে আপডেট করি,সোহেল ভাই সব শুনে ঠান্ডা গলায় বললেন, ব্যাটা উজবুক, সিএনজিওয়ালাদের সাথে কেউ এইরকম করে?ওদের একটা একটা করে ধরে ট্রাফিক পুলিশের কাছে পাঠিয়ে দিবি, কিন্তু সিএনজি ভাঙতে গেলেই সমস্যা।সেই দিন হাসপাতালের অবস্থা বিশেষ সুবিধার ছিলো না। পানের পিক, কফ , থুতু আর গন্ধ সব মিলিয়ে ভয়ঙ্কর একটা অবস্থা, এই অবস্থার ভেতরেই ইমার্জেন্সী রুমে রফিকের হাতে ৩টা সেলাই দেওয়ার পরে ধাতস্ত হওয়ার পরে রফিক নিজেই বলেছিলো, এখানে কোনো সুস্থ মানুষ আসলে অসুস্থ হয়ে যাবে।সোহেল ভাই তার ইতকর্তব্য খুঁজে পান, তিনি রফিকের দিকে তাকিয়ে বললেন, রফিক তোর হাত দেখি।রফিক হাত বাড়িয়ে দিলো,কোথায় স্টিচ দিছিলো।রফিক সেলাইয়ের দাগ দেখায়, বুড়ো আঙ্গুলের কাছাকাছি একটা বড় কাটার উপরে তিনটা সেলাইয়ের দাগ স্পষ্ট বুঝা যায়।সোহেল ভাই এই দাগ তো মনে হয় থেকেই যাবে, ঠিক না।সোহেল ভাই কিছুক্ষণ তাকিয়ে থাকলেন রফিকের দিকে, তারপর বললেন, তোর বয়েস কতো? ২১ না ২২,এখনও অবিবাহিত ঠিক না?হঠাৎ করেই হস্তরেখাবিদের মতো সোহেল ভাইয়ের এইসব প্রশ্নগুলোর কোনো মানে খুঁজে পাই না।আরে ব্যাটা, বিয়া করতে এখনও অনেক দিন বাকি, এই দাগ তো এই দাগ দুই বছর পরে হাতের অন্য দাগগুলাও খুঁইজা পাবি না।সামনের বছর এই দাগ আর থাকবে না।

