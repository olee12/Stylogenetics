ধরা-





                        অনেক দিন পরে সোহেল ভাইয়ের সাথে দেখা, মাঝে বিসিএস পরীক্ষা ছিলো, সোহেল ভাই অনেক ব্যস্ত। চোখের দেখা দেখেছি কয়েক বার তবে দেখা বলতে যা বলে তা হলো আজকেই। চায়ের দোকানে আমি আর মারুফ বসে আছি, তেমন কোনো উদ্দেশ্য নেই তা বলবো না, তবে সবার জন্য অপেক্ষা করছি। সবাই আসলে মিলে মিশে একটা সিদ্ধান্ত নিতে হবে।পাশের গলির শোভনরা একটা ক্লাব করেছে, সেখানে একটা সংগীত নিকেতন খুলে ফেলেছে, আমাদের মান ইজ্জতের ফালুদা হয়ে গেলো। একটা সংগীত নিকেতন খুলতে হবে, এই বিষয়েই একটা আলোচনা করা দরকার। অবশ্য নবাবের ছেলেরা সবাই ঘুম থেকে উঠবে দেরি করে, আমরা ছোটো বেলা থেকেই নজরুলের ভক্ত- আমি হবো সকাল বেলার পাখী।প্রথম কাপ চা শেষ করে দ্বিতীয় , এর পরে তৃতীয় কাপে কেবল চুমুক  দিবো এমন সময় সোহেল ভাইয়ের আগমন- চারপাশে নির্বাচনের হাওয়া বইছে, সোহেল ভাইয়ের আগমন শুভেচ্ছা স্বাগতম বলেই ফেললো মারুফ, আমার মুখের চা সঙ্গত দিতে গিয়ে টি শার্টে পড়ে গেলো। যা তা অবস্থা।বুঝলি আজকে তো অস্ট্রেলিয়াকে ধরায় দিলাম, পুরা ৯ উইকেটে হারাইছি।তাই নাকি-হ আর কইস না, কে ছিলো না অস্ট্রেলিয়া দলে- পন্টিং, ম্যাকগ্রা, হেইডেন, গিলক্রিস্ট-সোহেল ভাই গিলক্রিস্ট না রিটায়ার করছে-তুই কথার মইধ্যে বাম হাত ঢুকাস কেন, কইতে দে না আমারে-সোহেল ভাইয়ের কথা শুনে আমি থতমত খেয়ে চুপ করি।বাংলাদেশ দলে বাশার করছে ৪০, অস্ট্রেলিয়া ১৫৫ তে অল আউট, বাংলাদেশ ১৫ ওভারেই জিত্যা গেছে।মারুফ আর আমার চোয়েল ঝুলে গেছে, এমন একটা খেলা মিস করে এইখানে বসে বসে ৩ কাপ চা খাইয়া সময়টাই বরবাদ করলাম। কোন চ্যানেলে দেখাইলো ?অবশ্য কথা সত্য- বাংলাদেশের কোনো খেলাই স্টার কিংবা ইএসপিএন দেখায় না। বাংলাদেশে বসে বাংলাদেশের খেলা দেখা এখন কঠিন, যদি বিটিভির মর্জি হয় তাহলেই খেলা দেখায়, কিন্তু খেলার মাঝখানে অহেতুক বিরতি- এই আজানের বিরতি, এইটার পরে আবার খবরের বিরতি, এরপর আবার আজানের বিরতি, বিটিভির কর্মকর্তাদের আইকিউ লেভেল নিয়ে আমার বিশাল একটা সন্দেহ আছে। বোধ হয় অনেক যাচাই বাছাই করে যাদের আই কিউ ৫০ এর নীচে তাদের বেছেই বিটিভিতে নিয়োগ দেয়।ওরা সবাই খেলা দেখে আস্তে আস্তে আসবে- আমরা এইখানে বসে হুদাই চা সিগারেট খেয়ে সময় নষ্ট করলাম , এই আক্ষেপে মরে যাচ্ছি।আফতাব আর আশরাফুল ফাটায়া ফেলাইছে, আশরাফুল করছে ২৫ বলে ৫০, বাংলাদেশ জিতছে ৯ উইকেটে।বিষয়টা ঠিক বুঝতে পারছি না- আফতাব কয়েক দিন আগেই আইসিএলে খেলতে গিয়ে আজীবনের জন্য বহিস্কৃত হলো- অবশ্য এখন খেলার পাতাও পড়া বাদ দিছি, এইটাও নাকি খুব বেশী পুরুষালী আচরণ। মেয়েরা যেমন রান্না আর ফ্যাশনের পাতা পড়ে ছেলেরা না কি পেপার খুললেই পড়ে খেলার পাতা। এই কারণেই বাংলাদেশের ছেলেদের আউটনলেজ এত কম। বিসিএস পরীক্ষার এক মাস আগে থেকেই সোহেল ভাই আমাদের জান কাবাব করে ফেললো বলা যায়, আড্ডার মাঝখানেই হঠাৎ প্রশ্ন ছুড়ে দেয়- এই বলতো মায়ানমারের সাথে আলোচনা করছে কোন রাষ্ট্রদুত-মায়ানমার কোথায়? সোহেল ভাই লাল চোখে তাকায়, উজবুকের দল মায়ানমার চিনোস না? তোগো দিয়া কি হইবো ক?আরে বার্মা -ঐটার নাম হইছে মায়ানমার-মিয়া এইটা কইবেন তো- তো মায়ানমারে কি হইলো?সোহেল ভাই হতাশায় মাথা নাড়ান, তোরা পোলাপাইনরা পেপার খুইল্যা পড়বি খেলার পাতা, তার পর বিনোদনের পাটা খুইল্যা দেখবি কোন নায়িকা কি কইলো, তোগো আউট নলেজ, জেনারেল নলেজ জলহস্তির চেয়েও কম।মারুফের কথাটা গায়ে লাগে- ও আকারে একটু বেশীই বড়ো, ওরে আড়ালে আমরা হিপোহিপি বলি- কিন্তু সোহেল ভাই এমন করে বলবে এইটা আশা করি নাই।গত ২০ দিন সোহেল ভাইয়ের ছায়া দেখলেও উল্টো দিকে উঠে দৌড় দেওয়া অবস্থা আমাদের। চায়ের দোকানে আসি, একটু আড্ডা দিবো, আশেপাশের ফ্ল্যাটে নতুন কি হইলো, কোন মেয়ের নতুন বান্ধবী আসলো মহল্লায়, কে কার সাথে এই গলির মাথায় গিয়ে কথা বলে এইসব গুরুত্বপূর্ণ সংবাদ আলোচনা না করে যদি জেনারেল নলেজ আর ভাইভা পরীক্ষা দিতে হয় সেটা উপভোগ্য কিছু না।লাভের লাভ যা হয়েছে, আমি আর পেপার পড়ি না, খেলার পাতাও পড়ি না এখন, চলতি পথে বাসের সহযাত্রীদের আলোচনাই আমার একমাত্র সংবাদ উৎস, তাদের কথা শুনেই আমি বিশ্বের হালচাল বুঝে যাই।বাংলাদেশের খেলা দেখতে না পারার আক্ষেপ ঘুঁচে গেলো সোহেল ভাইয়ের পরের কথায়।আরে না কোন চ্যানেলে দেখাইবো, ক্রিকেট ২০০৬ খেললাম, বাসায় নতুন কম্পিউটার নিছি, ঐখানেই অস্ট্রেলিয়াকে হারাইলাম, পুরা গু হারা হারাইলাম।আমাদের ঝুলে যাওয়া চোয়াল আবার যথাস্থানে ফিরে আসে, একটু পরস্পরের সাথে চেপে বসে দাঁত, তবে আমরা চোখের আগুণে ভস্ম করতে পারি না সোহেল ভাইকে।তোগো খবর ক? অনেক দিন দেখা নাই। কি হইতেছে চারপাশে।আমরা অগ্রগতি জানাই- পাশের গলির পোলাপাইন সংগীত নিকেতন খুলছে, তিশার কাছে তো আমাদের মান ইজ্জত আর কিছু থাকলো না।তো তোরা কি করবি ঠিক করছোস?হ আমরাও একটা সংগীত নিকেতন খুলবো, এইখানেও গান বাজনা হবে।এইটা ঠিক হবে না, তোরা অন্য রকম কিছু কর। একটা ক্লাব করি চল।ক্লাব করবেন কোথায়? এইখানে জায়গা কই। এই ফাঁকা জায়গাটাতেও তো বাসা উঠায়া ফেললো ডেভলপাররা।ইস্টার্ন হাউজিং এ থাকে না মারুফ? ওর ঐখানেই বানাইলাম।মারুফ দুই দিকে ঘন ঘন মাথা নাড়ে, ওর ওখানে হবে না সেটা আমরাও বুঝি। আমাদের মুখ ম্লান হয়ে আসে। তিশাকে বোধ হয় আর দেখবো না।ঐ তুই না গান শিখতি মারুফ?ঐ রকম একটু আধটু তো সবাই শিখে।তোর তো হারমোনিয়াম আছে, চল আমরা একটা ব্যন্ড কইরা ফেলি, একটু দেশি স্বাদের গান করবো। এখন এইটাই চলতেছে।লোকগীতি করবো।কুদ্দুসের লম্বা চুল, কুদ্দুস গীটার বাজাবে, নীরুর চেহারাটা সুন্দর, ও হবে আমাদের ভোকাল, আমার আঙ্গুল গাট্টাগোট্টা, আমি বাজাবো  ড্রামস। মারুফ হারমোনিয়াম বাজাতে পারেই, ও বাজাবে কি বোর্ড।আমরা সবাই পরবর্তী বাংলা ব্যন্ড হয়ে উঠবার স্বপ্ন দেখি মনে মনে।সোহেল ভাই বলে তোরা তো সবই ব্যান্ডে ঢুইক্যা গেলি আমারে নিবি না?কি যে বলেন ভাই, আপনেরে ছাড়া কি আমরা ব্যন্ড করবো? তাইলে আমি কি বাজাবো?আপনে আর কি বাজাইবেন ভাই, আপনি আমাদের ব্যন্ডে টিউনিং ফর্ক বাজাইবেন, ঠিকাছে?

