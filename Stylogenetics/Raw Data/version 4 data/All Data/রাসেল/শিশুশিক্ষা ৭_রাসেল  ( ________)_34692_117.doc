শিশুশিক্ষা ৭





                        বাংলাদেশে শিশু শিক্ষার ভয়াবহ দুরাবস্থা আমাদের সৃজনশীলতার অভাব না কি আমাদের দারিদ্রের প্রভাব এটা আমি এখনও বুঝে উঠতে পারলাম না। তবে বাজারে অডিওভিজ্যুয়াল সামান্য যে কয়টি উদ্যোগ চোখে পড়েছে সেগুলোর মান আমাকে রীতিমতো হতাশ করেছে। শৈলী ডিজিটাল প্রকাশনি ২৩৬ নিউ এলিফ্যান্ট রোড ঢাকা, একটি প্রতিষ্ঠান যেখান থেকে আদর্শলিপি, ছড়া গল্প পড়া, এসো আঁকতে শিখি, এসো নাচতে শিখি, আমার অভিধান, এসো গাইতে শিখি, গল্প গানে পড়া, বিজ্ঞান শিশুতোষ নামাজ শিক্ষা, শিশু পাঠ, শিশুতোষ কবিতা, হাতেখড়ি, এসো অংক শিখি, এইসব ভিসিডি বাহির হয়েছে।যে এইসব ভিডিওসিডির নির্মাতা, পরিচালক এবং উদ্যোক্তা এবং এই উদ্যোগের সাথে সংশ্লিষ্ট সবাইকেই চৌরাস্তায় বাঁশের ডগায় বেঁধে ন্যাংটা করে চাবকানো প্রয়োজন। মানুষের সৃজনশীলতার পরিমাণ যদি চড়ুই পাখির সমানও হয় তবেও কেউ শিশু শিক্ষার নামে এমন অনাচার নির্মানের কোনো আগ্রহ করবে না।বাংলাদেশে শিশুতোষ কোনো কিছুর অনুপস্থিতি এমনই প্রকট যে আদা বনে শিয়াল বাঘ প্রবাদও বিব্রতকর, বরং বলা উচিত আদা বনে পিঁপড়াও সিংহ। একদল উজবুক আদর্শলিপির নামে কি তৈরি করেছে এটা বিশ্বাস করাও শক্ত- বর্ণ পরিচিতির সাথে সেই বর্ণের শব্দও আছে কিছু, অ-তে অনল, ঔ -তে ঔদারিক, অভিধান ঘেঁটে উজবুকেরা কি শব্দ এনেছে সেটা উজবুকেরাই ভালো বলতে পারবে। তবে একটি শিশুর পরিচিত জগতে সম্মার্জনীর উপস্থিতি থাকলেও বোধ হয় সম্মার্জনীকে শিশু এখনও সম্মার্জনী হিসেবে চিহ্নিত করতে পারে নি।বিষয়টা শিশু শিক্ষা না কি কবিতা লিখবার জন্য পরিভাষা শেখানোর ভিসিডি এটাই বুঝে উঠতে পারলাম না। এসবের সাথে বাজারে প্রচলিত আছে কোলকাতার কিছু ভিসিডি, ডিভিডি, তবে সামগ্রীক মান বিবেচনা করলে এটাই সিদ্ধান্ত দিতে হয় যে বাংলা ভাষাভাষিরা শিশু শিক্ষা বিষয়ে একদম উদাসীন। তারা যেমন তেমন করে হাতে পেন্সিল ধরিয়ে বর্ণমালা শিখিয়ে দেওয়ার কেরানির কাজটা করতে আগ্রহী, তবে শিক্ষাকে আকর্ষণীয়, উপভোগ্য করে তুলবার কোনো আগ্রহ তাদের নেই।মানসম্পন্ন শিক্ষকের অনুপস্থিতি অনেক দিনই ভুগিয়েছে আমাকে। স্কুল পর্যায়ের মোটামুটি বিভীষিকাময়অনেক রকম ডিটেনশন, শো কজ, কান মলা ডাস্টার, বেত, থাপ্পড় দিয়ে সাজানো এক একটা দিন হিসেবে  ১০টা বছর  অতিক্রম করে বোধ হয় মনে আছে ৪টা শিক্ষকের নাম, এবং তাদের কেউই সরাসরি আমার শিক্ষক নয়,ক্লাশ এইটের ইংরেজীর জলিল স্যার, একটু পাগলাটে মানুষ, হঠাৎ রাস্তায় থামিয়ে বলতেন, কি রে তোর আব্বা ভালো আছে? তার বাসায় আমার নিয়মিত যাতায়ত ছিলো, তার ছেলের সাথে বন্ধুত্ব এখনও টিকে আছে। শিক্ষক হিসেবে নয় বরং অসাধারণ একজন মানুষ হিসেবে তাকে মনে রেখেছি আমি।শিক্ষক হিসেবে মনে রাখতে হলো মনে রাখবো সুজাউদদৌলা স্যারের কথা, তার ব্যক্তিত্ব এবং পড়ানোর পদ্ধতি আমাকে অনেক ভাবেই প্রভাবিত করেছিলো একটা সময়।বিশ্ববিদ্যালয়ে এসে অজয় স্যার, হিরন্ময় স্যার আর কবির স্যারের মতো চমৎকার শিক্ষকের সাথে ক্লাশ করবার আনন্দ এখনও মনে আছে, অজয় স্যারের মতো মোলায়েম ভাবে পড়ানোর সামর্থ্য হয়তো কখনই হবে না আমার, কবির স্যারের মতো এত বেশী আবেগ দিয়ে পড়ানোও সম্ভব নয়, তবে তাদের পড়ানোর ধরণ দেখে একটি বিষয়ই বুঝেছি তারা পড়ানোটা উপভোগ করেন।সীমিত সময়ের জন্য অবশ্য অনেকগুলো চমৎকার শিক্ষকের সান্নিধ্যে এসেছিলাম, তাদের প্রত্যেকের নিজস্ব দর্শন ছিলো। তারা প্রত্যেকেই পড়ান কারণ তারা এই পড়ানোটাকে উপভোগ করেন।শৈশবের প্রথমিক শিক্ষা, বর্ন পরিচয় ও সামাজিকতা শেখানোর কাজটা এই বঙ্গে বোধ হয় সম্ভব হবে না। আমাদের ধন্যবাদ কুণ্ঠা, আমাদের অবচেতনে গেঁড়ে বসা শ্রেণী বৈষম্য সংক্রান্ত বিকারগুলোর উর্ধে আমরা উঠতে পারবো না বোধ হয়।আমাদের শিশুরা বেড়ে উঠবার আগেই ছোটো লোক, বড় লোক, অর্থনীতির ম্যারপ্যাঁচ শিখে যায়, কাজের মেয়েকে নির্যাতন শিখে যায়, তবে সহযোগিতা এবং সহমর্মিতার শিক্ষা পায় না তেমন করে। সংকীর্ণতা শিখছে নিয়মিত।এইসব অসহ সামাজিক পীড়ণের সাথে উৎপীড়ণের মতো এই শৈলী প্রকাশনীর তথাকথিত শিশুদের জন্য ভিসিডি দেখে অনেক বেশী ক্ষুব্ধ হয়েছিলাম।আমি মনে প্রাণের বিশ্বাস করি বাংলাদেশের শিশুতোষ কবিতাগুলোর চমৎকার চিত্রায়ন সম্ভব। বিশেষত ছবি এবকগ বিতার বইয়ে হাট্টিমাটিম টিমের যের ছবি আমি দেখছি তাতে সেটাকে আমার শিশুতোষ কবিতা মনে না হয়ে মনে হয়েছে কোনো ভুতের ছবির ট্রেলার।বাংলাদেশের মানুষের কল্পনা কি দিন দইন বীভৎস হয়ে যাচ্ছে? একটি শিশুতোষ কবিতার চিত্রায়ন দেখলাম, তবে কবিতাটি কেনো শিশুতোষ এটা উপলব্ধি করতে পারি নি, একনেড়ে বলে একজনের বর্ণনা আছে যে দুষ্টু ছেলেদের বস্তায় ভরে নিয়ে যাওয়ার জন্য রাস্তায় রাস্তায় ঘুরে। এই রকম ভয়ংকর একটি কবিতাকে অনায়াসে শিশুতোষ বিবেচনা করে সেটার চিত্রায়নের প্রচেষ্টার মতো বীভৎসতাও দেখতে হয়।সেখানে একনেড়েকে যেভাবে চিত্রিত করা হয়েছে সেটা দেখে আমারই প্যান্টে পেশাব হয়ে যাওয়ার জোগাড়। আমার ছেলে আমার পেছনে লুকিয়ে বলছে বাবা বন্ধ করো, বাবা বন্ধ করো। আমি কোনোমতে বন্ধ করে দিলামশৈলী প্রকাশনীর প্রকাশিত ভিসিডিগুলোর দামও অত্যাধিক, সম্পূর্ন সেটের দাম ১৬০০ টাকা, তবে এই টাকা দিয়ে কেউ যদি অন্য কোনো খেলনা কিনে সেটাও অনেক বেশী বিবেচনার কাজ হবে।আমি কয়েক দিন আগেই একটা খেলনা দেখলাম, চীনের তৈরি খেলনা, সেখানে ইংরেজী বর্ণমালা সাজানো, একটি র‌্যাকের ভেতরে  ৫ তাকে ৫টি করে ২৫টি বর্ণ সাজানো সম্ভব, তবে চীনরা মিতব্যায়ী তাই তারা ও্যাই যেডকে একটা কিউবে রেখেই সমাপ্ত করে দিয়েছে এই সুন্দর শিক্ষনীয় খেলনাটি। সেখানে বর্ণ এবং তার পাশে পরিচিতমূলক একটি শব্দ এবং সেই সাথে ছবি আঁকা। আমার কেনা খেলনাগুলোর ভেতরে সবচয়ে চমৎকার একটি খেলনা।চীনের শিক্ষা ব্যবস্থা সম্পর্কে আমি অবগত না তবে তারা বাণিজ্যিক ভিত্তিতে যেসব শিক্ষনীয় খেলনা তৈরি করে সেসবের অনুকরণ করে তারা যদি নিজেদের জন্যও কিছু খেলনা তৈরি করে তবে বুঝতে হবে তাদের শৈশব এবং তাদের শিশুপাঠ অনেক বেশী আকর্ষণীয়।
                    
