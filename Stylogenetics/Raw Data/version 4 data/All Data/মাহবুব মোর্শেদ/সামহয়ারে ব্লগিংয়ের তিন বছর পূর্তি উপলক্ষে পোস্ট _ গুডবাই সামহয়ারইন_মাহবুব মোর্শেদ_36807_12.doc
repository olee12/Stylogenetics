সামহয়ারে ব্লগিংয়ের তিন বছর পূর্তি উপলক্ষে পোস্ট _ গুডবাই সামহয়ারইন





                        আর দুইদিন পর সামহয়ারে আমার তিন বছর পূর্তি হবে। তার আগেই এই পোস্ট লিখছি। সামহয়ার কর্তৃপক্ষকে অনুরোধ করছি, তাদের নজরে পোস্টটি পড়লে এবং এতে তারা আক্রান্ত বোধ করলে যেন আমার ব্লগটি ডিলেট না দেন। আমার লেখাগুলো সরিয়ে নেয়ার জন্য যেন আমাকে প্রয়োজনীয় সময় দেন।যেসব কারণে আমি সামহয়ার ছেড়ে দেয়ার সিদ্ধান্তে পৌঁছেছি :১. বায়াস মডারেশন :সামহয়ারের নীতিমালা আছে। সে নীতিমালা আপনা থেকে প্রয়োগ হয় নাকি কেউ অভিযোগ করলে প্রয়োগ হয় তা রীতিমতো গবেষণার বিষয়। আমার মতে, সামহয়ার নীতিমালায় প্রয়োগ বিষয়ে কনফিউজ। আমি এই ব্লগে বহু ব্যক্তিগত আক্রমণ, ব্যক্তিগত তথ্য প্রকাশ, ছবি বিকৃতি ইত্যাদির শিকার হলেও সামহয়ারের টনক নড়েনি। কিন্তু আমি গল্প লিখে একজন জালিয়াতের তথ্য প্রকাশের উদ্যোগ নিলে আমার পোস্ট মুছে দেয়া হয়েছে।২. ব্যক্তিগত সম্পর্ক :আমার মতে সামহয়ারের সঙ্গে কারো ব্যবসায়িক স্বার্থ জড়িত নয়। কিন্তু ব্যক্তিগত সম্পর্কের ভিত্তিতে তারা মডারেশন করেন। একই অপরাধ করে কেউ ছাড়া পান কেউ কঠোর শাস্তি পান।৩. অশ্লীলতা ও অশালীনতাকে প্রশ্রয় দান :সামহয়ার শুধু হিট বাড়ানোর প্রয়োজনে অশ্লীলতা, মানহানী ও অশালীন পোস্টকে প্রশ্রয় দেয়। এ বিষয়ে মডারেটরদের স্পষ্ট কোনো ধারণা নেই।৪. ব্লগের অন্তর্দলীয় কোন্দলে অংশগ্রহণ:ব্লগে অন্তর্দলীয় কোন্দল থাকবে। কারণ এখানে নানা মতের মানুষ আসেন। কিন্তু আমি গভীর উদ্বেগের সাথে লক্ষ করছি ব্লগ পরিচালনার সঙ্গে জড়িত ব্যক্তিরা সেই কোন্দলে অংশ গ্রহণ করছেন। যা কোন্দলকে বাড়িয়ে তুলছে।৫.সংঘর্ষের আশঙ্কা :ব্লগের বিরোধ সামহয়ারের বাইরে ছড়ানোর সমূহ আশঙ্কা তৈরি হয়েছে। ব্লগের বাইরে কিছু সংঘর্ষের আলামত পাওয়া গেছে। অবস্থা এমন পর্যায়ে এসে দাঁড়িয়েছে যে আর বন্ধুত্বপূর্ণ পরিবেশে নিজের মত প্রকাশ করা যাচ্ছে না।৬. স্টেটাস পরিবর্তন :আমার পরিচালনায় একটি ব্লগ চালু হওয়ার পরও আমি আশা করেছিলাম সাধারণ একজন ব্লগার হিসেবে সামহয়ারে লিখে যাবো। কিন্তু বর্তমান পরিস্থিতিতে সামহয়ার কর্তৃপক্ষ সেটি করতে দিবেন বলে মনে হচ্ছে না। তারা তুচ্ছ কারণে আমাকে সাধারণ ব্লগারই করে রেখেছেন। আমি আশা করবো, সামহয়ার তার ব্যধি থেকে মুক্ত হোক। কিন্তু সে ব্যধিমুক্ত ব্লগে হয়তো আমি ফিরবো না। আবারও বলি, পোস্টগুলো সরিয়ে নেয়ার জন্য আমার মাস খানেক সময় প্রয়োজন। আপনাদের সবাইকে ধন্যবাদ।  

                    সর্বশেষ এডিট : ২৪ শে ফেব্রুয়ারি, ২০০৯  দুপুর ২:২৬                

