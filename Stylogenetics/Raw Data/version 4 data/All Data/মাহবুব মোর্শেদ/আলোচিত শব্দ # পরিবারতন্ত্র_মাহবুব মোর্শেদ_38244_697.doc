আলোচিত শব্দ # পরিবারতন্ত্র





                        চারদিকে একটা শব্দ বেশ শুনতে পাই, পরিবারতন্ত্র। গতকাল খালেদা জিয়া বিউটেনিসের সঙ্গে দেখা করার পর বলেছেন, বিএনপিতে পরিবারতন্ত্র নেই, ছিল না এবং ভবিষ্যতেও থাকবে না। খুবই ভাল কথা। যে জিনিশ ছিল না বা নেই সে জিনিশ নতুন করে টেনে আনার দরকার কি যদি তাকে সবাই মন্দ বলে? খালেদা জিয়া যেভাবে বললেন তাতে পরিবারতন্ত্র বিষয়টার সংজ্ঞা নতুন করে নির্ধারণ করার দরকার পড়েছে। এরশাদ বলেছেন, তার ভাই-ব্রাদাররা যদি নির্বাচিত হয়ে জনগণের ভোট নিয়ে সংসদে আসতে পারে তবে সেটাকে পরিবারতন্ত্র বলা যায় না।বলাবহুল্য হাসিনার কণ্ঠেও একই সুর। এত জ্ঞানীগুণি ব্যক্তিরা যখন বলছেন তখন বাংলাদেশে নিশ্চয়ই পরিবারতন্ত্র বলে কিছু নাই। আমাদের রাজনীতির সিভিল সোসাইটি অংশ বলছে পরিবারতন্ত্র বলে একটা জিনিশ আছে আর সেইটার অবসান হওয়া দরকার।পরিবারতন্ত্র তাহলে কী?ফ্যামলিক্রেসি লিখে সবজান্তা গুগলে সার্চ দিলাম। অধিকাংশ সাইট আসে বাংলাদেশ ও ভারতের। কেউ সংজ্ঞা জানলে আওয়াজ দিয়েন।আমি একটা সংজ্ঞা প্রস্তাব করছিপরিবারতন্ত্র : সমাজ স্বীকৃত পদ্ধতিতে গঠিত কোনো পরিবারের সদস্যরা যখন তাদের পূর্বসুরী কোনো সদস্যের খ্যাতি, প্রতিপত্তি ও ক্ষমতাকে নিজেদের ক্ষমতায়নের স্বার্থে প্রয়োগ করে নতুন বুর্জোয়া ব্যবস্থায় যা প্রয়োগ করার বৈধতা তাদের নাই, তখনই তাকে পরিবারতন্ত্র বলা যায়।সামন্ততান্ত্রিক সমাজে পরিবারতন্ত্রই সমাজ-সংগঠনের মুল ভিত্তি ছিল। পরিবারের মাধ্যমে অর্থ, ক্ষমতা ও খ্যাতি উত্তরাধিকারীদের মধ্যে প্রবাহিত হতো। বুর্জোয়া ব্যবস্থায় অর্থ-বিত্তের উত্তরাধিকারের মতো খ্যাতি ও ক্ষমতার উত্তরাধিকার পরবর্তী প্রজন্ম উপভোগ করে। ফলে সংজ্ঞায় নতুন বুর্জোয়া ব্যবস্থা শব্দটা প্রয়োগ করা হয়েছে।আমাদের সমাজ সংগঠনের মৌল কাঠামোয় এখনও সামন্ততান্ত্রিক অবশেষগুলো ক্রিয়াশীল বলে পরিবারতন্ত্র হাসিনা, খালেদা বা এরশাদের পরিবারের বাইরেও নানাভাবে কাজ করছে। ড. কামালের কন্যা, আমিরুল ইসলামরে কন্যারা যে গুরুত্ব পান তা কোনো না কোনোভাবে পরিবারতন্ত্র। এখানকার মিডিয়া পরিবারতন্ত্রকে তোষণ করেই নিজেদের ক্ষমতায়ন ঘটায়। এমনকি বিশ্ববিদ্যালয়ে কোনো পূর্বপ্রজন্মের কেউ শিক্ষকতা করলে পরবর্তীদের জন্য রাস্তা ওপেন হয়ে যায়। পত্রিকা, টিভি মিডিয়া সর্বত্রই পরিবারতন্ত্রের চাষবাস হচ্ছে এখানে। যারা পরিবারতন্ত্র উচ্ছেদের জন্য সরগরম করছেন মাঠ তারা পরিবারতন্ত্র তো বটেই নিজেরা একেকটি ক্লান গড়ে তুলেছেন। খালেদা হাসিনাকে তো তবু পল্টন ময়দানে লোক ভরে দেখাতে হয় কিন্তু এই ক্লানের এবং ক্লান-সংশ্লিষ্ট পরিবারগুলো তাদের ন্যাচারাল নিয়মে নিজেদের ক্ষমতা প্রয়োগ করে।তাহলে পরিবারতন্ত্র উচ্ছেদ হবে কেন?আমি যতদূর জানি, তাতে আমাদের সেনাবাহিনীতেই শুধু পরিবারতন্ত্র নাই। 
                    
