যুদ্ধাপরাধের বিচার করতে আর কোথায় বাধা থাকলো_





                        ঘটনার শুরু কোথায়?গণআদালতের ব্যর্থতা, জাহানারা ইমামসহ ঘাতক দালাল নির্মূল কমিটির নেতাদের বিরুদ্ধে হুলিয়া, আওয়ামী লীগের ক্ষমতায় আগমন, আন্দোলনকারীদের হাওয়া হয়ে যাওয়া, আবার বিএনপি আমলে একটু একটু করে প্রত্যাবর্তন এবং সবশেষে বর্তমান তত্ত্বাবধায়ক সরকারের আমলে আগের মতো বিস্ফোরণ। এই ঘটনাক্রম সবারই মাথায় থাকার কথা।আবার শুরু হলো : সম্ভবত, একটা মুক্তিযোদ্ধা সংবর্ধনা অনুষ্ঠানের মধ্য দিয়ে। এই সরকার ক্ষমতা নেয়ার পর সেনাপ্রধান জেনারেল মঈন ইউ আহমেদ একটা মুক্তিযোদ্ধা সংবর্ধনার আয়োজন করেন। সেখানে মুক্তিযোদ্ধারা যুদ্ধাপরাধীদের বিচার চান। সেনাপ্রধান মোটামুটি ইতিবাচক সাড়া দেন। তারপর থেকে ছোট ছোট সেমিনার থেকে ছোট ছোট আকারে দাবি উঠতে থাকে। আবার এক দশক জুড়ে ঘুমিয়ে থাকা মুক্তিযুদ্ধের পক্ষের শক্তি সমানে আসতে থাকে।বিখ্যাত রাজাকার আলী আহসান মুজাহিদের আস্ফালনের আগে থেকেই বিভিন্ন ফোরামে আলোচনা চলছিল সেনাপ্রধান আমেরিকা থেকে ফিরে এলেই তার কাছে দাবি নিয়ে যাওয়া হবে। এবার যুদ্ধাপরাধীদের বিচার এ বাংলার মাটিতে হবেই হবে। মুজাহিদের কথার পর প্রধান নির্বাচন কমিশনার বললেন, তারা যুদ্ধাপরাধীদের ঘৃণা করেন। এরপর, প্রধান উপদেষ্টা বললেন, যুদ্ধাপরাধীদের নির্বাচনের অংশগ্রহণ কাম্য নয়। তবে আদালতের মাধ্যমে তাদের অপরাধ প্রমাণ করতে হবে। পরে ড. কামাল হোসেনও বললেন, যুদ্ধাপরাধীদের বিচারের ভার সরকারকেই নিতে হবে।দেখা যাচ্ছে, বর্তমান সরকারের কোনো অংশই যুদ্ধাপরাধীদের ব্যাপারে ইতিবাচক কথা বলছেন না। তারা সকলেই যুদ্ধাপরাধীদের বিচার চান।কিছু জামায়াতবাদী পত্রিকা ছাড়া সব পত্রিকা ও টিভি যুদ্ধাপরাধীদের ব্যাপারে সোচ্চার। শুধু সোচ্চার না, বিএনপি আওয়ামীলীগের সমর্থকদের মিশ্র পুঁজিতে পরিচালিত এই পত্রিকা-টিভিগুলোর নির্ভিক প্রচার দেখলে বিশ্বাস করতে কষ্ট হয় কিছুদিন আগেও জামাতের সঙ্গে এদের ভাশুর-ভাই বৌ সম্পর্ক ছিল।সরকার ও মিডিয়ার বাইরে আওয়ামী লীগ, বিএনপি, জাসদ, ওয়ার্কাস পার্টি, কমিউনিস্ট পার্টিসহ কোনো ইসলামী দলও এই ব্যাপারে একাট্টা।বাকী থাকলো শুধু জামাতের একমত হওয়া। সেটা নিশ্চয়ই কেউ আশাও করে না।  আমি বুঝতে পারতেছিনা। এই বৃহত্তর ঐক্যমত্যের পর আর কী বাকী থাকে। কিন্তু মনে হচ্ছে আরও অনেক কিছু বাকী আছে। কারণ কী?
                            
                    সর্বশেষ এডিট : ০৩ রা নভেম্বর, ২০০৭  রাত ১০:১০                

