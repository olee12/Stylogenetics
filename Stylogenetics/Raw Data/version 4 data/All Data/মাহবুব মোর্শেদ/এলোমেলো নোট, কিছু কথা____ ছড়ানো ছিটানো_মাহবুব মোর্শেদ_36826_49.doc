এলোমেলো নোট, কিছু কথা____ ছড়ানো ছিটানো





                        লাস্ট পোস্টের পর দুই সপ্তাহ চলে গেছে।এর মধ্যে কত কিছু হয়ে গেল। প্রচণ্ড ব্যস্ততা, কাজ ইত্যাদির মধ্যে সামহয়ারে লগ ইন করলেও লিখতে পারি নাই। কারো কথার উত্তর দেয়ারও সুযোগ পাই নাই। আজকে ভাবলাম কিছু লিখি। এম্নিতেই।..............................আমার মনে একটা দৃঢ় পণ ছিল যে, প্রথম আলো ব্লগ চালু হওয়ার পর ইনিয়ে বিনিয়ে সমহয়ারে পোস্ট দিয়ে ব্লগারদের নিমন্ত্রণ জানাবো না। আগে অনেকবার সামহয়ারে এই প্রবণতার বিরোধিতা করছি। ফলে, নিজেকে ওই কাজটা করতে হলে খুবই বাজে ব্যাপার হইতো।কিন্তু আমার/আমাদের শত্রুদের মুখে ফুলচন্দন পড়ুক। ব্লগ চালু হওয়ার পর তারা যে সমালোচনা-নিন্দার বান ডেকে আনছিলেন তাতে আমাকে আর ইনিয়ে বিনিয়ে ব্লগের প্রচার করার দরকার পড়েনি।নীতিমালা নিয়া সবার লেখাই পড়ছি। আমার কাছে সবচেয়ে অবাক লেগেছে যে সবাই নীতিমালা খুব মনোযোগ দিয়ে পড়ছেন। খুঁটিনাটি নিয়া প্রশ্ন তুলছেন। এটা আশা করা খুব ভুল যে সবাই নীতিমালার সঙ্গে সহমত প্রকাশ করবেন। অনেকে দ্বিমত প্রকাশ করেছেন। সেটা ভাল লাগছে। কিন্তু দৃষ্টিকটু লেগেছে, যারা দ্বিমত প্রকাশ করেছেন তারা পোস্ট ও কমেন্ট ক্যাম্পেইনের মতো করে কাজটা করেছেন।কিন্তু এই সমালোচনার বন্যায় নীতিমালা নিয়ে যে দারুণ সব আলোচনা হয়েছে সেটা আমাদের জন্য ভাল হইছে। অনেক কিছু যেমন স্পষ্ট বুঝতে পারছি, তেমনি অনেক বিষয় নতুন করে আমি ব্যক্তিগতভাবে শিখতে পারছি।তবে প্রথম আলো ব্লগের নীতিমালা নিয়া ভাস্করদার একটা মন্তব্য আমার হৃদয়ের গভীরে গিয়া আঘাত হানছে। উনি বলছেন এই নীতিমালা হইলো একজন ভুক্তভোগীর মর্মযাতনার প্রকাশ। আমি ভাস্করদার পোস্টে গিয়া ব্লগার ডট কমের টার্মস অফ সার্ভিস, প্রাইভেসি, কনটেন্ট পলিসি-এর লিঙ্ক দিয়া জানতে চাইতে চাইছিলাম যে এইগুলা কাদের মর্মবেদনার প্র্রকাশ। কিন্তু দেই নাই।এখনও দিলাম না। ভাস্করদা মেলাদিন থেকে ব্লগারে ব্লগিং করেন বইলা ফরমাইয়াছেন। ওনারে ওইটার লিঙ্ক দিতে যাওয়া ধৃষ্টতার শামিল। তাকে আবার সেই নীতিমালায় চোখ বুলানোর অনুরোধ করবো।...................................আরিলের উদারতা থেকে যে আমার শেখার আছে সেটা বুঝলাম এবার। আরিল তো সামহয়ারের মা হয়ে প্রথম আলো ব্লগকে স্বাগত জানিয়েছেন। কিন্তু মাসিদের দরদ কেমন উথলায়ে পড়ছিল সেইটা আমরা সবাই দেখলাম।.................................সবচেয়ে ন্যক্কারজনক বিষয় হইলো প্রথম আলো ব্লগ বিরোধী ক্যাম্পেইনের অংশ হিসাবে সামহয়ারের জনপ্রিয় নিকগুলা যাতে সেই ব্লগে যাইতে না পারে তার জন্য সেই ব্লগারদের নিকচুরির অভিযান শুরু হয়। ................................................তারপর প্রথম আলো ব্লগে গালাগালি করার চেষ্টা নেয়া হয়।...........................................সামহয়ার সহ অন্য একটি ব্লগে আমাকে গালি দিয়ে যে পোস্টের বন্যা বইয়ে দেয়া হইছে তাতে আমি সেই ব্লগারদের নিয়ে একটু লজ্জার মধ্যে পড়ছি। আগে এদের বিরোধিতা করতাম। এখন এদের কথা মুখে আনতে লজ্জিত হই। এদের সঙ্গে আমরা একই প্লাটফর্মে ব্লগিং করি? বেশ।........................................শেষ হয় নাই এইসবের। চলছে।........................................যারা সামহয়ার থেকে আগে অন্য ব্লগে যাওয়ার ক্যাম্পেইন করতেন তারাই এখন সামহয়ারে থাকার ক্যাম্পেইন করতেছেন।..........................................আমি মনে করি, সামহয়ার বা প্রথম আলো ব্লগ যে কোনো একটা ব্লগ বেছে নেয়ার অধিকার সবার আছে। ব্যক্তিগতভাবে আমি দুই ব্লগেই থাকতে চাই। সামহয়ারের সাধারণ একজন ব্লগার হিসাবে লিখতে চাই। এইটার জন্য তো ক্যাম্পেইন লাগে না।আমার বুঝ তো আমার কাছে।  যেইখানে আমার ভাল লাগবে সেইখানে আমি লিখবো।আপনের সিদ্ধান্ত আপনে নেন। আমারে প্রভাবিত করবেন ক্যান?সামহয়ারে আমরা যারা অনেকদিন থেকে ব্লগিং করি তারা জানি এইটা ছাড়া কত কঠিন। আমি আগেও বলছি, এখনও বলি, সামহয়ার আমাদের প্র্রতিদ্বন্দ্বী না। আমাদের ব্লগারদের অধিকাংশই হবে নতুন। তারা ব্লগিং হয়তো প্রথম আলো ব্লগ থেকে শুরু করবে। ব্লগিং করা শুরু করে তাদের অনেকেই হয়তো সামহয়ারেও আসবে।অসুবিধা কী?রেজওয়ান ভাইয়ের সেই পোস্টার কথা আবার মনে পড়তেছে এই প্রসঙ্গে। (Click This Link)শুধু দশটা না একশটা বাংলাব্লগ দরকার আমাদের। নতুন ব্লগ আসলে ব্লগের অভাব পূরণ হবে।................................

