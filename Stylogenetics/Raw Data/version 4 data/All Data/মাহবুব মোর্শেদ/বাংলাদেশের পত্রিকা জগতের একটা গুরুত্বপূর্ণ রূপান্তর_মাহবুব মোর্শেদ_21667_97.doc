বাংলাদেশের পত্রিকা জগতের একটা গুরুত্বপূর্ণ রূপান্তর





                        বাংলাদেশে পত্রিকা জগতে বড় একটা রূপান্তর ঘটছিল ৯০ এর গণআন্দোলনের পর। দেশে গণতন্ত্র আসার সাথে সাথে। ৮০'র দশকের গণতান্ত্রিক আন্দোলনের ছত্রছায়ায় নতুন একদল সাংবাদিক তৈরি হইছিলেন। এনারা গণতান্ত্রিক আন্দোলনের প্রত্যক্ষ বা পরোক্ষ কর্মী আছিলেন। এই নতুন সাংবাদিকরা বিভিন্নভাবে নিজেদের উদ্যোগে প্রকাশিত পত্রিকায় লেখতেন। সাংবাদিকতা করতেন। গণতন্ত্র আসার পর দেখা গেল, পুরান ধাঁচের সংবাদ, ইত্তেফাক পত্রিকা এই সাংবাদিক-লেখকদের ধারণ করতে পারতেছে না। এনাদের বেশ পাঠক তৈরি হইছে। তারাও নতুন কিছুর জন্য ওয়েট করতেছে। আবার গণতান্ত্রিক রূপান্তরের ফলে নতুন পুঁজিপতিদেরও আত্মপ্রকাশ করার প্রয়োজন হয়া পড়লো। নতুন সাংবাদিক-লেখক ও পুঁজিপতির ইন্টারেস্ট একত্র হয়া নতুন নানা পত্রিকা আসতে থাকলো। নানা মতের নানা পত্রিকা। পত্রিকার এই রূপান্তরে বড় একটা জায়গা কইরা নিল  আজকের কাগজ। সেখানে নতুন ও নতুন মতাদর্শের বুদ্ধিজীবী সাংবাদিকরা জায়গা কইরা নিল। বলা যায়, আজকের কাগজ হয়ে ভোরের কাগজ হয়ে প্রথম আলোর মাধ্যমে সেই সাংবাদিকতা সাফল্য অর্জন করছে।অন্যদিকে, অতি সম্প্রতি সংবাদপত্র জগতে নতুন একটা রূপান্তর ঘটছে। কয়েকটা নতুন ও পুরাতন পত্রিকায় বড় পুঁজিপতিদের বিশাল ইনভেস্টমেন্টের পর সংবাদপত্র জগতে একটা অস্থিরতা দেখা গেল। কম বিনিয়োগের পত্রিকাগুলার টিকে থাকার সম্ভাবনা কমে আসতে থাকলো। এই সময়ে নতুন একটা আইডিয়া নিয়া আসলেন নাইমুল ইসলাম খান। তিনি সংক্ষিপ্ত ও দামে কম পত্রিকা বের করলেন। অল্প সময়ে ভাল সাফল্যও আসলো। নাইমুল ইসলাম খান এনডেনজারড পত্রিকা নিয়া সমস্যায় আছিলেন না। তিনি নতুন আইডিয়া হিসাবেই পত্রিকা বের করছিলেন। কিন্তু দেখা গেল, তার আইডিয়া এনডেনজারড পত্রিকার টিকে থাকার আইডিয়ায় পরিণত হইলো। ধীরে ধীরে অল্প সার্কুলেশন, অল্প ইনভেস্টমেন্টের পত্রিকাগুলা ৫ থেকে ২ টাকার মধ্যে নাইমা আসলো। এবং পৃষ্ঠা কমায়ে ফেললো। বেশ কিছু কম বিনিয়োগের পত্রিকাও বের হইলো। এই পত্রিকাগুলার একটা নতুন মার্কেট তৈরি হইলো। আগে যাদের কোনোদিন পত্রিকা পড়তে দেখা যাইতো না তারাও পত্রিকা পড়তে থাকলো।নতুন এই পত্রিকার মার্কেটটা এখন অনেক বড় প্রতিযোগিতা অনেক। কিন্তু ৮ টাকার বড় পত্রিকার মার্কেট ধীরে ধীরে কমে আসতেছে। দেখা যাইতেছে, বিশাল আয়োজনে, লজিস্টিক সাপোর্ট নিয়া, ভাল সাংবাদিক নিয়া, বেশি পৃষ্ঠার সংবাদপত্র এখন হাতে গোনা। আমার ধারণা আগামী এক বছরের মধ্যে শীর্ষ ৩টা পত্রিকার মধ্যে এই বিগ ইনভেস্টমেন্টের পত্রিকার বাজার সীমাবদ্ধ হয়া পড়বে।
                            
                    সর্বশেষ এডিট : ১৭ ই মার্চ, ২০১০  সন্ধ্যা  ৭:০৫                

