সিন্ডিকেট বিষয়ে বাণিজ্যমন্ত্রীর প্রথম কর্মশালা





                        গতকাল অনুষ্ঠিত হলো সিন্ডিকেট বিষয়ে বাণিজ্যমন্ত্রীর প্রথম কর্মশালা। কর্মশালাটি আয়োজন করেছিল এফবিসিসিআই। শপথ নেয়ার পরদিনই বাণিজ্যমন্ত্রী ও অর্থমন্ত্রী দুজনেই সিন্ডিকেটের বিরুদ্ধে জেহাদের ডাক দিয়েছিলেন। সিন্ডিকেট আছে এবং ভাঙতে হবে এই ছিল তাদের ভাষা। এই কথায় মিডিয়াগুলোতে ত্রাহি ত্রাহি রব পড়ে গেছলো। কী ব্যাপার? ঘটনা কী? সিন্ডিকেট তো নাই। বাণিজ্যমন্ত্রী কই সিন্ডিকেট পাইলেন? বাংলাদেশের ভোজ্য তেল সহ নানা পণ্যের সিন্ডিকেট নিয়ন্ত্রণকারী ব্যবসায়ীদের হঠাৎ টিভিতে দেখা যেতে থাকলো। সিপিডিসহ বিভিন্ন গবেষণা প্রতিষ্ঠান এলেন। বললেন, না ভাই বিশ্ববাজারের কারণে দাম কমছে। সরকারের হাত নাই। সিন্ডিকেটের কর্তারা সমস্বরে বুঝাইতে থাকলেন, সিন্ডিকেট নাই। থাকতে পারে না।এইসব বলাবলির ফাঁকে একটু বাজারে যাওয়ার সৌভাগ্যে হইছিল। সয়াবিন তেলের দাম কিছু কমলেও বাজারে দেখি তেল নাই। হাওয়া হয়ে গেছে। আর শুক্রবার বাণিজ্যমন্ত্রীর মন্তব্যের শাস্তি হিসাবে সব কিছুর দাম বাড়ায়ে দেওয়া হইছে।এই ঘটনার পর আশা করা যায় বাণিজ্যমন্ত্রী এফবিসিসিআই আয়োজিত কর্মশালায় যোগ দিয়েছেন। তার স্বর কিছুটা নমনীয় হয়েছে। আশা করা যায়, অল্পকিছুদিনের মধ্যে সব বাণিজ্যমন্ত্রীর মতো তিনিও বলবেন সিন্ডিকেট নাই। বাজারে সরবরাহ বাড়ালেই সব সমস্যার সমাধান হবে। ......................................তবে সেইটা না হোক। আওয়ামী লীগ সরকার দেখতেছি যথেষ্ট আন্তরিক। সিন্ডিকেট তারা চাইলে ভাঙতে পারবে। একটু কষ্ট হবে। কিন্তু সম্ভব। মন্ত্রীপরিষদ নিয়া প্রধানমন্ত্রীর কনসার্ন দেইখা মনে হইলো ব্যাপারটা ভালই। শেখ হাসিনা কেমনে এত বদলাইলেন সেইটা নিয়া ভাইবা কুল পাইতিছি না।......................................এর মধ্যে এনটিভিতে ইকবাল বাহার চৌধুরীর নেয়া শেখ হাসিনার সাক্ষাৎকার কেউ যদি দেখে থাকেন তাহলে শেখ হাসিনা অ্যাপ্রোচের দিক থেকে কতটা বদলাইছেন তার একটা আলামত পাইতে পারেন।..........................আমি আওয়ামী রাজনীতির ফ্যাসিবাদী প্রবণতাগুলোর বিপক্ষে। বলা চলে, আওয়ামী রাজনীতিকেই একটু অপছন্দ করি। কিন্তু বর্তমান সরকারের মন্ত্রিসভা শপথ নেয়ার কয়েক মিনিট আগে এই মন্ত্রিসভার ইতিবাচক ব্যাপর নিয়া একটা পোস্ট দেয়ায় সামহয়ারের আওয়ামী লীগাররা ক্ষেপছেন। বিশেষ কইরা একটি গুণ্ডা খেইপা পোস্ট দিয়াছিল। এই পোস্টে আবার আওয়ামী লীগের একটা প্রশংসা করলাম। উক্ত গুণ্ডাকে আরেকটু খেপানোর জন্য।
                    
