মধ্যরাতের স্বাধীনতা ও স্বাধীনতাহীনতা (তৃতীয় কিস্তি)





                        পাকিস্তান আন্দোলন সফল না হলে বাংলাদেশ হতো কি না আমি এ বিষয়ে সংশয় ব্যক্ত করায় অনেকে আমার মত মেনে নিতে পারেন নাই। তাদের মতে দ্বিজাতিতত্ত্ব ভুল। অতএব ভুলের ভিত্তিতে গড়া রাষ্ট্রও ভুল। পূর্ববাংলার নেতারা ৪৭-এ পাকিস্তানের সঙ্গে যাওয়ার সিদ্ধান্ত নিয়ে ভুল করেছিলেন। ইতিহাসের বিচারে আমাদের নেতারা ভুল করেছেন বলে মনে করা যায় না। তবে এ কথা সত্য, দ্বিজাতিততত্ব ভুল জিনিশ। আবার বলি, ভারতবর্ষ দুই জাতির দেশ নয়, বহুজাতির দেশ। এটা শুধু দ্বি বা ত্রিবিভাজ্য নয়, বহুবিভাজ্য। কিন্তু, ৪৭ পর্যন্ত এখানকার শাসকশ্রেণী ও তাদের তাবেদাররা যে পর্যন্ত জাতি-পরিচয়কে স্বীকার করার জন্য প্রস্তুত ছিলেন সে পর্যন্ত দুই ভাগ পর্যন্ত দাবি তোলা গিয়েছিল। ৪৭ এর বাস্তবতায়, বহুভাগের দাবি ওঠে নাই। অথবা উঠলেও আমলে আসে নাই। অপশন ছিল দুইটা। হয় ভারতের সঙ্গে নয়তো পাকিস্তানের সঙ্গে। ভিন্ন কোনো অপশন থাকলে যে কেউ তথ্য-প্রমাণ হাজির করতে পারেন। কৌশলগত সব দিক বিবেচনা করে ভারতের সঙ্গে  গেলে বাংলাদেশ স্বাধীন হইতে পারতো কি না এ প্রশ্ন রাখলাম। কিন্তু পাকিস্তানের সঙ্গে গিয়ে যে লাভ হইছে তার প্রমাণ আজকের বাংলাদেশ।অনেকে মনে করেন, আমাদের নেতারা দাসখত দিয়া পাকিস্তানের সঙ্গে গেছিলেন। পূর্ববাংলার স্বায়ত্তশাসন, সার্বভৌমত্ব নিয়া তাদের কোনো চিন্তা ছিল না। তাদের দূরদৃষ্টি ছিল না বলেই ভুল পাকিস্তানে তারা ভুল তততের ভিততিতে শামিল হয়েছিলেন। ফলে তাদের ভুল ক্ষমার অযোগ্য। যারা এইসব বলেন, তারা লাহোর প্রস্তাবের ব্যাপারে অন্ধকারে আছেন বলেই মনে হয়। বা আলোয় থাকলেও ইতিহাস গিলে খেতে তারা বিশেষ অভ্যস্ত। লাহোর প্রস্তাব হলো পৃথক পাকিস্তানের দাবিতে দেয়া প্রথম আনুষ্ঠানিক দাবি। এইটা পেশ করেছিলেন একে ফজলুল হক। ১৯৪০ এর মার্চে এই প্রস্তাব দেয়া হয়। বলা বাহুল্য এই প্রস্তাবকে বেসিক ধরে পূর্ববাংলার মুসলমান মধ্যবিত্ত সমাজ পাকিস্তানের পক্ষে আওয়াজ তোলে।১৯৭১ সালেও আমাদের নেতারা লাহোর প্রস্তাবের পুনরুল্লেখ করছেন বারবার। কারণ ওইখানেই পূর্ববাংলার সার্বভৌমত্ব ও স্বায়ত্বশাসনের নিশ্চয়তা দেয়া হয়েছিল। স্বাধীন, সার্বভৌম পূর্ব বাংলা পাকিস্তানের সঙ্গে কনফেডারেশনের ভিততিতে রাষ্ট্রগঠন করবে। বিশ্বাস না হলে মওলানা ভাসানীর স্টেটমেন্ট দেখেন।ফলে বাংলার নেতারা পাকিস্তানে গিয়ে ভয়াবহ সিদ্ধান্ত নিছিলেন এইটা ভ্রান্ত কথা।ভুল করেছিল পাকিস্তানী শাসক শ্রেণী। তারা বাঙালি মুসলমানকে আন্ডারএস্টিমেট করেছিল। তারা শাসন-শোষণের স্টিমরোলার চাপিয়ে ভেবেছিল, দমনে কাজ হবে। ভাষার গলা টিপে ভেবেছিল এইভাবে কাজ হবে। গাধাগুলো টেরটিও পায় নাই, পায়ের নিচের মাটি সরে গেছে। লড়কে লেঙ্গে পাকিস্তান কেমনে জয় বাংলা হয়ে গেল তা তাদের এলেমে কুলায় নাই। মুসলিম লীগ কেমনে আওয়ামী লীগ হয়ে গেল, মুসলমানরা কেমনে বাঙালি হয়ে গেল এইটাও তাদের বিদ্যায় কুলায় নাই। শেষ দিন পর্যন্ত আমাদের নেতারা পাকিস্তান জিন্দাবাদ দিয়েছেন বটে। কিন্তু, জনগণ জানতো শোষণ নিপীড়নের বিরুদ্ধে তাদের লড়াই শুরু হয়ে গেছে। এবং তারা জিতবে।এইখানেই এই কিস্তি মাত।(ক্রমে আগাইবে)

