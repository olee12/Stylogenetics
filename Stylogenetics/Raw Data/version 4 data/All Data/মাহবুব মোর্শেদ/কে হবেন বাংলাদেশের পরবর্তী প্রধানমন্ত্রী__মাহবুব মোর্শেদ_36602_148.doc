কে হবেন বাংলাদেশের পরবর্তী প্রধানমন্ত্রী_





                        ২০০৭ সালের জানুয়ারি মাসের আগে যদি এই প্রশ্ন উঠতো তবে আমি নিজে নিজেই উত্তর দিতে পারতাম। ভোট হইলে হয় খালেদা জিয়া নয়তো শেখ হাসিনা। এই সরকার আসার আগে যে রাজনৈতিক ধারা চলতেছিল সেই ধারা যদি অব্যাহত থাকতো তবে বাংলাদেশে কয়েক টার্ম পরেই ভবিষ্যত প্রধানমন্ত্রী হইতেন তারেক রহমান অথবা সজিব ওয়াজেদ জয়। বর্তমান সরকার ক্ষমতা ছেড়ে দিলে আশা করা যায় এদেশের রাজনীতি আগের খাতেই ফিরে যাবে। অর্থাৎ, খালেদা জিয়া অথবা শেখ হাসিনা পরে তারেক রহমান ও সজিব ওয়াজেদ জয় প্রধানমন্ত্রী হবেন। আগামী কয়েক দশকের জন্য আর চিন্তা থাকলো না।কিন্তু যদি রাজনীতি নিয়া আমরা টেনশন করতে বসি। যদি ভাবি, এই সরকার সফল হবে। তারা শেখ হাসিনা ও খালেদা জিয়ার রাজনীতির অবসান ঘটাবে। আদালতে তারা শাস্তি পাইবেন। নির্বাচন করতে পারবেন না। ফলে, সংসদেও বসতে পারবেন না। প্রধানমন্ত্রীও হইতে পারবেন না। যদি সাথে সাথে তারেক রহমানেরও শাস্তি হয় এবং আপাতত তার প্রধানমন্ত্রী হওয়ার সাধ না মিটে। আওয়ামী লীগের কোন্দল মিটাইতে যদি সজিব ওয়াজেদ জয়কে দেশে ফিরতে না দেওয়া হয়। তাইলে বাংলাদেশের ভবিষ্যত প্রধানমন্ত্রী কে হবেন?কিছু ক্লু ভাবা যাক। বাংলাদেশের রাজনৈতিক দলগুলোর দুরবস্থা এমনই যে, বাম, আধাবাম, আধা আওয়ামী লীগের ক্ষমতায় আসার সম্ভাবনা নাই। জামাত ক্ষমতায় আসতে পারবে না। এই সরকারের আমলে গঠিত গাছে কাঁঠাল গোঁফে তেল পার্টিগুলার অবস্থা জীবনেও ভাল হবে না। বাংলাদেশের বর্তমান রাজনীতিতে খালেদা হাসিনা ছাড়া নেতা নাই যিনি দেশকে নেতৃত্ব দিতে পারেন। বিকল্প কোনো গণআন্দোলন বা বিপ্লবী রাজনীতি নাই, যার মাধ্যমে নতুন নেতৃত্বের উদ্ভব ঘটতে পারে। আশির দশকে এইরকম নেতৃত্বের সংকটে অনেকে তাকায়া থাকতো ক্যান্টনমেন্টের দিকে। সেইখান থিকা নেতা আসতো এইড হিসাবে। আমেরিকা ও ব্রিটেনের রাষ্ট্রদূত যদি বিশ্বাসযোগ্য কথা বলে তাইলে তারা ফরমাল মিলিটারি সরকার মানবে না। ফলে, ওইখান থেকে এইড হিসাবে গণনায়ক বেরিয়ে আসার সম্ভাবনা নাই।এইরকম পরিস্থিতিতে বিএপি সংখ্যাগরিষ্ঠ আসনে জিতলে কে হবেন প্রধানমন্ত্রী হান্নান শাহর মতো লোকেরা, যারা দল চালাচ্ছে? মান্নান ভূঁইয়া? কে?আওয়ামী লীগ জিতলে কে হবেন প্রধানমন্ত্রী ? আমু তোফায়েল, রাজ্জাক? জিল্লুর রহমান?অথবা ধরা যাক কোনো দল সংখ্যাগরিষ্টতা পাইলো না। কোয়ালিশন/জাতীয়/মতৈক্যের সরকার হইলো। কে হবেন প্রধানমন্ত্রী?ড. কামাল হোসেন, ড. বদরুদ্দোজা, ড. ইউনুস? যারা দেশ চালায়/চালাচ্ছে/চালাবে তাদের নিশ্চয়ই একটা চিন্তা আছে। না হইলে দেশ চালাইবে কেন?কিন্তু নাগরিক হিসাবে আমরা কী ভাবি? কে হবেন বাংলাদেশের ভবিষ্যত প্রধানমন্ত্রী। নির্বাচনের বাকী ৭ মাস। কারো ছবি কি মাথায় আসে?
                            
                    সর্বশেষ এডিট : ১৮ ই মে, ২০০৮  দুপুর ১:০৬                

