‌'ইউ আর রাইট', 'ইউ আর রাইট অলসো', 'বাট আই অ্যাম কনফিউজড' অথবা গ্রেট বাংলাদেশী পলিটিকাল সার্কাস





                        ক্লাশে একদিন স্যার আইসা জিগাইলেন, বলো পলিটিক্স কী? যা হয় আর কি। ক্লাশে একজন সবজান্তা থাকেই। সবার আগে সে দাঁড়ায়া যায়। এইরকম একজন দাঁড়ায়া গিয়া কয়, ‌'স্যার, পলিটিক্স হইলো রাষ্ট্রের সরকার ও অন্যান্য রাজনৈতিক উপাদান বিশ্লেষণের বিদ্যা।' স্যার কইলেন, ‌'ইউ আর রাইট।' আরেকজন উইঠা কইলো, স্যার আমি কইতে চাই। স্যার কইলেন বলো। দ্বিতীয় ছাত্র কয়, 'পলিটিক্স হইলো এমন এক পেশা যা শাসন ব্যবস্থা ও রাজনীতির সঙ্গে সম্পর্কিত।' ক্লাশের সবাই টাসকি খায়া গেল। ক্লাশ দুইভাগ। একভাগ মনে করে প্রথম জনেরটা ঠিক। আরেক ভাগ মনে করে দ্বিতীয় জনেরটা। সবাই তাকায়ে আছে স্যারের দিকে। স্যার সবাইরে অবাক কইরা দিয়া কন, 'ইউ আর রাইট অলসো।' এখন সবাই স্যারের দিকে তাকায়া আছে। প্রশ্ন, দুইটাই ঠিক হয় কেমনে? স্যার একটু সময় নিয়া কন, 'বাট আই অ্যাম কনফিউজড।'গল্পটা মনে হইলো রাজনীতির গতিধারা দেইখা। রাজনীতি কোন দিকে যাইতেছে, এই নিয়া একজনের সঙ্গে আলাপ হইতেছিল। উনি কইলেন, দেখো আরও কত কিছু হয়? আমি কই সেই ১৯৫৬ সাল থিকাই তো কইতেছেন দেখো আরো কী হয়। কিন্তু শেষ পর্যন্ত তো এইখানে আইসা ঠেকলো। উনি পাল্টা কোয়েশ্চেন করেন। কই ঠেকলো?খালেদা-হাসিনা মুক্ত। তারেক-কোকো বিদেশে। দুর্নীতিবাজ পলিটিশিয়ানদের প্রলয়নৃত্য শুরু হইছে। ব্লেম গেম শুরু হয়া গেছে। দুই নেত্রীর এক টেবিলে বসা নিয়া পানি ঘোলা হইতেছে। এর মধ্যে আবদুর রাজ্জাক বলছেন, খালেদা এক নম্বর চোর। রাস্তায় দুই পক্ষের মারামারি এখন সময়ের ব্যাপার। এই জায়গায় ঠেকলো না?উনি কন, এখনো ঠেকে নাই। কত খেলা বাকী আছে। দেখো না কী হয়। আমি কই হওয়ার কী বাকী আছে?উনি কন, গেম তো ঘন হয়া আসছে। তাই না?আমি কই, হ।কয়, ছকে এখন রাজা, মন্ত্রী, কয়টা হাতি ঘোড়া। হ।তো দেখবা এই রাজা চেক হইবো। তো ওই মন্ত্রী চেক হইবো।তো?খেলা ফাইনাল।তো?কিছু একটা হবে। রেজাল্ট হয়ে যাবে।ও।সব কিছুর একটা রেজাল্ট আছে না?তাইলে আপনে স্রেফ একটা খেলা হিসাবে দেখতেছেন?আর কী?ও।উনি একটা ঝাড়ি কষাণ। বলেন, ও ও করতেছো ক্যান?শুনো। বলেন।ধরো, ওয়ান ইলেভেনের আগে যে পরিস্থিতি হইছিল। তাতে একটা ইন্টারভেনশন জরুরি ছিল। এগুলা থামানো দরকার আছিল। এইগুলা তো বাইরে থেকে থামানো যাবে না। তাইলে সরকারে আসতে হবে যারা থামাবে তাদের। তো সরকার ক্ষমতায় আসছে। ক্ষমতায় আইসা তারা দুর্নীতি দমন করার কথা কইছে। তো দুর্নীতিবাজদের গ্রেফতার করতে হবে। করা হইছে। দুর্নীতিবাজরা যেহেতু বেশিরভাগ রাজনীতিক, তাই তারাই বেশি ধরা খাইছে। এখন রাজনীতিকরা ধরা খাইলে তো দেশ থেকে রাজনীতি নিশ্চিহ্ন করার অভিযোগ উঠবোই। উঠছে। এখন রাজনীতি ফিরায়া আনতে হইবো। কে আনবে? রাজনীতিকরা ছাড়া আর কে আনবে? রাজনীতিকদের ছাড়লে রাজনীতি ফিরবে। রাজনীতি ফিরলে সংঘাত ফিরবে। ফিরেতেছে। নির্বাচনের পরিবেশ তৈরি করতে হবে না?এখন ধরো তুমি কী চাও? খালেদা জিয়া জেলে থাকুক? খালেদা জিয়া জেলে থাকবে ক্যান? তিনি দুইবার প্রধানমন্ত্রী আছিলেন। দেশনেত্রী। তারে জেলে রাখলে রাজনীতি চলবে না। তুমি কি তাইলে হাসিনারে জেলে রাখতে চাও। উনি জননেত্রী। ওনারে জেলে রাখলেও রাজনীতি চলবে না। এখন ওনাদের ছাড়বা। তো ওনাদের সাগরেদদের ছাড়বা না। আর খালেদারে ছাড়লে তো আইজ হউক কাইল হউক তারেকরে ছাড়তেই হবে। তাই না।খেল না তো কী?আমি কই ফল কী?উনি কয়, শেষ দান দেখার আগে তুমি আমি কিছুই কইতে পারবো না।বেশ।তাইলে আপনি কী কইতেছেন?আমি কইতেছি, সরকারও সঠিক অবস্থানে আছে। রাজনৈতিক দলগুলাও সঠিক অবস্থানে আছে।আমি আনমনে কইলাম, বুঝছি। ইউ আর রাইট, ইউ আর রাইট অলসো। বাট আই অ্যাম কনফিউজড।উনি কন, কী কও?আমি কই কিছু না। এমনেই। দাবা না সার্কাস বুঝতেছি না।
                    
