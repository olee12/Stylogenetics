সরকারের নানা ধরন _ বিপুলা এ রাজনীতির কতটুকু জানি





                        গণতান্ত্রিক : জনগণের ভোটে নির্বাচিত সরকার যারা জনগণের কাছে দায়বদ্ধ থাকে। এদের দুই ধারা : পার্লামেন্টারি ও প্রেসিডেন্সিয়াল।গণতান্ত্রিক স্বৈরতন্ত্র : জনগণের ভোটে নির্বাচিত হলেও যারা জনগণের প্রতি দায়বদ্ধতা এড়িয়ে দলতন্ত্র বা ব্যক্তিতন্ত্র চালু করে।স্বৈরতান্ত্রিক গণতন্ত্র : স্বৈরশাসক যতটুকু গণতন্ত্র পালন করে।সামরিক : মার্শাল ল জারি করে তার অধীনে পরিচালিত রাষ্ট্র।সামরিক গণতন্ত্র : প্রথম দফা ক্ষমতা উপভোগ করে সামরিক সরকার নির্বাচন করে যেভাবে আবার ক্ষমতায় আসে।গণতান্ত্রিক সামরিকতন্ত্র : গণতান্ত্রিক ব্যবস্থায় রাষ্ট্র পরিচালিত হলেও তাতে সেনাবহিনীর ন্যায্য হিস্যা থাকে।তত্ত্বাবধায়ক সরকার : নির্বাচন অনুষ্ঠানের জন্য দায়িত্বপ্রাপ্ত সাময়িক সরকার।রাষ্ট্রপতি শাসিত তত্ত্ববধায়ক সরকার : রাষ্ট্রপতি ও তত্ত্বাবধায়ক সরকারের প্রধান যখন একই ব্যক্তি।অন্তবর্তীকালীন সরকার : ক্ষমতা পরিবর্তনের জন্য বিশেষ দায়িত্বপ্রাপ্ত দীর্ঘমেয়াদী সরকার।জাতীয় সরকার : দলমতশ্রেণী নির্বিশেষে সকলের অংশগ্রহণে গঠিত সরকার।সেনাবাহিনী সমর্থিত তত্ত্ববধায়ক সরকার : রাষ্ট্রপতি শাসিত তত্ত্ববধায়ক সরকার ব্যবস্থা থেকে নির্বাচিত সরকারে যাবার মধ্যবর্তী সরকার।সেনাবাহিনী সমর্থিত সরকার : সেনাবাহিনী সমর্থিত স্থায়ী সরকার।সেনাবাহিনী সমর্থিত জাতীয় সরকার : যে জাতীয় সরকারে সেনাবাহিনীর হিস্যা বেশি কিন্তু তা চরিত্রের দিক থেকে জাতীয়।রাজনৈতিক সরকার : গণতান্ত্রিক হতে পারে আবার অগণতান্ত্রিক হতে পারে কিন্তু রাজনৈতিক দলের দ্বারা গঠিত সরকার।অরাজনৈতিক সরকার : যে কারো দ্বারা গঠিত হতে পারে। কিন্তু চরিত্রের দিক থেকে গণতান্ত্রিক হতে পারে না।গতকাল ব্যারিস্টার মঈনুল হোসেন যা বলেছেন, তা ঠিক নয় বলেই মনে হয়। তিনি গায়ের জোরে বলেছেন। আর সাংবাদিকরা হাস্যোজ্জ্বল মুখে সেটা শুনে এসেছেন এবং প্রচার করেছেন। আজকে সেনাবাহিনী প্রধান জেনারেল মঈনের কথায় তারা রুষ্ট হতে পারেন। কিন্তু এটাই ঠিক। এটা যদি ভুলও হয় তারপরও মনে করা দরকার এটাই ঠিক। কারণ এটাই মানুষের প্রত্যাশা।আরেকটা কথা অনেকের চোখ এড়িয়ে যেতে পারে। পরশু বা তার আগের দিন হাসান মশহুদ চৌধুরী রাজনৈতিক সরকার এলে দুর্নীতি দমন কমিশন কাজ করতে পারবে কিনা এ নিয়ে সংশয় ব্যক্ত করেছেন। বিষয় হলো, বিদেশীদের কাছে তিনি যে ভঙ্গিতে রাজনৈতিক সরকার বিষয়ে বলেছেন তা গ্রহণযোগ্য নয়। দ্বিতীয়ত, দুর্নীতি দমন করার জন্য অরাজনৈতিক সরকার দরকার এইটাও ঠিক নয়। তৃতীয়ত, ভাল একটা নির্বাচনের মাধ্যমে একটা রাজনৈতিক সরকার মানুষ চায় বটে, কিন্তু তার চেয়ে বেশি চায় একটি গণতান্ত্রিক সরকার। গণতন্ত্র থাকলে দুর্নীতি কম হবে বলে মনে হয়। ফলে হাসান মশহুদ চৌধুরী রাজনৈতিক সরকারের ভয়ে থাকলে তা চিন্তার কথা বটে।

