নোটিশবোর্ডের পোস্টে লেখা আমার কমেন্ট (আমার ব্লগে অ্যাড করলাম)





                        নোটিশবোর্ড,মূলত ব্লগের নীতিমালা উত্থাপন করে আপনারা যে আহবান জানিয়েছেন তাকে আমার সঙ্গত বলেই মনে হচ্ছে। স্বাভাবিকভাবেই আশা করা যায়, একজন ব্লগার এগুলো ভালমতো পড়েই এবং অবশ্যই এর সঙ্গে একমত হয়েই ব্লগিং করতে আসনে। যদি তিনি এই ধারাগুলো বা নীতিগুলো অস্বীকার করেন তবে ধরে নিতে হয়, তিনি ব্লগ কর্তৃপক্ষের সঙ্গে চুক্তি ভঙ্গ করেছেন। ফলে, তার আর ব্লগিং করার অধিকার নাই। এক্ষেত্রে তিনি পৃথিবীতে বিরাজমান যে কোনো ব্লগে গিয়ে ব্লগিং করতে পারেন। কেউই কোনো ফোরামের জন্য অনিবার্য হতে পারে না। কোনো ফোরামই কারো জন্য অনিবার্য হতে পারে না। ইন্টারনেটের দুনিয়া বহু বিস্তৃত। যারা চলে যাবেন তাদেরও জায়গার অভাব হবে না। আর যেখান থেকে চলে যাবেন তাদেরও নতুন ইউজারের অভাব হবে না। কিন্তু একটি ব্লগিং সাইট তার নিজস্ব নীতিমালার সঙ্গে আপোষ করতে পারে না। কিন্তু সামহয়ারের ক্ষেত্রে সমস্যা হলো, সামহয়ার কিছু নেগেটিভ প্রপাগান্ডার শিকার। যে নেগেটিভ প্রপাগান্ডার দায় একটি ব্লগিং টুল হিসেবে সামহয়ারের ওপর নীতিগতভাবে পড়তে পারে না। এই প্রপাগান্ডার পয়গম্বররা খুবই কৌশলে ব্যাপারটি চালিয়ে যাচ্ছেন। যাদের মূল লক্ষ্য সামহয়ারকে ব্লগ হিসেবে ব্যর্থ করে দেয়া। বিষয়টিকে সহজ করার জন্য বলি, একটি মাইকের যদি মতাদর্শ থাকে তবে আর বক্তার মতাদর্শের দরকার কী? ফলে, বক্তার মতাদর্শ প্রতিষ্ঠার সংগ্রাম তাকেই করতে হবে। কিন্তু বাংলাদেশের মুক্তিযুদ্ধ, স্বাধীনতা, সার্বভৌমত্ব নিয়ে কোনো আপোষ চলে না। এইটা কোনো বিতর্ক ও মতাদর্শের উর্ধ্বের একটি ব্যাপার। ফলে, সামহয়ার কর্তৃপক্ষ যদি বাংলাদেশের স্বাধীনতা, সার্বভৌমত্বের বিরুদ্ধের যে কোনো ব্যাপারকে ঠেকাতে চায় তবে, এ বিষয়ে সামহয়ারের সুনির্দিষ্ট বক্তব্য থাকা উচিত। স্বাধীনতা ও সার্বভৌমত্ব বলতে কী বোঝায় তাও সংজ্ঞায়িত থাকা প্রয়োজন। ফলে, এ বিষয়ে সামহয়ার দ্রুত ব্যবস্থা নিবে বলেই আশা করি। সংজ্ঞা নির্ধারণ বা এ বিষয়ক নীতি নির্ধারণে এটা অবশ্যই খেয়াল রাখতে হবে এর মাধ্যমে যেন কেউ তার সংকীর্ণ দলীয়, ব্যক্তিগত ও টীমের স্বার্থকে রক্ষা করতে না পারে। এবং এটি ব্যবহার করে নিজের ব্যক্তিগত ক্ষোভের প্রতিশোধ নিতে গিয়ে যাকে তাকে যে কোনো তকমা এঁটে দিতে না পারে।আমি ব্লগে মত প্রকাশের স্বাধীনতা, প্রাইভেসি ও সিকিউরিটি বিষয়ে একটি পোস্ট দিয়েছিলাম। তা হয়তো আপনাদের চোখে পড়ে থাকবে। সেখানে আমি উল্লেখ করেছিলাম, ব্লগে ভার্চুয়াল বখাটের সংখ্যা তিন থেকে পাঁচ। আমার কোনো টেকনোলজি নাই। তারপরও আমি ব্লগ পাঠের দীর্ঘ অভ্যাস থেকে এখনও নিশ্চিত আমার অনুমানটি সঠিক। কিন্তু আজ ব্লগে দেখলাম, বেশ কয়েকজন ব্লগারকে ব্যান করা হয়েছে। তাদের সংখ্যা ১০এর অধিক বলেই আমার ধারণা। যাদের নাম এসেছে ব্যান তালিকায় তাদের অনেকেই ভাল ব্লগার। সাময়িকভাবে তারা হয়তো কোনো কারণে উত্তেজিত হয়ে পড়েছিলেন ফলে এই ব্যানের শিকার হয়েছেন। সামহয়ার নিশ্চয়ই তাদের নীতিমালাকে অগ্রাধিকার দেবে। কিন্তু সেই নীতিমালা প্রথমে প্রাপাগান্ডার হোতা ও বখাটেদের সর্দারদের শাস্তি দিলেই খুশী হতাম। সাধারণ, ভাল ও মুক্তিযুদ্ধ ও স্বাধীনতার স্পিরিট নিয়ে উত্তেজিত হওয়া ব্লগারদের ব্যান কোনোভাবেই কাম্য নয়। পাশাপাশি তাদের ক্ষমাপ্রার্থনাও কাম্য নয়। দুই দিন পর হোক কি তিনদিন পর ভাল ব্লগারদের ব্যান থেকে মুক্তি দেয়া হোক এটাই আমার কামনা।কিন্তু বছরাধিক কাল ধরে যারা সামহয়ারের বিরুদ্ধে নেগেটিভ প্রপাগান্ডা চালিয়ে যাচ্ছে। যারা সামহয়ারকে মুক্তিযুদ্ধ ও স্বাধীনতা বিরোধী তকমা দেয়ার জন্য মূল অপরাধী তাদের ধরা হোক। যারা ব্যক্তিগত আক্রমণ, গালাগালিকে শুরু থেকে শেষ অবধি ব্যবহার করে যাচ্ছে তাদের চিহ্নিত করা হোক। আবারও বলছি, তাদের সংখ্যা তিন থেকে পাঁচ জন।কিন্তু সবার আগে সামহয়ারের নীতিমালায়, বাংলাদেশের স্বাধীনতা, সার্বভৌমত্ব ও মুক্তিযুদ্ধ বিষয়ে স্পষ্ট ঘোষণা দিয়ে একটি ধারা যুক্ত করা হোক। 
                    
