মিছিল_ না। হাজার টুপির বাগান




 
                        ক্ষমতাসীন সরকার মাঝে মাঝে কিছু ডাইভ দেয়। ভীষণ প্রগতিশীল কিছু পদক্ষেপ নেয়। রীতিমতো আশা জেগে ওঠে। এইবার কিছু হবে। প্রথম প্রথম দুর্নীতি দমন কমিশনের সাইনবোর্ড দেখলেই আশা জাগতো। এখনই সময়ের বিজ্ঞাপন দেখলে প্রাণে বাতাস লাগতো। কিন্তু এখন এইগুলাকে স্রেফ বিরক্তিকর মনে হয়। এমনকি দুর্নীতির হিসার দেয়া সুন্দর বিজ্ঞাপনগুলোকেও ফালতু কথার কারিগরি মনে হয়। এদেশে কেউ বিশ্বাস করে না যে, দুর্নীতি কমলে হাজার হাজার মাইল রাস্তা, শত শত হাসপাতাল আর লক্ষ লক্ষ কর্ম সংস্থান তৈরি হবে। ফলে, বিজ্ঞাপনগুলোর জন্য মাঝে মাঝে করুণা হয়।দুর্নীতির পর তাদের বিগ ডাইভ স্বাধীন বিচার বিভাগ প্রতিষ্ঠা। কাঁঠালের আমসত্ত্বের মতো টেস্টি জিনিশ। যে সরকারের বৈধতার মূল চাবিকাঠি বিচার বিভাগের ওপর হস্তক্ষেপের নীতি সেই সরকার যখন স্বাধীন বিচার বিভাগ প্রতিষ্ঠার উদ্যোগ নেয় তখন সেটাকে কী বলা সম্ভব? এখন শুধু এইটুকুই বলা শ্রেয় যে, নিম্ন আদালতের আলঙ্কারিক স্বাধীনতার বিনিময়ে বিচার বিভাগ উচ্চ আলাদতের সাংবিধানিক স্বাধীনতাকে সংকীর্ণ রাখিবার নীতিকে মানিয়া নিয়াছে।বিচার বিভাগের স্বাধীনতার দাবির পর আইলো যুদ্ধপরাধীদের বিচার দাবি। সেনাপ্রধান, সরকার প্রধান ও প্রধান নির্বাচন কমিশনার এমন আওয়াজ তুললেন যে, সকলেই বিশ্বাস করলো এইবার হইবে। স্বাধীনতার পক্ষের শক্তি আর সব বিবেচনা পাশে রেখে সরকারকে সমর্থন দিল। সরকারের কূটনীতি এর পিছনে ছিল বটে। কিন্তু তাদের উদ্যোগে, ঢেউ জেগেছিল তা আজ সাইক্লোনে পরিণত হয়েছে। এখন এসে, পুলিশ কমিশনার বলেন, সমাবেশের অনুমতি দেয়া যাবে না। অনুমতি না পেয়ে সেক্টর কমন্ডার্স ফোরাম বলে, সরকার মিত্র চিনতে ভুল করতেছে। সেক্টর কমান্ডারর্স ফোরাম তাইলে সরকারের মৈত্রী আকর্ষণ কইরা যুদ্ধাপরাধীদের বিচার করতে চায়? বেশ।শেষ আইলো নারীর জন্য সমানাধিকারের নীতি। ছোট ছোট সেমিনার আর লাইভ টক শোতে অভ্যস্ত নীতি নির্ধারকরা নীতি করছেন। চারদিকে সুশীল পরিবেশ, সুশীতল হাওয়া। রাজনীতির হিসাবি নিকাশও তাদের মাথায় ছিল না, এটা নিশ্চিত। তাই বায়তুল মোকারমের কথা ভুলে গেছিলেন তারা। নীতি করার পর, আলেমরা বিবৃতি দিছে। বৈঠকের পর বৈঠক হইছে। সরকার বারবার বলছে, সম্পত্তির উত্তরাধিকার আইন বদলাবে না। আইন না এইটা স্রেফ নীতি। আপনারা বুঝার চেষ্টা করেন। কিন্তু ধার্মিকে না শোনে কানার কাহিনী। শুক্রবারের মিছিলে সরকার বুঝছে, আলোচনায় কাজ হয় নাই।এখন ওনারা দাবি তুলছেন, একটা ধারা শুধু না। পুরা নীতিটাকেই বাতিল করতে হবে।এই নীতি বাংলাদেশের নারীদের জন্য কোন সুবিধাটা করতো সেটা নিয়ে আলোচনা করা যায়। নারীদের সত্যিই কোনো উপকার হইতো কি না, এই সন্দেহও থাকে। কিন্তু আমার প্রশ্ন অন্যখানে, যে জিনিশ সামলাইতে পারবেন না। সেই জিনিশ টাইনা, আরও বড় সমস্যা তৈরি কইরা লাভ কী? যদি না অন্য কোনো গভীর উদ্দেশ্য থাকে?সরকার কুরআনের আইনের সঙ্গে অসঙ্গতিপূর্ণ নীতি গ্রহণ করছে। ইসলামী রাজনীতিকরা খেপছে। মসজিদে মসজিদে খুতবা হইছে। ফলাফল হিসাবে বিশাল মিছিল নামছে। জরুরি অবস্থায় মিছিল নিষেধ। মুক্তিযোদ্ধা সমাবেশে বাধা দেওয়ার সময় কমিশনার বললেন, আইন-শৃংখলা পরিস্থিতি সৃষ্টি হইতে পারে। কোনো ব্যাপারকেই খারাপভাবে দেখতেছি না। কিন্তু একটা প্রশ্ন জাগে, এই যে মুসল্লীদের বিশাল সমাবেশ, মিছিল এইটাকে তারা কেমনে দেখেন? এইটার সঙ্গে আইন শৃংখলার সম্পর্ক কী? সরকারের নিশ্চুপ অবস্থা দেইখা মনে হয়, না ঠিকই আছে। এইটাকে তারা দেখছেন স্রেফ, বড় একটা টুপির বাগানের হাঁইটা যাওয়ার এনিমেটেড দৃশ্য হিসাবে।

                    সর্বশেষ এডিট : ১৬ ই মার্চ, ২০০৮  বিকাল ৫:১৮                

