হযরত মুহম্মদের সময় আরব দেশে এক বুড়ি আছিলেন





                        তিনি প্রত্যহ নবীজীর পথে কাঁটা বিছায়ে রাখতেন। নবীজী এতে মোটেও বিরক্ত হইতেন না। তিনি রাস্তার কাঁটা সযত্নে পরিষ্কার করে পথ চলতেন। একদিন নবীজী দেখলেন তার পথে কাঁটা বিছানো নাই। তিনি চিন্তায় পড়ে গেলেন। লোকজনকে জিজ্ঞেস করে কাঁটা বিছানো বুড়ির বাড়িতে গিয়া পৌঁছাইলেন। গিয়া দেখলেন বুড়ি ভীষণ অসুস্থ। অসুস্থতার কারণেই তিনি ওই দিন রাস্তায় কাঁটা বিছাইতে পারেন নাই। বুড়ির অসুখে নবীজী কষ্ট পাইলেন। তিনি বুড়িকে সেবা করে সুস্থ করে তুললেন।........বাংলাদেশের রাজনীতির কাঁটা প্রসঙ্গে নবীজীর গল্পটা মনে পইড়া গেল।বাংলাদেশের রাজনীতিতে কাঁটা এখন বেশ আলোচ্য হয়া উঠছে। খালেদা জিয়া বলছেন, শেখ হাসিনা ভারত গিয়া দেশ ও জাতি বিরোধী চুক্তি কইরা আইলে পথে পথে কাঁটা বিছায়া দেওয়া হবে। আর ভাল কিছু করলে বিমানবন্দরে সংবধনা দেওয়া হবে।গতকাল হাসিনা কইছেন, এতকাল তিনি খালেদার বিছানো কাঁটা পরিষ্কার করে করে রাস্তা চলতেছেন। কাঁটার ভয় তিনি পান না। বুঝা, যাইতেছে, ভারতের চাইতে কাঁটা গুরুত্বপূর্ণ হয়া উঠছে। খালেদা ভুল কিছু কন নাই। ভারতে গিয়া দেশ বিরোধী চুক্তি করতে চাইলে বিএনপিকে লাগবে না, দেশের মানুষ আওয়ামী লীগের রাস্তা বন্ধ কইরা দিবে। কিন্তু কাঁটা বিছানোর কথা খালেদা না কইলেও পারতেন। নবীজীর এই গল্প আমরা সবাই শুনছি। এই গল্পের পর কোনো মুসলিমের উচিত নয়, কারো রাস্তায় কাঁটা বিছাইতে চাওয়া। তবে তিনি কাঁটা বিছানো পদ্ধতি ছাড়াই আন্দোলন করতে পারেন।ভারতের সঙ্গে সুসম্পর্কের জন্য এখন দেশ উতলা হয়া আছে। যেদিকে তাবাইতেছি সেইদিকে ভারতের শুভানুধ্যায়ী। কলিযুগে দালালদের চক্ষুলজ্জা বইলাও আর কিছু নাই। তবে তাই হউক, ভারতের সঙ্গে সুসম্পর্ক হউক। ভারত যা চায়, সেই মোতাবেক সুসম্পর্ক করতে হইলে, বাংলাদেশকে নেপাল বা ভুটানে পরিণত হইতে হবে। অবশ্য সরকারের এক মন্ত্রী কইছেন, একটি শক্তি বাংলাদেশকে পাকিস্তান বানাইতে চায়। এই কথায়ও সত্য আছে বটে।সেদিন এক বন্ধুকে কইলাম, একটি শক্তি বাংলাদেশকে ভুটান বানাইতে চায়। আরেকটি শক্তি বাংলাদেশকে পাকিস্তান বানাইতে চায়। কিন্তু বাংলাদেশকে তো বাংলাদেশই থাকতে হবে শেষ পর্যন্ত। আওয়ামী লীগ যদি বাংলাদেশকে ভুটান বানায় তাইলে দেশ দ্রুত টার্ন নিয়া পাকিস্তান হয়া যাবে। ফলে, আওয়ামী লীগকেই ডিসিশন নিতে হবে, তারা কী করবে।যাই হউক, কাঁটা নিয়া ভাবতেছি।গুনগুন কইরা কাঁটা লাগা... গান খানাও জপিতেছি।দেখা যাক কী হয়।
                    
