চার শিক্ষকের সাজা ও ছাত্র বিক্ষোভের আগে পরে সরকার ও আইনের গতিপ্রকৃতি





                        কিছুদিন আগে সাবেক প্রধান বিচারপতি মুহম্মদ হাবিবুর রহমান প্রথম আলো পত্রিকার সম্পাদকীয় পাতায় একটা কবিতা লিখছিলেন। কবিতার বিষয় আইনের শাসন। কবিতা হুবহু মনে নাই। তবে এসেন্সটা মনে পড়ে। কবি বলেন, আইনকে তার নিজস্ব গতিতে চলতে দাও, এটা কার কথা? প্রত্যেক সরকারের আইনমন্ত্রীর। আর আইন তো নিজস্ব গতিতে চলতে পারে না। তাই নিজের গতিতে আইন চললে সরকারের লাভ। সরকারের কাজ হলো বিচার বিভাগকে সহায়তা করা। তাহলেই আইন ন্যায়বিচার নিশ্চিত করতে পারবে। কবিতাটা প্রবন্ধ হিসাবে ভাল। উপসম্পাদকীয় হিসাবে আরও ভাল। তিনি এটা লিখেছিলেন বিচার বিভাগ স্বাধীন হওয়ার খুশীতে। আমরাও তখন খুশী ছিলাম। তেমন খুশী এখনও আছি। এই সরকারের আইন উপদেষ্টা একথা বলেন নাই যে, আইনকে তার নিজস্ব গতিতে চলতে দেন। উনি বলছেন, এইটা এই দেশে প্রতিষ্ঠিত হওয়া দরকার যে কেউই আইনের উর্ধে নয়। আর কী বলছেন? বলছেন, আদালতের রায় সত্ত্বেও সরকারের বিবেচনা করার সুযোগ আছে। কেমনে? কেউই আইনের উর্ধে নয়। আদালতের রায়ই তাহলে শেষ কথা। তাই না? তাহলে সরকার আদালতের রায পুনর্বিবেচনা করে কেমনে?সব সরকারের কিছু আপ্তবাক্য থাকে। কেউ বলে আমরা ভোট ও ভাতের রাজনীতি করি, কেউ বলে আমরা উন্নয়ন ও অর্থনীতির রাজনীতি করি। কেউ বলে আমরা জ্ঞান ভিত্তিক সমাজ প্রতিষ্ঠা ও আইনের শাসন প্রতিষ্ঠার রাজনীতি করি। কিন্তু, যে লাউ সেই কদুই। কৃষক যখন সার পায় না তখন এই সরকারের উপদেষ্টাও বলেন, সার সংকট মিডিয়ার সৃষ্টি। জিনিশপত্রের দাম বাড়লে এই সরকারের উপদেষ্টাও বলেন, আন্তর্জাতিক বাজারে দাম বেড়েছে। এই সরকারের অর্থ উপদেষ্টাও বলেন, সিন্ডিকেট বলে কিছু নাই। খাদ্য উপদেষ্টা বলেন, পর্যাপ্ত খাদ্য মজুদ আছে। ফলে, কেউই আইনের উর্ধে নয় কথাটাও মাননীয় উপদেষ্টা একটা কথার কথা হিসাবেই বলেন বলে মনে হয়। কারণ কথাটা কেন যেন শোনা শোনা লাগে। শোনা শোনা শোনা।সাধারণ বিচারে কিন্তু কথাটা খুব মূল্যবান। তারেক জিয়া, শেখ হেলাল, সেলিম রেজা নিউটন কেউই আইনের উর্ধে নয়। খুব ন্যায্য কথা। তার পরের কথা হলো সরকার নিজে কি আইনের উর্ধে? ব্লগাবাসীর মনে থাকার কথা, বিএনপি রেজিমের শেষ দিকে দেশবাসী একেকজন সংবিধান বিশেষজ্ঞ হয়ে উঠেছিলেন। তত্ত্বাবধায়ক সরকারের কঠিন বিধানটা সকলের মুখস্ত হয়ে গিয়েছিল। কোন বিচারপতির পরে কোন বিচারপতি, তারপর কে এই বিচারবিভাগীয় কুষ্ঠিবিচারও ঠোঁতস্থ হয়ে গিয়েছিল। টাইম বোমায় সেট করা সময়ের মতো তত্ত্বাবধায়ক সরকারের ক্ষমতা গ্রহণের সময় এসে গিয়েছিল। পরে ড. ইয়াজুদ্দীন রাষ্ট্রপতি শাসিত টাইপ সরকার গঠন করে আবার সংবিধানের দোহাই দিয়ে এগারোই জানুয়ারি পর্যন্ত বোমা ফিট করে দিলেন। বিএনপি প্রায় ক্ষমতায় আসে আসে। তারপর তো এই সরকার। সংবিধান, নব্বই দিন, নির্বাচন কমিশন আইন সব দেখি সবাই ভুলে গেল। কারণ, এনারা ভাল একটা কজ দাঁড় করিয়েছেন। দুর্নীতি দমন। এই কজে আমরা সবাই কুপোকাত। আইনের বিধান মানলে তো এই সরকারের অবস্থান প্রশ্নবিদ্ধ। বিদ্যমান সরকারকে বেআইনি বলার মতো স্পর্ধা হয়তো আমাদের হবে না। কিন্তু সরকার যে কোর্টে গিয়ে বৈধতা নিয়ে আসেনি, নিজেদের লেজিটিমেসি কোনোভাবে প্রমাণ করেনি এইটা তো আমরা জানি, তাই না? আইনগতভাবে, নাজুক ও প্রশ্নবিদ্ধ অবস্থানে থাকা একটি সরকার কিসের জোরে কাজ করে? তারা আসলে জোরে কাজ করে না। তারা কাজ করে, নিজেদের এক্সিট পয়েন্ট তৈরি করার কাজে। এই পয়েন্ট তৈরি না করলে, তাদের কাজ বৈধতা হারালে এ দেশের দুর্নীতি বিরোধী মানুষের মাথা হেঁট হয়ে যাবে। সিভিল সোসাইটি আত্মহত্যা করবে। আমাদের শিক্ষকরা সরকারের মুখ্য এজেন্ডায় বাধা দিছিলেন। অর্থাৎ এক্সিট পয়েন্ট তৈরি করার আগে যে টলটলায়মান পরিস্থিতি তৈরি হয়েছিল তাতে ঘি ঢেলেছিলেন। আমি ব্যক্তিগতভাবে সেই ঘি ঢালার পক্ষপাতি না। যে ঘি ঢেলে আমি স্বীকার করতে পারবো না, সে ঘি কেন ঢালবো। আজকে আমরা সবাই বলছি, শিক্ষকরা আন্দোলনে ইন্ধন দেননি। আদালতে কেউ তা প্রমাণ করতে পারেন। এইটা সত্য হলে কিন্তু পুরো বিক্ষোভের স্পিরিটের বিরুদ্ধে দাঁড়াতে হয়। আবার শিক্ষকরা যদি বীরত্বের সাথে স্বীকার করেন তারা ন্যায্য মনে করেছেন বলে ছাত্রদের সমর্থন দিয়েছেন তাহলে আবার তাদের শাস্তি হয়ে যায়। যে কোনো আন্দোলনের একটা লক্ষ্য থাকে। ঢাকা বিশ্ববিদ্যালয়ের সাম্প্রতিক বিক্ষোভ কোনো আন্দোলন ছিল না। আন্দোলন বলতে যদি আমরা কোনো পরিকল্পিত রাজনৈতিক প্রক্রিয়াকে বুঝি। তাইলে এইটা কী আছিল? এইটা হলো, আর্মি বনাম ছাত্রদের ইগো সমস্যা। এখনও সেই অবস্থাতেই আছে বলে অনেকেই মনে করেন। ওই দুইদিন ছাত্ররা ইগো প্রদর্শন করছে। এখন আর্মি করতেছে। আর্মি ছাড়াও আমাদের চলবে না, ছাত্র ছাড়াও চলবে না। প্রত্যেকে প্রত্যেকের ইগো নিয়া চলুক। আমরা শান্তিতে থাকি।  এই সাধারণ চাহিদা সত্ত্বেও দেখলাম সরকার পইড়া যাইতে নিছিল। সারাদিন টিভির সামনে থেকেও বুঝতে পারি নাই সরকার পড়তেছে কেন? কী ব্যাপার। একমাত্র তখনই চোখ খুলে গেল। বুঝলাম, মিডিয়া এই সরকারের সংসদ হিসাবে যে বাখোয়াজি করতেছিল তা যে মিথ্যা এইটা বুঝতে পারতেছিলাম। কিন্তু সরকারের পড়াটা আমি তখন সমর্থন করি নাই। কারণ সংবিধান বহির্ভুত সরকার হলেও তাদের শান্তিপূর্ণ উপায়ে চলে যাওয়ার রাইট আছে। এরশাদ পর্যন্ত শান্তিপূর্ণ উপায়ে গেছে। এরা কী দোষ করলো। তারও চেয়ে বড় কথা, বিক্ষোভকারীদের কাছে ক্ষমতা নেয়ার বিকল্প কোনো শক্তি উপস্থিত ছিল না। ক্ষমতা এদের হাত থেকে কেউ নিতে হলে বাংলাদেশের বর্তমান অবস্থায় এদেরকেই আবার নিতে হতো। যাই হোক সরকার এই ব্যাপারটাকে সিরিয়াসলি নিছে। কিন্তু তারা একটা হিসাব করে নাই যে, তারা ছাড়া আমাদের আর কেউ নাই। ফলে, শিক্ষকরা যে ছাত্রদের বিক্ষোভে পাশে দাঁড়াইছেন তা করেছেন স্বভাবসুলভ সংহতি বোধের কারণে। সবসময় পাশে থেকেছেন, এ সময় কেন নয়? ফলে ব্যাপারটা ঘটে গেছে। শিক্ষকরা গণতান্ত্রিক অধিকার চর্চা করেছেন। তখনও পর্যন্ত বোঝেন নাই। গণতন্ত্র চলবে না। তারা বুঝতে পারেন নাই, মৌনমিছিল না করে তাদের একটা রাজনৈতিক দল করা দরকার আছিল।
                    
