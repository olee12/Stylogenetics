বুদ্ধিজীবীতার নানা ধরন-ধারণ




 
                        ফার্স্ট ইয়ারে আমি এক মেয়ের প্রেমে পড়ছিলাম। আমার দিকে থেকে মহব্বত জোরদার। কিন্তু ওনার দিক থেকে তেমন সাড়া মিলে না। অর্থাৎ উনি একটু রহস্য রহস্য করেন। তো আমি তাকে জিগাইলাম, আপনে আমারে কেমন ভালোবাসেন? উনি বললেন গর্ভধারিণী পড়ো জানতে পারবা। বৎসর বৎসর কাটিয়া যায় আমার আর গর্ভধারিণী পড়া হয় না। আমিও জানতে পারলাম না উনি আমাকে কেমন ভালোবাসতেন। পরশু গর্ভধারিণী পড়া এক ভদ্ররোকের সঙ্গে দেখা। বললাম ভাই, আপনি তো গর্ভধারিণী পড়ছেন, বলেন তো উনি আমাকে কেমন ভালোবাসতেন? ভদ্রলোক একটু চোখ কোচকালেন। বললেন কই গর্ভধারিণীতে তো তেমন কোনো ভালোবাসার কথা নাই। আমি জিজ্ঞেস করি, কোনো এক্সেপশনাল  প্রেম? না নাই। যতদূর মনে পড়ে। ফলে আজও আমি জানতে পারলাম না উনি আমাকে কেমন ভালোবাসতেন। আমার এক বন্ধুকে বলেছিলাম ওনার কথা। বন্ধু বলে, বুদ্ধিজীবী টাইপ মেয়েদের প্রেমে পড়ছ  খালি। বুদ্ধিজীবী টাইপ মেয়েদের সঙ্গে প্রেম করতে হলে বুদ্ধিজীবী টাইপ বইও পড়তে হবে।আমি একটু একটু লিখি অনেক দিন থেকে। 1995 সালের কথা। গল্প লিখি শুনে এক সিনিয়র ভাই বললেন, তোর প্রিয় লেখক কারা বল দেখি? আমি তখন সবে ভাল ভাল লেখকদের লেখা পড়তে শুরু করেছি। বললাম, হাসান আজিজুল হক, আখতারুজ্জামান ইলিয়াস, অমিয়ভূষণ মজুমদার, দেবেশ রায়। সিনিয়র ভাই বললেন, ভাল লেখার সঙ্গে এখনও পরিচয় হয়নি দেখছি। শীর্ষেন্দু, সমরেশ, বুদ্ধদেব গুহর নাম শুনিশনি তাই না? আমি একটু টাসকি খেয়ে তার দিকে তাকালাম। বললো, লজ্জা কি জেনে নিবি? আর পড়ে ফেলিস। ঠিকাছে?ব্লগেও এক ধরনর বুদ্ধিজীবীতা দেখলাম। আমরা যখন সিনেমা আন্দোলন / চলচ্চিত্র আন্দোলন করতাম তখন অলটারনেটিভ বা সমান্তরাল ধারা কথাটা প্রথম প্রথম খুব বলতাম। পরে আরেকটু ইন্টেলেকচুয়াল হয়ে বলতে শুরু করলাম অলটারনেটিভ বা মেইনস্ট্রিম বলে কিছু নাই। হয় ভাল সিনেমা নয়তো মন্দ সিনেমা। আরেকটু ইন্টেলেকচুয়াল হয়ে পপুলার কালচার সম্পর্কে পড়াশোনা করে ভাল-মন্দ বলাও ছাড়লাম। যে কোনো পূর্বধারণা ছাড়া যাতে সিনেমা দেখতে পারি তার কোশেশ করতে থাকলাম। ব্লগে আমি বুনুয়েল তারকোভস্কি যেমন দিয়েছি, বলিউডও তেমন দিয়েছি। কখনও বলি নাই, না হিন্দি সিনেমা নিয়ে আমার ইয়ে নাই। কিন্তু প্রায় আশিটা সিনেমা নিয়ে আলোচনার পর মনে হচ্ছে, আমার ইন্টেলেকচুয়াল হওয়ার ইতিহাসটা একটু শেয়ার করার দরকার আছিল। কারণ কেউ কেউ আমার হিন্দি সিনেমা নিয়ে ইয়ে নাই বলে হেভি একটা ইন্টেলেকচুয়াল ভাব নিতে আছেন। গভীর ও তাৎপর্যপূর্ণ লেখা লিখে বোঝাইতেছেন। মাহবুব যে হিন্দি সিনেমা বুনুয়েল, তারকোভস্কি, কিয়েসলভস্কি,  ঋতি্বক এক সাথে আলোচনা করতেছে এইটা না বুঝেই করতেছে।ডোন্ট মাইন্ড। আজ পোস্ট দেয়ার আর কোনো আইডিয়া পাইলাম না তাই এইটাই ছাড়লাম।
                            
                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

