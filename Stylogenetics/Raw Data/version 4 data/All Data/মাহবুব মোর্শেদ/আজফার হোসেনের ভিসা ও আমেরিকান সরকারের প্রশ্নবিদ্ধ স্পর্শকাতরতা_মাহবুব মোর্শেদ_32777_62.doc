আজফার হোসেনের ভিসা ও আমেরিকান সরকারের প্রশ্নবিদ্ধ স্পর্শকাতরতা




 
                        খবরটা পইড়া মেজাজ খারাপ হয়া গেল। ড. আজফার হোসেনকে ভিসা দিতেছে না আমেরিকান সরকার। স্টেট ডিপার্টমেন্ট। ওয়াশিংটন স্টেট ইউনিভার্সিটি থেকে মাস্টার্স ও পিএইডি করা বাংলাদেশী এই লেখক ও বামপন্থী বুদ্ধিজীবী ও ফুলব্রাইট স্কলার আমেরিকায় থেকেছেন ১৯৯৫ থেকে ২০০৬ সাল পর্যন্ত। সেখানে তিনি একজন আমেরিকান নাগরিক মেলিসাকে বিয়ে করছেন। এবং হোসেইন দম্পতির একটি কন্যাসন্তান আছে। তার নাম সালমা। মি. হোসেন সপরিবারে বাংলাদেশে এসেছিলেন, এখানকার বেসরকারি বিশ্ববিদ্যালয় নর্থ-সাউথে পড়াইতে। কথা ছিল, তিনি যখন চাইবেন তখনই আমেরিকা ফিরতে পারবেন। কিন্তু কার্যক্ষেত্রে দেখা যাচ্ছে ঘটনা উল্টা। তার স্ত্রী ও সন্তান গত ফেব্রুয়ারিতে আমেরিকা গেছেন। কথা ছিল, আজফার হোসেনও ফিরবেন এবং ওকলাহামা স্টেট ইউনিভার্সিটিতে এই 'ফল'-এ একটি কোর্স শুরু করাবেন। কিন্তু ভিসা সংক্রান্ত জটিলতায় সে কোর্সটি বাতিল করা হয়েছে। আগামী স্প্রিংয়ে তিনি কোর্সটি শুরু করতে পারবেন কি না এ নিয়েও শংসয় কাটতেছে না। ঢাকার ইউএস এমবেসি তাকে ভিসা দিতেছে না, কিন্তু এর পেছনে তারা কোনো কার্যকর কারণ দাঁড় করাইতে পারে নাই। হোমল্যান্ড সিকিউরিটির সঙ্গে ইন্টারভিউর দোহাই তারা দিছে। কিন্তু আজফার হোসেন বলছেন, এ ধরনের ইন্টারভিউ আগেই হয়ে গেছে। এখন প্রশ্ন হইলো, কেন ড. আজফার হোসেনকে ভিসা দেওয়া হবে না। স্ত্রী ও কন্যার কাছ থেকে কেন তাকে আলাদা কইরা রাখা হবে?কারণটা কী?তার স্ত্রী মেলিসা সংবাদমাধ্যমকে যা বলেছেন তাতে স্পষ্ট যে, আজফার হোসেন আমেরিকার সরকারের নীতির কড়া সমালোচক বইলা তার ক্ষেত্রে এই অলিখিত নিষেধাজ্ঞা আরোপ করেছে আমেরিকার কর্তৃপক্ষ। এবং তাকে কার্যত স্ত্রী কন্যার থেকে দূরে নির্বাসনে রাখা হয়েছে। আজফার হোসেন বামপন্থী বুদ্ধিজীবী বলেও তার ওপর এই নিষেধাজ্ঞার খড়গ নাইমা আসতে পারে। এখন প্রশ্ন হইলো, আমেরিকান সমাজ কি এমন একটা অসহনশীল পরিস্থিতির পর্যায়ে পৌঁছে গেছে, যেইখানে আমেরিকান নীতির সমালোচনা করা যাবে না। একজন শিক্ষক তাত্ত্বিকভাবে সেই নীতির সঙ্গে দ্বিমত করতে পারবেন না? সারাবিশ্বে গণতন্ত্র, মানবাধিকার আর মতপ্রকাশের অধিকারের দোহাই দিয়া একের পর এক অপারেশনে লিপ্ত আমেরিকানরা কেমনে তাদেরই বিশ্ববিদ্যালয়ে পড়াইতে যাওয়া একজন শিক্ষকের পথরোধ কইরা দাঁড়াইতে পারে?তিনি মুসলমান বংশোদ্ভূত, বামপন্থী শিক্ষক এইটা ঠিক, তিনি আমেরিকান নীতির সমালোচক এইটাও ঠিক, কিন্তু তিনি তো কিছুতেই ইসলামিস্ট টেরোরিস্ট না। কোন জুজুর ভয়ে তারা আজফার হোসেনের মতো মুক্তমনা একজন বিদ্বানের পথরোধ করে বসে আছে?আজফার হোসেনকে আমন্ত্রণ জানানো বিশ্ববিদ্যালয় বলছে, তার মতো শিক্ষকের দরকার আছে তাদের। ছাত্রদের কাছে তিনি প্রশংসিত। তার স্ত্রী-কন্যারা তার অপেক্ষায় আছেন। আজফার হোসেনও যেতে চান। এ অবস্থায় তার পথরোধ করা একটি হটকারিতামূলক উদ্যোগ। একই সঙ্গে এটি অমানবিক। আমেরিকান কর্তৃপক্ষের এই কাজের জন্য উপযুক্ত প্রতিবাদ হওয়া দরকার। এ বিষয়ে বিভিন্ন নিউজের লিঙ্ক :Click This Link এখান থেকে নেয়া)Click This Link http://www.kten.com/Global/story.asp?S=8966743  

                    সর্বশেষ এডিট : ২৭ শে সেপ্টেম্বর, ২০০৮  বিকাল ৫:১৪                

