বুঝলাম না, উলফা নিয়া সমস্যাটা আসলে কোথায়_





                        উলফা (ইউনাইটেড লিবারেশন ফ্রন্ট অব আসাম) নিয়া সমস্যাটা কই আসলেই বুঝলাম না। এইটুকু বুঝলাম, উলফা নিয়া সংকট ঘণীভূত হইছে। ঘটনা মেলা প্যাঁচ খায়া গেছে। ঘটনার প্যাঁচ খাওয়া নিয়া আমার মধ্যে কিছু প্রশ্ন তৈরি হইছে। প্রশ্নগুলা উত্থাপনের জন্য এই নোটের অবতারণা।১. আগে ভারতীয় নেতারা বলতো, বাংলাদেশে সেভেন সিস্টার্স-এর বিভিন্ন বিচ্ছিন্নতাবাদী দলগুলার ক্যাম্প আছে। বাংলাদেশ বরাবরের মতো অভিযোগ অস্বীকার করতো। যখন অস্বীকার করতো, তখন এই দেশে অনুপ চেটিয়াকে গ্রেফতার করা হয়। প্রশ্ন হইলো বাংলাদেশ কেন অস্বীকার করতো আর ভারত কেন অভিযোগ করেই যাইতো?২. দশট্রাক অস্ত্র নিয়া যে কেলেঙ্কারি হইছিল তার সাথে উলফা-সংশ্লিষ্টতা একটা বহুল প্রচারিত বিষয়। কেউ কেউ কন, এই অস্ত্র বাংলাদেশ হয়ে উলফার কাছে যাইতো। পরে, বিষয়টা সোজাসুজি পত্রিকায় লেখা হয়। প্রশ্ন, বাংলাদেশ কি আসলেই অস্ত্র সরবরাহের রুট হিসাবে ব্যবহৃত হইছে?৩. ভারত খুব করে চায়, বাংলাদেশের সঙ্গে বন্দিবিনিময় চুক্তি করতে। স্পষ্ট যে, উত্তরপূর্বের বিদ্রোহী স্বাধীনতাকামীরাই তাদের লক্ষ। বাংলাদেশের কর্তারা এই চুক্তিতে উৎসাহী কারণ তারাও দেশের অভ্যন্তরে সন্ত্রাস চালানো ছিচকে সন্ত্রাসীদের ফেরত চান। প্রশ্ন হলো, স্বাধীনতাকামী বিচ্ছিন্নতাবাদীদের বিনিময়ে পাড়ার সন্ত্রাসীদের ফেরত নেওয়াটা সঠিক বিনিময় হবে কি?৪. সম্প্রতি বাংলাদেশ থেকে উলফা নেতাদের গ্রেফতার থেকে স্পষ্ট যে, বাংলাদেশে কোনো না কোনো কারণে তাদের অবাধ পদচারণা ছিল। একইভাবে এই ইকুয়েশনও কি করা যাবে যে, বাংলাদেশের সন্ত্রাসীদের জন্য ভারত একই রকম হাইড আউট হিসেবে ব্যবহৃত হয়। তারা কোনো না কোনো পক্ষ থেকে আস্কারা পায়?৫. ভারত যেভাবে বাংলাদেশের পাহাড়ের আন্দোলনকারীদের পক্ষে  পরোক্ষ সমর্থন জুগিয়েছিল  ঠিক একইভাবে বাংলাদেশও কি একটা পর্যায়ে উলফার প্রতি এমন সমর্থন ব্যক্ত করেছিল?৬. বর্তমান সরকারের সময়ে উলফা বিষয়ে নীতির পরিবর্তন হয়েছে?৭. ভারত কেন বলতে চায় উলফা নেতাদের বাংলাদেশ গ্রেফতার করেছে আর বাংলাদেশ কেন দায় ভারতের ওপর চাপাতে চায়?৮. কোনোভাবে ভারতীয় বাহিনী কি বাংলাদেশে এসে উলফা নেতাদের গ্রেফতার করে থাকতে পারে?৯. বাংলাদেশ যদি উলফা নেতাদের গ্রেফতার করে ভারতের হাতে তুলে দেয় তাহলে কোনো জাতীয় বা আন্তর্জাতিক আইন বা নীতির বরখেলাপ হয় কি?১০. উলফা নেতা বলেছেন, বাংলাদেশ তাদের সঙ্গে বিশ্বাসঘাতকতা করেছে, বাংলাদেশ কি তাদের কোনো প্রতিশ্রুতি দিয়েছিল?১১. উত্তর-পূর্ব ভারতের স্বাধীনতাকামীদের প্রকাশ্য কোনো সমর্থন দেওয়ার সুযোগ কি বাংলাদেশের আছে?আমার কাছে প্রশ্নগুলার সদুত্তর নাই। আপনাদের কাছে থাকলে বইলেন।
                    
