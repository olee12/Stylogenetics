যুদ্ধাপরাধীদের বিচারে রাষ্ট্রের উদ্যোগঃ ক্যালেন্ডার



যুদ্ধাপরাধীদের বিচারের দাবীতে বাংলা ব্লগস্ফিয়ার মুখর হয়ে থেকেছে বরাবরই। সাম্প্রতিক নির্বাচনে বাংলাদেশ আওয়ামী লীগের নেতৃত্বে মহাজোট বিপুল ব্যবধানে জয়ী হয়ে সরকার গঠন করতে যাচ্ছে, এবং তাদের নির্বাচিত হবার পেছনে যুদ্ধাপরাধী জামাতে ইসলামি ও তাদের আশকারাদাতা বিএনপিকে জনগণের ঢালাও প্রত্যাখ্যান মুখ্য ভূমিকা পালন করেছে। তাই নতুন সরকারের কাছে মানুষের অবিচল দাবী, ১৯৭১ সালে সংঘটিত যুদ্ধাপরাধের হোতাদের বিচার চাই।
আশা ও নিরাশার দ্বন্দ্ব সততই এ প্রসঙ্গে দোদুল্যমান। কিন্তু আমরা নজরে রাখতে চাই যুদ্ধাপরাধীদের বিচার প্রসঙ্গে রাষ্ট্র ও সরকারের আগ্রহকে। 
এই ক্যালেন্ডার পোস্টে তাই যুদ্ধাপরাধীদের বিচারের অনুকূলে গৃহীত কার্যক্রম কালানুক্রমিকভাবে লিপিবদ্ধ হোক। নতুন কিছু ঘটলেই মন্তব্যে জানান, তা মূল পোস্টে সংযোজিত হবে।
গ্ল্যাডিয়েটরের একটি সংলাপই প্রযোজ্য এখন আমাদের জন্যে। হোল্ড দ্য লাইন। 
সবাই ধন্যবাদ জানবেন।


 ৩১শে ডিসেম্বর, ২০০৮
নবম জাতীয় সংসদ নির্বাচনে বিজয়ী মহাজোটের নেতৃত্বে থাকা বাংলাদেশ আওয়ামী লীগের সভানেত্রী শেখ হাসিনা সংবাদ সম্মেলনে জানান, যুদ্ধাপরাধীদের বিচারের জন্যে আইনানুগ ব্যবস্থা গ্রহণ করা হবে। সূত্র।

 ০১ জানুয়ারি ২০০৯
আজ যুদ্ধাপরাধীদের বিচারের জন্য জাতিসংঘের সহযোগিতা চেয়েছেন শেখ হাসিনা । জাতিসংঘের মহাসচিবের বিশেষ দূত ইয়ান মার্টিন নির্বাচনে নিরঙ্কুশ জয় পাওয়া আওয়ামী লীগ প্রধানের সাথে সাক্ষাত করতে গেলে শেখ হাসিনা এই সহযোগিতা চান।  সূত্র 

 ০২ জানুয়ারি ২০০৯

 ০৩ জানুয়ারি ২০০৯
ঢাকা বিশ্ববিদ্যালয়ের আইন বিভাগের সহকারী অধ্যাপক শেখ হাফিজুর রহমান যুদ্ধাপরাধীদের বিচারের জন্যে উপযোগী আইনগুলোর সংক্ষিপ্ত বর্ণনা দিয়ে অভিমত প্রকাশ করেন, যুদ্ধাপরাধীদের বিচার শুরু হতে কোন বাধা নেই।

অপরদিকে বিবিসি আয়োজিত একটি অনুষ্ঠানে আওয়ামী লীগের পক্ষ থেকে আবুল মাল আব্দুল মুহিত ও বিএনপির পক্ষ থেকে হান্নান শাহ যুদ্ধাপরাধীদের বিচারের ব্যাপারে ঐকমত্য প্রকাশ করেন।


সেক্টরস কমান্ডার ফোরামের পক্ষ থেকে সরকারের কাছে চারটি সুপারিশ পেশ করা হয়।

 ১৯৭৩ এর আন্তর্জাতিক যুদ্ধাপরাধ (বিচার) আইন পুনরুজ্জীবন
 প্রধান প্রসিকিউটরের দপ্তর স্থাপন বা কমিশন গঠন
 ১৯৭৫ এর ডিসেম্বরে রদ করা দালাল আইন পুনরুজ্জীবন
 বিচারকাজে আনুষ্ঠানিকভাবে জাতিসংঘে সহযোগিতা চেয়ে পত্রপ্রেরণ


ঘাতক দালাল নির্মূল কমিটি সরকারের কাছে ১৯৭৩ এর আন্তর্জাতিক যুদ্ধাপরাধ (বিচার) আইনে যুদ্ধাপরাধীদের বিচারের দাবি জানিয়েছে।

 ০৬ জানুয়ারি ২০০৯
যুদ্ধাপরাধীদের বিচারের জন্যে মার্চের মধ্যে কমিশন গঠনের আহ্বান জানিয়েছে ওয়ার ক্রাইমস ফ্যাক্টস ফাইন্ডিং কমিটি। নবম জাতীয় সংসদের প্রথম অধিবেশনেই যুদ্ধাপরাধীদের বিচারের ব্যাপারে প্রয়োজনীয় আইনগত ব্যবস্থা নেয়ার আহ্বান ও কিছু পদ্ধতিগত সুপারিশ করেন কমিটির আহ্বায়ক ডা. এম এ হাসান।


 ০৮ জানুয়ারি ২০০৯
অবসরপ্রাপ্ত বিচারপতি গোলাম রাব্বানী বিশেষ ট্রাইবুন্যালের মাধ্যমে যুদ্ধাপরাধীদের বিচারের দাবি ও তদসংক্রান্ত আইনের সংক্ষিপ্ত ব্যাখ্যা জানিয়েছেন।

 ১৫ জানুয়ারি ২০০৯
জাসদ নেতা ইনু বলেন, জনগণ যুদ্ধাপরাধীদের বিচার দেখতে চায়।

 ১৮ জানুয়ারি ২০০৯
শরীয়তপুরে যুদ্ধাপরাধীদের বিচারের দাবিতে সমাবেশ অনুষ্ঠিত হয়।

 ২৫ জানুয়ারি ২০০৯
স্বরাষ্ট্রমন্ত্রী ও পররাষ্ট্রমন্ত্রী দেশের মাটিতে যুদ্ধাপরাধীদের বিচারের নিশ্চয়তা নিয়ে জোর আশাবাদ ব্যক্ত করেন।

আইনমন্ত্রী জানান, আইনের মাধ্যমেই যুদ্ধাপরাধীদের বিচার সম্ভব।

 ২৭ জানুয়ারি ২০০৯


 ২৮ জানুয়ারি ২০০৯


 ২৯ জানুয়ারি ২০০৯
যুদ্ধাপরাধীদের বিচারের প্রস্তাব সংসদে পাস হয়েছে।


 ৩১ জানুয়ারি ২০০৯
জানুয়ারি ৩১, ২০০৯
বিডিনিউজ ২৪ ডট কম
যুদ্ধাপরাধীরা যেন পালাতে না পারে সে জন্য নির্দেশ দেওয়া হয়েছে: স্বরাষ্ট্রমন্ত্রী
ঢাকা, জানুয়ারি ৩১ (বিডিনিউজ টোয়েন্টিফোর ডটকম)--যুদ্ধাপরাধীরা যাতে দেশ ছেড়ে পালিয়ে যেতে না পারে সে ব্যাপারে সংশ্লিষ্ট কর্তৃপক্ষকে নির্দেশ দেওয়া হয়েছে বলে জানিয়েছেন স্বরাষ্ট্রমন্ত্রী সাহারা খাতুন।
শুক্রবার ঢাকা বিশ্ববিদ্যালয়ে বাংলাদেশ আইন সমিতির বার্ষিক সম্মেলনে প্রধান অতিথির বক্তব্য দেওয়ার পর সাংবাদিকদের প্রশ্নের জবাবে একথা জানান তিনি।
যুদ্ধাপরাধীদের বিচারের বিষয়টি ছিল ক্ষমতাসীন দলের অন্যতম প্রধান নির্বাচনী প্রতিশ্র"তি। সংসদে গত বৃহস্পতিবার এ বিষয়ে একটি সিদ্ধান্ত প্রস্তাব সর্বসম্মতিক্রমে পাস হয়েছে।
স্বরাষ্ট্রমন্ত্রী সাংবাদিকদের বলেন, "তারা (যুদ্ধাপরাধীরা) যাতে বাংলাদেশ ছাড়তে না পারে সে ব্যাপারে সংশ্লিষ্ট কর্তৃপক্ষকে আমরা নির্দেশ দিয়েছি।"
তবে ওই ধরনের সন্দেহভাজনদের কোনো তালিকা প্রস্তুত হয়েছে কি-না সে সম্পর্কে মন্ত্রী কিছু জানাননি।
ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিকী বাংলাদেশ আইন সমিতির এ সম্মেলনের উদ্বোধন করেন। এতে অন্যদের মধ্যে আইন প্রতিমন্ত্রী কামরুল ইসলামও উপস্থিত ছিলেন।
দলমত নির্বিশেষে অপরাধীদের বিরুদ্ধে কঠোর পদক্ষেপ নেওয়ার বিষয়েও সভায় অঙ্গীকার ব্যক্ত করেন স্বরাষ্ট্রমন্ত্রী।
বিডিনিউজ টোয়েন্টিফোর ডটকম/জেডআর/এজে/এসকে/১৩৩১ঘ.

যুদ্ধাপরাধীদের বিচারের উদ্যোগে জামাতে ইসলামী চিন্তিত।



বিএনপি যুদ্ধাপরাধীদের বিচারের উদ্যোগকে সমর্থন জানিয়েছে।



