| দুই-মেগাপিক্সেল | একুশে বইমেলা ২০১০ | পর্ব-০১ |



…
ভাষার মাস ফেব্রুয়ারি। তবে ফেব্রুয়ারি এগিয়ে এলেই যে দৃশ্যটা মনের চোখে ভেসে ওঠে প্রথমেই, বাংলা একাডেমীর বইমেলা। আসার কথা শহীদ মিনার আগে। কিন্তু তা যে হয়নি, এটার কারণ হয়তো মাসের শুরুতেই বইমেলার বিশাল উৎসব-আয়োজন। এবং তারও আগে এর প্রস্তুতির সরব কোলাহল। চারদিকে হৈহৈ রব রৈরৈ উল্লাস। এরপর একুশ যতই এগিয়ে আসতে থাকবে শহীদ মিনার ততই তার গভীর ও প্রোথিত সত্ত্বা নিয়ে একটু একটু করে অধিকার করতে থাকবে আমাদেরকে। যেহেতু একুশে বইমেলা এখন আমাদের বাঙালি সংস্কৃতির অবিচ্ছেদ্য অংশই বলা যায়, আর তাই, মেলা এসে গেলো, অথচ আমার দুই-মেগাপিক্সেল চোখ বন্ধ করে থাকবে, তা কী করে হয় !
যারা প্রতিদিন বইমেলায় যাচ্ছেন বা যাওয়ার সুযোগ পাচ্ছেন, তাদের প্রতি আমার ঈর্ষা বর্ষিত হোক। কেননা সাপ্তাহিক ছুটির দিন ছাড়া নকর আমার সে সুযোগ কই ! তবে যারা একান্তই অনিবার্য কারণে মেলায় যেতে পারছেন না বা যাওয়ার কোন সুযোগ নেই বা এখনো যাওয়া হয়নি, তাদের প্রতি আমার আন্তরিক সহানুভূতি রইলো। মূলত তাদের জন্যেই এই সিরিজ। ব্যক্তি আমরা অসংখ্য সীমাবদ্ধতা ধারণ করেই নিজ নিজ অস্তিত্ব বয়ে নিয়ে বেড়াই। তাই আমার নিজস্ব সীমাবদ্ধতাকেও আশা করি কেউ বিবেচনার বাইরে রাখবেন না। তাহলে আসুন এবার আমরা মেলায় যাই।
মেলায় প্রবেশ:
এবারও মেলার পরিসর বাংলা একাডেমীর সীমানা ছাড়িয়ে বাইরের রাস্তা জুড়ে নিয়েছে। (ছবি বড় করে দেখতে চাইলে ছবিতে ক্লিক করুন।)
ছবি ০১:
টিএসসি বা ঢাকা বিশ্ববিদ্যালয় ছাত্র-শিক্ষক কেন্দ্র হয়ে যারা মেলায় যাবেন, মেলা-চত্বরে ঢুকতে হবে এই প্রবেশমুখ দিয়েই।

.
ছবি ০২:
মেলা-চত্বরে ঢুকেই সামনের দিকে তাকালে দৃশ্যটা এরকমই হবে। হয়তো মানুষের মুখগুলোতেই থাকবে ভিন্নতা।

ছবি ০৩:
পথ-বিভাজকের বাঁ দিক দিয়ে ঢুকলেও ডান দিকে তাকালে মেলা-ফেরৎ বইপ্রেমীদের উজ্জ্বল মুখগুলো চোখ এড়ানোর কথা নয়।

ছবি ০৪:
মেলা-চত্বরে ঢুকে কয়েক কদম এগুলেই বাঁ দিকে রমনা কালী মন্দিরের গেট। গেটের দু’পাশেই সারিবদ্ধ বইয়ের স্টল।

ছবি ০৫:
রমনা কালী মন্দিরের গেটের ঠিক বিপরীত দিকেই বাংলা একাডেমীর উত্তর পার্শ্বস্থ গেটটা, যেখান দিয়ে আপনি অনায়াসে মেলার মূল চত্বর অর্থাৎ বাংলা একাডেমীর নিজস্ব এলাকায় ঢুকে যেতে পারেন। এবং এটাই আপনার মেলায় ঢোকার বৈধ প্রবেশপথ।

ছবি ০৬-০৭:
বাংলা একাডেমীর উত্তর-পাশের গেট দিয়ে একান্তই না ঢুকে রাস্তা বরাবর আরেকটু এগিয়ে গেলেই দেয়াল জুড়ে ম্যুরাল ফর্মের দীর্ঘ শিল্পকর্মটি চোখে পড়বে। এরপরই পেয়ে যাবেন একাডেমীর প্রধান ফটক, হাতের ডানে।


ছবি ০৮:
বাংলা একাডেমীর এই প্রধান ফটক দিয়ে মেলায় ঢুকতে চাচ্ছেন ? বেরসিক প্রহরীরা আপনার ইচ্ছেকে একটুও তোয়াক্কা না করে সোজা উল্টো পথ দেখিয়ে দেবে। কারণ এটাকেই মেলা থেকে বেরনোর পথ হিসেবে নির্ধারণ করে রাখা হয়েছে এবার।

ছবি ০৯:
বাংলা একাডেমীর প্রধান ফটকের বিপরীত দিকে একবার তাকান, দেখুন না কী সুন্দর করে স্টল সাজানো হয়েছে। এখন না দেখলেও মেলা থেকে বেরিয়ে আসার সময় ঠিকই চোখে পড়বে একেবারে নাক-বরাবর।

ছবি ১০:
বাংলা একাডেমীর দক্ষিণ পাশের গেট। দোয়েল চত্বর হয়ে আগত বইপ্রেমীদের জন্য মেলায় ঢোকার ব্যবস্থা। ইচ্ছে করলে আপনিও এদিকে ঢুকতে পারেন।

যত দীর্ঘ লাইনই ধরুন না কেন, শেষপর্যন্ত গেট পর্যন্ত যেহেতু পৌঁছা গেছে, মেলার ভেতরে ঢুকতে আর বাধা থাকার কথা নয়, যদি না আপত্তিকর কিছু বয়ে আনা হয়। আসুন ঢুকে পড়ি !
…
বিঃ দ্রঃ  লেখা ও ছবির জড়াজড়ি একান্তই চক্ষুপীড়ার কারণ হলে এখানে এই ব্যক্তিগত ব্লগ 'হরপ্পা'য় দেখতে পারেন। আশা করি উপভোগকর্ম সহন-ক্ষমতার মধ্যেই থাকবে।
(চলবে…)
…
পর্ব: [*] [০২]
…

