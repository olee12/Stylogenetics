সচলাড্ডার মিডিয়া ক্যু...!



মিডিয়া ক্যু'র মুখে সচলাড্ডা..!
যারা গত ০২ জানুযারি ২০০৯-এর সচলাড্ডাটার দিকে সতর্ক নজর রেখেছিলেন, তারা নিশ্চয়ই খেয়াল করেছেন যে মাইবয় চেহারাধারী সচল নজরুল ইসলাম আড্ডাটির একটি লাইভ আপডেট শুরু করে অতঃপর দেশে-বিদেশে সকল সচলকে এক অসহনীয় উৎকণ্ঠায় নিক্ষিপ্ত করে লাইভ পোস্ট অসমাপ্ত রেখেই হঠাৎ করে লাপাত্তা..। এদিকে এবারের আড্ডায় বেশ কয়েকজন হেভীওয়েট আড্ডারু সচলের অংশগ্রহণ সংবাদ পেয়ে দুনিয়াজোড়া সচলরা আপডেট কই ছবি কই ইত্যকার নানান উৎকণ্ঠা প্রকাশ করতে থাকলেও লাইভ আপডেট আর এককদমও এগোয়নি। অথচ অন্য যে কোনো আড্ডার চেয়ে এবারেরটাতে ক্যামেরার ফ্লাশ অনেক বেশি জ্বলতে দেখা গেছে এবং অতীতের রেকর্ড ভেঙে এবার ভোজনপর্বের পরও দুরভিসন্ধীমূলক দীর্ঘ আড্ডার খবর পাওয়া গেছে ! কিন্তু অতীতের মতো এবারের আড্ডাপোস্টে কোন ছবির সমাহার বা ঘটনা-বিশ্লেষণ আমরা পাইনি। কেন পাইনি? অথবা আড্ডার আপডেট  কেন এগোয়নি এর রহস্য এখনও উদ্ঘাটন করা হয়নি। আমাদের সচল দুনিয়ায় তো বাঘা বাঘা এসপিওনাজ সচলের কোনো ঘাটতি  আছে বলে শুনিনি ! তাহলে এই রহস্য কেন এখনও অবগুণ্ঠিত..! নিশ্চয়ই এই প্রশ্নটি সবার মনের মধ্যে ধুকুরপুকুর করছে। এবং বিস্ময়ের সাথে এটাও খেয়াল করা গেলো যে অনেক ঘটনার সাক্ষী এই আড্ডা বিষয়ে নবীন প্রবীন সাধারণ অসাধারণ লাইট-ওয়েট হেভীওযেট পুরুষ রমণী বাচ্চা বুইড়া সাদা কালো উচা খাটো সুন্দর বীভৎস পণ্ডিত মূর্খ কোন সচলই এবার টু ফা করছেন না ! এই নীরবতা, মৌনতা, নিস্তব্ধতা, দুরভিসন্ধীমূলক মুখরহীনতা সচলের জন্য এক অচল অবিমৃশ্যকারিতার কলঙ্কমোচনোদ্দেশ্যে আমাদের গোয়েন্দা সচলদের কাছে আবেদন জানাচ্ছি, এই রহস্য উদ্ঘাটন করুন। সচল আকাশে আজ দুর্যোগের ঘনঘটা ! এই দুঃসহকালে আপনারা অচল হয়ে বসে থেকে এই কলঙ্ক আর বাড়াবেন না। যার যা কিছু আছে (মোবাইলে ক্যামেরায় কথায় বাক্যে) তাই নিয়ে ঝাপিয়ে পড়ুন...!
গোয়েন্দা সচলদের তদন্তে কাজে লাগতে পারে এরকম কিছু দৃশ্যমান সূত্র সবার অবগতির জন্য পেশ করা হলো..। আশা করি অন্যেরাও নিজ নিজ তথ্য পরিবেশন করে তদন্তকাজে জোর সহযোগিতা করবেন।

ছবি ০১: ছবির বিষয় মারাত্মক..! শালিস জমেছে..। চা বিলি করে যে লোকটা, তার মুখে মৃদুল ভাই কিসের ধোয়া নাকি ছেড়েছেন..! সোজা রিটন ভাই'র কাছে বিচার..! রিটন ভাই জনগুরুত্বপূর্ণ বিষয় হিসেবে আনিস ভাই'র সাথে পরামর্শ করে নিচ্ছেন..।.... দেখেন না, ডানে লাল পাঞ্জাবি মৃদুল ভাই কেমোন মারমুখি চেয়ে আছে..! সামান্য বিষয় নিয়ে শালিস..! রীতিমতো মারফায়ার অবস্থা...! 

ছবি ০২: আহ্, টানে কী সুখ..!

ছবি ০৩: সহজ সরল বাচ্চা পেয়ে অতন্দ্র প্রহরী বিডিআর-কে কিভাবে খাটিয়ে নিচ্ছে !

ছবি ০৪: লাইভ আপডেট দিতে শুরু করেছিলেন নজরুল ইসলাম। কিন্তু তার বাহানায় শুরুতেই কেন জানি আনিস ভাইয়ের ব্যাপক সন্দেহ হয়েছিল। তাই সতর্ক পাহারা..!

ছবি ০৫: জম্পেশ আড্ডা শুরু হয়ে গেলেও ওই কোণায় দেখুন, সন্দেহজনক নজরুল ভাইয়ের উপর আনিস ভাইয়ের পাহারায় কোন কার্পণ্য নেই..!

ছবি ০৬: এমন তরতাজা তরুণ-যুবাদের আড্ডার মধ্যেও রমণীদের হতাশাজনক পুরুষ নিঃসঙ্গতা..! সচলাড্ডার কলঙ্ক ইতিহাস..! 

ছবি ০৭: কোথায় যেন রহস্যের গন্ধ পাওয়া যাচ্ছে ! সচল টেকিদের মধ্যে অস্থিরতা..! পরের ছবিতেই রহস্যের ক্লু...

ছবি ০৮: বিশাল বাড়িটার অন্য কোণায় যে আরো কতোজন রমণীসচল নিঃসঙ্গ বসেছিলেন অন্য কেউ খেয়াল না করলেও মাইবয় নজুভাই ঠিকই খেয়াল করেছিলেন ! কিন্তু আহা !নজরুল ইসলাম, আর কখনো কি রমণীদের হাতে এরকম নাজেহাল হয়েছেন..!!!

ছবি ০৯: ছড়াকার আকতার এই নাজেহালের বিষয়টা কি অসহায়ভাবে দেখলেন ? অবশ্য অন্য টেকিরা তথ্য ধারণ করে রাখতে কার্পণ্য করছেন না...

ছবি ১০: এদিকে নির্বাচনের জোয়ারে কলাগাছও পাশ করে গেলো। তাই পরের বারের প্রার্থী...জামানত নিরাপদ থাকবে কিনা যাচাই করে নিচ্ছেন....

ছবি ১১: কিন্তু বাচ্চা দেখলেই মায়েদের কাছ থেকে ছলে বলে কোলে তুলে নেয়ার পুরনো কৌশল কি আর এখন পাবলিক খাবে..?

ছবি ১২: পাবলিক যে খায় না এর নমূনা। পাবলিকের তাড়া খেয়ে....

ছবি ১৩: এতো কিছু ঘটে যাচ্ছে অথচ আনিসভাইকে হারমোনিয়াম থেকে উঠানোই যাচ্ছে না ! 'আমার একদিকে শুধু তুমি, পৃথিবী অন্য দিকে..'  

ছবি ১৪: তাইতো বলি, খেতে বসে অধিকাংশ আইটেমে টান পড়লো কেন...! 

ছবি ১৫: এতো রহস্যের মধ্যেও কারো কারো রহস্যময় হাসি সত্যিই রহস্যময়...!!!

