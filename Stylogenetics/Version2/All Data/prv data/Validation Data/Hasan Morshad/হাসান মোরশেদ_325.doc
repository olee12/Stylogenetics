The Constant Gardener অথবা শুয়োরের বাচচাদের জিতে যাওয়া



.
জাস্টিন কোয়েল তরুন বৃটিশ ডিপ্লোমেট । তার স্ত্রী টেরেসা মানবাধিকার কর্মী । জাস্টিন যোগ দেয় নাইরোবীর বৃটিশ দুতাবাসে । চমৎকার প্রেমময় সময় কাটে জাস্টিন টেরেসা দম্পতির ।
 জাস্টিন অবসর সময় কাটায় তার শখের বাগান নিয়ে,অপরদিকে টেরেসা ক্রমশঃ জড়িয়ে পড়ে কেনিয়ার কালো মানুষদের সাথে । টেরেসা এবং তার কালো বন্ধু আর্নল্ড কাজ করে এইডস আক্রান্তদের নিয়ে ।
এরকমই এক কাজে টেরেসা ও আর্নল্ড যায় দুর্গম লেক টুরকানা অঞ্চলে । পরদিন ধর্ষিতা টেরেসার মৃত শরীর উদ্ধার হয় সেখান থেকে, আর্নল্ড নিরুদ্দেশ । কেনিয়া পুলিশ,সংবাদপত্র ও বৃটিশ দুতাবাস একযোগে ঘোষনা করে কালো আর্নল্ডই টেরেসা'কে ধর্ষনের পর হত্যা করে পালিয়েছে । 
কিন্তু জাস্টিন কোয়েল এই সমাধান মেনে নেয়না । টেরেসা'র বলে যাওয়া কিছু কথা ও ইংগিত তার মনে সন্দেহ জাগায় । তার সন্দেহ আরো প্রবল হয় যখন টেরেসার কম্পিউটার,সিডি,চিঠিপত্র সব বাজেয়াপ্ত করা হয় । জাস্টিনকে লন্ডনে ডেকে পাঠানো হয় এবং এয়ারপোর্টেই তার কুটনৈতিক পাসপোর্ট কেড়ে নেয়া হয় ।
লন্ডনে এসে সে এক কিশোর হ্যাকারের সাহায্য নিয়ে টেরেসার মেইলবক্সের চিঠিগুলো উদ্ধার করে । এই চিঠিগুলোই তার সামনে খুলে এক ভয়াবহ গোপন কর্পোরেট হত্যাকান্ডের সুত্র ।
KDH নামের এক আমেরিকান ফার্মাসিউটিক্যাল কোম্পানী Dypraxa নামের যক্ষার ঔষধ উৎপাদন করার পরিকল্পনা করে । KDH এর সহযোগী প্রতিষ্ঠান three Bee আবার বৃটিশ ভেঞ্চার ।এ ছাড়া KDH এর প্লান্টে কাজ করে প্রায় ১৫,০০০ বৃটিশ ।
KDH এই ঔষধের কার্যকারীতা টেষ্ট করার জন্য ল্যবরেটরীর বদলে কেনিয়াকেই বেছে নেয়- স্রেফ  টেস্টের খরচ কমিয়ে অধিক মুনাফা নিশ্চিত করার জন্য । বিভিন্ন সাহায্য সংস্থার মাধ্যমে এইডস আক্রান্ত রোগী ও অপুষ্টির শিকার শিশুদের বিনামুল্যে ঔষধ দেয়া হয়,সেই সাথে Dypraxa ও দিয়ে দেয়া হয় কাউকে কিছু না জানিয়েই । এর পার্শ্বপ্রতিক্রিয়ায় মারা যায় অনেকেই । কিন্তু টেস্ট বন্ধ হয়না । বৃটিশ দুতাবাসের প্রধান কর্মকর্তা(জাস্টিনের বস) সবকিছুই জানে কিন্তু তারা বৃটিশ আমেরিকান ব্যাবসায়িক স্বার্থ রক্ষা করে ডিপ্লোমেটিক প্রটোকলের আড়ালে ।
জাস্টিনকে নজরবন্দী করা হয় লন্ডনে । কিন্তু সে পালিয়ে যায় জার্মান । তারপর ফ্রান্স হয়ে আবার ফিরে আসে কেনিয়ায় । গোপন অনুসন্ধানে সে জানতে পারে, টেরেসার কালো বন্ধু আর্নল্ড(ধর্ষন ও খুনের দায়ে যাকে অভিযুক্ত করেছে পুলিশ,মিডিয়া ও কুটনৈতিকরা) এর ভয়াবহ পরিনতি । তার জিহবা কেটে,চোখ তুলে ফেলে তারপর ফাঁসিতে ঝুলিয়ে দেয়া হয়েছিল ।
অনেক পথ ঘুরে জাস্টিন গিয়ে হাজির হয় সেই দুর্গম লেক টুরকানায় যেখানে টেরেসাকে ধর্ষন ও হত্যা করা হয়েছিল । লেকের পাড়ে সে বসে থাকে দীর্ঘসময় । ভাড়াটে খুনীরা একই কায়দায় এগিয়ে আসে । এবার জাস্টিনের হাতে গুলীভরা পিস্তল । যেনো সে খুনীদের অপেক্ষাতেই বসে ছিল ।
কিন্তু অস্পষ্ট থেকে যায়,জাস্টিন তার পিস্তলের ট্রিগার টানবে কার দিকে? অসম যুদ্ধে পরাজয় নিশ্চিত-এই সত্য  জেনে যাওয়া নিজের দিকে নাকি রক্তলোলুপ খুনীর দিকে?
*****
*****
Jhon Le Carre` এর এই উপন্যাস প্রিয় তালিকায় ঢুকেছিল বেশ আগেই । শুনেছিলাম সিনেমার কথা ও ।
দেখা হলো অতি সম্প্রতি The Constant Gardener
*****
*****
কে কার স্বার্থ রক্ষা করছে?কারা কারা আসলে ঐক্যবদ্ধ হয়েছে ,কোন এজেন্ডা বাস্তবায়নে ২০০৭ এর এই বাংলাদেশে?
গনতন্ত্রের নামে,সমৃদ্ধির নামে,দুর্নীতিমুক্তির নামে এবং ধর্মানুভুতির নামে পুরো দেশকে বানিয়ে ফেলা হয়েছে Dypraxa টেস্টের এক বধ্যভুমি ।
নানা নামে শেষ পর্যন্ত শুয়োরের বাচচারাই জিতে যাচ্ছে ।
প্রতিরোধের কথা ছিলো যাদের,শক্তি আছে যাদের-চুরি ছ্যাচড়ামী করে তারা হারিয়েছে নিজেদের শৌর্য্য ও মনোবল ।
হায়, এই বধ্যভূমিতে কি একজন ও Constant Gardener নেই?
 
