পাকি খানের অস্তিত্ববাদ ও আমাদের শহরের ভয়ার্ত কুকুরগুলো 



ঐ যে বন্দরের ভিতরে একটা মাছের বাজার, কি নাম যেনো?
-লাল বাজার?
-হুম লালবাজার। লালবাজারের তখন মাংস ও বিক্রী হতো। কিন্তু ঐ সময় বাজারে মানুষ আসতো খুব কম। দুএকজন এলে ও মাছ-মাংস নিয়ে ঘরে ফেরার উপায় ছিলোনা কুকুরগুলোর যন্ত্রনায়।
ইব্রাহিম আলী গল্প বলছিলেন একাত্তুরের। না, মুক্তিযোদ্ধা নয়। ঢাকা বিশ্ববিদ্যালয়ের ছাত্র ছিলেন, '৬৯ এ আসাদ শহীদ হলেন যে মিছিলে, ছিলেন তাতে। বন্ধুত্ব ছিলো শহীদ মানিকের সাথে, যার নামে মানিকনগর। থাকতেন মহসীন হলে, সিলেট এসে পৌঁছেছিলেন ২৫ মার্চ সকালে বাবার অসুস্থতার সংবাদে। চট্রগ্রামে বিশ্ববিদ্যালয়ে পড়ূয়া বড় ভাই বাড়ি ফিরেননি, ওখানে থেকে সীমান্ত পেরিয়েছিলেন প্রশিক্ষন নিতে। অসুস্থ বাবাকে ফেলে যুদ্ধে যেতে পারেননি ইব্রাহিম আলী। অবরুদ্ধ শহর সিলেটের স্বাক্ষী, অধোগামী সেইসব দিনের কথা শুনি তার কাছে। 
-কুকুরের যন্ত্রনায়? ঠিক বুঝিনি
কথক হাসেন।
-হোটেল, রেস্টুরেন্ট সব বন্ধ দিনের পর দিন। অনেকের ঘরের পোষা কুকুর। বেশীর ভাগ মানুষ  মরে গেছে পাক আর্মির গুলিতে, যারা বেঁচে ছিলো প্রান নিয়ে পালিয়েছে, কুকুরের খবর কে রাখবে? না খেতে খেতে কুকুরগুলো  পাগল হয়ে গিয়েছিলো। লাল বাজার থেকে কেউ মাছ মাংস কিনে বের হলেই ঘিরে ধরতো।
অবিশ্বাস্য না হলে ও এই কথন আমার কাছে অপরিচিত ঠেকে।  
ইব্রাহিম আলী বলে চলেন
-আরেকদিন তোপখানার পাশের এক গলিতে লুকিয়ে আছি, দেখি একপাল কুকুর সাঁতরে সুরমা নদী পার হচ্ছে, অথচ পাশেই কীনব্রিজ
-হয়তো ব্রীজে উঠার চেয়ে সাঁতরে পেরুনোই কুকুরের জন্য সহজ
আমার সহজ সমাধানে কথক এবার বিরক্ত হন।
- ঘোর বর্ষাকাল আর তখনকার সুরমা ছিলো এখনের চারগুন চ্যাপ্টা
-তাহলে?
-কিনব্রীজের নিচে ঐ যে সার্কিট হাইজ, সার্কিট হাঊজে ছিলো পাঞ্জাবীদের ক্যাম্প।  ক্যাম্পে বসে তারা টার্গেট প্র্যাক্টিস করতো, গুলী করে মারতো ব্রীজ পেরুনো মানুষ ও কুকুর
- ওহ!
ইব্রাহিম আলী একটু থামেন। চায়ের কাপে চুমুক দেন। আমাকে ও ইশারা দেন চা নিতে।
-কাষ্টঘরের ভিতর দিয়ে সুপানীঘাট গেছে যে রাস্তা, চিনেন?
-জ্বি চিনি।
- ঐ রাস্তা ভর্তি থাকতো বেওয়ারিশ কুকুরে।  সার্কিট হাউজ থেকে আর্মির জীপ যখন বের হতো অপারেশনে, কুকুর গুলো তখন চার ঠ্যাং উঁচু করে মরার ভান করতো
-কেনো?
-যেনো পাকসেনারা গুলী না করে।

পাকিদের নিউক্লিয়ার আব্বা কাদের খান জানিয়েছেন  তখন হাতে পরমানু বোমা থাকলে বাংলাদেশের জন্ম তারা ঠেকিয়ে দিতেন।
কুকুরদের পরম্পরা থাকে কিনা জানিনা। যদি থেকে থাকে ৭১ এর সেই ভয়ার্ত কুকুরেরা হয়তো তাদের পরবর্তী প্রজন্মকেও  জানিয়ে গেছে মানুষরূপি একদল দানবের কথা, যাদেরকে মানুষ তো মানুষ, বাংলার কুকুর ও ঘৃনা করেছে।
দানবদের রাষ্ট্রটি প্রতিদিন অনেকটুকু করেই তলিয়ে যাচ্ছে রসাতলে। অথচ স্বাধীন বাংলাদেশ নিয়ে তাদের মাথাব্যথা কমেনি ৪০ বছর পর ও। 
সত্য ও শুভবোধের জয়ের জন্য এই দানব রাষ্ট্র পাকিস্তান ও এর দর্শন,ভাবনা, অনুসারীরা ধ্বংস হোক।
কাদের খান ঝুলে থাকুক নিউক্লিয়ার মমি হয়ে।

