বরাহশিকার!




দুই সপ্তাহ আগে এই পোস্টে জানিয়েছিলাম গণরণসঙ্গীতের কথা। যুদ্ধাপরাধীদের বিরুদ্ধে গর্জে ওঠার জন্যে, যূথবদ্ধ কণ্ঠে গাওয়ার জন্যে একটা গানের প্রয়োজন বোধ করছিলাম।
প্রতিশ্রুতি ছিলো, শুধু গানটিই নয়, একটি অ্যানিম্যাটিকও আমরা একই সাথে পরিবেশন করবো। এই অ্যানিম্যাটিকের ভাবনাটি গত দুই সপ্তাহে অনেক ভাবনা উসকে দিয়েছে কালাইডোস্কোপের আয়োজক আর শুভানুধ্যায়ীদের মধ...[justify]
দুই সপ্তাহ আগে এই পোস্টে জানিয়েছিলাম গণরণসঙ্গীতের কথা। যুদ্ধাপরাধীদের বিরুদ্ধে গর্জে ওঠার জন্যে, যূথবদ্ধ কণ্ঠে গাওয়ার জন্যে একটা গানের প্রয়োজন বোধ করছিলাম।
প্রতিশ্রুতি ছিলো, শুধু গানটিই নয়, একটি অ্যানিম্যাটিকও আমরা একই সাথে পরিবেশন করবো। এই অ্যানিম্যাটিকের ভাবনাটি গত দুই সপ্তাহে অনেক ভাবনা উসকে দিয়েছে কালাইডোস্কোপের আয়োজক আর শুভানুধ্যায়ীদের মধ্যে, এবং একটি চমকপ্রদ দিকে এটি মোড় নিয়েছে। দুঃখের সাথে জানাচ্ছি, অ্যানিম্যাটিকটির জন্যে আমাদের অপেক্ষা করতে হবে আরো কয়েকটি দিন। 
কিন্তু গানটি পরিবেশনে কোনো বাধা নেই। নতুন বছর শুরু হোক বরাহশিকারের রণসঙ্গীত দিয়ে।
সবাইকে ২০১০ এ জানাই শুভাশিস।


ফুল ভলিউমে শুনুন।

আপনাদের সুবিধার জন্যে গানের বাণী নিচে যোগ করা হলো।
গান
বন্ধু চলো আজ যাবো বরাহশিকারে মোরা
ধার ধার ধার দিও বল্লমে
শক্ত ফলা চাই
তীক্ষ্ণ ফলা চাই
মস্ত সে বরাহ তাকে মারতে মোরা যাই
চুপি চুপি চলো, পা টিপে টিপে, বরাহ সে কান পেতে শোনে
সব শোনে
লম্বা লম্বা কান উঁচিয়ে শোনে
শব্দ যেন ঘাসে অথবা বাতাসে না ছড়ায়
বরাহ সে শোনে
সব শোনে
শুনতে কি সে পায়, বল্লমেরই ঘায়
আসছে ধেয়ে আজকে তারই মৃত্যুমৃত্যুমৃত্যুদূত
বন্ধু চলো আজ যাবো বরাহশিকারে মোরা
ধার ধার ধার দিও বল্লমে
চুপি চুপি চলো, ঘাসেরই আড়ালে, বরাহ সে চোখ মেলে দ্যাখে
সব দ্যাখে
কুঁতকুঁতে দু'চোখ মেলে সে দ্যাখে
দেখতে পেলে ছায়া বরাহ বেহায়া পালাবে
সে চোখ মেলে দ্যাখে
সব দ্যাখে
দেখতে কি সে পায়, বল্লমেরই ঘায়
আসছে ধেয়ে আজকে তারই মৃত্যুমৃত্যুমৃত্যুদূত
বন্ধু চলো আজ যাবো বরাহশিকারে মোরা
ধার ধার ধার দিও বল্লমে
মস্ত ধূর্ত হিংস্র ক্ষিপ্র বনবরাহ সে
বন্ধু তুমি বর্শা ধরো দৃপ্ত সাহসে
শিকারীর কথা আগে জানতে যদি পায়
অন্ধকারে বন্ধদ্বারে গর্তে সে লুকায়
জানতে কি সে পায়, বল্লমেরই ঘায়
আসছে ধেয়ে আজকে তারই মৃত্যুমৃত্যুমৃত্যুদূত
বন্ধু চলো আজ যাবো বরাহশিকারে মোরা
ধার ধার ধার দিও বল্লমে
শক্ত ফলা চাই
তীক্ষ্ণ ফলা চাই
আমাদের ভরসা শুধু আমরা দু'জনাই!



গানটির আকার ৭ মেগাবাইটের মতো। কেউ যদি ডাউনলোড করতে না পারেন, royesoye অ্যাট জিমেইল ডট কমে জানাবেন, মেইল করে পাঠানো হবে।
এ গানটি ছড়িয়ে পড়ুক সবখানে। আপনাদের কাছে সনির্বন্ধ অনুরোধ থাকবে, পরিচিতদের গানটি শুনতে দেয়ার। মেইলগ্রুপে, ফেইসবুকে গানটির লিঙ্ক ছড়িয়ে পড়ুক। ধন্যবাদ। 


