| দুই-মেগাপিক্সেল…| শহীদ বুদ্ধিজীবী সমাধিক্ষেত্র – ০২ |




…
(প্রথম পর্বের পর…)
…
# শহীদ বুদ্ধিজীবী সমাধিক্ষেত্রে চিরশায়িত শহীদদের সমাধি
পুনরুক্তি হলেও আবারো বলে নেই, মিরপুর শহীদ বুদ্ধিজীবী স্মৃতিসৌধ (Intellectual Martyrs Monument) এলাকার সমাধিক্ষেত্রে দৃশ্যমান প্রায় সবগুলো সমাধির আলোকচিত্র নেয়ার চেষ্টা করা হয়েছে। চিরশায়িত শহীদদের সমাধিফলকগুলোতে যেভাবে যে তথ্য দেয়া রয়েছে, ঠিক ত...
…
(প্রথম পর্বের পর…)
…
# শহীদ বুদ্ধিজীবী সমাধিক্ষেত্রে চিরশায়িত শহীদদের সমাধি
পুনরুক্তি হলেও আবারো বলে নেই, মিরপুর শহীদ বুদ্ধিজীবী স্মৃতিসৌধ (Intellectual Martyrs Monument) এলাকার সমাধিক্ষেত্রে দৃশ্যমান প্রায় সবগুলো সমাধির আলোকচিত্র নেয়ার চেষ্টা করা হয়েছে। চিরশায়িত শহীদদের সমাধিফলকগুলোতে যেভাবে যে তথ্য দেয়া রয়েছে, ঠিক তার ভিত্তিতেই ছবির বর্ণনা বা ক্যাপশানগুলো তৈরি করা হয়েছে। নিজ থেকে কোন তথ্য জুড়ে দেয়ার যেকোন প্রচেষ্টাই বর্জন করা হয়েছে। ছবিতে ক্লিক করে বড় করে দেখলেই তথ্য মিলিয়ে নেয়া যাবে। কোন কোন সমাধি ফলক তথ্য-অস্পষ্টতায় আক্রান্ত হওয়ায় পুরো তথ্য উদ্ধৃত করা যায় নি। আবার কোন কোন সমাধির কোন ফলকই চোখে পড়েনি। ফলে কোন্ শহীদরা সেখানে চিরনিদ্রায় শায়িত রয়েছেন, আমার জানার আপাত কোন সুযোগ হয়নি। সমাধিফলকগুলোতে বাংলা বানানরীতির প্রতি আরেকটু মনোযোগ দিলে কোন কোন ক্ষেত্রে চোখে পীড়া বোধ হতো না হয়তো।
০৮.
শহীদ জননী জাহানারা ইমাম-এর সমাধি।
জন্ম- ০৩ মে ১৯২৯ ইং, মৃত্যু- ২৬ জুন ১৯৯৪ ইং।

০৯.
কথাশিল্পী শওকত ওসমান-এর সমাধি।
জন্ম- ০২ জানুয়ারি ১৯১৭, মৃত্যু- ১৪ মে ১৯৯৮।
সমাধিফলকে প্রয়াত শওকত ওসমানের স্বাক্ষরের খোদাই করা অনুকৃতির উপরে তাঁর কয়েকটা পঙক্তি উৎকীর্ণ করা-
“এবার যেখানে যাবে
অসম্ভব ফিরে আসা
কাঁকড়ার মত আগ্রে পশ্চাতে
জেনো বিচরণশীল
অনুজদের প্রতি তার ভালবাসা।”

১০.
স্বাধীন বাংলা বেতার কেন্দ্রের শব্দ সৈনিক, বিখ্যাত চরমপত্রের স্রষ্টা এম,আর,আখতার মুকুল-এর সমাধি।
জন্ম- ২৯ আগস্ট ১৯২(?) ইং, মৃত্যু- ২৬ জুন (????) ইং।
(ছবি থেকে ফলকের অস্পষ্ট লেখা উদ্ধার করা যায়নি। পরবর্তীতে প্রকৃত তথ্য উদ্ধার হলে সংশোধন করা হবে।)

১১.
মুক্তিযুদ্ধের অন্যতম সংগঠক, ডাকসু’র সাবেক জিএস, জাতীয় সংসদের সাবেক এমপি, জাতীয় বীর মরহুম আব্দুল কুদ্দুস মাখন-এর সমাধি।
জন্ম- ০১ জুলাই ১৯৪৭ ইং, মৃত্যু- ১০ ফেব্রুয়ারি ১৯৯৪ ইং।
গ্রাম- পুনিয়াউট, জেলা- ব্রাহ্মণবাড়িয়া।

১২.
মেজর এম,এ,জলিল-এর সমাধি।
অধিনায়ক, ৯ম সেক্টর, মহান স্বাধীনতা সংগ্রাম, ১৯৭১।
জন্ম- ০৯ ফেব্রুয়ারি ১৯৪২ ইং, মৃত্যু- ১৯ নভেম্বর ১৯৮৯ ইং।

১৩.
৬২’র নিউকিয়াস ও মুক্তিযুদ্ধের অন্যতম সংগঠক, জাতীয় পতাকার অন্যতম রূপকার জাসদ নেতা কাজী আরেফ আহমেদ-এর সমাধি।
জন্ম- ০৮ এপ্রিল ১৯৪২ ইং, মৃত্যু- ১৬ ফেব্রুয়ারি ১৯৯৯ ইং।

১৪.
আলহাজ্ব মেজর মোহাম্মদ ওসমান গণী, বীরপ্রতীক, বাংলাদেশ রাইফেলস -এর সমাধি।
জন্ম- ০৩ এপ্রিল ১৯৩০ ইং, মৃত্যু- ১২ জুন ১৯৯৯ ইং।
ঠিকানা- মিঠাপুকুর, পঞ্চগড়।

১৫.
বীর মুক্তিযোদ্ধা মরহুম আলহাজ্ব শেখ মাহফুজুর রহমান-এর সমাধি।
যুদ্ধকালীন কমান্ডার, সেক্টর-২
সাবেক চেয়ারম্যান, বাংলাদেশ মুক্তিযোদ্ধা সংসদ, কেন্দ্রীয় কমান্ডার কাউন্সিল।
জন্ম- ১৯ অক্টোবর ১৯৩৯ ইং, মৃত্যু- ২৫ ফেব্রুয়ারি ১৯৯৪ ইং।
পিতা- মরহুম মৌঃ শেখ আব্দুল হামিদ, মাতা- মরহুমা হামিদা বানু।

১৬.
১৯৬৫ সনের পাক-ভারত মহাযুদ্ধের টি.জে. খেতাবপ্রাপ্ত, আগরতলা মামলার অন্যতম আসামী এবং বাংলাদেশের স্বাধীনতা যুদ্ধের অগ্রণী ভূমিকা পালনকারী মরহুম জনাব এ,কে,এম,সামছুল হক-এর সমাধি।
মৃত্যু- ০৬ এপ্রিল ১৯৯৮ ইং।
পিতা- মৃত আব্দুল সামাদ।
ঠিকানা- ৫৫৯, পেয়ারাবাগ, বড় মগবাজার, ঢাকা-১২১৭।

১৭.
মরহুম ক্যাপ্টেন সুলতান উদ্দিন আহমেদ-এর সমাধি।
ঐতিহাসিক আগরতলা মামলার ৪ নং অভিযুক্ত এবং বাকুন্দিয়া মুক্তিযোদ্ধা ইনডাকশন ক্যাম্প কমান্ডার, ৯ম সেক্টর, মহান বাংলাদেশ মুক্তিযুদ্ধ।
মৃত্যু- ১৬ জানুয়ারি ১৯৯৩ ইং।

১৮.
স্বাধীন বাংলা বেতার কেন্দ্রের শব্দ সৈনিক, সাংবাদিক ও সাহিত্যিক, মুক্তিযোদ্ধা মরহুম এম,সাদেকীন-এর সমাধি।
জন্ম- ১০ জানুয়ারি ১৯৩৯, মৃত্যু- ২০ জুন ১৯৯৯।
পিতা- মরহুম মুন্সী মোফাখখর হোসেন।

১৯.
মুক্তিযুদ্ধের অন্যতম বীর, সংগঠক, জাতীয় নেতা, প্রাক্তন মন্ত্রী বিক্রমপুরের কৃতি সন্তান মরহুম এম কোরবান আলী, এমএ, এলএলবি- এর সমাধি।
জন্ম- ২৮ জানুয়ারি ১৯২৪ ইং, মৃত্যু- ২৩ জুলাই ১৯৯০ ইং।

২০.
৬৯’র মহান গণ অভ্যুত্থানের অন্যতম নায়ক, গণ ফোরামের সাধারণ সম্পাদক, জাতীয় নেতা সাইফউদ্দিন আহমেদ মানিক-এর সমাধি।
জন্ম- ২৪ জুন ১৯৩৯, মৃত্যু- ০৩ ফেব্রুয়ারি ২০০৮।
পিতা- মৃত আলহাজ্ব সিদ্দিক আহমেদ, মাতা- মৃত আলিফা খাতুন।

২১.
অভিনেতা, আবৃত্তিকার গোলাম মুস্তাফা-এর সমাধি।
জন্ম- ০২ মার্চ ১৯৩৫, মৃত্যু- ২০ ফেব্রুয়ারি ২০০৩।

২২.
মুক্তিযুদ্ধের সংগঠক, বীর মুক্তিযোদ্ধা, নির্ভীক সাংবাদিক, বুদ্ধিবৃত্তিক রাজনীতি চর্চার অন্যতম প্রাণপুরুষ, ‘জয় বাংলা’ শ্লোগানের রচয়িতা, প্রফেসর ড.আফতাব আহমাদ, রাজনীতি বিজ্ঞান, ঢাকা বিশ্ববিদ্যালয়- এর সমাধি।
জন্ম- ১৮ ডিসেম্বর ১৯৪৯ ইং, মৃত্যু- ২৬ সেপ্টেম্বর ২০০৬ ইং।

২৩.
বীর মুক্তিযোদ্ধা আলহাজ্ব অধ্যাপক সৈয়দ আহমেদ খান, সমাজ বিজ্ঞান বিভাগ, ঢাকা বিশ্ববিদ্যালয়- এর সমাধি।
জন্ম- ২২ নভেম্বর ১৯৩৭ ইং ঢাকা, মৃত্যু- ২১ এপ্রিল ২০০১ ইং ঢাকা।

২৪.
ড. আজিজুর রহমান মল্লিক (এ.আর.মল্লিক)-এর সমাধি।
বিশিষ্ট শিক্ষাবিদ ও প্রতিষ্ঠাতা উপাচার্য চট্টগ্রাম বিশ্ববিদ্যালয়, সভাপতি ‘বাংলাদেশ মুক্তিযোদ্ধা বুদ্ধিজীবী সংসদ’, বাংলাদেশ সরকারের প্রথম শিক্ষা সচিব, ভারতে বাংলাদেশের প্রথম রাষ্ট্রদূত, বাংলাদেশের প্রথম টেকনোক্রেট অর্থমন্ত্রী।
জন্ম- ৩১ ডিসেম্বর ১৯১৮, গ্রাম ও ডাকঘর- রাজাপুর, ধামরাই, ঢাকা।
মৃত্যু- ০৪ ফেব্রুয়ারি ১৯৯৭, গুলশান-১, ঢাকা-১২১২।

২৫.
ভাষা সৈনিক বিশিষ্ট শিক্ষাবিদ সাহিত্যিক প্রফেসর ড. আলাউদ্দিন আল আজাদ-এর সমাধি।
জন্ম- ০২ ডিসেম্বর ১৯৩৩ ইং, মৃত্যু- ০৩ জুলাই ২০০৯ ইং।

২৬.
বিশিষ্ট ভাষা সৈনিক মুক্তিযুদ্ধের সংগঠক ও মুক্তিযোদ্ধা মরহুম অধ্যাপক মুহাম্মদ একরামূল হক-এর সমাধি।
প্রাক্তন সহ-সভাপতি চাকসু- ১৯৫৬ সাল।
জন্ম- ১৯৩০ সাল, মৃত্যু- ১০ মার্চ ১৯৯৬ সাল।
পিতা- এ্যাডভোকেট মরহুম মোঃ সামাদ মিয়া।
গ্রাম- রামচন্দ্রপুর, পোঃ- কোড়ামারা, জেলা- রাজশাহী।

২৭.
কবি সাইয়িদ আতীকুল্লাহ-এর সমাধি।
জন্ম- ০৭ ফেব্রুয়ারি ১৯৩৩, মৃত্যু- ১৪ নভেম্বর ১৯৯৮।

[আমি অত্যন্ত দুঃখিত যে, ব্লগ-পেজ বেশি লোড হয়ে যাবার কারণে এই পর্বে সিরিজটা শেষ করতে পারিনি। শেষ করতে আপাতত  আরেকটি পর্বের প্রয়োজন হবে। সেক্ষেত্রে আগ্রহী পাঠক শেষ পর্বটি এখানে দেখতে পারেন। আর ছবির ক্যাপশান বা বর্ণনা একজায়গায় জড়াজড়ি হয়ে বুঝতে সমস্যা হলে মূল পোস্টটি এখানে দেখতে পারেন। ]
…

