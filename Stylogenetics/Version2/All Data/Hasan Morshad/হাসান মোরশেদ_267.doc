সম্পত্তিতে নারীদের সমানাধিকার:: ধর্ম ও জিরাফের উদ্ভট কোলাজ-২



সম্পত্তিতে নারীদের সমানাধিকার:: ধর্ম ও জিরাফের উদ্ভট কোলাজ-১
প্রথম পর্ব যারা পাঠ করেছেন ও সময় করে মন্তব্য দান করেছেন,তাঁদের সকলের প্রতি কৃতজ্ঞতা । প্রথম পর্বের মন্তব্যগুলো দিয়েই শুরু করা যেতে পারে দ্বিতীয় পর্বের আলাপচারীতা । 
সহব্লগার তানভীর তাঁর মন্তব্যে বলেছেন তিনি সমবন্টনকে সমর্থন করেন তবে সেই সাথে ইসলামের বন্টন ব্যবস্থাকে ও তিনি মানেন কারন তার দেয়া যুক্তি অনুযায়ী এতেই শেষপর্যন্ত নারীরা পুরুষের সমান এমন কি ক্ষেত্র বিশেষে পুরুষের চেয়ে ও বেশী সম্পত্তির অধিকারী হয়ে উঠেন ।
ধরে নেয়া যায়,বাংলাদেশের প্রায় সকল নারী এবং পুরুষই তানভীরের মতো মনোভাবই পোষন করেন ,তারা বিশ্বাস করেন কোরানের বিধান কখনো বৈষম্য হতে পারেনা । (বিশ্বাসী মাত্রই বিশ্বাস করবেন- এ আর বিচিত্র কি?)
তবে সহব্লগার দিগন্ত তানভীরের দাবিকে যৌক্তিক ভাবে অস্বীকার করেছেন । তানভীর ইসলামের যে বন্টন পদ্ধতি অনুযায়ী সম প্রাপ্তির ভরসা  যোগিয়েছেন,সেখানে দেখানো হয়েছে- একজন নারী তার পিতার সম্পত্তিতে তার ভাইয়ের অর্ধেক পাচ্ছে, তারপর বিয়ে হলে স্বামীর সম্পত্তির কিছু অংশ পাচ্ছে,তারপর পুত্র যখন সম্পত্তির অধিকারী হবে তখন সেখান থেকে ও তিনি কিছু অংশ পাবেন । শেষ পর্যন্ত পিতা,স্বামী ও পুত্রের অংশ মিলে তিনি যা পাবেন তা তার ভাইয়ের অংশের চেয়ে কম হবেনা । নিশ্চয়ই ইসলাম সর্বশ্রেষ্ঠ জীবন বিধান ।
ঠিকাছে । একজন পুরুষ শুধুমাত্র ছেলে সন্তান হিসেবেই তার বাবার সম্পত্তিতে তার বোনের দ্বিগুন পেয়ে যাচ্ছে । এ জন্য তাকে স্বামী কিংবা পিতা হতে হচ্ছেনা । সেই একই পুরুষের সহোদরাকে তার সহোদরের সমান সম্পত্তির মালিক হতে হলে প্রথমে কারো স্ত্রী হতে হচ্ছে,সেই স্বামী বেচারার সম্পত্তি থাকতে হচ্ছে,সেই  সম্পত্তিতে ঐ বেচারীকে ভাগ নিতে হচ্ছে; তারপর আবার সেই মহিলাকে  পুত্র সন্তানের জননী হতে হচ্ছে,সেই পুত্রকে ও সম্পত্তির মালিক হতে হচ্ছে,মাকে আবার ভাগ নিতে হচ্ছে- এতো শর্ত পুরন হবার তিনি তার সহোদরের সমান হচ্ছেন ।
এই বিলিবন্টন ব্যবস্থায় যদি কেউ সাম্য খুঁজে পান, আমার আপত্তি করার কিছু নেই । কারন পুরুষ হিসেবে ইসলাম এবং আর সকল ধর্মই আমাকে যথেষ্ট সুবিধা প্রদান করেছে, একজন পুরুষ হিসেবে ধর্মের বিরুদ্ধাচারনের আমার কোন প্রয়োজনই নেই ।
তাই পুরুষ হিসেবে ইসলামী কানুন মোতাবেক বিয়েতে আমার কোন আপত্তি নেই,আপত্তি নেই দেন মোহরে । তবে প্রশন উঠতেই পারে ইসলামী কানুনে বিয়েতে রাজী হওয়ার পর-নারী স্বাধীনতা কিংবা সমবন্টনের দাবী করার মতো নৈতিক অধিকার একজন নারীর আর  থাকে কিনা?
যেহেতু বিয়ের সময় খুব স্পষ্ট ভাবেই উচচারিত হয় যে স্বামী তার স্ত্রীর যাবতীয় ভরন পোষন,নিরাপত্তার দায়িত্ব গ্রহন করছে । নারীর ভবিষ্যত নিরাপত্তা হিসেবে পুরুষ দেনমোহর ও প্রদান করছে ।  দায়িত্ব সেই গ্রহন করে যে অধিকতর ক্ষমতাবান,নিজেরদায়িত্ব আরেকজনের কাছে অর্পণ কিংবা নিজেকে আরেকজনের কাছে তুলের দেয়ার বিনিময়ে বণ্ড গ্রহন করে সে যে নিজেকে দুর্বল বলেই প্রতীয়মান করে । 
বুঝতে পারি,মুসলিম নারীদের জন্য এইসব বড় জটিলতা ।
বজলুর রহমান তার মন্তব্যে আইয়ুব খান ও তাঁর প্রনীত মুসঅলিম পারিবারিক আইনের প্রসংগ টেনেছেন । কৃতজ্ঞতা তাঁর প্রতি । এ প্রসংগে আরেকটা বিষয় উত্থাপনের আগ্রহ হচ্ছে ।
সকল মুসলমান পুরুষই চারটি বিয়ে করতে পারেন , এ তাঁর ধর্ম প্রদত্ত অধিকার ।বাংলাদেশে একটা মুসলিম পারিবারিক আইন হলো এ দ্বিতীয় বিয়ে করতে হলে প্রথম স্ত্রীর অনুমতি নিতে হবে ( তৃতীয়্র ক্ষেত্রে কি প্রথম ও দ্বিতীয়, চতুর্থের ক্ষেত্রে কি পুর্বোক্ত তিনজনেরই?) ।
আমার জানতে আগ্রহ হচ্ছে পুর্বোক্ত স্ত্রীর অনুমতি নেয়ার এই আইন কি ইসলামের আইন নাকি আয়ুব খানের সময়ে তৈরী হওয়া পারিবারিক আইন?
কোরানের কোথা ও কি স্ত্রীর অনুমিত নেয়ার বাধ্যবাধকতা আছে? আমাদের পিতামহ-প্রপিতামহরা যে একাধিক বিয়ে করতেন তারা কি স্ত্রীদের অনুমতি নিতেন? নাকি অন্য কোন মুসলিম দেশে অনুমতি নেয়ার বিষয়টি আছে?
যদি এটা কোরান বর্নিত আইন না হয়ে কেবল আমাদের দেশের আইন হয় সে ক্ষেত্রে একজন ধার্মিক মুসলমান প্রথম স্ত্রীর অনুমতি না নিয়ে দ্বিতীয় বিয়ে করলে রাষ্ট্র তাকে শাস্তি দেবে কোন অধিকারে? একাধিক বিবাহ তার ধর্ম প্রদত্ত অধিকার,সে অধিকার বাস্তবায়নে বাধা দিলে কি নাগরিকের ধর্মানুভুতি আহত হবেনা?

