'চুত-মা-রানী' ফুলের অঞ্জলী ও 'মহামান্য' আদালত বন্দনা



পুরনো গল্প নতুন করে মনে পড়ে,মনে পড়িয়ে দেন তাঁরা । তাঁদের অসীম দয়া ।
নবদ্বীপের রাজা কৃষ্ণচন্দ্রের ছোটরানী কাঁদতে কাঁদতে উষ্ঠাগত প্রানে গিয়ে রাজাকে নালিশ জানালেন-'মহারাজা আপনার সভার প্রধান ভাঁড় গোপাল আমাকে 'চুতমারানী' ডেকেছে ।
রাজা ক্ষেপে উঠে হুকুম দিতে যতো  সময় নিলেন তাঁরসিপাই সান্ত্রী তারো আগে গোপালকে ধরে বেঁধে নিয়ে এলো রাজদরবারে ।
রাজা দিলেন হুকুম প্রানদণ্ডের । আদরের রানীকে এতো জঘন্য গালি! প্রানদন্ড তো তবু লঘু শাস্তি...
গোপাল কাঁচুমাচু হয়ে বলে -মহারাজ প্রানদণ্ড দেবেন দিন । আপনার দয়ার শরীর,একবার শুধু এই অভাগার কথা শুনুন'
মহারাজার দয়া হলে গোপাল ইনিয়ে বিনিয়ে বলে- 'যাচ্ছিলাম রাজবাড়ীর সামনে দিয়ে, হাতে ছিলো ফুল । ছোটরানী ডেকে বললেন-'গোপাল ফুলের নাম কি?' ফুলের নাম চুতফুল । রানী মাকে  তাই উত্তর দিলাম 'চুত-মা-রানী'
গোপালের আদব লেহাজে মুগ্ধ হয়ে রাজামশাই তার প্রানদন্ড মওকুফ করলেন,রানীমাতা অজস্র স্বর্নমুদ্রা উপঢৌকন দিলেন,চারদিকে ধন্য ধন্য রব উঠলো ।
---
---
আমরা রাজামশাইদের ও বড় দয়ার শরীর ।
ন্যায়বিচার নিশ্চিত করার স্বার্থে তারা আদালত নামে একখানা রংগশালা বজায় রেখেছেন যার নামের আগে 'মহামান্য ' যুক্ত করার হুকুম আছে ।
আমরা ও গোপালের মতো বশংবদ ভাঁড় । করিনাকো ফোঁসফাঁস,মারিনাকো ঢোসঢাস । রাজামশাই ও তাঁর সান্ত্রীগন চাইলেই আমাদেরকে পিটিয়ে চলেশ রিচিলের মতো লাশ বানিয়ে দিতে পারে, নিদেনপক্ষে আহমেদ নূরের মতো পিটিয়ে হাত পা তো ভেংগে দিতেই পারে ।
তবু মহারাজা দাসানুদাস ভাঁড়দের জন্য ও 'মহামান্য' আদালত রেখেছেন । সেই 'মহামান্য' আদালত আজ বড় চমৎকারা রায় দিলেন এক ।
জরুরী ক্ষমতা বিধিমালার আওতায় দায়ের হওয়া কোন মামলায় উচ্চ আদালতে ও জামিনের আবেদন করা যাবেনা ।
হাহ, যেহেতু এই রায় সর্ব্বোচ্চ আদালতের দেয়া তাই এর কোন সমালোচনা করা যাবেনা,সমালোচনা করা হলে তা হবে 'মহামান্য' আদালতকে অবমাননা ।
যাব্বাবা -ঠেলা সামলা ।
এ যে,জাতিসংঘ ঘোষিত সার্বজনীন মানবাধিকার আইনের ধারা ১১ এর স্পষ্ট লংঘন, 'মহামান্য' আদালতের প্রতি শ্রদ্ধাশীল নাগরিক তা উচ্চারন করবেনা
'Every one has the right to be presumed innocent until proved guilty according to law'
[Article 11, Universal Declaration of Human Rights 1948]
শান্তিপ্রিয় নাগরিক শান্তি বিনষ্ট হবে এই আশংকায় বলবেনা যে, মানুষের বিচার চাওয়ার অধিকার কেউ রুদ্ধ করতে পারেনা । জামিন চাওয়ার সুযোগ বন্ধ করা মৌলিক অধিকারের পরিপন্থী । মৌলিক অধিকারের পরিপন্থী কোন অধ্যাদেশ এমনকি সংসদে সর্বসম্মতিক্রমে ও গৃহীত হতে পারেনা ।  
'হয়না,হতে পারেনা'- তবু তাই হয়,তবু তাই হয়ে যায় এই রংগদেশে ।
মানুষ আদালতের বারান্দায় আসতে পারেনা,এমন বিধান কোন সভ্য সমাজে হতে পারেনা । তবু আমরা আদালতের রায়ে শ্রদ্ধাশীল ।
'মহামান্য' আদালত-১৫ কোটি নপুংসক ভাঁড়ের প্রণতি   গ্রহন করুন, 'চুত' ফুলের অঞ্জলী নিয়ে আমাদের ধন্য করুন । 

