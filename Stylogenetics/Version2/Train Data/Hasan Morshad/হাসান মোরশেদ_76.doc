বরাহ'রা প্রস্তুত, আমরা আছি তো?   



.
বাংলাদেশ রাষ্ট্রের জন্মযুদ্ধে গনহত্যা, শিশু ও নারী ধর্ষন, জাতিগত শোধন সহ মানবতার বিরুদ্ধে সমস্ত অপরাধই সংগঠিত হয়েছে। কিছু মাথাভারী তাত্বিক ও ইন্টেলেকচুয়াল মকাররা ধুসর এলাকা তৈরী করতে চাইলে ও একাত্তুরে শেষপর্যন্ত দুইটা পক্ষই ছিলো। একপক্ষ খুন করেছে আরেকপক্ষ খুন হয়েছে, খুন হতে হতে আত্ন্রক্ষার জন্য যুদ্ধ করেছে। খুনীরা নয়মাস সময়ে কোন বিচার আদালতের ধার ধারেনি, আত্নপক্ষ সমর্থনেরত সুযোগ দেয়নি , স্রেফ খুন করে গেছে। নয়মাস পর বিজয়ীপক্ষের জন্য ও সহজ সমাধান ছিলো পরাজিত খুনীগুলো স্রেফ খুন করে বঙ্গোপসাগরে ভাসিয়ে দেয়া।
ডিসেম্বর ১৭, ১৯৭১ এ বাংলাদেশ শূন্য ছিলো-একেবারেই শূন্য ছিলো। পোড়া বিবর্ণ  যুদ্ধ বিধ্বস্ত দেশ, ৩০ লক্ষ মানুষ খুন হয়ে গেছে, এক কোটি মানুষ দেশ ছাড়া- সামনে কোন ভবিষ্যত নেই এই অবস্থায় আরো কয়েক হাজার অপরাধীকে মেরে ফেললে কি আর এমন ক্ষতিবৃদ্ধি হতো?  চার দশক ধরে একটা আপদ ঝুলতে থাকতোনা। আপদটা অমিমাংসীত থাকতে থাকতে ভয়ংকর শ্বাপদ হয়ে গলা পেঁচিয়ে ধরতো না বাংলাদেশ রাষ্ট্রের। কোন কোন যন্ত্রনা গোড়াতেই মিটিয়ে না ফেললে পরিনতি যে কি দাঁড়ায় আজকের প্রেক্ষাপট তার প্রমান।
এখন পরিস্থিতি অনেক বদলে গেছে। সরকার যতোই আন্তরিক হোক, দেশবাসী যতোই জানুক তবু অপরাধীদের ধরে ফাঁসিতে ঝুলিয়ে দেয়া সম্ভব না। খুনীদের অনেক  ডেভিল'স গার্ডিয়ান তৈরী হয়ে গেছে। কিন্তু যতো কিছুই হোক এই বিচার এখনই হতে হবে, বছরের পর বছর জাতি একটা দায়ভার বহন করে যেতে পারেনা।
'৭১ এ যেমন দু পক্ষ ছিলো এখনো তেমনি স্পষ্ট দুটো পক্ষই। অপরাধী এবং অপরাধের  বিচার প্রার্থী। '৭১ যেমন খুনীরা সংখ্যায় গরিষ্ঠ ছিলোনা, এখনো নেই। কিন্তু সমস্যা হলো সেদিনের মতোই তারা সংঘবদ্ধ, কুটকৌশলী এবং সদা প্রস্তুত যেমন থাকে তারা সবসময়।
এই ঘাতক দালালদের অনেকগুলো উইংস আছে। মুক্তিযুদ্ধের পর থেকে তারা নির্দিষ্ট কৌশল পত্র অনুযায়ী ছড়িয়ে গেছে নানা প্রান্তে যেনো চরম মুহুর্তে সব প্রান্ত এক হয়ে বিশাল প্রতিরোধ গড়ে তুলতে পারে। 
সাকা'র মতো ঘাতক কেনো ঠিক এই সময়ে বিএনপি'র স্থায়ী কমিটিতে স্থান পেলো? সাকা'কে স্থায়ী কমিটিতে নেয়ার সাথে সাথেই বিএনপি'র স্পষ্ট ঘোষনা তাদের দলে কোন যুদ্ধাপরাধী নেই। তার মানে সাকা বাংলাদেশের প্রধান বিরোধী দল কর্তৃক যুদ্ধাপরাধী নয় বলে সত্যায়িত। এখন সাকা'কে কাঠগড়ায় দাঁড় করালে বিএনপি একে রাজনৈতিক উদ্দেশ্য প্রণোদিত বলে সরকার বিরোধী আন্দোলনে নামবে? 
দেশব্যাপি অন্তর্ঘাতমুলক কর্মকান্ড চালানোর মতো শক্তি ও সামর্থ্য এদের আছে। কিন্তু তা ঠেকানোর মতো প্রস্তুতি সরকারের কি আছে? অথবা বিচারপ্রার্থী দেশের সংখ্যাগরিষ্ঠ মানুষ কি এদের প্রতিরোধে ততোটা সংঘবদ্ধ?
এই রিপোর্ট জানাচ্ছে জামাতে ইসলামী যুদ্ধাপরাধীদের বিচার ঠেকানোর জন্য আন্তর্জাতিক লবিং শুরু করে দিয়েছে, জাতিসংঘে ও তাদের আবেদন নিবেদন শুরু হয়ে গেছে।
এছাড়া যুক্তরাষ্ট্র ও যুক্তরাজ্যে অভিবাসী  জামাত সমর্থক শতাধিক আইনজীবি বাংলাদেশে এসে আইনি লড়াইয়ে অংশ নেয়ার ও প্রস্তুতি নিচ্ছে। 
আমার একটা ব্যক্তিগত পর্যবেক্ষন হচ্ছে- ১৬ ডিসেম্বরের পর পর রাজাকারদের একটা বড় অংশ আমেরিকা ও বৃটেনে  পালিয়ে এসেছিলো। আমি নিশ্চিত করেই বলতে পারি সিলেট অঞ্চলের বড় বড় ঘাতকরা প্রায় সবাই লন্ডনে এসে ঘাঁটি গেড়েছিল( যেমন মাওলানা আবু সাইদ)- বুদ্ধিজীবি হত্যাকারীদের প্রধান চৌধুরী মইনউদ্দীন ও এদের একজন। এরা এদের সন্তান ও পরবর্তী প্রজন্মকে শুধু জামাতী করেই গড়ে তুলেনি বরং শেষ না হওয়া যুদ্ধের জন্য ও তৈরী করেছে। এই উইংস টা ও এখন কাজে লাগাবে এরা।
বিপরীতে আমাদের প্রস্তুতি কতোটুকু? অনলাইনে অনেক কার্যক্রম চলছে, চলবে। এগুলোর দরকার আছে। সচলায়তনে আমরা প্রতিনিয়ত লিখে যাচ্ছি। নিউজ বাংলা একটা ফ্রন্ট খুলেছে।  http://www.wcsf.info/ অত্যন্ত গুরুত্বপূর্ন একটা দলিল হয়ে উঠছে।
আমি সরকারের উপর ও এখনই ভরসা হারাতে চাচ্ছিনা। সময় নিক তবু পর্যাপ্ত প্রস্তুতি নিয়েই কাজ শুরু করুক।
সবই ঠিকাছে তবু কেনো জানি সংশয় জাগে বরাহ'দের প্রস্তুতির বিপরীতে আমরা আসলেই কতোটুকু তৈরী আছি। কৌশলগত, আইনগত এবং শেষপর্যন্ত সম্মুখ লড়াইয়ের প্রস্তুতি আছে তো বিচারপ্রার্থী সংখ্যাগরিষ্ঠের? নাকি সরকারের ভরসায় সবাই অস্ত্র নামিয়ে রাখছে? 
৩৮ বছর ধরে শিয়রে দাঁড়িয়ে থাকা ঘাতকেরা এবার চুড়ান্ত আঘাত করবে। এই চুড়ান্ত সময়ে কি আমাদের ঘুম পাচ্ছে?  
 
