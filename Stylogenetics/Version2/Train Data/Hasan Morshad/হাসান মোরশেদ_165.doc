অরুন্ধতী পাঠ-০১ ।। 'দশ বছর পর... '



.
'Shape of the Beast' তার ২১টি সাক্ষাৎকারের সংকলন ।
সব শেষেরটি মার্চ ২০০৮ এ নিয়েছেন সোমা চৌধুরী,যিনি তেহেলকার প্রতিষ্ঠাতাদের একজন এবং সম্পাদক ও বটে ।
বাকী ২০টি সাক্ষাৎকার নানা ইস্যুকে ঘিরে তার স্পষ্ট উচ্চারন । কিন্তু শেষেরটি একেবারেই ব্যক্তি অরুন্ধতিকে নিয়ে , সে কারনেই  যেনো কিছুটা অন্তর্মুখী
 বেশীর ভাগ প্রশ্নই করা হয়েছে দশ বছর আগে 'দ্যা গড অফ স্মল থিংকস' এর জন্য পাওয়া বুকার পুরস্কার,পুরস্কারের অনুভূতি,মুল্যায়ন, পুরস্কার পাওয়ার পর ফিকশন থেকে নিজেকে সরিয়ে নিয়ে পুরোদমে একটিভিষ্ট হয়ে পড়া, পরবর্তী ফিকশন লেখার সম্ভাবনা- এইসব নিয়ে ।

সোমা চৌধুরী এক প্রশ্নে জানতে চান
বুকার জয় তার জন্য কতোটকু জরুরী অর্জন? এই অর্জন তাকে কতোটুকু প্রভাবিত করেছে? 
অরুন্ধতী জবাবে বলেনঃ-
'
।চারদিক যখন অভিনন্দন ও হাততালিতে ফেটে পড়ছে তখনো আমি বিব্রত ছিলাম,আমার দ্বিধা ছিলো । পুরস্কারের জন্য আমি নিজ থেকে খুব আগ্রহ নিয়ে এগিয়ে যাইনি ।
তুমি জানো - আমি কোন থিতু পরিবার থেকে আসিনি । আমার কোন স্থিরতা ছিলোনা । যে সব সম্পর্ক তৈরী হয়েছিল তার বেশীরভাগেই আমি নিজেকে বাধ্য করেছি । ছন্নছাড়া,উদ্দেশহীন ছিলাম । এর মধ্যেই হঠাৎ করে এইসব সাফল্য,পুরস্কার,মিডিয়া-এগুলো আমার উপর বোঝা হয়ে চেপে বসল এবং সমস্ত হিসেব নিকেশ পালটে দিল ।
দেখা গেলো আমি যা বলতে চাই,যা বলছিলাম ভারতের পারমানবিক বিস্ফোরনের প্রতিবাদে , সবকিছু প্রভাবিত হতে লাগলো কেননা তখন আমার পৃথিবীই বদলে গেছে,আমার চেনা চারপাশ খুব দ্রুত ভয়ংকর রকম ঘুরপাক খাচ্ছে ।
একদিন স্বপ্নে দেখলাম প্রবল ঘূর্নির মধ্যে একটা হাত আমাকে অনেক উপরে তুলে ধরে বলছে-‘বলো তুমি কি চাও?’ আর আমি মিনতি করে বলছি-দয়া করে আমাকে ছেড়ে দাও,আমি কিচ্ছু চাইনা’
এসব কিছু শুধু আমার উপর নয়, আমার শিল্প সাহিত্যের বন্ধুদের উপর ও চাপ সৃষ্টি করছিল অথচ এরা আমার অনেক পুরনো,অনেক বেছে নেয়া কাছের মানুষজন ।  আমাকে বন্ধুকের গুলীর মতো  তীব্র গতিতে ছুঁড়ে দেয়া হয়েছিল কিন্তু আমি আমার নিজের জায়গায় ফিরে আসতে পেরেছি ।
আমি কোনদিনই লসএঞ্জেলস এ থাকার স্বপ্ন দেখিনি । 
ঠিক একই সাথে বন্ধুত্ব ও গভীর সম্পর্কের একটা নতুন জগত সৃষ্টি হয়ে গেলো ।অনেক মানুষের সাথে নতুন করে পরিচয়, মত বিনিময় । এর মধ্য থেকে প্রকৃত মানুষজন বেঁচে নেয়া-সবমিলিয়ে নিজের সাথে হিসেবনিকেশটা আরো কঠিন হয়ে দাঁড়ালো । এর মাঝে যদি তোমার নিজস্ব রাজনৈতিক দর্শন থাকে তাহলে সমস্যাটা আরো বেশী । অন্যদের পছন্দের মত করে তুমি নিজেকে প্রদর্শন করতে পারোনা ।
আর একজন লেখক হিসেবে জটিলতা আমার জন্য আরো তীব্র ছিলো । 
তুমি ভাবো, একজন লেখক কি  করেন? প্রথমে নিজের মধ্যে ডুব দেন,নিজের ভাবনাকে শানিত করেন,যতোটুকু সম্ভব স্পষ্ট ও স্বতন্ত্র করে তোলেন । তারপর চারদিকে দৃষ্টি দিয়ে দেখেন-অন্য সব মানুষের মধ্যে কি ঘটছে?
লেখক নিজেকে ঐ সহস্র মানুষের মধ্যে খোঁজে পান । তিনি যা ভাবছেন,মানুষ তাই উচ্চারন করছে । তখন  লেখকের ভাবনার জগত আর তার নিজস্ব নেই । এখন এই দুটো বিষয়-তোমার নিজস্ব নির্জনতা এবং সহস্র মানুষ, দুটোকে তুমি একই সাথে কিভাবে ধারন করবে? এটি একেবারেই মৌলিক  একটা প্রশ্ন ।
সে কারনেই অনেক লেখক রাজনীতিকে এড়িয়ে যান । সহস্রের উচ্চারনকে ধারন করার ঝুঁকি তারা নিতে চাননা, সন্দেহ নেই একজন আত্নমগ্ন(লেখকমাত্রই কি নয়?) লেখকের জন্য এটা বড় ঝুঁকি অবশ্যই এবং আমি সেই ঝুঁকি নিয়েছি ।
কিন্তু কখনো কখনো এটা খুব কঠিন হয়ে দাঁড়ায় কারন চারদিকে প্রতিনিয়তই কিছু না কিছু ঘটছে, এড়িয়ে যাওয়ার উপায় নেই এবং প্রতিটি ক্ষেত্রে তোমাকে আরেকটু বেশী করে দায়িত্ব নেবার সাহস করতে হবে । 
যেমন  ভারতীয় সংসদে আক্রমন বিষয়ে লেখা শুরু করার আগে নিজের সাথে আমার দীর্ঘযুদ্ধ করতে হয়েছে । শতবার আমার নিজের কাছেই বাধা পেয়েছি-দরকার নেই এটা, বরং অন্য কিছু নিয়ে লিখি ।
কিন্তু টেলিভিশন ও পত্রিকাগুলোতে যখন একতরফা সংবাদ দেখেছি, সাধারন মানুষের কথা শুনেছি-জমজমাট আলোচনা চলছে  অভিযুক্ত মোহাম্মদ আফজালকে কোন দড়িতে ঝুলানো হবে,সেই দড়ি কোথাকার বানানো,কতোটুকু শক্ত ইত্যাদি,  তখন আমার তীব্র বিবমিষা জেগেছে । কারন আমি জেনেছি এই সব মিথ্যে আসলে,এই মামলা পুরোটাই সাজানো হয়েছে অন্য কিছু আড়াল করার জন্য । আমার মনে হয়েছে-তারা যদি সত্যি সত্যিই এই নিরীহ মানুষকে ফাঁসিতে ঝুলায়, এবং তারা ঝুলাবেই- তাহলে আমি নিজের কাছে সারাজীবন অপরাধী হয়ে থাকবো  ।
 জন বার্গার/ বার্জারএকবার আমাকে বলেছিলো-আমাদের চারপাশের পৃথিবীকে ক্রমশঃ আরো বেশী করে অন্ধকার গ্রাস করছে কিন্তু এই অন্ধকারের মধ্যে ও দানবের হাত থেকে বাঁচার পথ খুঁজে নিতে হবে ।
কিন্তু এ ক্ষেত্রে আমি পারিনি । এটা আমার জন্য বড় সংকট । অনেক,অনেক বড় সংকট । আমি জানি এসব ক্ষেত্রে খুব দ্রুত হস্তক্ষেপ করতে হয়,কার্যকরী হস্তক্ষেপ । তারপর লেগে থাকতে হয় শেষপর্যন্ত । 
কিন্তু আমি হেরে গিয়েছিলাম ।
' 
 
