বগডুলের কিচ্ছা। ০৫



বগোডুলের মাও নাই বাপও নাই। ঘরবাড়ি কিছু নাই। চেয়েচিন্তে কুড়িয়ে খায়। কুড়িয়ে পাওয়া বস্তায় ঢুকে রাত্তিরে ফুটপাতে ঘুমায়। একদিন বস্তার ভেতর থেকে মাথা বের করে দেয়ালে হেলান দিয়ে ফুটপাতে ঝিমায় বগোডুল। পাশের ফলের দোকান থেকে আপেল বিক্রির সময় একটা আপেল পড়ে গিয়ে রাস্তায় গড়ায়। বগোডুল দৌড়ে আপেলটা তুলে বস্তায় লুকিয়ে বস্তার উপর বসে আবার ঝিমায়...
দোকানি দেখেনি ভাবলেও দোকানি ঠিকই টের পায়। ক্...বগোডুলের মাও নাই বাপও নাই। ঘরবাড়ি কিছু নাই। চেয়েচিন্তে কুড়িয়ে খায়। কুড়িয়ে পাওয়া বস্তায় ঢুকে রাত্তিরে ফুটপাতে ঘুমায়। একদিন বস্তার ভেতর থেকে মাথা বের করে দেয়ালে হেলান দিয়ে ফুটপাতে ঝিমায় বগোডুল। পাশের ফলের দোকান থেকে আপেল বিক্রির সময় একটা আপেল পড়ে গিয়ে রাস্তায় গড়ায়। বগোডুল দৌড়ে আপেলটা তুলে বস্তায় লুকিয়ে বস্তার উপর বসে আবার ঝিমায়...
দোকানি দেখেনি ভাবলেও দোকানি ঠিকই টের পায়। ক্রেতা চলে গেলে এদিক সেদিক তাকিয়ে সরাসরি বগোডুলের মাথায় একটা ঠোনা মারে দোকানদার- এ হারামজাদা উঠ
- ক্যান ভাই?
- ক্যান কী হারামজাদা? তোর বস্তা ছাড়া আপেলটা আর যাবে কই? উঠ
দোকানি ধাক্কা দিয়ে বগোডুলকে সরিয়ে বস্তায় টান দেয়। বগোডুল বিপদ গোনে। আপেলটা বের হলেই দুচারটা কিলঘুষি নিশ্চিত
বস্তা ঝাড়ি দিলে আপেল ঠিকই বের হয় কিন্তু বগোডুল দেখে দোকানি হা করে তাকিয়ে আছে। দেখে আপেলটা সাইজে দোকানির আপেলের চারগুণ বড়ো। দোকানি আবারও বস্তা ঝাঁকি দেয় কিন্তু আর কিছু বের হয় না। দোকানি আপেলটা হাতে নিয়ে বিড়বিড় করে- অতবড়ো সাইজের আপেল তো আমার দোকানে নাই
বগোডুল মনে মনে চালাকি করে। কিচ্ছু না বলে। খালি হাসে। দোকানি আপেলটা নাড়াচাড়া করে- এইটা তুই পাইলি কই?
বগোডুল আবারও হাসে- পাইছি...
দোকানি বলে- এইটা তুই আমারে দিয়া দে। আমি তোরে দুইটা আপেল দিমু
বগোডুল বলে- না
দোকানি বলে- তাইলে তিনটা দিমু
বগোডুল ভাবে খারাপ না। সে তিনটা ছোট আপেল নিয়ে এসে দুইটা খায় আর একটা বস্তায় ঢুকিয়ে বসে বসে ঝিমায়। ঝিমাতে ঝিমাতে তার আবার খিদে লাগে আর বস্তায় হাত ঢুকিয়ে তাজ্জব বনে যায়। আপেলটা এখন চারগুণ বড়ো। বগোডুল আপেলটা নিয়ে নাড়াচাড়া করতে করতে দোকানির কাছে গিয়ে বলে- আরেকটা আছে। দোকানি ছোট ছোট তিনটা আপেল দিয়ে বড়োটা আবার কিনে নিয়ে বলে- আরো থাকলে আমারে দিস। বগোডুল মাথা নেড়ে রাজি হয় কিন্তু কূল কিনারা পায় না আপেল ক্যামনে বড়ো হয়...
তিনটা আপেল নিয়ে খেলতে খেলতে তার ঘুম পায় আর আপেলগুলো বস্তায় ঢুকিয়ে বস্তার উপরে বসে দেয়ালে হেলান দিয়ে ঘুমায়। ঘুমাতে ঘুমাতে তার খিদে পায় আর খেয়াল হয় বস্তার ভেতরে তিনটা আপেল আছে তার। হাত ঢুকিয়ে আপেল বের করতে গিয়ে দেখে তিনটা আপেলই বড়ো বড়ো সাইজ হয়ে গেছে বস্তার ভেতর। সে তিনটা বের করে একটা খায় আর দুইটা নিয়ে দোকানির কাছে গিয়ে ছয়টা ছোট আপেল কিনে নিয়ে আসে। ছয়টা আপেল বস্তায় ঢুকিয়ে সে সারা শহর হাঁটে আর ভাবে আপেল ক্যামনে বড়ো হয়। সে হাঁটে আর একটু পরে পরে বস্তায় হাত ঢুকিয়ে দেখে আপেলের যেই সেই সাইজ
হাঁটতে হাঁটতে তার খিদে পায় আর চারটা ছোট আপেল খেয়ে দুইটা বস্তায় রেখে মন খারাপ করে বস্তার উপরে বসে ঝিমায়। ঝিমাতে ঝিমাতে তার আবার খিদে পায় আর হাত ঢুকিয়ে দেখে বস্তার ভেতরে দুইটা আপেল সাইজে আবার চারগুণ বড়ো হয়ে গেছে। সে আপেল দুইটা নাড়াচাড়া করে কী যেন কী বুঝে না খেয়ে আবার দোকানির কাছে গিয়ে ছোট সাইজের ছয়টা কিনে নিয়ে এসে বস্তায় ঢুকিয়ে উপরে বসে ঝিমায়। ঝিমাতে ঝিমাতে পাছার নিচে বস্তায় হাত ঢুকিয়ে দেখে ছয়টা আপেলই সাইজে এখন চারগুণ করে বড়ো...
বগোডুল হাসে। দোকানির কাছে গিয়ে ছয়টা দিয়ে আঠারোটা আপেল কিনে। তারপর বস্তায় ঢুকিয়ে চারগুণ বড়ো করে কেজি দরে বাজারে বিকায়। তারপর বগোডুল বস্তায় চাল ঢুকিয়ে বস্তার উপরে বসে ঝিমায় আর দেখে মুহূর্তে চালের সাইজ খেজুর বিচির মতো বড়ো হয়ে এক কেজি চালের ওজন চার কেজির সমান। বগোডুল হাসে আর বাজারে ঢোল পিটায়- এক কেজি চাল দিলে সাথে সাথে বড়ো সাইজ দুই কেজি চাল বিনিময়...
তারপর সারা দেশের লোক লাইন ধরে এক কেজি চাল দিয়ে দুই কেজি পায় আর বস্তায় বসে ঝিমিয়ে দুই কেজির মালিক হয় বগোডুল নিজে...
২০১০.০৫.০১ শনিবার

বগোডুল ৪
বগোডুল ৩
বগোডুল ২
বগোডুল ১

