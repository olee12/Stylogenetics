হে প্রণম্য হাডলষ্টন

 দক্ষিণ আফ্রিকার কৃষ্ণকায় আর্চবিশপ ডেসমন্ড টুটু। অবশ্য এই পোস্টের ফোকাস ইনি নন; টুটুর হৃদয়ের প্রদীপখানি যিনি জ্বেলে দিয়েছিলেন- তিনি। তবে আমি মনে করি ডেসমন্ড টুটুর জীবনের আলোকেই সেই মানুষটির মাহাত্ম্য বিচার করাই শ্রেয়। ডেসমন্ড টুটু, আমরা জানি, কখনও দক্ষিণ আফ্রিকার বর্ণবাদী খুনি বোথা সরকারের সঙ্গে আপোষ করেননি। শিক্ষকতা থেকে পদত্যাগ করেছিলেন বর্ণবাদী শিক্ষানীতির বিরুদ্ধে। বিশ্ববিদ্যালয়ের  নিরাপদ জীবন ছেড়ে রাস্তায় নেমে এসে দাঁড়িয়েছিলেন বৈষম্যের বিরুদ্ধে আন্দোলনরত কৃষ্ণাঙ্গ ভাইবোনের পাশে। তাঁকে পথ দেখিয়েছিলেন মহৎ হৃদয়ের এক শ্বেতাঙ্গ ব্রিটিশ ধর্মযাজক ...
   দক্ষিণ আফ্রিকার মানচিত্র। 
    দক্ষিণ আফ্রিকার ট্রান্সভালের ক্লের্কড্রপ। এ শহরেই জন্মেছিলেন টুটু।   ডেসমন্ড টুটু-র পুরো নাম ডেসমন্ড পিলো টুটু। তাঁর জন্ম ১৯৩১ সালের ৭ অক্টোবর-দক্ষিণ আফ্রিকার ট্রান্সভালের ক্লের্কড্রপ। আফ্রিকানা ভাষায় ট্রান্সভাল মানে: ভাল নদীরও দূরে। ট্রান্সভাল জায়গাটা দক্ষিণ আফ্রিকার উত্তরে। তারই প্রশাসনিক শহর হল ক্লের্কড্রপ। ডেসমন্ড টুটুর মায়ের নাম আলেতা; বাবার -জাকেরিয়া জিলিলো টুটু। আলেতা- জিলিলো দম্পতির তিন সন্তানের মধ্যে টুটু ছিলেন দ্বিতীয়-তবে টুটু তাদের একমাত্র পুত্র সন্তান নয়।
এক এক করে টুটুর বারো বছর বয়েস হল।
আলেতা- জিলিলো দম্পতি জোহানেসবার্গ শহরে গিয়ে থাকার  কথা ভাবলেন। সেখানে সেটেল হওয়ার পর জাকেরিয়া জিলিলো টুট জীবিকা হিসেবে বেছে নিলেন শিক্ষকতা। টুটুর মা একটি অন্ধদের স্কুলে রাঁধুনি ও পরিস্কার-পরিচ্ছন্নতার কাজ নিলেন। 
   জোহানেসবার্গ শহরের উপকন্ঠের  একটি রাস্তা
  জোহানেসবার্গ থাকার সময়কার ঘটনা। একদিন টুটু ওর মায়ের সঙ্গে রাস্তায় দাঁড়িয়ে ছিল; রাস্তায় ধর্মযাজকের পোশাক পরে সাদা মানুষ যাচ্ছেন। তিনি টুপি খুলে টুটুর মাকে সম্মান জানালো। টুটু  তার চোখকে বিশ্বাস করতে পারছে না । 
একজন সাদা মানুষ কালো কর্মজীবি মহিলাকে সম্মান দেখালেন!
সেই শ্বেতাঙ্গ যাজক- এর নাম ট্রেভর হাডলষ্টন। কাছেই সোফিয়াটাউন- কালো মানুষের বস্তি; সেখানেই থাকেন ট্রেভর হাডলষ্টন। এরপর থেকে বালক টুটু প্রায়ই যেতে লাগল ফাদার হাডলষ্টন-এর কাছে। 
দুজনে এভাবে ঘনিষ্ট হল।
   জোহানেসবার্গ শহরের কৃষ্ণকায় মানুষের 'বসতি'-র অভ্যন্তরের দৃশ্য...
  টুটু ১৯৫১ থেকে ১৯৫৩ অবধি পিটোরিয়ার বানটু নরমাল কলেজে পড়াশোনা করলেন। সেখান থেকে  পাস করে জোহানেসবার্গের বানটু হাই স্কুলে পড়াতে শুরু করলেন। ডাক্তার হতে চেয়েছিল টুটু। পরিবার খরচ যোগাতে পারেনি। 
অগত্য শিক্ষকতাই বেছে নিলেন। 
পরে অবশ্য পদত্যাগ করেন বর্ণবাদী শিক্ষানীতির বিরুদ্ধে।
   ওই উত্তাল সময়টায় নারীর অবস্থান সহজেই বোধগম্য
  টুটু এরপর ধর্মতত্ত্ব নিয়ে পড়াশোনা আরম্ভ করলেন; ট্রেভর হাডলষ্টনই প্রেরনা জুগিয়েছিলেন। তাঁরই পদাঙ্ক অনুসরণ করে অ্যাংলিকান যাজক হলেন । অ্যাংলিকান হল খ্রিস্টান ধর্মেরই এক তরিকা। অ্যাংলিকানরা ‘চার্চ অভ ইংল্যান্ডের’ সঙ্গে সর্ম্পকিত। অ্যাংলিকান শব্দটি লাতিন; এর মানে- ইংলিশ চার্চ। যা হোক। লন্ডনের কিংস কলেজ থেকে (১৯৬২-৬৬) ধর্মতত্ত্বে উচ্চতর ডিগ্রী লাভ করলেন টুটু। তারপর দক্ষিণ আফ্রকায় ফিরে এলেন; এবং বিশ্ববিদ্যালয়ে ধর্মতত্ত্ব পড়াতে শুরু করেন ।
এরপর ধীরে ধীরে দক্ষিণ আফ্রিকার বর্ণবৈষম্য বিরোধী আন্দোলনে নিজেকে জড়িয়ে ফেললেন টুটু।
এবার একটু পিছন ফিরে তাকাই-
 ১৬৫২ সালে ডাচ ইস্ট ইন্ডিয়া কোম্পানি দক্ষিণ আফ্রিকায় কেপ টাউন শহর প্রতিষ্ঠার মাধ্যমে কেপ কলোনি স্থাপন করেছিল । ১৭৯৫ সালে হল্যান্ড দখল করে নিয়েছিল ফ্রান্স; সেই সুযোগে ব্রিটিশরা দখল করে নিয়েছিল কেপ কলোনি। কয়েকটি উদ্দেশ্য ছিল। এক. দীর্ঘ সমুদ্রযাত্রার বিরতির জন্য একটি পোর্ট দরকার ছিল। দুই. দাস ব্যবসা।১৮০৭ সালে অবশ্য ব্রিটিশ পার্লামেন্ট দাস ব্যবসা রদ করে। তিন. ঔপনিবেশিক স্বার্থ। এসব কারণেই ব্রিটিশরা দক্ষিণ আফ্রিকায় ইংরেজদের স্থায়ীভাবে বসতিতে উৎসাহ দেয়। অবশ্য কেপ কলোনিতে বুয়রাও থাকত। বুয়র শব্দটা ডাচ -এর মানে চাষি। তারা কথা বলত আফ্রিকানা ভাষায়- ডাচ ও জার্মানিক ভাষা মিলে আফ্রিকানা ভাষাটি তৈরি হয়েছিল। পরে তারা কেপ কলোনি থেকে ব্রিটিশদের চাপে চলে যায় ও দক্ষিণ আফ্রিকার উত্তরাঞ্চলে একটি বুয়র রিপাবলিক গড়ে তোলার চেষ্টা করে। ১৮৬৭ সালে দক্ষিণ আফ্রিকার খনিতে হীরে ও ১৮৮৪ সালে স্বর্ণ পাওয়া যায়। সুতরাং বহিরাগত বাড়তে থাকে। 
    বুয়র যুদ্ধ   এর কিছুকাল পরে দক্ষিণ আফ্রিকার কৃষ্ণাঙ্গ আদিবাসী, ব্রিটিশ শাসকশ্রেনি ও ডাচ-বুয়র দের মধ্যে ত্রিমূখি লড়াই আরম্ভ হয়। বুয়রদের সঙ্গে ব্রিটিশদের দু-দুটো যুদ্ধ বাঁধে। পরে দু-পক্ষের মধ্যে ফয়সালা হয়ে ইউনিয়ন অভ সাইথ আফ্রিকা গঠিত হয়-যেখানে ব্রিটিশদের প্রভাব অক্ষুন্ন থাকে। বিভিন্ন রাজনৈতিক দল গঠিত হয়। যেমন, সাদাদের ন্যাশনাল পার্টি। ১৯১২ সালের ৮ জানুয়ারি কালোদের আফ্রিকান ন্যাশনাল কংগ্রেস। ১৯৪৮ সালের নির্বাচনে সাদাদের ন্যাশনাল পার্টি জয়ী হয়। তারপর থেকে শ্বেতকায় শাসকশ্রেনি নিয়ন্ত্রন করতে থাকে অজস্র কৃষ্ণমানবকে। এর ফলে যে নীতি নিতে হয়-তাই এপারথেইড বা বর্ণবৈষম্য নীতি। সমগ্র দক্ষিণ আফ্রিকাকে সাদা, কালো, বর্ণময় বা কালারড ও ইন্ডিয়ান-এই চার ভাগে ভাগ করে ফেলা হল। জোর করে কালোদের বসবাসের এলাকা পৃথক করা হল ...।
    ডারবানের সমুদ্রের পাড়ের এই সাইনবোর্ডে লেখা আছে; সাদাদের সৈকতে কালোরা নামতে পারবে না!    কালোদের নেতা মেনডেলা; আমরা বাঙালিরা জানি তাঁর চোখের স্বপ্নের কথা ...    রাস্তায় ওদের মিছিল    ১৯৬০ সালের ২১ মার্চ সংঘটিত শার্পভিল ম্যাসাকার    শার্পভিল ম্যাসাকার  ১৯৭৬ সালে ভাষার প্রশ্নে কালোরা ন্যাশনাল পার্টি নিয়ন্ত্রিত বোথা সরকারের বিরুদ্ধে বিক্ষোভে ফেটে পড়ে। আফ্রিকানা ভাষাকে স্কুলের ভাষা করার ঘোষনা দিয়েছিলেন প্রধান মন্ত্রী পি ডবলিউ বোথা। 
ডেসমন্ড টুটু বিশ্ববিদ্যালয়ের নিভৃত জীবন ত্যাগ করে আন্দোলন-সংগ্রামের অনিরাপদ রক্তাক্ত পথে নেমে এলেন। তিনি দক্ষিণ আফ্রিকীয় পন্য বয়কট করতে ডাক দিলেন। এবং অবিনিয়োগ আন্দোলন শুরু করেন। যার ফলে যুক্তরাষ্ট্র ও যুক্তরাজ্য দক্ষিণ আফ্রিকায় বিনিয়োগ বন্ধ রাখে।
   ডেসমন্ড টুটু এবং নেলসন মেনডেলা।  দরিদ্র মানুষের কষ্ট হলেও অবিনিয়োগ আন্দোলন সফল হয়। তাঁর ডাকে কেপ টাইনের রাস্তায় ৩০ হাজার মানুষ নেমে আসে।
এই আন্দোলনের মধ্যেই নেলসন ম্যানডেলা মুক্ত হন।
বর্ণবৈষম্য গুঁড়িয়ে যেতে থাকে।
১৯৮৪ সালে নোবেল পুরস্কার পেলেন মানবতার পক্ষে দাঁড়ানোর জন্য। 
এ সবই সম্ভব হয়েছিল সোফিয়াটাউনের কালো মানুষের বস্তির সেই ট্রেভর হাডলষ্টন নামে শ্বেতাঙ্গ ধর্মযাজকের জন্য।
   ট্রেভর  হাডলষ্টন  কে ছিলেন ট্রেভর হাডলষ্টন?
ট্রেভর হাডলষ্টন এর পুরো নাম আর্নেস্ট আরবান ট্রেভর হাডলষ্টন; তিনি ছিলেন এক অ্যাংলিকান যাজক। দক্ষিণ আফ্রিকায় বর্ণবাদ বিরোধী ভূমিকার জন্য তিনি বিখ্যাত। ডেসমন্ড টুটু তাঁর সম্বন্ধে বলেছেন;"If you could say that anybody single-handedly made apartheid (দক্ষিণ আফ্রিকার বর্ণবৈষম্যনীতিকে apartheid বলা হয়) a world issue then that person was Trevor Huddleston." 
ট্রেভর হাডলষ্টন এর জন্ম ১৫ জুন ১৯১৩; ইংল্যান্ডের বেডফোর্ডে। ধর্মতত্ত্বে নিয়ে পড়াশোনা করেছেন। ১৯৪৩ সালে দক্ষিণ আফ্রিকায় দায়িত্বপ্রাপ্ত হয়ে যান। যোহান্সে বার্গের সোফিয়াটাউনে কালোদের বস্তিতে দীর্ঘ ১৩ বছর ছিলেন । আগাগোড়া বর্ণবাদবিরোধী বলে লোকে তাঁকে বড় ভালোবাসত । লোকে ভালোবেসে নাম দিল মাখালিপিলি; মানে-কলঙ্কহীন। জীবনভর বর্ণবাদী আইনের বিরুদ্ধে সংগ্রাম করেছেন। প্রায়ই বলতেন, "God bless Africa, Guard her people, Guide her leaders, And give her peace." আফ্রিকান ন্যাশনাল কংগ্রেসও তাঁর সম্মাননা প্রদান করেছিল।
পরে হাডলষ্টন ইংল্যান্ড ফিরে গিয়েছিলেন। তাঁর মৃত্যু ২০ এপ্রিল; ১৮৯৮ সালে।
যোহান্সেবার্গে থাকাকালীন ইনি একজন কৃষ্ণাঙ্গ মহিলাকে টুপি খুলে সম্মান জানিয়েছিলেন।তারপর বদলে গিয়েছিল কৃষ্ণকায় একটি বালকের জীবন ... 
 উৎসর্গ: মহাত্মা ট্রেভর হাডলষ্টন।

                    