ম্যানডিয়ান (Mandaeans) তরিকার ইতিবৃত্ত

  একজন ম্যানডিয়ান সাধু। ম্যানডিয়ান সম্প্রদায়টি নস্টিক তরিকার অর্ন্তভূক্ত।দিন কয়েক আগে নসটিক তরিকা সম্বন্ধে বিস্তারিত লিখেছি।     নসিস  (Gnosis)  শব্দটি গ্রিক। এর মানে হল ‘গুপ্ত অধ্যাত্মরহস্যের’ জ্ঞান। নসিস থেকে নস্টিক শব্দটির উদ্ভব হয়েছে। অবশ্যি নস্টিক  (Gnostic)  শব্দটির মানে: "গুপ্ত অধ্যাত্মরহস্যের জ্ঞানবাদী খ্রিস্টান গোষ্ঠীবিশেষ।" বস্তুত নস্টিক  চিন্তাধারার উদ্ভব খ্রিস্টপূর্ব যুগে । ওই চিন্তাধারা উৎস মিশরের আলেকজান্দ্রিয়ার ইহুদি সমাজে। আলেকজান্দ্রিয়ায় বসবাসরত চিন্তাশীল ইহুদি সম্প্রদায়ে  গ্রিক ধাবধারায় আচ্ছন্ন হওয়াই ছিল স্বাভাবিক। তাইই হয়েছে। নস্টিক ভাবধারার উদ্ভব হয়েছে।
     প্রধান ধর্মীয় শাস্ত্রগ্রন্থ ব্যাখ্যা করে যুগে যুগে নতুন নতুন  উপ-সম্প্রদায়ের উদ্ভব হয়েছে। 
   কিছু সংখ্যক  খ্রিস্টান সম্প্রদায় আলেকজান্দ্রিয়ার নস্টিক  ভাবধারা গ্রহন করে জুদাহ ও গালিল প্রদেশে প্রবর্তন করে; যার বিকাশ হয়েছিল খ্রিস্টীয়  দ্বিতীয় এবং তৃতীয় শতকে। পন্ডিতেরা মনে করেন যে ম্যানডিয়ান  তরিকার উদ্ভবও ওই বিশেষ সময়টায়। হাজার বছর পাড়ি দিয়ে আজও দক্ষিণ ইরাক ও পশ্চিম ইরানে  সম্প্রদায়টি  টিকে রয়েছে। এ কারণে বলা হয়:  Mandaeism is the oldest surviving gnostic religion ... 
    ইরাকে (প্রাচীন মেসোপটেমিয়া) একটি উপধর্মের উপাসনালয় । বিশ্বের প্রধান প্রধান ধর্মের পাশাপাশি অজস্র  উপধর্মের উদ্ভব ও বিকাশ হয়েছে; যে সব লৌকিক ধর্মের ইতিহাস বিচিত্র ও বিস্ময়কর।  
 এবার আমরা দেখব ম্যানডিয়ান  শব্দটির উদ্ভব কীভাবে হয়েছে। যিশু যে ভাষায় কথা বলতেন সেই ভাষার নাম আরামিয়। সেই আরামিয় ভাষায় জ্ঞানকে বলা হয় manda; এই ‘মানডা’ শব্দটি  থেকেই ম্যানডিয়ান (Mandaeans) শব্দটির উদ্ভব। আসলে ‘নস্টিক’ বলতে যা বোঝায় আরামিয় ভাষায় ‘ম্যানডিয়ান’ বলতে ঠিক তাই বোঝায়।
   ম্যানডিয়ান সম্প্রদায়ের ক'জন সদস্য। প্রকৃতিসংলগ্নতা সম্প্রদায়টির প্রধান বৈশিষ্ট্য বলে মনে হয় ...
 অনেক ঐতিহাসিকের মতে ম্যানডিয়ান সম্প্রদায়টি  উদ্ভব প্রাচীন ফিলিস্তিনের হারান প্রদেশে। হারান প্রদেশের অবস্থান ছিল মেসোপটেমিয়ার উত্তরে, যা বর্তমান দক্ষিণ তুরস্কের অর্ন্তভূক্ত। সে যাই হোক। মূলধারার সঙ্গে খাপ না খাওয়ায় খ্রিস্টীয় ষষ্ট শতকের পূর্বেই নস্টিক তরিকাটি বিলুপ্ত  হয়ে যায় । অবশ্য  ইরান ও ইরাকে নস্টিক  ম্যানডিয়ানরা আজও টিকে রয়েছে -এ এক বিস্ময়।  ম্যানডিয়ানরা সারা বিশ্বেই ছড়িয়ে আছেন। সব মিলিয়ে  ম্যানডিয়ান সম্প্রদায়ের সংখ্যা প্রায় ৬৫,০০০ । 
   একজন মার্কিন ম্যানডিয়ান।
 ম্যানডিয়ান সম্প্রদায়ের উদ্ভব সর্ম্পকে অধ্যাপক এপ্রিল ডি. ডিকোনিক লিখেছেন, Their origins are in antiquity, about the same time as the advent of Christianity. One of their religious heros is John the Baptist, although he is never remembered as their historical founder. They appear to have been originally a Jewish Gnostic baptismal group. Fleeing persecution, they made their way east into Syria and further into ancient Babylonia. 
    ইরাকের মানচিত্রে নাসিরিয়ার অবস্থান। বর্তমানে ওই অঞ্চলেই   ম্যানডিয়ান সম্প্রদায়ের বাস। তবে বাগদাদ শহরেও ম্যানডিয়ানরা বাস করে। 
 ম্যানডিয়ানরা মনে করেন যে  মানবত্মা এই ভৌত বিশ্বে এবং শরীরে বন্দি হয়ে রয়েছে। এ থেকে মুক্তির উপায় হল প্রকাশিত জ্ঞানের উপলব্দি, কঠোর নৈতিক জীবন যাপন করা এবং নানান ধর্মীয় কৃত্য পালন করা।  ম্যানডিয়ানরা সম্প্রদায় এক ত্রাণকর্তা বা ‘মধ্যস্থতাকারী মুক্তিদাতায়’ বিশ্বাস করেন। এই ত্রাণকর্তার নাম Manda da Hayye  অর্থাৎ ‘জীবনের জ্ঞান’। ত্রাণকর্তার অন্য নাম Hibel-Ziwa. ম্যানডিয়ানরা মনে করেন যে ... একদা এই ত্রাণকর্তা পৃথিবীতে  বাস করতেন । যখন পৃথিবীতে ছিল দৈত্যদের শাসন । যে হিংসুক দৈত্যরা আত্মাকে বন্দি করে রেখেছিল। সেই বীর  ত্রাণকর্তা প্রবল পরাক্রমে দৈত্যদের পরাজিত করেছিলেন। আত্মাকে পরম ঈশ্বরে রাজ্যে ফিরে যেতে ত্রাণকর্তা সাহায্য করেছিল । কেননা ম্যানডিয়ানরা  আত্মদর্শনের পথে স্বর্গরাজ্যের (divine realm) গুপ্তজ্ঞান অন্বেষন করেছে। ক্রমে তারা এই  বিশ্বাসে উপনীত হয় যে মানবজ্ঞান ও অভিজ্ঞতার অতীত এক ঐশীরাজ্যের পরম সত্তার (Divine Being) বীজ বা স্ফূলিঙ্গ পতিত হয় ভৌত বিশ্বে (সmaterial universe)-যা কিনা সম্পূর্নরূপে অশুভ। এবং যে ঐশী স্ফূলিঙ্গ বন্দি হয়ে আছে মানবদেহে। এটা ঠিক নয়, এটা অনুচিত। এই ঐশী স্ফূলিঙ্গ যেখান থেকে পতিত হয়েছে সেখানেই তাকে ফিরিয়ে দেওয়া উচিত। কী ভাবে? জ্ঞানের মাধ্যমে। তাই  জ্ঞান দ্বারা পুর্নজাগরিত হয়ে, মানবসত্তার ঐশী উপাদান তার মানবজ্ঞান ও অভিজ্ঞতার অতীত ওই রাজ্যের প্রকৃত ঘরে ফিরে যেতে পারে।
   ম্যানডিয়ান নারী। ধর্মে কি উপধর্মে-সর্বত্রই সুন্দর ...
 ম্যানডিয়ান সম্প্রদায়ের ভাবধারায় পারস্যের জরথুশত্রবাদের   প্রভাব এড়াতে পারেনি। কেননা, According to the Mandeans, cosmos is made up of two forces, the world of light, located to the north, and the world of darkness, located to the south. There is a ruler to both, and around the rulers smaller gods, called kings. তবে ম্যানডিয়ানরা তাদের  ত্রাণকর্তার ধারণাটি খ্রিস্টান ধর্মের যিশুর কাছ থেকে পেয়েছেন বলে গবেষকদের ধারণা। অবশ্য ম্যানডিয়ানরা যিশুকে মিথ্যা পয়গম্বর (ফলস প্রোফেট) মনে করেন! তবে অনেক খ্রিস্টীয় বিশ্বাস ম্যানডিয়ান সম্প্রদায়ের ভাবধারায়  ধারণা রয়েছে। যেমন: ম্যানডিয়ানরা আদম হাওয়াকেই প্রথম মানব-মানবী মনে করেন। 
   প্রার্থনারত ম্যানডিয়ান পুরুষও সুন্দর । মার্কিন সাম্রাজ্যবাদের চাপিয়ে দেওয়া  ইরাক যুদ্ধে এদের অনেক ক্ষতি হয়েছে। কাজেই মার্কিন তরুণ সমাজ এবং ম্যানডিয়ান পুরুষদের মধ্যে তুলনা করা যেতেই পারে। ম্যানডিয়ান সম্প্রদায়টি লোভের বশবর্তী হয়ে কখনও কোনও দেশ আক্রমন করেনি ... কারণ Mandaeism is pacifistic and forbids its adherents from carrying weapons ...
 ম্যানডিয়ানগণ বাংলার বাউলদের মতোই  শান্তিবাদী। বিবিসি-র সিরিয় প্রতিনিধি সাংবাদিক Angus Crawford লিখেছেন,The Mandaeans are pacifists, followers of Adam, Noah and John the Baptist. জন দ্য বাপ্তিষ্ট-এর জন্ম হয়েছিল প্রাচীন ফিলিস্তিনের  জুদায়, সর্ম্পকে তিনি ছিলেন  যিশু খ্রিস্টের আত্মীয় । জন দ্য বাপ্তিষ্ট কে যিশুর পূর্বে শেষ মহান পয়গম্বর বলে খ্রিস্টানরা মনে করেন । জন দ্য বাপ্তিষ্ট  প্রাচীন  ফিলিস্তিনের ইহুদি সমাজে  প্রচার করতেন:  ঈশ্বরের শেষ বিচার  আসন্ন  ।  ম্যানডিয়ানগণ  জন দ্য বাপ্তিষ্টকে গভীর শ্রদ্ধা করেন এবং  তাঁকে পয়গম্বর মনে করেন। ম্যানডিয়ানরা তাঁকে "জাহিয়া" বা "জেহানা" বলে ডাকেন। তবে ম্যানডিয়ান সম্প্রদায়টির উদ্ভব জন দ্য বাপ্তিষ্ট এরও অনেক আগে। সেই যাই হোক।   ম্যানডিয়ানরাও বিশুদ্ধতার কৃত্য বা পবিত্র পানিতে অভিসিঞ্চন করে থাকে।কেননা,  John baptized Jewish people in the river Jordan on the confession of their sins  এ কারণেই  ম্যানডিয়ান সম্প্রদায়ে Baptism এর ধারণাটি অন্যতম। ম্যানডিয়ান সম্প্রদায়ে "মানডি" থাকে । আর মানডিতে থাকে  Baptism  জলাধার । বাপ্তিজম পালন করা হয় রোববার । ইরাক কিংবা ইরানের  ম্যানডিয়ান বসতিটি  থাকে দেওয়াল দিয়ে ঘেরা  । কাছে পিঠে নদী থাকে।   যে কোনও নদীই এদের কাছে ‘জর্দান’ নদী! ... আর এভাবেই ধর্মীয় ইতিহাসের পাঠ হয়ে ওঠে বিস্ময়কর ...
   সহজ সরল জীবন যাপনই ম্যানডিয়ানদের প্রধান বৈশিষ্ট্য   ...
 আমরা দেখেছি যে নস্টিকরা বিয়ে বা যৌনসর্ম্পককে নিরুৎসাহিত করলেও ম্যানডিয়ান সম্প্রদায়ে বিবাহকে  গুরুত্বপূর্ণ নৈতিক আচার বলে মনে করাহয়।এটি তাদের ওপর ইসলামের প্রভাব কি? সম্ভবত। যা হোক। খ্রিস্টান ধর্মের প্রভাবের ফলে মৃতের সমাবেশ (মাস ফর ডেড)  এদের প্রধান ধর্মীয় কৃত্য। মৃত্যুর তিনদিন পর  শরীর থেকে আত্মা নির্গত হয়। এই শেষকৃত্য অনুষ্ঠানে  আহার পর্বটিও গুরুত্বপূর্ণ।  ম্যানডিয়ানদের  কবর সাধারণত চিহ্নহীন হয়ে থাকে। কেননা, দেহ নামে যা সমাহিত করা হয় তা কেবলি অগুরুত্বপূর্ণ শরীরমাত্র। অবশ্য সম্প্রদায়টির ওপর  ইসলামী প্রভাব পড়েছে।
   ম্যানডিয়ান নারীপুরুষ 
  তবে ম্যানডিয়ান  নৈতিকতার সঙ্গে ইহুদি নৈতিকতার সাদৃশ্য বেশি। মনে থাকার কথা ... নসটিক  চিন্তাধারাটি খ্রিস্টপূর্ব যুগের একটি ধর্মীয় আন্দোলন । ওই চিন্তাধারা উৎস মিশরের আলেকজান্দ্রিয়ার ইহুদি সমাজে। আলেকজান্দ্রিয়ায় বসবাসরত চিন্তাশীল ইহুদি সম্প্রদায়ে  গ্রিক ধাবধারায় আচ্ছন্ন হওয়াই ছিল স্বাভাবিক। তাইই হয়েছে। নসটিক ভাবধারার উদ্ভব হয়েছে।
     ম্যানডিয়ান সম্প্রদায়ে  পানির গুরুত্ব অপরিসীম ...John baptized Jewish people in the river Jordan on the confession of their sins
 ম্যানডিয়ান পুরোহিতকে বলা হয় Nasoreans । এই শব্দটির  অর্থ -‘কৃত্যের পালনকারী’। পুরোহিতরা  ম্যানডিয়ান সমাজে  পৃথক একটি জাত। ম্যানডিয়ানদের ধর্মগ্রন্থের নাম যিনজা (Ginza) যিনজা  শব্দটির অর্থ ‘রতানভান্ডার।’ যিনজার বিষয় প্রাচীন উপকথামূলক এবং ধর্মতাত্ত্বিক নীতিকথার বর্ননা। এছাড়া যিনজায় মৃতের সমাবেশে পাঠ করার জন্য পবিত্র পাঠ রয়েছে । আরামিয় ভাষায় লেখা ম্যানডিয়ানদের আরও কিছু গৌণ ধর্মশাস্ত্র রয়েছে। আর রয়েছে যাদুবিদ্যা সংক্রান্ত নির্দেশাবলী এবং ভূতপ্রেত দূর করার জন্য মন্ত্র। 
   জর্দান নদীর পাড়ে বসে থাকা একটি ম্যানডিয়ান বালিকা 
 ইসলামী বিশ্বে ম্যানডিয়ান সম্প্রদায়  সাবেয়ী (Sabians) নামে পরিচিত। কুরআন শরীফের তিন জায়গায় সাবেয়ীদের কথা বলা হয়েছে। ‘নিশ্চয়ই যারা বিশ্বাস করে, যারা ইহুদি এবং খ্রিস্টান হয়েছে অথবা সাবেয়ী হয়েছে-এদের যে কেউ আল্লাহ এবং শেষ দিবসে বিশ্বাস করে ও সৎকাজ করে তাদের জন্য তাদের প্রতিপালকের নিকট পুরস্কার আছে। তাদের কোন ভয় নেই এবং তারা দুঃখিত হবে না।’ ( সূরা বাকারাহ। ৮ রুকূ। আয়াত ৬২)   অন্যত্র কুরআন শরীফের পঞ্চম সূরা মায়েদাহ-য় আল্লাহতায়ালা এরশাদ করছেন,  ‘নিশ্চয়ই, যারা বিশ্বাসী, ইহুদী, সাবেয়ী ও খৃস্টান তাদের মধ্যে কেউ আল্লাহ ও পরকালে বিশ্বাস করবে, এবং সৎকাজ করবে তার কোনও ভয় নেই এবং সে দুঃখিতও হবে না।’ (৫/৬৯)
    ম্যানডিয়ান শিশু ...পিছনে কল্পিত জর্দান নদী 
 ম্যানডিয়ান সম্প্রদায় বিগত দুই হাজার বছরেরও বেশি সময় ধরে মেসোপটেমিয়ায় বসবাস করে আসছে। প্রাচীন মেসোপটেমিয়াই বর্তমান ইরাক। সেই ইরাকেই  ম্যানডিয়ানদের অস্তিত্ব আজ হুমকির সম্মূখীন। ১৯৯০ সালে ইরাকে ৬০,০০০ ম্যানডিয়ান ছিলেন; বর্তমানে এ সংখ্যা ৫ থেকে ৭ হাজার মাত্র! কেন? কারণ-  They claim that Islamic extremists in Iraq are trying to wipe them out through forced conversions, rape and murder. ইরাক যুদ্ধের ডামাডোলেও খুন ও অপহরণ বৃদ্ধি পেয়েছিল। অথচ নরওয়েজিও ঐতিহাসিক Tore Kjeilen  লিখেছেন: Sabaeans (Sabians) was a religion mentioned in the Koran as one of the religions that a Muslim ruler could tolerate ...  
   মূলধারার পাশবিক নির্যাতনে আহত এক ম্যানডিয়ান বালক 
   তবু ব্যক্তি মানুষের ভিতরে বহমান মানুষের ধর্মীয় কৃষ্টি ... কেননা এই ম্যানডিয়ান বৃদ্ধটি তাঁর তরিকার শিশুদের বলবেন, একদা  ত্রাণকর্তা Manda da Hayye  পৃথিবীতে  বাস করতেন । যখন পৃথিবীতে ছিল দৈত্যদের শাসন । যে হিংসুক দৈত্যরা আত্মাকে বন্দি করে রেখেছিল। সেই বীর  ত্রাণকর্তা প্রবল পরাক্রমে দৈত্যদের পরাজিত করেছিলেন। আত্মাকে পরম ঈশ্বরে রাজ্যে ফিরে যেতে ত্রাণকর্তা সাহায্য করেছিল ...  ম্যানডিয়ান সম্প্রদায়ের ওপর নির্মিত একটি তথ্যচিত্র 
   ইরান ও ইরাকের ম্যানডিয়ান সম্প্রদায়ের ওপর সমস্ত রকম নির্যাতন বন্ধ হোক!
  তথ্যসূত্র: 
 কুরআন শারীফ। অনুবাদ: মাওলানা মোবারক করীম জওহর। (হরফ প্রকাশনী। কলকাতা।)
http://www.farvardyn.com/mandaean.php http://looklex.com/e.o/mandaeism.htm http://www.gfbv.de/inhaltsDok.php?id=694 http://news.bbc.co.uk/2/hi/6412453.stm Click This Link Click This Link 

                    