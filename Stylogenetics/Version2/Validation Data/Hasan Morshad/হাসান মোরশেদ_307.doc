ঘাতকের জন্যই শেষে  সহানুভূতির চাদর?



.
গতবছর এই সময়টাতে অন্য ব্লগে রাজাকার,জামায়াত,যুদ্ধাপরাধীদের বিচার এইসব নিয়ে তুমুল তর্কবিতর্ক ,লেখালেখি করতাম । এরকম এক লেখায় একজন বিশিষ্ট জামাতী মন্তব্য করেছিলেন যে- 'মুক্তিযুদ্ধের বিরোধীতা ছিলো একটি মতাদর্শিক বিরোধীতা মাত্র । কেবল ইসলামপন্থীরাই নয় চীনাপন্থী বামরা ও মুক্তিযুদ্ধের বিরোধীতা করেছিলেন ।'
আসলে এরকম আলোচনায় চীনপন্থী বামদের ও টেনে আনা হচ্ছে নিজের গা বাঁচানোর একটা কৌশল মাত্র । সে জামাতীকে পালটা প্রশন করেছিলাম-৭১ এ জামাত তথা ইসলামিক দলগুলোর ভূমিকা ও চীনপন্থী বামদের ভূমিকা কি আসলেই এক ছিলো? ইসলামিক দলগুলো মুক্তিযুদ্ধের আদর্শিক বিরোধীতার পাশাপাশি পাকবাহিনীকে সব ধরনের নৃশংসতাকে সমর্থন ও সহযোগীতা করেছিলো যার অসংখ্য প্রমান নথিবদ্ধ আছে । চীনপন্থী বামেরা ও মুক্তিযুদ্ধে অংশ নেয়নি,আদর্শিক বিরোধীতা করেছিল কিন্তু তারা ইসলামীক দলগুলোর মতো পাকবাহিনীকে সহযোগীতা করেছিলো তেমন কোন প্রমান কি আছে?
বলাবাহুল্য সেই জামাতী 'পরে উত্তর দেবো' বলে কেটে পড়েছিলো ।
জামাত সহ এইসব ইসলামীদলগুলোকে রাজনৈতিক মতবিরোধীতা জনিত কোন উদারতা দেখানোর সুযোগ আসলে নেই ।  ৭১ এর ভুমিকার জন্য এদের  স্রেফ ঠান্ডামাথার ভয়ংকর খুনী হিসেবেই বিবেচনা করতে হবে  । গনহত্যা সংক্রান্ত জাতিসংঘ ঘোষনায় উল্লেখিত ধারা অনুযায়ী জামাত সরাসরিই গনহত্যায় অভিযুক্ত হয় ।  জাতিসংঘ ঘোষনাতেই বলা আছে,রাজনৈতিক কারনে গনহত্যা সংঘটিত হলে ও গনহত্যার অপরাধ রাজনৈতিক অপরাধ বলে বিবেচিত হবেনা । [ধারা ৭] । 
সমস্যা হলো বাংলাদেশের কিছু অতিবুদ্ধিজীবি যারা যে কোনো প্রসংগে নিজেকে অন্যদের থেকে আলাদা বর্গের হিসেবে তুলে ধরতে চান তারা বেশ কৌশলে ৭১ এর ঘাতকদালালদের ভূমিকার বিকল্পপাঠ প্রচার করতে চান । এই মহামান্যরা নিজেদের মুক্তিযুদ্ধের সপক্ষের শক্তি বলেই দাবী করেন কিন্তু অতি উদারতার তকমা এঁটে পুর্বপাঠের পুনরালোচনা করেন,'ইতিহাস বিজয়ীদের দ্বারা লিখিত'-এ জাতীয় তত্বকথা ঝেঁড়ে ঘাতক দালালদের জন্য জায়গা তৈরী করেন । কিছুদিন আগে এরকম একটা  আলোচনা দেখেছিলাম কোথাও-'রাজাকারের সন্তানদের  ঘৃনা করা উচিত না অনুচিত?'
এইসব ইন্টেলেকচুয়াল মকারী আমার কাছে চুড়ান্ত ইতরামী মনে হয় । আমার বাপকে অন্যায় ভাবে হত্যা করলো,হত্যার বিচার হলোনা,বাপের খুনী ক্ষমতায় এলো,খুনীর সাথে খুনীর ছেলেও এখন লাফায়-আমি বাপের হত্যার বিচার করতে পারিনি,আমি দুর্বল,কিন্তু আমি মনে মনে সেই খুনী,সেই খুনীর বংশকে ঘৃনা করি ।
আমার ঘৃনা করার অধিকারটুকু ও থাকবেনা? আমি ঘৃনা করলেও আপনি বলবেন আমি আক্রমনাত্নক,খুনী আর খুনীর বংশ আক্রান্ত?
অন্য আরেক উদাহরন দেখেছিলাম যেখানে রাজাকারদের অসহায় ও আক্রান্ত বলে দ্বিতীয়বিশ্বযুদ্ধ পুর্ব জার্মানের ইহুদীদের সাথে তুলনা করা হয়েছে । তুলনা এই অর্থে যে, সেই সময়ের ইহুদীরা জার্মানে ঘৃন্য ছিলো-ওদেরকে জার্মানের দুর্দশার জন্য দায়ী করা হতো । মুলতঃ এই ঘৃনা থেকেই বিশ্বযুদ্ধকালীন 'হলোকাষ্ট' ।
তো এই তুলনায় রাজাকার জামাতের ভুমিকা আক্রান্ত ইহুদীদের মতো হয় কি করে? ৭১ এর হলোকাষ্ট এর শিকার কে? রাজাকার রা আক্রমনকারী না আক্রান্ত?
এরকম আরেক অতিমানবতাবোধে আমি বিরক্তি বোধ করি । আটকে পড়া পাকিস্তানী । এদেশে জন্ম নেয়া আটকে পড়া পাকিস্তানীদের বাংলাদেশের নাগরিকত্ব দেয়ার জন্য অনেকেরই মানবতাবোধ উপচে উঠে । আমার হয়না । কারন আমি ভুলতে পারিনা এই আটকেপড়া পাকিস্তানীরা '৭১ এর ঢাকার অন্যতম জল্লাদ । পিতৃভূমি পাকিস্তান  নিচ্ছেনা বলেই বাংলাদেশী হবার জন্য এতো বায়না তাদের ।
বিহারী কিংবা রোহিংগাদের মানবাধিকার নিয়ে কেউ সোচচার হলে আমার চিৎকার করে বলতে ইচ্ছে করে-নিজ দেশের আদিবাসীকে যখন তাড়িয়ে দাও,নিজদেশের সংখ্যালঘুকে যখন ভিটেমাটি ছাড়া করো তখন কোথায় থাকে এই বিবেক,এই মানবতাবোধ?
আসল সত্য তো অন্যখানে । বিহারী ও মুসলমান,রোহিংগা ও মুসলমান-হোকনা ভিনদেশী,হোকনা পুর্বপুরুষের ঘাতক,তবু ধর্মে তো মুসলমান । সহানুভূতি তো থাকবেই ।
আমি আগামীদিনের বিকল্পপাঠের দৃশ্য কল্পনা করি । একদল ইন্টেলেকচুয়াল মকার,অতিবুদ্ধিজীবি,শৃগালের মতো ধুর্ত ছদ্মবেশী মানবতাবাদীরা ঘাতকদের জন্য সহানুভূতি সৃষ্টির গল্পগাঁথা তৈরী করবে ।
 
