ছবি ব্লগঃ বাংলা নামের দেশ- ১




নওগাঁ জেলার বাদলগাছী থানার গোবরচাঁপা হাট নামের এক গ্রাম্য হাঁটের মধ্য দিয়ে ভ্যান গাড়ীতে চড়ে মা, আমি, বড়ভাই অপু ফিরছি রাজশাহীর উদ্দেশ্যে কাছের ভয়ালপুর নামের এক সত্যিকারের অজপাড়াগাঁ থেকে, যেখানে আজ পর্যন্ত বৈদ্যুতিক আলো জ্বলে না, সেখানে আমার দাদাবাড়ী।  এমন জায়গায় শহুরে মানুষ গেলে ভিড় করে দেখতে আসত তখনো, মিষ্টির দোকান থেকে একজন হাঁক দিল, কেডা গো ? ভ্যানচালক উত্তর দিলেন- ইব্রাহীমের বৌ আর ব্যাটারা। ইব্রাহীম আলী দেওয়ান, আমার বাবার পুরো নাম।  শুনেই ময়রা ভ্যান থামাতে বলে, দৌড়ে এসে বড় এক প্যাকেট মিষ্টি মায়ের হাতে দিয়ে, সালাম করে, দাম না নিয়েই চলে গেল।
 কি ব্যাপার, উত্তরে ভ্যান চালক জানালেন- আপনের বাপের বড় ভক্ত, ইব্রাহীম এই এলাকার জন্য যত কিছু করিছে। কি করেছে , আমি তো জানতাম শিক্ষা বিস্তারের জন্য স্কুল, কলেজ, সেই সাথে বৃক্ষরোপণ কর্মসূচি। সে একগাল হেসে বলল, আইন্যের বাবা যুদ্ধত একাই স্বাধীন করিছে! মা ভেঙ্গে বললেন, বাবার পরিচয় স্থানীয়দের কাছে ১৯৭১ এর বীর মুক্তিযোদ্ধা। 

পড়ালেখার জন্য আমি পাড়ি দিলাম ভিনদেশে, বাবাও পাড়ি দিলেন না ফেরার দেশে চিরতরে। বাবার মৃত্যুদিন আমি ভুলে থাকার চেষ্টা করি, কিন্তু ডিসেম্বর মাস এলে বাবার কথা, বাংলা নামের দেশটা স্বাধীন করার পেছনে তার মত লক্ষ মুক্তিপাগল দেশপ্রেমী জনতার কথার সাথে সাথে বেলাভূমিতে আছড়ে পড়া তরঙ্গের মত ক্ষণে ক্ষণে এসে মনের পর্দায় ভেসে ওঠে।

বাবা ধর্মভীরু হয়ত ছিলেন না, মাঝে মাঝে নামাজ আদায় করতেন, তবে সবসময় রোজা, যাকাত আর এলাকার দুস্থদের কোরবানির দিতে সহায়তার পিছনে তার কড়া   নজর ছিল। কিন্তু শৈশবের কোন স্মৃতিতে তাকে আমরা মসজিদে দেখেছি বলে মনে করতে পারি না, এই নিয়ে প্রশ্ন করলে অনেক পরে দুঃখ ভরা কণ্ঠে বলতেন, তোমরা কি জানো আমার দেশের কিছু মানুষ ক্ষমার অযোগ্য কাজ করে পাকিস্তানের কাছে আত্মা বিকিয়ে দিয়েছিল, আজ তারা ছদ্মবেশে আমাদের সমাজে সর্বত্র বিরাজমান, আমি মসজিদে যায় না, কারণ আমি চাইনা ভুলেও কোন অজ্ঞাত রাজাকারের সাথে কাঁধে কাঁধ মিলিয়ে আমি উপাসনা করি!  

বাবার কথায় দুটি জিনিস পেতাম তখন- রাজাকারদের জন্য ঘৃণা আর দেশের জন্য প্রেম। কাঁচাহাতে তোলা বাংলাদেশের এই ছবিগুলোর দিকে তাকালে আমিও এই দুটি জিনিস অনুভব করি---   

স্বর্গ


সংগ্রাম


উল্লাস


ভবিষ্যৎ


ময়ূরপঙ্খী নাও


দক্ষিণের সূর্যাস্ত


গ্রামবাংলা


মা


বেলা শেষে


অতীত- বর্তমান


গঞ্জ


আলোকের ঝর্ণাধারা


প্রতিদিন


নির্বিষ


সিন্দবাদ


নির্জনে


একটি শীতের সকাল


সবুজ সুন্দর


মোরা একটি ফুলকে বাঁচাব বলে-


উল্লুক


হেরাক্লেস


শস্য


নীরবতা


স্কুলের পথে


পালঙ্ক


চর


টস টস


আদর


আদিগন্ত


পদ্ম পাতায় প্রসাদ


গতি


জীবিকার ফাঁদ


উপাসনালয়


মরূদ্যান


জীবনানন্দের জগৎ


পারাপার


শ্রম


নিক্ষেপ


একদা


সাঝের মায়া


বিস্মৃতি


বৃক্ষদেবতা


দৃশ্যপট


জ্ঞানতীর্থ


উচ্ছলা


আবাস


তক্ষক


তাজমহল !


হাসি


ঐতিহ্য


উদয়


নবাব বাড়ী


হিমছড়ির পথে


আলাপ


ইলিশ


কালের সাক্ষী


দ্বি-প্রহর


ধূসর গর্জন


জমির মালিক


কিষাণ


শামখোল


পাল


মন্দির


আগ্নেয়গিরি


নিষিদ্ধপুরী


যাত্রা


বিশ্রাম


আড়াল


বিদ্যালয়


কৌতূহল


চিরচেনা


ভাটিয়ালী


শিল্পকলা


বাজারের পথে


ঐ দূর পাহাড়ে


পানাম নগরে


শীতের পদ্মা


বাংলাদেশ


শিকড়


পাহাড়ে


ফ্রেমবন্দী


বুদ্ধের ছোঁয়া


ইতিহাসের দেয়াল


যাদের জন্য সবকিছু




