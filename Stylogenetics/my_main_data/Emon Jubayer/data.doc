আটটি অবমুক্ত পানকৌড়ির পক্ষ থেকে  আইরিন আপনাকে  ধন্যবাদ

পানকৌড়ি । পৃথিবীতে  এদের জীবন আজ ভীষণ বিপন্ন হয়ে উঠেছে ।  দিনদিন  এই পাখিগুলি  স্বাধীনভাবে বেঁচে থাকবার অধিকার একেবারে হারিয়ে ফেলছে ।  মাংসলোভী মানুষ আজ  পাখি শিকারে হন্যে হয়ে উঠেছে  ।  তবু কিছু কিছু মানুষ আজও আছে ,  যারা নাকি ভারি সচেতন ,  যারা আজও পাখিদের তাদের নিজস্ব প্রাকৃতিক জগতে বেঁচে থাকবার অধিকারে বিশ্বাসী ।  
পিরোজপুরের  মেয়ে আইরিন তাদেরই একজন  .  .  . 
 আইরিন পড়াশোনা করছে রবিশাল - এর বিএম কলেজে ।  রাষ্ট্রবিজ্ঞানের স্নাতক পর্যায়ের ছাত্রী ও  ।  তবে শ্রেনিকক্ষে যে  শিক্ষা মেয়েটি পেয়েছে ,  সেটি পুরোপুরিই আত্মত্ব করতে পেরেছে যেন ।  শিক্ষালাভ ওর সার্থক হয়েছে ।  কেননা ,  হাটে প্রকাশ্যে পানকৌড়ি বিক্রি হচ্ছিল  ।  তার প্রতিবাদ করেছে মেয়েটি ।  ফলে ,  হাটের একগাদা লোকের সামনে  বিস্তর অশ্রাব্য গালমন্দ শুনতে হয়েছে তাকে  .  .  .  নারীজীবনের চরম অপবাদের ঝুঁকিও ছিল .  .  . তবে আইরিন পিছপা হয়নি ।  
ঘটনাটি এই রকম  .  .  .  
স্বরূপকাঠি উপজেলার মিয়ারহাট বাজার ।  ওখানকার  মাছের বাজারে  অবাধে অতিথি পাথি বিক্রি হয় ।  এবং ওই  অন্যায়টি ঘটে  প্রশাসনের একেবারে নাকের ডগায় । 
তো ,  মিয়ারহাটের সোহাগদল গ্রাম ।  আইরিন  ওই সোহাগদল গ্রামেরই  মেয়ের ।  আইরিন গতকাল মিয়ারহাটের   মাছের বাজারে গিয়েছিল ।  সেখানে গিয়ে দেখল যে খাঁচার ভিতরে আটটি পানকৌড়ি বিক্রির অপেক্ষায় ।  পাখিগুলি ছটফট করছিল  ।   অন্য কেউ হলে ব্যাপারটা এড়িয়েই যেত ।  কিংবা  " আজ মাছের বদলে বরং পানকৌড়ির মাংস খাওয়া যাক "  -   এমনটাই ভাবত । তবে  মিয়ারহাটের সোহাগদল গ্রামের মেয়ে আইরিন মোটেও  সেরকম গা - বাঁচিয়ে উটকো ঝামেলা এড়িযে চলার  মানুষ নয় ,  বরং  বাংলাদেশের সমাজে যেমন মানুষ দেখতে চাই আমরা ,  টিভির টক শোয়ে যে ধরনের মানুষের ওপর আশা রেখে অনুষ্ঠান শেষ করা হয় - আইরিন ঠিক সেরকমই  একজন মানুষ ।  
আইরিন পাখিগুলি ছেড়ে দেবে ভাবল ।  
কিন্তু খাঁচার পাখি ছেড়ে দেওয়া কি অতই সহজ ?  
সমাজসংসার আছে না !  
তার ওপর আছে কঠিন একটা পৃথিবী  ।  
আটটি পানকৌড়ি বিক্রি করছিল হাটের মাছওয়ালারা ।  আইরিন ওদের কাছে গিয়ে ‌ ' এ দেশে দেশিপাখি বিক্রি  অবৈধ সুতরাং পাখিগুলি এখুনি  ছেড়ে দেওয়া হোক '  - এ কথা বললে  মাছওয়ালারা  আইরিনের ওপর ভীষণ চটে যায় এবং ওর ওপর রীতিমতো চড়াও হয়ে ওঠে । তার মানে ,  মাছওয়ালারা সচেতন তরুণিকে  মারধোরের হুকমি দেয় । 
তবে আইরিনও আতঙ্কিত না হয়ে প্রবল রুখে দাঁড়িয়েছিল ।  
  আইরিনের সাহসী ভূমিকার জন্য  অন্য আরও অনেকের মতোই  আমি অভিভূত এবং  এই পোস্টটি সেই অনুভূতি  প্রকাশ করার  জন্যই লিখছি আমি ।   আমি মনে করি বাংলাদেশের এক অজ পাড়াগাঁয়ে ঘটে যাওয়া ওই অসাধারণ ঘটনাটি জানুক সারা বিশ্বের মানুষ  ।  যখন বিশ্বজুড়ে মন খারাপ করা সংবাদ আর মন খারাপ করা সংবাদ  .  .  .  আইরিনের কথা  সারা বিশ্বের মানুষের পক্ষে জানা সম্ভব না হলেও অন্তত বাংলাদেশের মানুষ জানুক   .  .  . 
  যাক ।  বলছিলাম যে পাখি বিক্রি বন্ধ করতে বললে মাছওয়ালারা  আইরিনের ওপর ভীষণ চটে যায় এবং রীতিমতো চড়াও হয়ে ওঠে । 
আর কি আশ্চর্য ! মাছওয়ালাদের সঙ্গে আইরিনকে মারার জন্য  ( কিংবা একটি প্রতিবাদী মেয়ের ওপর হাত তোলার জন্য )   হাটে এসে উপস্থিত হয় বাজার কমিটির একজন সদস্য ।  ভালো ,  ভালো । স্বার্থে আঘাত লাগলেই গায়ে হাত তুলতে হবে !  তাও আবার নারীর ওপর ।   .  .  . বাজার কটিটির সদস্য ?  এ তো দেখছি কেঁচো খুড়তে সাপ বেড়িয়ে এল  !  
এই সংবাদটি বেরিয়েছে আজকের আমাদের সময়   - এ  ।  স্বরূপকাঠির প্রতিবেদক লিখেছেন : 
  ( স্বরূপকাঠির )  উপজেলার মিয়ারহাট বন্দরে অবাধে অতিথি  পাখি বিক্রি হলেও প্রশাসনের এ ব্যাপারে নেই কোনও মাথাব্যাথ্যা ।  বরং ইউএনও সাহেবকে জানালে তিনি বলেন ওসির কথা ।  ওসিকে জানালে তিনি বলেন ইউএনও কে জানানোর কথা ।  
  ভালো ।  ভালো ।  আচ্ছা ।  ঘটনা তাহলে এই ! 
তারপর কি হল ? 
মাছওয়ালা আর বাজার কমিটির সেই  সদস্য মিলে আইরিনকে  ( অশ্রাব্য  )  গালাগাল করতে থাকে । 
আইরিন অটল থাকে ।  
মেয়েটি আটটি পানকৌড়ি  অবমুক্ত করবেই । 
তারপর হাটের লোকের সামনে গালাগালের মাত্রা বাড়তেই থাকে ।  
আইরিন তারপরও অটল ।  কেননা ,  আইরিন সচেতন ,  ওর ভিতরে মনুষ্যত্বের অলীক কণা  পূর্ণমাত্রায় বিকশিত ।  আইরিন জাগ্রত ।  যদিও ওরও পাখির  মাংস খেতে ভালো লাগে  ।  ঝালঝাল পানকৌড়ির মাংস  .  .  . ধরা যাক ।  আইরিন রাঁধতে ভালোবাসে ।   
তো ,  গালাগালের এক পর্যায়ে এক মাছওয়ালা আইরিনকে সরিয়ে দেয় আর বাজার কমিটির সেই  সদস্য ওসিকে ফোন করে আইরিনের নামে অশালীন  ( এসব পরিস্থিতিতে মেয়েদের চরিত্র সর্ম্পকে কি বলা হয় তা পাঠক অনুমান করে নিন )  বাজার কমিটির সেই  সদস্য ওসিকে ফোন করে আইরিক সর্ম্পকে যাতা  বলতে থাকেন । 
   খাঁচার ভিতরে চরে ফেরার জন্য অস্থির  ছটফটে আটটি পানকৌড়ি  তখন কি ভাবছিল কে জানে  .  .  . 
  আইরিনও ছাড়ার পাত্রী নয় ।  ও বাজার কমিটির কথিত সদস্যকে  বলে ,  ঠিক আছে ।  আপনি ওসিকে বাজারে আসতে বলেন । 
না ,  বাজারে ওসি ছাহেব আসেন নি ।  পাগল নাকি ?  মাত্র ৮টা পানকৌড়ির জন্য বাংলাদেশের একজন ওসি যাবেন কাদা প্যাচপ্যাচে বাজারে ?  ঝিরঝির বৃষ্টির মধ্যে ?  
এই সময়ে বাজার কমিটির সেই সদস্য আইরিনকে এক হাস্যকর কথা বলে ।  বলে ,  স্বরূপকাঠি উপজেলার নির্বাহী কর্মকর্তা  ( ইউএনও ?  )  বলেছেন :  বাংলাদেশের হাটেবাজারে নাকি দেশিপাখি  বিক্রি করা যাবে । 
বাজার কমিটির সেই সদস্যের কথা যদি সত্যি হয় তো  বুঝুন তাহলে প্রশাসনের কী হাল ।    
যা হোক । আইরিন ইউএনও সাহেবকেও ফোন করেছিল ।  তিনিও ফোন ধরেন নি ।  
আইরিনের ওপর গালাগাল অব্যাহত থাকে । 
তথাপি তরুণি সাহসিকা আইরিনও অটল থাকে ।  প্রকৃতি ও পরিবেশের প্রতি দায়িত্ববোধ  ( কিংবা মমত্ববোধ ?  )  থেকেই অটল অনড় থাকে মেয়েটি ।  
শেষে ,  বাজার কমিটি আটটি পানকৌড়ি অবমুক্ত করে দিতে  বাধ্য হয় । 
 জাগো নারী জাগে বহ্নিশিখা  .  .  . 
  আমাদের সময়ে ওই  খরবটি পড়ে সচেতন নাগরিক নামে একজন পাঠক লিখেছেন :   
 Thanks Aireen  ( correct spelling ?  )  .  You are a brave girl .  I wish the irresponsible TNO and the OC would have shown responsibilities and do justice to their own government post and responsibilities !  Thanks to the Bazar Committee for their realization at the end .  
   হাটের মধ্যে অনেক পুরুষের সামনে আইরিনের একাকী যুদ্ধের কারণে আটটি পানকৌড়ি ওদের স্বাধীন জগতে ফিরে গেছে । সেই
আটটি পানকৌড়ির পক্ষ থেকে  আইরিন আপনাকে আমরা জানাচ্ছি ধন্যবাদ ও কৃতজ্ঞতা  । নিশাত ও ওয়াজফিয়ার পাশাপাশি আপনিও লক্ষ / কোটি তরুণ প্রজন্মের প্রেরণা হয়ে রইবেন; হয়তো আপনার ছবি পত্রিকায়  ছাপা হবে না ,  আপনাকে টিভিতে দেখানো হবে  না তারপরও আমার বিশ্বাস আপনি এদেশের সংগ্রামী নারী ও লক্ষ / কোটি তরুণ প্রজন্মের জন্য প্রেরণা হয়ে রইবেন ।  ।   বাংলাদেশজুড়েই আজ কেবল মন খারাপ করা সংবাদ  .  .  .  কেবলই  মন খারাপ করা সংবাদ ।  কিন্তু বাংলাদেশের নিভৃত অজ এক গ্রামে আপনার এই সাহসী সংগ্রাম আমি বিশ্বাস করি আজ অনেককেই মন খারাপ কাটিয়ে উঠে অবশ্যই আশাবাদী করে তুলবে  .  .  . 
 পানকৌড়ির ছবি উইকিপিডিয়া । 
 খবরের সূত্র : 
   আমাদের সময় -  এর স্বরূপকাঠি প্রতিনিধিকে কৃতজ্ঞতা জানাচ্ছি সংবাদটি লিখে পাঠানোর জন্য  ,  ,  , 

                    




গল্প :  তালাক



                        ভাইজান ,  রেহানায় শহীদুল ভাইয়ের কাছ থেইকা তালাক চায় ,  আপনি না করেন ক্যান ?  আপনি না মুক্তিযুদ্ধ করছেন ? 
আসমার তীক্ষ্ম প্রশ্নে  থমকে যায় শামশের আলী;  ছোট বোনের  দিকে অবাক চোখে তাকায় আটান্ন বছরের প্রৌঢ় ।  শ্যামলা মতন সাদামাটা চেহারা আসমার; মাথায় ঘোমটা ,  লাল পার সবুজ শাড়ি পরে আছে ,  রোদের আলোয় ঝিকিয়ে উঠছে নাকের নথ  ।  
আপনি না মুক্তিযুদ্ধ করছেন ?  
আসমার এই প্রশ্নে অনেকটা বছর পিছিয়ে যায় শামশের আলী  .  .  . 
সত্যিই তো এই দেশে একটা যুদ্ধ হয়েছিল - মুক্তিযুদ্ধ :  তো ,  সেই যুদ্ধটায় কাউলতিয়ার ভূঁইয়াবাড়ির বড় ছেলে পঁচিশ বছর বয়েসী শামশের আলী ভূঁইয়া ঝাঁপিয়ে পড়েছিল; কেননা ,  পাকিস্তানি সৈন্যরা  ১৯৭১ সালের এপ্রিল মাস থেকেই একে একে গাজীপুর সদর ,  কোনাবাড়ী ,  বাড়ীয়া ,  কাউলতিয়া ,  কাশিমপুর তছনছ করছিল ।  আক্রান্ত জনপদের তরুণরা এই রকম দুঃসময়ে কি করে হাত গুটিয়ে বসে  থাকতে পারে ?  গাজীপুরের ইব্রাহীম শেখ ,  কোনাবাড়ীর জয়ন্ত সান্যাল ,  বাড়ীয়ার ইকবাল হোসেন ,  কাশিমপুরের মুক্তি ডাক্তার আর কাউলতিয়ার শামশের আলী ভূঁইয়ার নেতৃত্বে পাকিস্তানি সৈন্যদের বিরুদ্ধে প্রায় খালি হাতেই গড়ে উঠেছিল তীব্র প্রতিরোধ;   .  .  .  মাঝেমাধ্যেই দু - পক্ষের সংঘাত বাধত; সংঘাত বাধত পাকিস্তানি সেনাবাহিনীর অনুগত ঘৃন্য রাজাকারদের সঙ্গেও ।  সেই যুদ্ধের বছরটায় গাজীপুরে মোছলেম রাজাকারের প্রবল দাপট; সশস্ত্র লোকজন নিয়ে চলা ফেরা করত লোকটা ।  গাজীপুরের কম পক্ষে  চল্লিশ হাজার নিরীহ ও নিরস্ত্র নারীপুরুষশিশু হত্যায় প্রত্যক্ষভাবে জড়িত ছিল মোসলেম রাজাকার ।  নিরীহ নারীপুরুষশিশুদের মোছলেম রাজাকারের লোকেরা জোর করে অস্ত্রের মুখে   ট্রাকে তুলে  দিত ।  তারপর ট্রাকটা থামত  ধিরাসরাম রেল ইস্টিশনের পাশে শালবনের ধারে ।  সেখানে সশস্ত্র পাকিস্তানি সৈন্যরা অপেক্ষা করত ।  যাদের একটু পরেই গুলি করে মারা হবে - সে রকম বন্দি লোকদের দিয়েই বড় করে গর্ত খুঁড়িয়ে নিয়ে নিত পাকিস্তানি সৈন্যরা ।  তারপর সবাইকে খাদের কিনারে দাড়াতে নির্দেশ দিত ।  তারপর মেশিনগানের গানের গুলিতে মানুষগুলি পাখির মতন লুটিয়ে পড়ত খাদে ।  সব শেষ হয়ে গেলে তারা মাটি চাপা দিয়ে চলে যেত  .  .  .  রাতের পর রাত দিনের পর দিন এভাবে বাংলার নিরীহ মানুষ হত্যা করেছে তারা  .  .  .  রাতের পর রাত দিনের পর দিন  .  .  .  পরবর্তীতে কেন্দ্র থেকে বুলেট বাঁচানো নির্দেশ এল; তখন প্রথমে বেয়োনেট  - পরে গনহত্যায় দা - বটি ব্যবহার করতে শুরু করে রাজাকাররা ।   অক্টোবর মাসের শেষের দিকে শামশের আলীরা মোছলেম রাজাকারকে হত্যার সিদ্ধান্ত নেয় ।  ১৯৭১ সালের নভেম্বরের দ্বিতীয় সপ্তাহের এক মধ্যরাত্রি :  মোছলেম রাজাকারের গাজীপুর সদরের বাড়িটা আক্রমন করে শামশের আলীরা  ।  কাজটা সহজ হয়নি -  মোছলেম রাজাকারের অনুগত লোকেরা চোরাগোপ্তা আক্রমন করে প্রতিরোধ করেছিল ।   সে রাতেই অতর্কিতে বুলেটের আঘাতে কোনাবাড়ীর জয়ন্ত সান্যাল ও কাশিমপুরের মুক্তি ডাক্তার শহীদ হয় ।  শামশের আলীর কোলেই শেষ নিঃশ্বাস ত্যাগ করেছিল কাশিমপুরের মুক্তি ডাক্তার  ।  বড় ভালো মানুষ ছিল কাশিমপুরের মুক্তি ডাক্তার  .  .  . হ্যাঁ ।  মুক্তিযুদ্ধ  করেছে শামশের আলী  ।   দেশ স্বাধীন করছে; পূর্ব বাংলার তরফ থেকে পাকিস্তানের প্রতি তালাক কার্যকর করেছে ।  এখন শামশের আলীর ছোট ভাই শহীদুলের বউ রেহানাও তালাক চায় ।  কিন্তু ,  তা কি করে সম্ভব ?  কাউলতিয়ার ভূঁইয়াবাড়ির ইজ্জত আছে না ?  অথচ  .  .  . অথচ ,  রেহানা কাশিমপুরের মুক্তি ডাক্তারের আপন বোনের মেয়ে  .  .  .  কাশিমপুরের মুক্তি ডাক্তারের সম্মান আর রাখা যাচ্ছে না ।  
সময় কী ভাবে যে বদলায়া যায় ? 
শামশের আলী দীর্ঘশ্বাস ফেলে ।  
একতলা কোঠাবাড়ির লাল সিমেন্টের মেঝের রোদ ঝলমলে বারান্দার কাঠের একটা পুরনো বেঞ্চের ওপর বসে ছিল শামশের আলী ।  তার মাঝারি উচ্চতা ,  মোটা ,  কালো ।  ছোট ছোট কোঁকড়া চুল ।  চোখে কালো ফ্রেমের চশমা পরা ।  পরনে কালো প্যান্ট আর ধবধবে সাদা শার্ট   ।   সকাল এখন দশটার মতন বাজে ।  একটু পর সে মোটর সাইকেলে করে গাজীপুর সদরে যাবে - শামশের আলীর ধান চালের আড়তটা ওখানেই ।  উঠানে জৈষ্টি মাসের ঝাঁ ঝাঁ রোদ ।  শামশের আলী চা খাচ্ছিল ।  তখনই আসমা এল ।  এসেই সেই মারাত্বক প্রশ্নটা করল ।  আসমা দরজার চৌকাট ধরে দাঁড়িয়ে আছে ।  তার মুখের ওপর তীর্যকভাবে রোদ পড়েছে ।  মুখটা ঘেমে আছে ।  
গতকালও আসমার একটা কথায় দারুন চমকে উঠেছিল শামশের আলী ।  
তার কারণ আছে ।  শামশের আলীরা ছয় ভাই ।  ছয় ভাইয়ের একমাত্র বোন  আসমা ।  শামশের আলী আর রেহানার স্বামী শহীদুলের মাঝখানে চার চারজন ভাই ।  চার ভাইই বিদেশে থাকে ।  একজন ইটালি ,  দুই জন জাপান আর একজন থাকে কুয়েত  ।  তাদের আয়রুজি ভালোই ।  ভাইদের মধ্যে শহীদুলই সবচে ছোট ।  সে গাজীপুরেই ব্যাবসাবানিজ্য করে ।  মাঝখানে  বছর দুই মালয়েশিয়া ছিল;  পোষায়নি - চলে এসেছে ।  তারপরই রেহেনাকে বিয়ে করল ।  আসমার শ্বশুড়বাড়ি কোনাবাড়ী ।  শ্বশুড়বাড়ির অবস্থা ভালো; বাসের ব্যবসা ।  ঢাকা - সাভার - কাশিমপুর - কোনাবাড়ী  - কালিয়াকৈর  রুটে মিনিবাস আছে ।  আগে আসমার স্বামী কামরুল ইসলাম  মিনিবাস কাউন্টারে বসত ।   মাসে মাসে একটা টাকা পেত ।   গতবছর কী এক জ্বরে পড়ল আসমার স্বামী  -  তারপর থেকে কামরুল ইসলামের শরীরের দূর্বলতা আর কাটে না ।  অল্প হাঁটলেই হাঁপিয়ে ওঠে হিসাব এলোমেলো করে ।  মিনিবাসের কাউন্টারে বসতে পারে না ।  আসমার শ্বশুড় বেঁচে; শ্বশুড়বাড়ির অবস্থা ভালো বলেই ভাতকাপড়ের অভাব হয় না ঠিকই  - তবে শ্বশুড়ের কাছে তো এটা - ওটার জন্য হাত পাতা যায় না -  কামরুল ইসলামরা আট ভাই তিন বোন ।  শ্বশুড় বড্ড হিসাবী - কখনও কখনও মাসিক টাকাটা দিতে ভুলে যান ।  এদিকে আসমার তিন ছেলেমেয়ে; তাদের পড়ালেখার খরচ আছে ,  অন্যান্য খরচও আছে ।  আসমা এখন অনেকটা মরিয়া হয়েই বাপের বাড়ির সম্পত্তির  হিস্যা নিতে এসেছে ।  আজ বিকেলেই চলে যাবে কোনাবাড়ী ।   ভাগাভাগির কথাটা বড় ভাইয়ের কাছে কাল রাতেই তুলেছিল আসমা; শামশের আলী ভূঁইয়া গম্ভীর কন্ঠে বলে ,  তর বিয়ার সময় বিস্তর খরচ হইছে ,  এখন আবার ভাগ চাস ক্যান ? 
আসমা ফস করে বলে ,  বিয়ায় খরচ হইছে বইলা ধর্মমতে ন্যয্য পাওনা দিবেন না ভাইজান ? 
কথা সত্য ।  ধর্মানুযায়ী শামশের আলী চুপ করে থাকে ।  অনেক ক্ষণ ভেবে বলল ,   ঠিক আছে ,  তর ভাইয়েরা আইলে তারপর কথা তুলব ।  আমি একা তো দিতে পারি না ।  
আসমা এবার নিভে যায় ।  মিনমিন করে বলে ,  ভাইরা কবে না কবে আসে । 
তার আমি কী জানি ।  বলে শামশের আলী উঠানের দিকে তাকায় ।  উঠান ভরতি টকটকে রোদ ।  মর্জিনা ,  এ বাড়ির ঝি ,  দড়ির ওপর কাপড় মেলে দিচ্ছে ।  আর এক দঙ্গল কাক মিললা ম্যালা চিল্লামিল্লা লাগাইছে ।  ওপাশে গোয়াল ঘর ।  পুস্করিনী ।  গরু নিয়ে শামসু মোল্লা মাঠের দিকে যাচ্ছে ।  কাচারি বাড়ির দিকে ইয়াসিনরে দেখা গেল ।  পেঁপে গাছের নীচে দাঁড়িয়ে রাসেল দাঁত মাজতেছে ।  খালি গা ,  লুঙ্গি পরা ।  আর একটু পর সে পুকুরের দিকে যাবে  .  .  .  রাসেল শামশের আলীর মেজ ছেলে ।  বড় ছেলে ঢাকায় থাকে ,  চাকরি করে; বউবাচ্চা নিয়ে মাঝেসাজে আসে ।   রাসেল সারাদির ঘুইরা বেড়ায় ।  তিনবার ইন্টার ফেল করছে ।  এইবার পাস করতে না পারলে পোলাটারে আড়তে বসায়া দিব  .  .  .  
শামশের আলী বোনের দিকে তাকায় ।  আজকাল মেয়েদের দিকে তাকালে  তার  অস্বস্তি হয় ।  কেন কে জানে ।  রেহানা  - রাবেয়া -  আসমা ।  এদের সঙ্গে কথা বললেই কেমন অস্বস্তি লাগে ।  মেয়েটার সঙ্গে কথা বলে একমাত্র যা শান্তি জুটে ।   তো ,  শ্যামলীর  বিয়ে হয়েছে সাত মাস হইল ।  শ্যামীল  যদ্দিন এ সংসারে ছিল -  শামশের আলীর মনে  সুখশান্তি ছিল ।   এখন আর শামশের আলীর মনে সুখশান্তি নাই ।  কোনাবাড়ী থেকে ছোট বোনটা এলে তার ভীষন অস্বস্তি হয় ।  তবে আসমা যে এ বাড়িতে খুব আসে তাও না ।  শেষ বার এসেছিল  শহীদুলের বিয়ের সময় ।  কন্যা কাশিমপুরের মরহুম ছাদেক মুনশীর ছোট মেয়ে রেহানা  ।  আসমা আর বড় ভাবী রাবেয়া মেয়ে পছন্দ করল ।  কাউলতিয়ার ভূঁইয়াবাড়ির মেয়েমানুষ আর কই ?  সঙ্গে অবশ্য রাসেল আর শ্যামলীও ছিল ।  কথা কম বলা কালো মতন মেয়ে রেহানা - আসমার দেখেই পছন্দ হইছিল ।  ছাদেক মুনশীর কাশিমপুর বাজারে কাপড়ের দোকান ছিল ।  সে যখন হঠাৎ মারা গেল - তার ছেলেমেয়েরা সব ছোট ছোট  ।  অন্যান্য ভাইবোনদের মতোই রেহানা  মামার কাছে মানুষ; মামা  টুকু মন্ডল সম্পন্ন গৃহস্থ ।  বছর ভর গরু পালে; কুরবানীর ঈদ এলে সে গরু গাজীপুর সদরে নিয়ে ট্রাকে তুলে দেয় ।  গরুর ব্যবসা ছাড়াও দুই বিঘা মরিচ ক্ষেত আছে টুকু মন্ডলের । 
তো ,  গতকাল এ বাড়িতে পা দিয়েই আসমা টের পেয়েছিল রেহানার দিনকাল ভালো যাচ্ছে না ।  পাঁচ মাসের পোয়াতি রেহানা ।  তার হইল কি ?   রেহানার কালো মুখ দেখে বড় ভাবীকে জিজ্ঞেস করে আসমা ।  বড় ভাবী চুপ করে থাকে ।  শেষে আসমাই রেহানাকে  জিজ্ঞেস করে ,  কী হইছে খুইলা কও ?  
কী বলবে রেহানা ?  
রেহানা চুপ করে থাকে । 
 ভূঁইয়া বাড়ির ছোট ছেলে শহীদুলের সঙ্গে রেহানার বিয়ে হয়েছে এক বছরও হয়নি - বিয়ের পর থেকেই শহীদুল প্রায় অচেনা হয়েই আছে রেহানার কাছে ।  প্রথম কথা -  শহীদুল রেহানাকে খেয়াল  করে না; শহীদুল কেবল তার প্রয়োজন মিটায়; আদরসোহাগ তো দূরের কথা ,  রেহানার সঙ্গে অতিরিক্ত একটা কথাও বলে না শহীদুল ।  সারাক্ষণ নিজের ভাবনায় আচ্ছন্ন ।   রেহানা যেন শহীদুলের খাস বাঁদী  ।   ( কথাটা বলে বড় ভাসুর ।  রেহানার কানে এসেছে ঝি মর্জিনা মারফত ।   )  তাছাড়া  খুঁটিনাটি ব্যাপারে শহীদুল রাগ করে ।  যেন রাগ  না - থাকলে ব্যাপারটা জমে না ।  তারপর যা হয় তা কখনও কখনও ধর্ষনের পর্যায়েই পড়ে ।  এতসব রেহানা মেনে নিয়েছে ।  তাছাড়া শহীদুল বিদেশে ছিল ।  বউকে সে যেভাবে চায় - তাতে রেহানার ঘেন্না করে ।   .  .  . কাজেই আসমা যখন রেহানাকে  জিজ্ঞেস করে ,  কী হইছে খুইলা কও ?  তখন কী বলবে রেহানা ?  রেহানা চুপ করে থাকে ।  কত কথা মনে পড়ে ওর ।  বিয়েটা রেহানার অনেকটা জোর করেই দেওয়া হয়েছিল ।  বিয়ের আগে রেহানা ভালোবাসত কালিয়াকৈর - এর ছালাম ভাইকে  ।  তো ,  সেই লোক তো  .  .  .  
সে যাক ।  রেহানা তো আসমাকে বলতে পারে না যে ও শহীদুলের অনেক আচরণ মেনে নিলেও শহীদুলের ইদানীং কিছু আচরন মেনে নিতে পারছে না  .  .  .  আসমা শুনেছে মোছলেম রাজাকারের সঙ্গে নাকি শহীদুল ব্যবসা করবে; -  ঢাকা - গাজীপুর মিনি বাস নামাবে ।  ছিঃ !   রেহানার বড় মামা কাশিমপুরের  শহীদ মুক্তিযোদ্ধা মুক্তি ডাক্তার   ।  রেহানা ওর মায়ের মুখে মেয়েবেলা থেকেই রাজাকারদের নিষ্ঠুর কীর্তিকলাপ শুনে আসছে  .  .  . পাকিস্তানী সৈন্যরা ক্যাম্প করত স্কুলেঘরে ।  রাজাকাররা মেয়েদের নানাবয়েসি পাকিস্তানি সৈন্যদের হাতে তুলে দিত ।  ষাট বছরের বৃদ্ধা থেকে  সাত বছরের মেয়েও নাকি ছিল ।   গাজীপুর অঞ্চলে মোছলেম রাজাকার  বাড়ীয়া কাউলতিয়া কাশিমপুর কোনাবাড়ী গাজীপুর সদর থেকে নানাবয়েসী মেয়েদের জোর করে ধরে এনে স্কুলঘরে পাকিস্তানি সৈন্যদের হাতে তুলে দিত ।  সৈন্যরা মেয়েদের ওপর অত্যাচার করত ।  বেইজ্জতি করত ।  অত্যাচার করতে করতে মেরে ফেলত ।   কত লাশ ভেসে গেছে নদীতে বালু নদী তুরাগ নদী কালেশ্বর বিল আর ডনকা বিলে  .  .  . রেহানা ওর মায়ের মুখে শুনেছে  .  .  .  টঙ্গী খালেও লাশ আর লাশ ভেসে গেছে  .  .  .  ধিরাসরাম রেল ইস্টিশনের পাশে গর্ত খুঁইড়া মানুষদের গুলি করে মারত ।  মায়ের সামনে ছোট মেয়েকে বেইজ্জতি করত  .  .  . ছোট ছোট ছেলে মেয়েকে বেনোট দিয়া খুঁচিয়ে খুঁচিয়ে মারত  ।  ছোট ছোট শিশুকে শূন্যে ছুঁড়ে নিচে বেয়োনেট ধরত খুনি সৈন্যরা .  .  . 
এসবই কেমন করে ভুলে গেল শহীদুল ? 
কাউলতিয়ার ভূঁইয়াবাড়ির সবাই আওয়ামী লীগ করে ।  শহীদুলই  কেবল  বিএন পি করে ।  রেহানা আওয়ামী লীগ  - বিএন পির খানিকটা বোঝে; রেহানার মামা টুকু মন্ডলের জমির ওপর ১৯৭৩ সালের এপ্রিল মাসে রক্ষীবাহিনী ক্যাম্প করেছিল বলে  টুকু মন্ডল ১৯৭৫ সাল থেকেই বিএনপি করে; মামার কাছে বিএনপি সম্পর্কে ভালো ভালো কথা শুনেছে রেহানা; রেহানা বিশ্বাস করে - বিএনপি দেশের মানুষের ভালোই চায় ।  কেবল  মোছলেম রাজাকারের সঙ্গে শহীদুলের ঘনিষ্টতা রেহানা মেনে নিতে পারছে না ।  বাধা দিয়েছে ।  বলে ,  আপনি খারাপ লোকের সঙ্গে যান ক্যান ? 
শহীদুল হেসে বলে ,  ক্যান ?  বড় ভাইজানে আওয়ামী লীগ করে ।  সে মোছলেম রাজাকারের মেয়ের বিয়ায় যায় নাই ?  মোছলেম রাজাকারের এই বাড়িতে আইসা দাওয়াত দিয়া গেছিল ।  গাজীপুর সদরে মোছলেম রাজাকারের সঙ্গে বড় ভাইজানের দেখা হইলে দুইজনে একত্রে হোটেলে বইসা চা খায় না ? 
রেহানা অসহায় ভাবে বলে ,  যুদ্ধের সময় কত মানুষ মারছে মোছলেম রাজাকারে ।  গাজীপুরের সবাই জানে তাগো কাহিনী । 
ধুরও ।  কাহিনী  দিয়া কী হয় -  বলে শহীদুল হেসে উড়িয়ে দেয় । 
 কী বলবে রেহানা ?  ও ছটফট করে ।  এমন বিপদে মানুষ পড়ে ?  স্বামী খুনি আর নষ্ট মানুষের সঙ্গে ব্যবসা করবে ।   রেহানা এসব ভেবে ভেবে অতিষ্ট ।  কারও সঙ্গে কথা বলে যে মনের ভার নামাবে সে উপায় নেই ।  বড় ভাবী তো কথা কম বলা পাথরের মূর্তি ।  শ্যামলীর তো বিয়ে হয়ে গেছে ।  শ্যামলী  থাকলে কথা বলা যেত ।   .  .  . বিয়ের পর থেকেই  শহীদুলের আচরণ কেমন সন্দেহজনক  ।   রাত করে বাড়ি আসে ।  প্রতিদিন ইস্ত্রীরি করা পাঞ্জাবি পরে ।  গুনগুন করে গান গায় ।  আদর করার সময় মুখে অষুধের গন্ধ পায় রেহানা ।  শহীদুলের মামাতো বোন আঞ্জু কে সন্দেহ করে রেহানা  ।  সন্দেহটা একেবারেই অমূলক না; শ্যামলীও ইঙ্গিতে কিছু তথ্য দিয়ে রেহানার সন্দেহ আরও উশকে দিয়েছে  .  .  .   কোনাবাড়ীর ইউসুফ কনট্রাকটরের বউ আঞ্জু দুই বাচ্চার মা;  ভীষন ঢলানী ,  থলথলে ফরসা ।  পান খায় ,  কটা চোখ ,  বাদামী কোঁকড়া চুল ।  মাঝে মাঝে বাচ্চাদের নিয়ে কাউলতিয়ায় আসে আঞ্জু ।  দুই - একদিন বেড়িয়ে যায় ।   যা বোঝার বোঝে রেহানা ।  শহীদুলও মাঝেসাজে কোনাবাড়ী যায় ।  রাত্রে থাকে ।  ইউসুফ কনট্রাকটরের সঙ্গে তার নাকি ব্যবসায়িক লেনদেন আছে ।   আসলে লেনদেনটা আঞ্জুর সঙ্গেই ।  রেহানা দীর্ঘশ্বাস ফেলে ।  রেহানারও তো বিয়ের আগে পিরিতি ছিল কালিয়াকৈর - এর ছালাম ভাইয়ের সঙ্গে ।  ছালাম ভাইয়ে কী সুন্দর গানের গলা ছিল ।  ছালাম ভাই গাইত - 
 তুই যদি আমার হইতে রে বন্ধু
আমি হইতাম তোর;  ( এই তোরের ওপর কী টানটাই না দিত কালিয়াকৈর শ্রীফলতলীর ছালাম ভাই )  
কোলে তো বসাইয়া তোরে কোলে তো বসাইয়া তোরে 
করিতাম আদর রে  .  .  .  
 আঞ্জুকে শহীদুল কেবল কোলেই বসায় না ,  আরও অনেক কিছুই করে ।  আঞ্জুই একবার জোর করে রেহানাকে কোনাবাড়ী নিয়ে গেল; ইউসুফ কনট্রাকটরে তখন বাড়ি ছিল না ।  শহীদুলও সঙ্গে ছিল ।  শহীদুল কোনাবাড়ী গেলে নাকি ইউসুফ কনট্রাকটরে বাড়ি থাকে না ।  ইউসুফ কনট্রাকটরের টাকার নাকি ভীষন লোভ ।  তো ,  সেবার কোনাবাড়ী যাওয়ার পর শখ করে কত পদ যে রাঁধল আঞ্জু ।  রেহানা আইর মাছ খেতে ভালোবাসে ।  আঞ্জু কপি , টমাটো ,  মটরশুঁটি আর আলু দিয়ে আইর মাছ রাঁধল ।  এসব ঠিকই আছে  .  .  . তবে মাঝরাতে ঘুম ভেঙ্গে গেছিল  রেহানার  .  .  .  তারপর উঠে বাতি জ্বলতে থাকা পাশের ঘরে যা দেখল তাতেই প্রথম রেহানা তালাকের কথা ভেবেছিল । 
পেটের ভিতরের চার মাসের শিশুটিরর কথা ভেবে তালাকের সিদ্ধান্তটি প্রত্যাহার করেছিল । 
গত মাসে মোছলেম রাজাকারের সঙ্গে শহীদুলের ব্যবসা করার কথাটা কানে যাওয়ার পরই শহীদুলকে তালাকের চূড়ান্ত সিদ্ধান্ত নিয়েছে রেহানা ।  কথাটা শ্যামলীর মুখেই প্রথম   শুনেছিল রেহানা  ।  জামাইয়ের সঙ্গে গত মাসে শ্যামলী বাপের বাড়ী এসেছিল ।  রান্না ঘরে বসে শ্যামলীর জামাইয়ের জন্য রেহানা আপেল কাটছিল ।  শ্যামলী এসে উবু হয়ে বসল ।  তারপর বলল ,  ছোট চাচায় নাকি মোছলেম রাজাকারের সঙ্গে ব্যবসা করব ।  
রেহানার হাত থমকে যায় ।  এ কী কথা বলল শ্যামলী !  মোছলেম রাজাকারের সঙ্গে ব্যবসা করবে !  মোছলেম রাজাকার তো বড়মামার খুনি !  মায়ের মুখে শুনেছে রেহানা  .  .  . যুদ্ধের বছর  .  .  . নভেম্বর মাসের দ্বিতীয় সপ্তাহ  .  .  .  মোছলেম রাজাকারের বাড়ি আক্রমন করে বড় মামারা  ।  মোছলেম রাজাকারের লোকেরাও ছাড়ে নাই ।  তারা গুলি  করছিল ।   শেষ রাইতের দিকে বড় মামা মারা যায় ।  গাজীপুরের লোকে জানে  - বড় মামা শহীদ মুক্তিযোদ্ধা মুক্তি ডাক্তার বড় ভালো মানুষ ছিল  ।  মাওলানা ভাসানীর ভক্ত ছিল ।  মাওলানা নাকি বড় মামারে বলছিল ,   .  .  . তুমি পাস করছ মুক্তি ,  বাবা ইবার তুমি গ্রামের ফিরা যাও ।  পূর্ব পাকিস্তানের গ্রামের মানুষ ভীষন গরীব আর অসহায় ।  ওগো দেখনের কেউ নাই ।  বলে বড় মামারে জড়ায় ধরে মাওলানা ভাসানীর কি কান্দন  .  .  . রেহানা ওর মায়ের মুখে শুনেছে  .  .  . ডাক্তরী পাশ কইরা তর মামায় গ্রামে ফির‌্যা আসল ।  হারাদিন চাষাভূসা গো লগে মিশত বড় ভাইয়ে ।  হিন্দুমুসলিমবিহারী বইলা কোনও কথা নাই  .  .  .  ঘরে ঘরে অসুখবিসুখের খোঁজ খবর লইত ।   ।  যুদ্ধের পাঁচ বৎসর আগের কথা ।   গাজীপুর সদরে সেই সময় কয়েক ঘর বিহারী থাকত ।  তো ,  তর মামায় কার্তিক মাসের এক সন্ধ্যায় এক বিহারী বাড়িতে গেছে -  কোন্ বুড়ার অসুখের কথা শুনছে ।  সেই বিহারীঘরে গিয়া দেখে এক যুবতী মেয়ে ।   .  .  . 
কার কথা কও মা ? 
আরে ওই তো তর শামশাদ মামী ।  তো সেই যুবতী বিহারী মাইয়ারে দেইখা তর মামার মাথা খারাপ  .  .  . বিয়া হয় নাই শুইনা বিয়া করব  .  .  .  ।  মাওলানা ভাসানী গ্রামে গিয়া গরীবদের সেবা করতে বলেছেন - বিয়া করতে তো নিষেধ করে নাই  .  .  . বাবারে আইসা তর বড় মামায় সেই যুবতী বিহারী মাইয়ার কথা কইল ।  বাবা বিয়াতে রাজী না ।  বাবার অমতে তারপর বড় ভাই সেই যুবতী বিহারী মাইয়ারে বিয়া কইরা আলেদা হইয়া গেল  .  .  .  
এই সবই মেয়েবেলা থেকে মায়ের মুখে শুনেছে রেহানা ।  .  .  .  যেন সেই দিকে কথা বড় ভাইকে নিয়ে মায়ের কী অহঙ্কার  .  .  .  
কাশিমপুরে রেহানার নানার বাড়ীতে সৈন্যরা আসছিল ।  
নানার বাড়ি ক্যান ?  বড় মামা না আলেদা হইয়া গেল  .  .  . 
আরে  .  .  . কথা শোন না আগে  .  .  . আব্বায় পরে শামশাদ ভাবীর আচার আচরনে মুগ্ধ হইয়া নিজেই যুদ্ধের দুইবৎসর আগে নিনয়া আসলেন ।  আমার মনে আছে - বুধবার - আছর নামাজের পর  .  .  .  মায়ে পিঠা বানায়ছিল ।  লেকিন চাচয় আসছিল । 
লেকিন চাচা কে ? 
শামশাদ ভাবীর আব্বা ।  কথায় কথায় লেকিন লেকিন করত বইলা ঐ নাম ।   
লেকিন মানে কি আম্মা ? 
অয় তুই আমার ভাইয়ের কী হইল তা শুনবি না  .  .  .  
না না তুমি কও তুমি কও 
সৈন্যরা তর নানাবাড়ি আসনের আগেই আমরা সবাই কালিয়াকৈর সোবান মাষ্টরের বাইত পালায় গেলাম ।  তর শামশাদ মামী  পালায় নাই  .  .  .  তর মামা মাঝেমাঝে রাত্রে বেলা আসত বইলা ।  মামী যতœ কইরা খাওয়াইত ।  কত জনে যে আসত  .  .  .  গাজীপুরের ইব্রাহীম শেখ ,  কোনাবাড়ীর জয়ন্ত সান্যাল ,  বাড়ীয়ার ইকবাল হোসেন ,  কাশিমপুরের মুক্তি ডাক্তার আর কাউলতিয়ার শামশের আলী ভূঁইয়া
তারপর ? 
তারপর সৈন্যরা শামশাদ মামী তুলে নিয়ে যায় ।  বিহারী বইলা ছাড়ে নাই ।  নভেম্বরের দ্বিতীয় সপ্তাহে  গাজীপুর সদরে মোছলেম রাজাকারের ভিটা জ্বালিয়ে দিছিল তর বড় মামারা  ।   মোছলেম রাজাকার পাকিস্তানিদের  প্রিয়পাত্র ছিল ।  সেই রাগ  .  .  . তারা জানে কারা এই কাজ করছে   .  .  .  ডিসেম্বর মাসে পাকিস্তানি সৈন্যরা তর  শামশাদ মামী তুলে নিয়ে যায়  .  .  . 
বড় মামীরে তারা কই নিয়া গেছিল মা ? 
কাশিমপুর মাদ্রাসায় ।  ঐখানে মেয়েদের নিয়া মারত ।   তোর বড় চাচারা পরে গেছিল কাশিমপুর মাদ্রাসায় .  .  .  বড় ভাসুরের মুখে শুনছি  .  .  . তারা তর শামশাদ মামীরে ব্লেলেড দিয়া ফালা ফালা কইরা কাটছে  ।  মুক্তি ডাক্তারের  স্ত্রী বইলা .  .  . পেটে পাঁচ মাসের বাচ্চা ছিল  .  .  . পেট থন বাইর কইরা আছাড় দিয়া মারছে  .  .  .  
মায়ের কথা শুনতে শুনতে রেহানা শিউড়ে উঠেছিল । 
প্লেট থেকে এক কোয়া আপেলতুলে নিয়ে শ্যামলী বলে ,  ছোট চাচা নাকি বাস নামাইব ,  মিনি বাস ।  আমরা মাগনা চরুম গো চাচি ।   
রেহানার বুক ধড়ফর করে বলে তুই কই হুনলি ? 
তোমাগো জামাই কইছে । 
কস কি !   মোছলেম রাজাকারে  ভালো লোক না ।  যুদ্ধের পর পলায় গেছিল পাকিস্তান ।  আবার তাগো টাইম আইলে ফিরা আসল ।  এই দেশের মাানুষের কিছু মনে থাকে না ।  মোছলেম রাজাকারে যে মানুষ ভালো না  - লোক মরে রাখছে না ।  রেহানা ঘৃনাভরে বলে ।  
শ্যামলী উদাসী কন্ঠে বলে ,  এই টাইমে কে ভালো আর কে খারাপ তুমিও কও চাচী ।  অপরাধ করলে রাজাকারেরা ঘুইরা বেড়ায় কেমনে ?  দেশে আইনকানুন নাই ?  শোন না চাচী ,  কী হইছে ।  আমার এক চাচত দেওর জামাত করে ।  আমার শ্বশুড় আবার দুইবার হজ করলেও দুইচোখে জামাত দেখতে পারে না ।  আমার শ্বশুড়ে আমার সেই চাচত দেওররে  দুই বার কানে ধইরা উঠানে নিয়া সবার সামনে  জুতাপিটা করছিল একবার হজে যাওয়ার আগে আরেকবার হজ থেকে আসনের পর ।  তারপরও আমার সেই চাচাতো দেওরে আমার শ্বশুড়বাড়ি আসে - এমন লেছড়ার লেছড়া .  .  .  আমারে কয় কী জান ,  আমারে কয় ,  ভাবী ছাব বুরকা পড়েন না ক্যান ?  আমি কই ,  ক্যান - আমি বুরকা পড় – ন ক্যান ?  আমার হেই দেওরে কয় ,  নারীজাতির চুল দেখলে বদন দেখলে পুরুষের শরীর নাকি চিনচিন করে ।  আমি কই  মেয়েদের দেখলে যাগো মাথায় মাল ওঠে তাগো কন চোখে ঠুলি পইরা থাকতে ।  বলে শ্যামলী হেসে গড়িয়ে পড়ে ।  
অন্য সময় হলে হাসত রেহানা ।  এখন ওর শরীর কাঠ হয়ে গেছে ।  আশ্চর্য !  শহীদুলের এত বড় পাপ ।  বড় ভাসুরও চুপ ।  তিনি না রেজাকারদের বিরুদ্ধে যুদ্ধ করছেন  .  .  . রেহানার খালি দীর্ঘশ্বাস পড়ে ।  রেহানা জানে - বড় ভাসুর  শহীদুলকে হাতে রাখতে চায় ।  বিদেশ থেকে ভাইরা সব আসতেছে  .  .  .  সম্পত্তির ভাগ বাঁটোয়ারা হবে ।  শহীদুলের শরীরে যুয়ান বয়েসের গরম রক্ত - ভীষন রগচটা  ।  ছোট ভাইয়ের রাগ দেখাইয়া ভালো ভালো জমিগুলি সব রেহানার বড় ভাসুর শামশের আলী নিজের কবজায় রেখে দেবে ।  
এইসব ভেবে ভেবে রেহানার জীবন আজ অতিষ্ট । 
রেহানার একটাই শান্ত্বনা -  বাঁশি ।  
কে যেন অনেক রাত্রে অনেক রাত্রে বাঁশী বাজায়  ।  বাঁশীর টানা টানা সুরে রেহানার বুকখানি চলকে ওঠে ।  কালিয়াকৈরের ছালাম ভাই বাঁশি বাজাইত ।  সে না তো ?  কাউলতিয়া জায়গাটা সুন্দর ।  পুবে  বালু নদী অবধি বিস্তীর্ণ মাঠ - এ অঞ্চলের লোকে বলে তেপান্তরের মাঠ  ।  তেপান্তরের মাঠজুড়ে তালতমালের বন ,  মাঝে মাঝে পদ্মদীঘি ।  তারপর আবার ঘাসের মাঠ ।  সেই মাঠে আপন মনে ঘাস খাওয়া নানা বর্নের গরু চড়ে বেড়ায় ।  বালু নদীর পানি ঘোলা হলে ও রোদ পড়ে চিকচিক করে ।  ওপারে তালতমালের বন ।  এপাড়ে অনেক প্রচীন বটবৃক্ষ ।  সেই বটবৃক্ষের ডালে কত যে পাখপাখালির বাস ।  বটবৃক্ষের নিচে দিনের বেলায় গভীর ছায়া ।  সে ছায়ায় বসে  রাখাল বাঁশী বাজায় ।  
কিন্তু ,  বাঁশী  মাঝ রাইতে  কে বাজায় ?   
কালিয়াকৈরের ছালাম ভাই ? 
কালিয়াকৈরের ছালাম ভাইয়ের সঙ্গেই বিয়ে হয়েই যেত রেহানার - রেহানার মামাতো বোন রীনা আপারও সে রকমই ইচ্ছা ছিল  ।  সম্পর্কে ছালাম ভাই রীনা আপার দেওর; বাড়ি কালিয়াকৈর শ্রীফলতলী  ( রীনার শ্বশুড়বাড়ি সেখানেই )  ।  ছালাম ভাই কাম কাজ করে না -  বউরে কী খাওয়াবে ?  খালি ঘুইরা বেড়ায় ।  ঘুইরা বেড়ায় আর বাঁশী বাজায় ।  আর ,  বাউলা গান গায় ।    
 প্রেম করা যে স্বর্গের খেলা
দারুন বিচ্ছেদের জ্বালা ।  
 লম্বা ফরসা আর ঝাঁকড়া চুলের এরকম সুঠাম সুপুরুষকে রেহেনার ভালো লাগতেই পারে ।  তো ,  রেহানার  মামা বিয়েতে রাজী হবে কেন ?  বোনের মেয়েরা এতিম হওয়ার পর দায়িত্ব নিয়েছে ।  ছালাম আগাগোড়া  বাদাইমা ।  বাদাইমা পোলার হাতে টুকু মন্ডল রেহানাকে তুলে দিবে কেন ?  তবে রীনা আপার ইচ্ছা ছিল রেহানার সঙ্গে ছালামের বিয়ে দিতে ।  গাল টিপে বলত ,  তুই হবি আমার সতীন লো সতীন ।  বলে রেহনার গালে চুমু খেত ।  কালিয়াকৈরের বাড়িতে ছালাম ভাইয়ের ঘরে রেহানাকে  রীনা আপাই ঠেলে দিত  ।  তখনই কয়েকবার রেহানাকে কোলে নিছিল ছালাম ভাই  .  .  . না ,  প্রেমেও মন নাই মানুষটার ।  খালি কথা কয় ।  একবার ট্রেনে নাকি এক বাউলানীর সঙ্গে দেখা হইছিল ছালাম ভাইয়ের  .  .  . সেই বাউলানী নাকি বলছিল -  কুষ্ঠিয়া নাকি বাংলাদেশের  মক্কা ।  এইসব আবঝাব বলে আর বাঁশি বাজায় । 
কালিয়াকৈরের ছালাম ভাইই  কি মাইঝরাইতে বাঁশী বাজায় ?  
এই কথাটা রেহানার মাথার মধ্যে গেঁথে যাওয়ার পর থেকেই তালাকের কথাটা গভীর ভাবে ভেবেছে ।  গাজীপুর অঞ্চলের গাঁ - গেরামের স্বচ্ছল পুরুষেরা কথায় কথায় তালাক দেয় - এইবার রেহানা দিবে ।   পারে না ।  শামশের আলী ভূঁইয়া কাউলতিয়ার সম্ভ্রান্ত পরিবার  ।  তার মান ইজ্জতের ব্যাপার আছে ।  তার ওপর রেহানা তো শহীদুলের খাস বাঁদী ।  রেহানা চলে গেলে শহীদুলের আরাম আয়েস কে দেখবে ?  ছোট ভাইয়ের ভালোমন্দ দেখা তো বড় ভাইয়ের কর্তব্য ।  কাজেই রেহানা বাঁদিগিরি না করে তালাক দিয়ে চলে যেতে চাইলে   বড় ভাই শামশের আলী রেহানাকে চোখ রাঙানি দিতেই পারে ।  হোক সে কাশিমপুরের মুক্তি ডাক্তারের আপন বোনের মেয়ে রেহানা  .  .  .  নাঃ ,  কাশিমপুরের মুক্তি ডাক্তারের সম্মান আর রাখা যাচ্ছে না ।  মুক্তিযুদ্ধটা অনেক দিনের ব্যাপার  .  .  . 
রেহানাকে আসমা জিজ্ঞেস করে ,  বুঝলাম তালাক চাও ,  কিন্তু তুমি যাইবা কই ? 
রেহানা চুপ করে থাকে । 
মামার বাড়িতে ফিরা যাইবা ?  এত কষ্ট কইরা মামায় বিয়া দিল - 
রেহানা চুপ করে থাকে । 
লও ,  তুমি আমার লগে চল ,  কিছুদিন কোনাবাড়ী বেড়াইয়া আসবা । 
রেহানা চুপ করে থাকে । 
তুমি না পাঁচ মাসের পোয়াতি ? 
রেহানা চুপ করে থাকে । 
বলে ,  ভালো থাকমু বইলা চইলা যাইতেছি না - আমার মত কইরা থাকুম বইলাই আমার স্বামীরে আমি  তালাক দিমু । 
কিন্তু ,  যাইবা কই ?  
দেশটা শুনছি অনেক বড় ।  ফিসফিস করে বলে রেহানা ।  
আসমার বুকের ভিতরে কেমন করে ।  আসমা ক্ষাণিকক্ষণ রেহানার মুখের দিকে তাকিয়ে থাকে ।  তারপর বলে ,  আচ্ছা ,  বুঝছি ।  আচ্ছা ,  তুমি তালাক দিয়া যাও গিয়া ।  ভাইজান কিছু কইলে আমি আছি  .  .  . আমারে  .  .  . আমারে সম্পত্তির ভাগ দিতে চায় না ।  সব ভাইরা মিল্লা আমারে ঠকাইতে চায় ।  
তারপরই ঘর থেকে বেরিয়ে আসমা বারান্দায় এসে  বলে ,  ভাইজান ,  রেহানায় তালাক নিয়া চইলা যাইতে চায় ।   গেলে যাউক ।  আপনি না করেন ক্যান ?  রেহানায় মনের দুঃখে  গলায় ফাঁস দিলে আপনে তখন কোটকাচারি করবেন ? 
ছোট বোনের তীক্ষ্ম প্রশ্নে  চমকে ওঠে শামশের আলী  ।  তার কালো চৌকো মুখটা থমথমে দেখায় ।  নিঃশ্বাস ভারী হয়ে উঠতে থাকে ।  কত কত বছর আগে নিপীড়ক পাকিস্তানের কাছ থেকে বিচ্ছেদপ্রত্যাশী বাংলাদেশ স্বাধীন করেছে শমশের আলী; পূর্ব বাংলার তরফ থেকে পাকিস্তানের প্রতি ন্যয্য তালাক কার্যকর করেছে ।  এখন রেহানাও তালাক চায় ।  কারনটাও জানে ,  মোসলেম রাজাকার ।  মুক্তি ডাক্তারের খুনি  .  .  . কী করা যায় এখন ?  ভীষনই অস্থির লাগে শামশের আলীর ।    ঝট করে  উঠে দাঁড়ায় সে; তারপর ছাতাটা তুলে নিয়ে হন হন করে উঠানের রোদের ভিতরে নেমে যায় । 
 ২
 আসমা সেদিন বিকেলেই চলে গিয়েছিল কোনাবাড়ী । 
 ৩
 তারপর একসময়  ভূঁইয়াবাড়ির উঠানে নেমে এসেছিল রেহানা  ।  
তখন হয়তো উঠানে রোদ ছিল ।  খড়ের গন্ধ ছিল ।  ছিল কাকের ডাক ।  
দিনটা শেষ হলে পর নেমেছিল রাত ।  
মাইঝ রাইতে তেপান্তরের মাঠে কে যেন বাঁশী বাজায়; 
বাঁশী যেই বাজাক না কেন - রেহানা  তার খোঁজেই পথে নেমেছিল  .  .  .   
      

                    




গল্প :  নিষাদ - দ্বীপ



                        সিগারেট টানতে টানতে হাঁটছিল নয়ন মাঝি ।  তার লম্বা ,  শীর্ন শরীর; পরনে সাদা ফতুয়া ,  সাদা পায়জামা -  এক মাথা কোঁকড়া চুল ,  ফরসা মুখে বসন্তের দাগ ।  চোখে কালো ফ্রেমের  চশমা ।  কাঁধে গেরুয়া রঙের কাপড়ের ব্যাগ ।  হাঁটতে হাঁটতে চারিদিকে তাকায় নয়ন মাঝি ।  শ্রাবণ মাসের মাঝামাঝি ।   রোদ ঝলমলে একটি দিন ।  এলোমেলো বাতাস ।  পিচ রাস্তার দুপাশে ঘন শালবন ।  বাতাসে ভাসছিল শালগুঁড়ির ভেজা গন্ধ ।  সকাল থেকে হাঁটতে হাঁটতে বেশ লাগছিল নয়ন মাঝির ।  
হঠাৎই তার ঠিক পাশে একটা গাড়ি ব্রেক কষল ।  নীল রঙের একটা শেভ্রলে ।   এই যে কবি মশায় ?  নারীকন্ঠের  চিৎকারে মুখ ঘুরিয়ে দেখল -  সাদিয়া ।  আরে তুমি ?  নয়ন মাঝি ঝুঁকে দেখল ভিতরে সাদিয়ার ওপাশে ড্রাইভিং সিটে জাভেদ মুরাদ বসে আছে ।  নীল সানগ্লাস পরেছে সে ।  হাসল ।  সাদিয়া তাকে ঠিকই চিনেছে ।  বছর দুয়েক আগে একটা পার্টিতে দেখা হয়েছিল ।  সে সময় সাদিয়া তাকে জিজ্ঞেস করেছিল - আপনার নাম বুঝলাম নয়ন - কিন্তু  মাঝি কেন ? 
আমার পূর্বপুরুষ ছিল মেঘনা নদীর মাঝি  ।  রুট কী করে অস্বীকার করি বলুন ?  
তা ঠিক ।  এখন সাদিয়া বলল ,  এদিকে কোথায় ? 
এই তো ।  নয়ন মাঝি হাসল ।  সিগারেটটা ছুড়ে ফেলে দিল ।  
কথা পরে হবে ।  এখন গাড়িতে উঠুন তো ।   
অনেকদিন জাভেদ মুরাদের সঙ্গে দেখা হয় না ।   শেভ্রলে তে উঠে নয়ন মাঝি পিছনের সিটে বসল  ।  জাভেদ মুরাদ  বলল ,  এদিকে কোথায় দোস্ত ? 
নয়ন মাঝি বলল ,  কোথাও না ।  এমনিই হাঁটছি ।   
সাদিয়া নীল রঙের শাড়ি পড়েছে ।  সাদা ব্লাউজ ।  চুল চূড়ো করে বেঁধেছে ।  ফরসা মুখ ।  একসময় নাচত সাদিয়া তামান্না - ফিগারটা এখনও সেরকমই - স্লিম ।  কী কারণে - সাদিয়ার মুখটা ম্লান ।  নয়ন মাঝি সংবেদনশীল বলেই টের পায় ।  
আরও কিছুদূর গিয়ে শেভ্রলেটা বাঁ দিকে টার্ন নিল ।  কিছুক্ষণ পর জাভেদ মুরাদদের বাগানবাড়ি  ‘ নিদ মহলের ’  লোহার গেটটা চোখে পড়ল ।   অনেক অনেক দিন আগে নিদ মহলে জাভেদ মুরাদের সঙ্গে এসেছিল নয়ন মাঝি ।  ওরা তখন  ছাত্র ।  দু ’ জনেই তিতুমীর কলেজে পড়ত  ।  সাদা রঙের উচুঁ দেওয়াল ।  কালো রঙের লোহার গেটের দু ’ পাশে আমলকি গাছ ।  গেটের ওপাশে প্রশস্ত ড্রাইভওয়ে; দুপাশে সুপারি গাছ ।  সুপারি গাছের গুঁড়িতে সাদা রং করা ।  তারপর বেশ বড় একটা বাগান ।  বাগানে নানারকম ফুলের গাছ ।  সূর্যমূখীর ঝাড় ।  একবার ঈদের সময় নাকি দুম্বা কাটা হয়েছিল -  রক্ত ছিটকে হলুদ সূর্যমূখীর ঝারে লেগেছিল  .  .  . বাগানবাড়িটি জাভেদ মুরাদের দাদা আদিল মুরাদের আমলের ।  তৃতীয় পুরুষে বাগানবাড়িতে কিছু আধুনিকায়ন ঘটেছে ।  এই যেমন -  টেনিস কোর্ট ,  সুইমিং পুল ইত্যাদি ।  বাগানের ওপাশে সাদা রংকরা পুরনো দিনের দোতলা বাড়ি ।  জানালার কপাটে আর দরজার পাল্লায় সবুজ রং করা ।  দেড়শ - দুশো বছরের পুরনো তো হবেই ।  লোকে বলে - বহুকাল আগে এখানে ছিল একটা শিব মন্দির ।  তরবারি হাতে অশ্বারোহীরা পশ্চিম থেকে এসে সেটি গুঁড়িয়ে দিয়েছিল ।  তারপর ধীরে ধীরে সেসব চিহ্ন কালের গর্ভে হারিয়ে যায় ।  সে সব কবেকার কথা  .  .  . 
মাসটা শ্রাবণ বলেই পোর্টিকোয় গাড়ি থামতেই আকাশে মেঘ জমল ।  একতলার বসবার ঘরটা বিশাল ।  দেওয়ালে হরিণের ছাল ।  কাটা - হরিণের মাথা ।  সময়টা দুপুর ।  ওরা মুখ হাত ধুয়ে নিল ।  খাবার রেডিই ছিল ।  জাভেদরা টেলিফোন করেই এসেছে নাকি ।  প্রায়ই তো আসে ।  ডাইনিং টেবিলটা একতলায় ।  ওরা খেতে বসল ।  খেতে বসেই মুরাদের হুঙ্কার - অই মিঞা ,  খিজিরালি - বুরহানি কই ? 
 খিজিরালি নামে খানসামা কাঁচুমাচু হয়ে বলল ,  টক দধি জোগার করবার টাইম পাই নাইক্কা ছার ।  
থাক ।  সাদিয়া নরম স্বরে বলল ।  সেভেন আপ তো আছে ।  তুমি সেভেন আপ পছন্দ কর ।  তাছাড়া আমরা ওকে ১১টার পর ফোন করেছি ।  
সাদিয়ার দিকে জাভেদ মুরাদ কটমট করে তাকাল ।  ঘাড় - গর্দান সমান বিশালদেহী জাভেদ মুরাদের পরনে কটকটে লাল রঙের সাফারি স্যুট ।  বাপদাদার মতেই লম্বা আর টকটকে ফরসা সে ।  থুতনির কাছে ফ্রেঞ্চকাট দাড়ি -  অবিকল বাদশা জাহাঙ্গীরের মতন লাগছে ।  ভোগী মুগলের মতন একাই গোটা চারেক মুরগীর রোস্ট সাবাড় করে দিল জাভেদ মুরাদ ।  সাদিয়া খাচ্ছে না ।  তাকে উদ্বিগ্ন দেখাচ্ছে ।  খেতে নয়নও পারলও না ।  শুধু বিরিয়ানি ।  ভাত রাখেনি ।  আগেও দেখেছে জাভেদ মুরাদ দিনে পর দিন তিনবেলা বিরিয়ানি খেতে পারে ।   নয়ন মাঝির ভালো লাগে শাকভাত ।  মাংস খেলে বমি আসে তার ।  আর তার ভালো লাগে ডাল ।  যে কোনও ধরনের ।   তবে সবচে ভালো লাগে কেবল লেবুজল খেয়ে উপবাস ।  খাওয়ার পর ওরা তিনজন দোতলায় যাওয়ার জন্য সিঁড়ির দিকে যেতে লাগল ।  সিঁড়ির কাছে দেওয়ালে   জিন্নার একটি সাদাকালো ছবি টাঙানো; সেদিকে আড় চোখে তাকাল নয়ন সাধু ।  তার গা রি রি করে ওঠে ।  যেন ,  এখনও এই বাগানবাড়িটা একটুকরো পাকিস্তান !  যেন এদেশে কখনও মুক্তিযুদ্ধ হয়নি ।  কেন যেন এদেশে অভিজাত মুসলমানের একাংশ আজও পাকিস্তানি রয়ে গেছে - সে রহস্য সাম্প্রতিক ইতিহাসের বিশ্লেষনে বোঝা কঠিন নয় ।  জিন্নার সাদাকালো ছবির পাশে একটি দোররা ! 
ওরা দোতলায় উঠে এসে বেতের সোফায় বসেছে -   বৃষ্টি নামল ।  ঝিরিঝিরি অবশ্য ।  নয়ন মাঝি সিগারেট ধরালো ।  সাদিয়ার মুখটা গম্ভীর ।   জাভেদ মুরাদের ফোন এল ।  স্যামসংটা অন কার সঙ্গে কতক্ষণ হু হা করল সে ।  তারপর ওটা অফ করে বলল ,  ইবনে সিনা ফোন করছিল ।  নতুন একটা টিভি চ্যানেল লাঞ্চ করতে যাচ্ছে সিনা গ্রুপ  ।  দিগন্ত টিভি ।  আমাকে ২২ %  শেয়ার দিতে চায় - এক্সিস ব্যাঙ্ক থেকে লোন স্যাংসন করে দিলাম কি না ।  হা হা হা ।  দিগন্ত টিভির কনসেপ্টটা বেশ ইন্টারেস্টিং - তলায় ইসলামী আর্দশ থাকবে; আবার রবীন্দ্রসংগীতও চলবে ।  এর ফলে দর্শকশ্রোতাদের এমন বিভ্রম তৈরি হবে যে - ইসলাম এমন কী বাংলার গানবাজনাও লিগালাইজ করে ।  হেঃ হেঃ হেঃ ।  
ছিঃ ।  সাদিয়া মৃদু ধিক্কার জানাল ।  
ছিঃ কী ?  সাদিয়ার দিকে ক্রোধান্বিত  হয়ে তাকাল জাভেদ মুরাদ ।  তারপর নরম হয়ে বলল ,   কি ?  খবর পড়বা নাকি দিগন্তে ? 
নাঃ !  ।  
পড়লে কও - ব্যবস্থা কইরা দিই ।  খালি মালয়েশিয়া স্টাইলে সাজতে হবে ।  মাথার চুল ঢাকতে হবে কাপড় দিয়ে । 
কেন !  মেয়েদের চুলে কী সমস্যা শুনি !  সাদিয়া গর্জে উঠল । 
মেয়েদের চুল দেখলে পুরুষের নাকি বেসামাল হওয়ার চান্স আছে ।  
তা হলে মেয়েদের মাথার চুল মসৃন করে কামিয়ে ফেললেই হয় ।  নয়তো ছেলেরা চোখে ঠুলি পরলেই হয় ! 
জাভেদ মুরাদ হকচকিয়ে যায় ।  নয়ন মাঝি দীর্ঘশ্বাস ফেলে ।  সিগারেটে টান দেয় ।  জাভেদ মুরাদরা কখনোই বাংলার মাহাত্ব্য বোঝেনি -  বোঝেনি বলেই এই মালয়েশিয়া - পাকিস্তান আর সৌদি আরবের সংস্কৃতিকে বড় করে দেখে ।  পৃথিবীর মানুষ সংস্কৃতি গড়ে ঠিকই; তবে আবহমান বাংলার সংস্কৃতি শুধু সংস্কৃতি না - তার চেয়েও বড় কিছু ।  এই সংস্কৃতির স্বাভাবিক বিবর্তনে বিশ্ব পেল একজন বাউল লালনকে ,  একজন বিশ্ব কবিকে - বিশ্বের একজন শ্রেষ্ঠ রাজনৈতিক নেতাকে -  যিনি মুগলদের এইসব বাগানবাড়িগুলি গুঁড়িয়ে দিতে চেয়েছিলেন ।   নয়ন মাঝি কাতর বোধ করে ।   সেই কলেজ জীবন থেকেই জাভেদ মুরাদ - এর সঙ্গে মিশছে সে ,  তবে জাভেদ মুরাদের বিশ্বাস ,  আচার - আচরনের সঙ্গে নয়ন মাঝির বিশ্বাস ,  আচার - আচরনের সঙ্গতি নেই ।  কেবল এক গভীর কৌতূহলই পারস্পারিক সম্পর্কটা টিকিয়ে রেখেছে ।  
 মাঝরাত ।  সময়টা মধ্যশ্রাবণ বলেই হয়তো রাতে ফুটফুটে জোছনা ফুটেছে ।   আর এলোমেলো বাতাস ।  ঘুম আসছিল না ।  দোতলার টানা বারান্দায় বসে ছিল নয়ন মাঝি ।  সিগারেট টানছিল ।  সাদিয় এল ।  বসল উলটো দিকের সোফায় ।  মুহূর্তেই বেলি ফুলের গন্ধ ছড়াল ।  ওকি ঘুমাচ্ছে ? 
হ্যাঁ ।  মদ খেয়ে চূড় ।  
লিভার যাবে । 
যাক ।   আপনার বন্ধু আমাকে খুন করতে চায় ।  
সে কী !  কেন ?   মাঝির হাতে সিগারেটটা নীচে পড়ে যায়; সে ঝুঁকে ওটা গুঁজে রাখল এ্যাশট্রেতে ।  
আপনার বন্ধু লুনা হক নামে এক সুন্দরী এয়ারহোস্টেস - এর প্রেমে পড়েছে ।  
বুঝলাম ।  তাই বলে খুন ! 
কেন এরা আনারকলিকে খুন করেনি ! 
ওহ্ । 
কয়েকমাস আগে এরাই পাকিস্তানের পেশওয়ারের আয়মান উদাস নামে এক গায়িকাকে খুন করল ।  এই নস্ট মুঘলরা !  
হ্যাঁ ।  
খুন ওদের জন্য সহজ ।  খুন করা আর দোররা মারা ।  আর পাথর ছুড়ে মারা ।  দীর্ঘকাল ধরে ইন্ডিয়ান সাবকন্টিনেন্টে একটি ইসলামাইজ মুগল প্রেতাত্মা হা হা করে ঘুরছে ।  রক্তাক্ত করছে নারীকে আর উন্নত চিন্তাচেতনার অধিকারী মানুষদের ।  একে এখন কফিনে ভরে কফিনের শেষ পেরেক মারা দরকার ।  
হ্যাঁ । 
সাদিয়া বলে ,  জানেন ,  আপনার বন্ধুর বাবা  - মানে আমার তথাকথিত শ্বশুড় ছিলেন ঘৃন্য কোলেবোরেটর ?   সেভেনটি ওয়ানে এই বাগান বাড়িতে  ছিল টর্চার চেম্বার ।  তখন কত মেয়েকে -  
জানি । 
জানেন ? 
হ্যাঁ ।   সেই কলেজজীবন থেকেই জাভেদ মুরাদ এর সঙ্গে এখানে এসেছি ।  তখন যা জানার জেনেছি ।  বাগানে মাটি খুড়লে গনকবর পাওয়া যাবে ।  একবার ঈদের সময় নাকি দুম্বা কাটা হয়েছিল -  রক্ত ছিটকে হলুদ সূর্যমূখীর ঝারে লেগেছিল; যারা কুরবানীর প্রচলন করেছে তারা মনে হয় সূর্যমুখীর ঝার দেখেনি ।  
সাদিয়া কিছুক্ষণ চুপ করে থাকে ।  তারপর বলে ,  পাকিস্তান দেখছেন না ধ্বংস হয়ে যাচ্ছে ।   মিথ্যের ওপর দাঁড়িয়ে বলেই দেশটা ধ্বংস হয়ে যাবে - একদা মহেনজোদারো যেমন বিরান ও পরিত্যক্ত হয়ে গিয়েছিল পাকিস্থান তেমন বিরান ও পরিত্যক্ত হয়ে যাবে ।  পাকিস্তানের প্রগতিশীলদের ব্যর্থতা এই যে -  তারা মোল্লাদের সঙ্গে তাত্ত্বিক যুদ্ধে হেরে গেল । 
হ্যাঁ ।  কথাটা ঠিক ।  নয়ন মাঝি মাথা ঝাঁকাল ।  যদিও এই সময়ে কোনও সভ্যতাই বিরান ও পরিত্যক্ত হয়ে যায় না । 
জানেন তো আমি নাচতাম ।  সাদিয়া বলল ।  ছায়ানটেও গানও শিখেছিলাম ।  বিয়ের পর এরা আমাকে আর নাচতেও দেয় না গান গাইতেও দেয় না ।  বলে ,  নাচগানের কি দরকার - তারায়েফ - বাঈজীরা আছে কেন ?  তুমি ঘরের বউ - গয়নাগাটি পরে বসে থাকবা ।  শোনেন কথা ।  কিছুতেই এদের বোঝানো যাবে না -  শিল্পচর্চা ছাড়া জীবন অর্থহীন ।  ঈশ্বর বলে তো কেউ নেই ।  
নয়ন মাঝি তিক্ত কন্ঠে বলল ,  নাঃ ,  এদের এসব বোঝানো যাবে না -  এরা বদলাবেও  না ।  অথচ দেশের স্বার্থেই এদের বদলানো উচিত ।  
হ্যাঁ । 
বাংলাদেশের অধিকাংশ জমি এদের দখলেই  ।  নয়ন মাঝি বলে ।  এসব অধিকৃত জমি ভূমিহীন কৃষকদের মাঝে বিলিয়ে দেওয়া উচিত  ।   প্রথম দুই - পুরুষের না হয় জমিদারীর করার জন্য জমির দরকার ছিল ।  কিন্তু ,  এখন কী দরকার ?  জাভেদ ইংল্যান্ডে পড়েছে ।  এক্সিস ব্যাংকের চেয়ারম্যান সে - তার এত জমির কী দরকার ।  নাঃ ,  তারপরও জোর করে আগলে রাখবে ।  এই আক্ষেপ - এদের তৃতীয় পুরুষ বদলাচ্ছে না ! 
হ্যাঁ । 
এদের পূর্বপুরুষই পূর্ববাংলার সমূদয় ভূমি নিজের নিয়ন্ত্রনের রাখার হীন উদ্দেশ্যেই ১৯০৬ সালে মুসলীম লীগ তৈরি করেছিল । 
হ্যাঁ । 
ভারত বিভক্ত হলে মুসলিম অভিজাতরা - নতুন মুসলিম দেশের জমির ওপর মুসলিম অভিজাত মহলের  কর্তৃত্ব থাকবে ।  এই উদ্দেশ্যে তারা ধর্মকে টেনে আনল ।  সেটা   না করে -  সবাই ভারতীয় ন্যাশনাল কংগ্রেসে যোগ দিলে ভারতীয় উপমহাদেশের ইতিহাস অন্যরকম হত ।  বিশ্বাস কর সাদিয়া ভারতীয় উপমহাদেশে এত রক্তপাত হত না । 
হ্যাঁ ।  আর ,  দেখুন না -  মিথ্যে বলেই মুসলিম লীগ বিলুপ্ত হয়ে গেল ।  আর ,  সারা বিশ্ব এখন ভারতীয় ন্যাশনাল কংগ্রেসের দিকে তাকিয়ে তারা দলিত নারীকে আইনসভার স্পীকার করল । 
হু । 
আমার মনে হয় মুসলীম লীগ আসলে পুরোপুরি ধ্বংস হয়নি ।  সাদিয়া বলল । 
হু ।  নয়ন বিস্মিত হয়নি । 
১৯৭৫ সালে বিএনপির উত্থানের মাধ্যমে দলটির নবজাগরণ ঘটেছে । 
হু ।  বলে নয়ন মাঝি সিগারেটে টান দেয় - দূরের প্রগাঢ় জোছনার দিকে তাকায় ।  
সাদিয়া ফিক করে হাসল । 
হাসলে যে ?  নয়ন মাঝি বিস্মিত । 
ভাবছি ,  দশ বছর পর কোনও পার্টিতে রাহুল গান্ধি ,  সজীব ওয়াজেদ জয় আর তারেক জিয়ার দেখা হলে তারেক জিয়া কী বলবে ।  মুগল বলেই তারেক জিয়া উচ্চ শিক্ষার কথা  ভাবেনি - ক্ষমতা তো পাচ্ছিই ।  এরই এক বন্ধু গাজীপুরে  “ খোয়াব ”  নামে বালাখানা তৈরি করেছিল ।   কী আশ্চর্য না ! 
হু । 
সাদিয়া বলল ,  এসব ভাবলে কী যে খারাপ লাগে ।  ১৯৭৪ - ৭৫ সালে প্রথম বাংলাদেশি সরকার ভূমি সংস্কারের কথা সিরিয়াসলি ভাবা হয়েছিল ।  
হ্যাঁ ।  নয়ন মাঝি বলল ।  তার আগে ফিদেল ক্যাসট্রোর সঙ্গে বঙ্গবন্ধুর দেখা হয়েছিল ।  ৭৫ - এর পৈশাচিক হত্যাকান্ড এই ভূমিকে কেন্দ্র করেই ঘটেছিল ।  সে সময় মুসলিম ভূস্বামীরা সব একজোট হয়েছিল ।  ইসলাম ভূমির ভূস্বামীর অধিকার ও নারী ওপর পুরুষের একচ্ছত্র অধিকার স্বীকার করে বলেই ধর্মটা এত পপুলার ।  ব্যক্তিগত সম্পদ যে অভিশাপ - এই প্রয়োজনীয় শিক্ষা এই ধর্মে নেই ।  
ভাবছি ।  সাদিয়া দীর্ঘশ্বাস ছেড়ে বলল ,  সব ছেড়েছুড়ে  দূরে কোথাও চলে যাব । 
সত্যি ?  নয়ন মাঝির চোখ সরু হয়ে উঠল । 
হ্যাঁ ।  সাদিয়া বলল ।  আমি সিরিয়াসলি ভাবছি শিল্পচর্চা ছাড়া জীবন অর্থহীন ।  ঈশ্বর বলে তো নেই কেউ ।  মুরাদ শিল্প বোঝেনি ।  ফলে যা হয় -  সেক্স বাড়ানো জন্য মিডল ইস্টার্ন বন্ধুদের ি নয়ে ইন্ডিয়া গিয়ে কীসব বিরল পাখির মাংস খায় - হ্যাঁ ,  আমি জানি লাইফে সেক্স ইমপোর্টেন্ট  ,  তবে আমি বাঙালি মেয়ে -  আমার সেক্স নিয়ে অবসেসন নেই; আমাদের রবীন্দ্রনাথের কবিতা পড়তে হয়; নজরুলের গান শুনতে হয়; এসবের জন্য মনের শুদ্ধতা দরকার ।  আর এখানেই আমরা জগতের অন্যান্য জাত থেকে আলাদা ।  বিদেশে কত কষ্ট - তার পরও বাঙালি ছেলেরা জাপান - অস্ট্রেলিয়ায় শহীদ মিনার গড়ে  - আপনি ত এসব বোঝেন ? 
নয়ন মাঝি গম্ভীর  বলল ,  তোমাকে আমি এক জায়গায় নিয়ে যেতে পারি । 
কোথায় ?  সাদিয়া দীর্ঘকাল এই মুহূর্তটির জন্য অপেক্ষা করছিল ।  
অনেক দূর  ।  সুন্দরবন ।   শিবসা নামে এক নদীর ধারে ।  আমরা বলি নিষাদদ্বীপ । 
নিষাদদ্বীপ ? 
হ্যাঁ ।  নিষাদদ্বীপ । 
কারা থাকে সেখানে ? 
তোমার মতন যারা ।  যারা ফেইক মুসলিম ভাবার্দশ থেকে বাঁচতে চায় ।  আসলে বহুকাল ধরেই লোকচক্ষুর অন্তরালে নির্জন প্রকৃতি উপাসক উন্নতমনের বাঙালিরা বাস করছে নিষাদদ্বীপে ।  নিষাদদ্বীপ  মাতৃতান্ত্রিক ।  এক জন আদি মা আছে ।  তার নাম  নাম রোকেয়া পালি ।  
আমি যাব ।  সাদিয়ার শ্বাস টানল ।  
নয়ন মাঝি ওর হাতটা তুলে নেয় হাতে ।  তোমার স্বামী ? 
ও তো আমার স্বামী নয় । 
ও কে তাহলে ?  প্রশ্নটা করার প্রয়োজন ছিল না ।  
কেউ না !  হিসহিস করে বলে সাদিয়া ।  বললাম না - আপনার বন্ধু আমাকে খুন করতে চায় ।  ও একটা ভিশ্যাস মুগল রেলিক ! 
এত ঘৃনা ! 
হু ।  আমার বাবা এক্সিস ব্যাঙ্কের লোনের লোভে বিয়েতে রাজী হলেন ।   পাকিস্তানি আর্দশে বিশ্বাসী সালাউদ্দীন কাদের চৌধুরীর আপন চাচাতো ভাইয়ের ছেলের সঙ্গে আমার বিয়ে - মা সেই শোকে স্ট্রোক করল ।  
ওহ্ না । 
হ্যাঁ ।  আমি ভালোবাসতাম বুয়েটের তরুণ প্রভাষক অরণ্য কবিরকে - দুর্দান্ত শক্তিশালী প্রাবন্ধিক ছিল সে  ।  ওকে ওরা ইবনে সিনার সামনে থেকে কিডন্যাপ করে মীরপুর নিয়ে যায় ।  পাক্ষিক  “ মেঘ ”  - এ  ‘ তিনটে প্রশ্ন ’  নামে প্রবন্ধ লিখেছিল অরণ্য - তাতে মুসলিম জাহানের কাছে অরণ্যর তিনটি প্রশ্ন ছিল -   ( ১ )  ইসলাম কেন ইহুদিদের হিংস্র ঈশ্বরের ধারনাকে নমনীয় করতে পারেনি ?   ( ২ )  ইসলামের নবীর কী কারণে যৌনকর্মীদের ওপর অত ক্ষোভ ছিল ?   ( ৩ )  ত্রয়োদশ শতকের প্রথমার্ধে বিহারে অসংখ্য নিরীহ শান্তিবাদী বৌদ্ধ ভিক্ষুদের হত্যা করার পরও কেন  ইখতিয়ারউদ্দীন মোহম্মদ বিন বখতিয়ার খলজী কে  বাংলার মুসলিম সমাজ  ‘ ইসলামী হিরো ’  মনে করে ?  এই তিনটে প্রশ্ন করার অপরাধে অরণ্যকে ওরা ইবনে সিনার সামনে থেকে কিডন্যাপ করে মীরপুরের শিয়ালবাড়িতে নিয়ে যায় ।  ওখানে আজও ওদের গোপন টর্চার সেল আছে ।   সারারাত অমানুষিক নির্যাতন করে অরণ্যকে হত্যা করে ওরা ।  বলতে বলতে সাদিয়া ফুঁপিয়ে ওঠে ।  
নয়ন মাঝি শিউরে ওঠে ।  
একটু পর আবেগ সামলে সাদিয়া উঠে দাঁড়াল ।  আঁচল দিয়ে চোখ মুছতে মুছতে বাস্পরুদ্ধ কন্ঠে বলল ,  চলেন ।    আমি আর এই দুঃসহ পরিবেশে থাকব না ।  এর চে গাছপালার গন্ধ ভালো । 
নয়ন  মাঝিও উঠে দাঁড়াল ।  বলল ,  এসো । 
তারপর ওরা নীচে নেমে হাঁটতে হাঁটতে শ্রাবণজোছনায় মিলিয়ে যায় । 
 পসুর নদীটি খুলনার মংলা - তে দুটি শাখায় বিভক্ত হয়ে পড়েছে ।  এর পশ্চিম শাখাটি শিবসা নামে সুন্দরবনের ভিতর দিয়ে প্রবাহিত হয়ে মোহনার কাছে কুঙ্গা নাম ধারন করে বঙ্গোপসাগরে পড়েছে  ।  শিবসা - কুঙ্গার তীরেই অবস্থিত হিরণ পয়েন্ট  ।  শিবসার চলার পথে বাড় – লিয়া ,  হাড়িয়া ,  বুনাখালী ,  গড়খালী ,  মৈনস ,  তাকী ,  বেষেখালী ,  বাদুরগাছা ,  ভেলতি ,  করুয়া ,  গাংরাইল ,  হড্ডা ,  নালী ,  জল্লা এবং আরও কিছু ছোট ছোট  নদী ও খাল বিভিন্ন দিক থেকে এসে শিবসাকে জোরদার করেছে ।  নদীটি নিয়মিত জোয়ার - ভাটা দ্বারা প্রভাবিত ।  পূর্ণ বর্ষার কয়েস মাস ব্যতীত নদীর পানি সারা বছরই লবণাক্ত থাকে ।  
নৌকায় সাদিয়া জিজ্ঞেস করল ,  আচ্ছা ,  যেখানে যাচিছ - সেই দ্বীপের নাম নিষাদ দ্বীপ কেন ?  নিঝুম দ্বীপের নাম জানি -  নিষাদ দ্বীপের নাম তো শুনি নি । 
নয়ন মাঝি বলল ,  নাঃ ।  নিষাদদ্বীপের নাম সবাই জানে না ।  তবে নিষাদদ্বীপের অস্তিত্ব সম্বন্ধে বাংলার বিশিষ্ট সাধকদের অবহিত করা হয়েছে ।  যেমন ,  ঈশ্বরচন্দ্র বিদ্যাসাগর ,  বেগম রোকেয়া ।  ধারনা করা হয় জলপথে এসে নিষাদরা বাংলার দক্ষিণে নেমেছিল ।  জান তো - সত্তর হাজার বছর আগে ক্ষুদ্র এক মানবগোষ্ঠী আফ্রিকা ছেড়ে সারা পৃথিবীতে ছড়িয়ে পড়েছিল ।  
হ্যাঁ ,  আমি  ‘ আউট অভ আফ্রিকা ’  তত্ত্বটির কথা জানি ।  আচ্ছা ,  আপনি বললেন ,  নিষাদ - দ্বীপের অস্তিত্ব সম্পর্কে বাংলার সাধকদের অবহিত করা হয়েছে ।  লালন কি জানতেন নিষাদ দ্বীপের কথা ? 
হ্যাঁ ,  জানতেন ।   লালন ভেবেছিলেন গান লিখে আর গান শুনিয়ে তিনি শরিয়তিদের মনমানসিকতঅ বদলাবেন ।  পারেননি ।  লালনের একটা গানে আছে - বিশ্বাসীদের দেখাশোনা লালন করে এ ভুবনে । 
হ্যাঁ ।  
বিশ্বাসী মানে শরিয়তপন্থি ।  নয়ন মাঝি বলল ।  এই গানেই লালন বাংলার অন্তরের সাধনার মূলকথাগুলি বলে দিয়েছিলেন - 
 সহজ মানুষ ভজে দেখনা রে মন দিব্য জ্ঞানে
পাবিরে অমূল্য নিধি বর্তমানে ।  
 সাদিয়া কেঁপে ওঠে ।  নয়ন মাঝির বাউলিয়ানার ব্যাখ্যাবয়ান তাকে মুগ্ধ করে ।  ওর বুকের ভিতরে কেমন ছলছল করে ।  জাভেদ মুরাদ বিনোদন বলতে বুঝত হিন্দী মুভি ,  মদ গেলা ,  পার্টি আর সেক্স ।  টলটলে রঙীন অন্তরের প্রকৃত বাঙালি মেয়ে অতটুকুতে কি সীমাবদ্ধ থাকতে পারে ?  
নয়ন মাঝি বলে ,  এই গানেই লালন ইসলাম সম্পর্কে সংশয় প্রকাশ করে লিখেছিলেন - 
 শুনি মলে পাব বেহেস্তখানা
তা শুনে তো মন মানে না  .  .  . 
 লক্ষ কর সাদিয়া ।  লালন কিন্তু বলছেন না - আমি বেহেস্ত - দোযখ বিশ্বাস করি না ।  বরং তিনি বলছেন ,  শুনি মলে পাব বেহেস্তখানা ।  এই সূক্ষ্ম পার্থক্য না বুঝেই  উগ্র ডানপন্থিরা লালনের মাজারই ভাঙ্গতে গেছিল নব্য মুসলীম লীগের শাসনামলে । 
হ্যাঁ ।  আমার মনে আছে ।  সাদিয়া বলল ।  লালনের মাজারে শপিং কমপ্লেক্স হবে শুনে মায়ের কী মন খারাপ ।  সে সময় একদিন কবি শামসুর রহমান আমাদের বাড়ি এলেন  ।  তিনি প্রায়ই আসতেন ,  আমার বড় মামার ,  মানে সাইয়েদ আতিকুলল্লার বন্ধু ছিলেন ।   কবি বললেন ,  সামনে ভয়ানক সময় আসছে রুবি - রুবি ,  মানে আমার মায়ের নাম ।  যুদ্ধাপরাধীরা এদেশে মন্ত্রী হবে দেখ ।   ২০১৫ সালের পর বাংলা ভাষাকে  ‘ বাংলাদেশি ভাষা ’  বলে ঘোষনা করা হবে  ।  উপেন্দ্রকিশোরের সব বই পুড়িয়ে ফেলবে ।  বাংলাবাজারে আগুন লাগবে ।  ডক্টর হূমায়ূন আজাদকে হত্যা করবে ।  সত্যজিতের ছবি ব্যান করবে ।  আজিজ মারকেট থেকে বইপাড়া উঠে যাবে কাটাবনের পশুপাখির দোকানের উলটো পাশে ।  নজরুলের কোনও গানকে জাতীয় সংগীত করার উদ্যোগ নেওয়া হবে দেখ ।  বলে সাদিয়া চুপ করে থাকে ।  নয়ন মাঝি দীর্ঘশ্বাস ফেলে ।  দূর্বল কন্ঠে বলে ,  হায় ,  আওয়ামী লীগ আর আগের মতো নেই ।  আওয়ামী লীগও কেমন যেন মুসলীগ লীগ হয়ে গেছে ।  সংখ্যালঘু শব্দটা আমি অপছন্দ করি সাদিয়া -  তারপরও বলব আওয়ামী লীগ সংখ্যালঘুদের নিরাপত্তা নিশ্চিত করতে পারে কি না সন্দেহ ! 
 বেষেখালীর শিবসা নদীর পাড়ে দাঁড়িয়ে ছিলেন  রোকেয়া পালি  ।   দু ’ পাশে ঘন গাছ ।  গাছগুলির নাম গরান ।  সে গাছে কাকপক্ষীর কোলাহল ।  এক ডাল থেকে অন্য ডালে বানরের লাফালাফি ।  একটা ময়ূর ।  অবশ্যি হরিণ  চোখে পড়ল না  ।  তখন ভোরের আলো উঠছিল ।  নতুন কেউ এলে তিনিই বরণ করেন ।  তিনি জানেন - আজ নয়ন মাঝির ফেরার কথা । 
বেষেখালীর ঘাটে সাদিয়াদের নৌকা এসে থামল ।  ঘাটে নেমে সাদিয়া অবাক ।  নয়ন মাঝি বলল ,  ইনিই আদিমাতা ।  তবে প্রণাম অনাবশ্যক ।  সাদিয়া অবাক ।  আদিমাতা দেখতে অনেকটা সানজিদা খাতুনের মতন  ।   তামাটে গায়ের রং; মাঝারি গড়ন ।  মাথায় জট পাকানো পাকা চুল ।  সত্তরের মতন বয়স ।  পরনে সাদা শাড়ি ।  আদিমাতা রোকেয়া পালি বললেন ,  আমি কেউ নই বাছা ।  আমি লেখিকা মহাশ্বেতা দেবীর মতন অন্যের মঙ্গলের জন্যেই বাঁচি ।  কিংবা আমি শহীদ জননী জাহানারা ইমামের একজন তুচ্ছ অনুসারী ।  
ওহ্ ।  সাদিয়া শরীর শিরশির করে ওঠে । 
এসো ।  
ঘাট পেরিয়ে উঁচু উঁচু গাছে ঘেরা ছোট উঠান ।  অনেকগুলি ছোট ছোট ঘর ।  ঘরগুলি সব মাটির - গোলপাতার ছাউনী ।  উঠানজুড়ে আলো আর আলো ।  ওপরে ফিরোজা রঙের একটা আকাশ ।  সে আকাশ থেকে ঝরছে মধ্য শ্রাবণের ঝকমকে আলো ।  শুঁটকি মাছের গন্ধ পায় সাদিয়া ।  সেই সঙ্গে জলো বাতাস আর শিবসার আঁষটে গন্ধ ।  উঠানের বাঁ পাশে নাড়কেল গাছ ।  বাতাসে নাড়কেল পাতারা দোল খায় ।  দোল খায় টিয়ে পাখিরা ।  সাদিয়ার চোখেমুখে বিস্ময় ।  
তুমি ক্লান্ত মেয়ে ,  যাও তুমি বিশ্রাম কর ।  আমি তোমার খাবার পাঠিয়ে দিচ্ছি ।   নাড়কেল কোরা আর মুড়িগুড় আজ সকালের খাবার ।  তুমি নাড়কেল কোরা খাও তো ? 
জ্বী ,  খাই । 
দুপুরে শিবসায় øান করে আমরা একসঙ্গে নটে শাক মেখে ভাত খাব কেমন ?  
আচ্ছা ।  
দুপুরের খাওয়ার পর উঠানের নাড়কেল গাছের ছায়ায় এসে  বসল ওরা ।   রোকেয়া পালি বললেন ,  বুঝেছি সাদিয়া -  তোমার মনে অনেক কৌতুহল ।  নয়নের মুখে সম্ভবত নিষাদ - দ্বীপের উপকথা কিছু কিছু শুনে থাকবে ।  আমি বলছি ,  শোন ।  বাংলা আবহমান ।  মানে ,  বাংলার ইতিহাসে একটা ধারাবাহিকতা আছে ।  সেই সুপ্রাচীনকালে বাংলায় নিষাদরা এল ।  তারা ছিল প্রকৃতির ঘনিষ্ট সন্তান ।  তারপর নিষাদ জাতি নানা পরিবর্তনের ভিতর দিয়ে যায় ।  ধীরে ধীরে তারা সারা বাংলায় ছড়িয়ে যায় ।  তবে নিষাদদ্বীপে - মানে তুমি যেখানে যাবে - সেখানে একটা দল থেকেই যায় ।  কালক্রমে হাজার বছরে অনেক ঘটনা ঘটে ।  এর মধ্যে উল্লেখযোগ্য ঘটনা হল নিষাদউদ্ভুত বাংলার জনমানুষের বৌদ্ধধর্ম গ্রহন ও চারশ বছর ধরে বৌদ্ধ রাজাদের অধীনে সুখেশান্তিতে বসবাস ।  ঐ ৪০০ বছরের বৌদ্ধযুগই হচ্ছে -  সোনার বাংলা ।  এরপর বাংলায় নেমে আসে বিপর্যয় ।  প্রথমে দশম শতকে  দক্ষিণ ভারত থেকে এসে সেনরা বাংলার ক্ষমতা কুক্ষিগত করে ।  তারা  শান্তিবাদী বৌদ্ধদের ওপর অত্যাচার করে; বৈষ্ণবধর্মকে রাষ্ট্রধর্ম করে - তখনই শান্তিপ্রিয় একদল বাঙালি নিষাদদ্বীপে  চলে আসার সিদ্ধান্ত গ্রহন করে ।  পরের বড় দলটা আসে  ১২০৬ সালে -  আলী মর্দান খলজী ইখতিয়ারউদ্দীন মোহম্মদ বিন বখতিয়ার খলজীকে ছুরিকাঘাত করে হত্যা করার পর; যারা শান্তিবাদী বৌদ্ধদের হত্যা করতে পারে তারা পৃথিবীর সবাইকেই হত্যা করে ফেলবে এই ধারনার বশবর্তী হয়ে তারা নিষাদ - দ্বীপে চলে আসে ।  ৩য় দলটা - ১৯০৬ সালের ডিসেম্বর মাসে ঢাকায় মুসলিম লীগ গঠিত হলে - বাংলা নতুন করে ভূস্বামীদের অধীন চলে যাবে এই আশংকায় ।  তৃতীয় দলটা এল ২০০১ সালে -   বাংলাদেশে জোট সরকার ক্ষমতায় আসার পর - দেশব্যাপী ফ্যাসিবাদ নেমে আসবে তাই ।  কেনন ,  উদ্রজাতীয়তাবাদ + উদ্র ধর্মান্ধতা =  ফ্যাসিবাদ ।  
আদিমাতার কথাগুলি শুনতে শুনতে সাদিয়ার অরণ্য কবিরের মুখটা মনে পড়ল । 
আদিমাতা বললেন ,  আমিও এখানে এসেছি ২০০২ সালে ।  আমি রাজশাহী বিশ্ববিদ্যালয়ে ইংরেজি সাহিত্য বিভাগে দীর্ঘদিন অধ্যাপনা করেছি ।  আমার বিশ্বাস ,  শান্তিপ্রিয় মানুষের নির্জন দক্ষিণে চলে আসাই ভালো ।  তা ছাড়া  .  .  . তা ছাড়া বাংলায় এত বেশি লোক শান্তিপ্রিয় বৌদ্ধদের হত্যাকারী ইখতিয়ারউদ্দীন মোহম্মদ বিন বখতিয়ার খলজী কে হিরো মনে করে - ওদের মনের পরিবর্তন সম্ভব না ।  বাংলার কবি পর্যন্ত বখতিয়ারের প্রশংসা করে কাব্যগ্রন্থ লেখেন  -  ‘ বখতিয়ারের ঘোড়া ।  ’  ধিক !  কাজে কাজেই নির্জন দক্ষিণে পালিয়ে যাওয়াই শ্রেয় ।  ইখতিয়ারউদ্দীন মোহম্মদ বিন বখতিয়ার খলজী  শান্তিপ্রিয় বৌদ্ধদের হত্যা করেছিল ।  কারণ ?  বৌদ্ধধর্ম সম্বন্ধে ইখতিয়ারউদ্দীন মোহম্মদ বিন বখতিয়ার খলজীর অজ্ঞতা ।  বাংলার মুসলিম সমাজে এই অজ্ঞতা এখনও বিরাজমান ।  আসলে এক গভীর অজ্ঞতাই মুসলিম সমাজের বৈশিষ্ট্য -  নইলে জগতে এত এত ধর্মমত থাকার পরও কেন তারা মনে করে যে তারাই শ্রেষ্ঠ ?   এই মিথ্যে শ্রেষ্ঠত্ববোধের জন্যই রক্তপাত ঘটছে ।  আরও ঘটবে ।  
বাংলাদেশ সরকার কি নিষাদ - দ্বীপের কথা জানে ? 
জানে ।  কিন্তু সঠিক অবস্থান আজও জানে না ।  জোট সরকারের আমলে নেভির জাহাজ অনুমানের ওপর শেল বর্ষন করেছিল ।  দ্বিতীয়বার ।  প্রথবার ওরা ১৯৭৫ এর পর শুধুমাত্র পাকিস্তানকে খুশি করতে পার্বত্য চট্টগ্রামের  চাকমা গ্রামগুলিতে আর্মি লেলিয়ে দিয়েছিল আর স্বাধীনতা  যুদ্ধে বাংলাদেশ সেনাবাহিনীর ভূমিকাকে কলঙ্কিত করতে । 
চকিতে সাদিয়া নয়ন মাঝির দিকে তাকাল ।  বলল ,    ওহ্ ।  সব মিলে যাচেছ ।  
আদিমাতা রোকেয়া পালি মাথা নাড়লেন ।  
এখন আমাকে কী করতে হবে ?  সাদিয়া নরম সুরে জিজ্ঞেস করে ।  
আদিমাতা বললেন ,  তেমন কিছু না ।  প্রথমে তোমার নামটা সামান্য বদলে নিতে হবে ।  মানে অভিজাত নামটিতে কাদামাটি লাগাতে হবে ।  যেমন ,  আগে আমার নাম ছিল রোকেয়া খানম ।  এখন  আমার নাম রোকেয়া পালি ।  যেহেতু ,  পালি পবিত্র ভাষা ।  এ ভাষায় বুদ্ধ মানবতাবাদ প্রচার করেছেন ।  এখন তোমার সাদিয়ার সঙ্গে আদিবাসী নাম বা অন্ত্যজশ্রেণির পেশা বা ঐতিহ্যবাহী কোনও দেশজ ভাষার নাম নিতে হবে ।  এই ধর  -  তোমার নাম  .  .  .  তোমার নাম হতে পারে -  সাদিয়া হাজং । 
সাদিয়া হাজং ?  ঠিক আছে ।  সাদিয়া হাজৎ উৎফুল্ল হয়ে উঠে বলল । 
এভাবে আরবি - ফারসিভিত্তিক মুগল আভিজাত্যকে ধ্বংস করা হল ।  আদিমাতা রোকেয়া পালি ঘোষনা করলেন ।  
নয়ম মাঝি প্রতিধ্বনি তোলে - এভাবে আরবি - ফারসিভিত্তিক মুগল আভিজাত্যকে ধ্বংস করা হল । 
উহ্ ,  ফাইন ।  আমার কী যে নির্ভার লাগছে ।  সাদিয়া হাজৎ উৎফুল্ল হয়ে উঠে বলল । 
আর ,  এখন তোমাকে ক্রমশ অরণ্যের জীবনে অভ্যস্ত হতে হবে ।  বাঁচতে হবে নিরামিষ খেয়ে  ।  তোমার প্রধান কাজ হবে শিকারীদের গুলির হাত থেকে হরিণ ও পাখিদের বাঁচানো ।  কী করে তীরধনুক চালাতে হয় তা তোমায়  শিখিয়ে দেওয়া হবে ।  বলাবাহুল্য  নিষাদদ্বীপে শাস্ত্রীয় ধর্ম বলে কিছু নেই ।  আছে কেবল মহাবিশ্বে আপন ক্ষুদ্র প্রবাহমানতা উপলব্দির প্রেরণা ।  বড়জোর বৌদ্ধ ধর্মকে মেনে নেওয়া যায় ।  তবে কিছুতেই বর্ণবাদী সেনদের বৈষ্ণববাদ বা আরবি - ফারসিভাষী অজ্ঞ অশ্বারোহীদের ধর্মান্ধতা নয় ।  এদের  শ্রেষ্ঠত্ব বোধ জন্ম দেয় জিঘাংসার  ।  আজও দিচ্ছে ।   আমার ধর্মই শ্রেষ্ঠ - এ বোধ অত্যন্ত ক্ষতিকর ।  জগৎ সম্বন্ধে যাদের কোনওরুপ ধারনা নেই  - তারাই এই কথা বলতে পারে ।  বলে আদিমাতা নয়ন মাঝিকে চোখের ইশারা করলেন ।  নয়ন মাঝি  উঠে দাঁড়াল ।  
এ কী !  আপনি কোথায় যাচ্ছেন ?  সাদিয়া হাজং বিস্মিত । 
রোকেয়া পালি  বললেন ,  নয়ন মাঝি ফিরে যাবে শালবনে ।  যেখানে তোমার সঙ্গে ওর দেখা হয়েছিল ।  আবার হয়তো কারও সঙ্গে ওর দেখা হয়ে যাবে ।  এখন বাংলার শহরে শহরে বাউলের ভাস্কর্য ভাঙা হচ্ছে ।  এখন অনেকে অনুভূতিশীল মানুষই ফিরতে চায় নির্জন দক্ষিণে  ।  ফিরতে চায় শাস্ত্রীয় ধর্মহীন নিষাদজীবনে ।  মানবরচিত শাস্ত্রের নির্দেশে জীবন কলঙ্কিত করবে না ।  নয়ন মাঝি ওদের এখানে নিয়ে আসবে । 
কথা বলতে বলতে ওরা ঘাটের দিকে যেতে থাকে । 
নয়ন মাঝি নৌকায় উঠল ।   
রোকেয়া পালি ও সাদিয়া হাজং পাড়ে দাঁড়িয়ে থাকে যতক্ষণ না নৌকাটা দেখা যায় । 
আমি কি এখানেই থাকব ?  সাদিয়া হাজৎ জিজ্ঞেস করে ।  
না ।  এটি প্রাথমিক অভ্যর্থনা কেন্দ্র ।  নিষাদ - দ্বীপ বাদাবনের আরও গভীরে -  সেই কচিখালীর কাছে হরিণঘাটা নদীর মোহনায়  । 
ও  । 
জান তো ,  বৈশ্বিক উষ্ণতার কারণে জানত সমুদ্রের জল বাড়ছে ? 
হ্যাঁ । 
নিষাদ - দ্বীপের অবস্থান বাংলার দক্ষিণে হওয়াতে দ্বীপটি সবচে আগে ডুবে যাবে ।  মানে আমরা সবার আগে ডুবে যাব ।  মানে ,  আমরা সবাই মিলে ডুবে যেতে চাই ।  মানে আমরা বাংলার ইতিহাসের ভুলগুলি আর মনে না করে  প্রকৃতিকে মিশে যেতে চাই ।  
ওহ্ ।  
  ( উৎসর্গ :  আরিফুর রহমান ।  যিনি সাহসী ও স্বচ্ছ চিন্তাধারার অধিকারী একজন মুক্তমনের অসাম্প্রদায়িক মানুষ ।   ) 


                    




বেগম রোকেয়া সাখাওয়াৎ হোসেন - এর  ‘ অবরোধবাসিনী ’  থেকে পাঠ  ( ৫ ) 



                        বেগম রোকেয়া সাখাওয়াৎ হোসেন - এর  ( ১৮৮০ - ১৯৩২ )  বিস্তারিত পরিচয় দেওয়া এই পোস্টের উদ্দেশ্য নয় ।  তাঁর সম্বন্ধে আমরা কমবেশি জানি ।  তাঁর রচিত  “ অবরোধবাসিনী ”  বইটি আমাদের কারও কারও পড়া কিংবা কারও কারও এখনও পড়া হয়নি ।  এ কারণেই বেগম রোকেয়া সাখাওয়াৎ হোসেন - এর অবরোধবাসিনী থেকে পাঠ - এর এই পরিকল্পনা ।  উদ্দেশ্য ,  একুশ শতকে বসে বেগম রোকেয়ার চিন্তার স্বরুপ উপলব্দি করা । 
  [  ৩১  ] 
 একবার কোন স্থলে চলন্ত ট্রেণে মেয়েমানুষদের কক্ষে একটা চোর উঠিল ।  চোর বহাল তবিয়তে একে একে প্রত্যেকের অলঙ্কার খুলিয়া লইল; কিন্তু লজ্জায় জড়সড় লজ্জাবতী অবলা সরলা কুলবালাগণ কোন বাধা দিলেন না ।  তাঁহারা সকলে ক্রমাগত ঘোমটা টানিয়া থাকিলেন ।   “ তওবা !  তওবা !  কাঁহা সে মর্দ্দুয়া আ গয়া !  ”  বলিয়া কেহ কেহ বোরকার  “ নেকাব ”  টানিলেন ।  পরে চোর মহাশয় ট্রেণের এলার্মের শিকল টানিয়া গাড়ি থামাইয়া নির্ব্বিঘ্নে নামিয়া গেল । 
  [  ৩২  ] 
 ভাংনীর জমীদার সাহেবের ডাকনাম ,  - ধরুন - বাচ্চা মিয়া ।  তাঁহার পতœীর নাম হাসিনা খাতুন ।  হাসিনার পিতার বিশাল সম্পত্তি ,  - অগাধ টাকা ।  একবার বাচ্চা মিয়া স্ত্রীকে বলিলেন ,   “ আমার টাকার দরকার ,  আজই তোমার পিতার নিকট পত্র লিখাইয়া টাকা আনাইয়া দাও ।  ”  যথাসময়ে টাকার পরিবর্ত্তে তথা হইতে মিতব্যয়ের উপকারিতা সম্বন্ধে এক বক্তৃতার ন্যায় পত্র আসিল । 
বাচ্চা মিয়ার শ্বশুর অনেকবার জামাতাকে টাকা দিয়াছেন ।  এখন টাকা দানে তাঁহার অরুচি জন্মিয়া গিয়াছে ।  তাই কন্যাকে টাকা না পাঠাইয়া উপদেশ পাঠাইলেন ।  ইহাতে বাচ্চা মিয়া রাগ করিয়া স্ত্রীর  “ নাইওর ”   ( পিত্রালয় )  যাওয়া বন্ধ করিয়া দিলেন । 
এক দিকে পিতামাতা কাঁদেন ,  অপর দিকে হাসিনা নীরবে কাঁদেন - পরস্পরে দেখা সাক্ষাৎ আর হয় না ।  কিছু কাল পরে হাসিনার ভ্রাতা তাঁহাকে দেখিতে আসিলেন । 
তিনি সোজা ভাংনী না গিয়া পথে দুই ক্রোশ দূরে ফুলচৌকী নামক গ্রামে তাঁহার মাসীমার বাড়ীতে উপস্থিত হইলেন ।  পরদিন প্রাতঃকালে ভাংনীতে সংবাদ পাঠাইলেন যে তিনি অপরাহ্নে তথায় যাইবেন । 
যাহাতে ভ্রাতা ও ভগিনীতে দেখা না হইতে পারে ,  সে জন্য বাচ্চা মিয়া এক ফন্দী করিলেন ।  তিনি স্ত্রীকে বলিলেন যে তাঁহাদের লইয়া যাইবার জন্য ফুলচৌকী হইতে লোক আসিয়াছে ।  হাসিনা স্বামীর চালবাজী জানিতেন ,  সহসা তাঁহার কথায় বিশ্বাস করিলেন না ।  তিনি কোন প্রকারে জানিতে পারিয়াছিলেন যে অদ্য অপরাহ্নে তাঁহার ভাই সা ’ ব আসিবেন । 
বাচ্চা মিয়া পুনরায় কহিলেন ,   “ ভাই সা ’ বের মাথা ধরিয়াছে ,  তিনি আজ আসিতে পারিবেন না ।  সেই জন্য খালা আম্মা ইয়ার মাহমুদ সর্দ্দারকে পাঠাইয়াছেন আমাদের লইয়া যাইতে ।  তুমি আমার কথা বিশ্বাস না কর ত চল দেউড়ী ঘরে গিয়া স্বকর্ণে সর্দ্দারের কথা শুন ।  ” 
তদনুসারে দেউড়ী ঘরের দ্বারের বাহিরে ইয়ার মাহমুদকে ডাকিয়া আনা হইল ।  ঘরের ভিতর হইতে বাচ্চা মিয়া জিজ্ঞাসা করিলেন ,   “ ইয়ার মাহমুদ !  তুমি এখন ফুলচৌকী হইতে আইস নাই ?  ”  সে উত্তর করিল ,   “ হাঁ হুজুর !  আমিই খবর নিয়া আসিয়াছি -  ”  বাচ্চা মিয়া তাড়াতাড়ি অন্য কথা পাড়িয়া তাহাতে আর বেশী কিছু বলিতে দিলেন না । 
হাসিনা হাসি - খুশী ,  মাসীমার বাড়ী যাইতে প্রস্তুত হইলেন ।  তাঁহার জন্য বানাতের ঘেরাটোপ ঢাকা পাল্কী সাজিল ,  তাঁহার বাঁদীদের জন্য খেরুয়ার ওয়াড ঘেরা গোটা আষ্টেক ডুলী সাজিল ,  বাচ্চা মিয়া মেয়ানা ,   ( খোলা পাল্কী বিশেষ )  সাজিল ।  আর্দ্দালী ,  বরকন্দাজ ,  আসাবরদার ,  সোটাবরদার ইত্যাদি সহ তাঁহারা বেলা ১টার সময় রওয়ানা হইলেন । 
পথে যখন হাসিনা বুঝিতে পারিলেন যে দুইখানি ডিঙ্গী নৌকা যুড়িয়া ,  তাহার উপর তাঁহার পাল্কী রাখিয়া নদী পার করা হইতেছে ,  তখন তিনি রোদন আরম্ভ করিলেন যে ফুলচৌকী যাইতে ত নদী পার হইতে হয় না ,  - আল্লারে ,  আল্লাহ্ !  সা ’ ব তাহাকে এ কোন জায়গায় আনিলেন !  !  পাল্কীতে মাথা ঠুকিয়া কান্না ছাড়া অবরোধ - বাসিনী আর কি করিতে পারে ? 
  [  ৩৩  ] 
 প্রায় ১৮ বৎসর হইল ,  কলিকাতায় একটী দেড় বৎসর বয়স্কা শিশুর জ্বর হইয়াছিল ।  তাঁহাদের অবরোধ অতি কঠোর ,  - তাই ততটুকু মেয়েকেও কোন হি - ডাক্তার দেখিতে পাইবেন না ,  সুতরাং শি - ডাক্তার আসিয়াছেন ।  বাড়ী ভরা যে স্ত্রীলোকেরা আছেন ,  তাঁহাদের একমাত্র  “ শরাফত ”  ব্যতীত আর কোন গুন নাই ।  তাঁহারা লেডী ডাক্তার মিস গুপ্তকে ঘিরিয়া দাঁড়াইয়া আছেন ।  মিস গুপ্ত দেখিয়া শুনিয়া রোগী মেয়েকে গরম জলে স্নান করাইতে চাহিলেন । 
শি - ডাক্তার মিস গুপ্ত চাহেন গরম জল ,  - বিবিরা একে অপরের মুখ !  তিনি চাহেন ঠাণ্ডা জল ,  - বিবিরা বলেন ,   “ বাপরে ঠাণ্ডা জলে স্নান করালে মেয়ের জ্বর বেড়ে যাবে !  ”  ফল কথা ,  বেচারী মিস গুপ্ত সে দিন কিছুতেই তাঁহাদিগকে নিজের বক্তব্য বুঝাইতে পারিলেন না ।  তিনি বাহিরে আসিয়া কর্ত্তার নায়েব সাহেবকে সমস্ত বলিয়া বিদায় হইবার সময় বলিলেন ,  তিনি এ বাড়ীতে আর আসিবেন না ।  নায়েব সাহেব অনেক অনুনয় বিনয় করিয়া তাঁহাকে ১৬ ফী গছাইয়া দিয়া পর দিন আবার আসিতে বলিলেন । 
পরদিন আবার শি - ডাক্তার মিস গুপ্তকে লইয়া বাড়ীর গিন্নীদের গণ্ডগোল আরম্ভ হইল ।  বে - গতিক দেখিয়া নায়েব সাহেব তাঁহার পরিচিতা জনৈকা মহিলাকে আনিয়া মিস গুপ্তের নিকট পাঠাইয়া দিলেন ।  বীণাপাণি  ( নায়েব সাহেবের প্রেরিত সেই বাঙ্গালী মহিলা )  আসিয়া দেখেন ,  লেডী ডাক্তার রাগিয়া ভূত হইয়া আছেন ।  আর সমবেত বিবিরা দাঁড়াইয়া ভয়ে থর থর কাঁপিতেছেন ,  - তাঁহাদের মুখে ধান দিলে খই ফোটে !  শেষে মিস গুপ্ত গর্জ্জন করিয়া বলিলেন ,   “ ময়ঁ তামাসা দেখনে নেহী আয়ী হোঁ !  ” 
বীণাপাণি চুপিচুপি বিবিদের জিজ্ঞাসা করিলেন যে ,  ব্যাপার কি ?  তাঁহারা বলিলেন ,   “ বুঝিতে পারি না ,  - তিনি তোয়ালে চাহেন ,  টব চাহেন ,  কিন্তু আমরা যাহা দিই ,  তাহাই দূরে ছুঁড়িয়া ফেলেন ।  ” 
পরে তিনি মিস গুপ্তকে তাঁহার বিরুদ্ধে বিরক্তির কারণ জিজ্ঞাসা করায় তিনি হাতের ঘড়ী দেখিয়া বলিলেন ,   “ দেখুন দেখি !  আধ ঘণ্টার উপর হয়ে এ ’ ল ,  এখন পর্যøন্ত মেয়েকে স্নান করাবার জন্য কোন জিনিষ পেলুম না ।  ”  বীণা সভয়ে বলিলেন ,   “ উহারা যে জিনিষ দেন ,  তাই নাকি আপনি পসন্দ করেন না ?  ” 
মিস গুপ্ত বলিলেন ,   “ কি করে পসন্দ করব বলুন দেখি ?  আমি চাই একটা বাথ - টাব তাতে বসিয়ে শিশুকে স্নান করাব ,  ওঁরা দেন আমাকে এতটুকু একটা একসেরা ডেকচি - কাজেই আমি ছুঁড়ে ফেলেছি !  আপনিই বলুন ত ঐটুকু ডেকচির ভিতর আমি শিশুকে বসাই কি করে ?  আমি চাই নরম পুরাতন কাপড় ,  শিশুর গা মুছে দেবার জন্যে ,  ওঁরা দেন আমাকে নূতন খসখসে তোয়ালে ,   -  কাজেই আমি ছুড়ে ফেলে দিয়েছি !  আমাকে ঐশ্বর্য্য দেখান যে নূতন তোয়ালে আছে !  এঁরা মনে করেন যে এঁরা পীর - তাই ঊাবৎুনড়ফু ংযড়ঁষফ ড়িৎংযরঢ় ঃযবস !  ” 
শেষে বীণা সমস্ত জিনিষ যোগাড় করিয়া দিয়া শিশুকে স্নান করাইতে মিস গুপ্তের সাহায্য করিলেন ।  তখন রাগ পড়িয়া গিয়া তাঁহার মুখে হাসি ফুটিল; বিবিরাও নিশ্বাস ছাড়িয়া বাঁচিলেন । 
  [  ৩৪  ] 
 শুনিয়াছি বঙ্গদেশের কোন শরীফ খান্দানের বাড়ীর নিয়ম এই যে বিবাহের সময় কন্যাকে  “ হুঁ ”  বলিয়া এজেন দিতে হয় না ।  মেয়ের কণ্ঠস্বরের ঐ  “ হু ”  টুকুই বা পরপুরুষে শুনিবে কেন ?  সেই জন্য বিবাহসভায় মোটা পর্দ্দার একদিকে পাত্রীর উকিল ,  সাক্ষী ,  আত্মীয়স্বজন এবং বর পরে লোকের থাকে ,  অপর পার্শ্বে কন্যাকে লইয়া স্ত্রীলোকেরা বসে ।  পর্দ্দার নীচে একটা কাঁসার থালা থাকে ,  - থালার অর্দ্ধেক পর্দ্দার এপারে ,  অপর অর্দ্ধাশ পর্দ্দার ওপারে থাকে । 
বিবাহের কলেমা পড়ার পর কন্যার কোন সঙ্গিনী বা চাকরাণী একটা সরোতা  ( যাঁতী সেই থালার উপর ঝনাৎ করিয়া ফেলিয়া দেয় - যাঁতীটা সশব্দে পুরুষদের দিকে গিয়া পড়িল বিবাহ - ক্রিয়া সমাপ্ত হয় । 
এই প্রসঙ্গে আমার আর একটী কথা মনে পড়িল ।  লক্ষ্ণৌ - এর এক বিবির সহিত আমার আলাপ আছে ।  একদিন তাহার বাড়ী বেড়াইতে গিয়াছি; কিছুণ পরে তাঁহার সপ্তম বর্ষীয় পুত্র দুষ্টামী করায় তিনি তাহাকে  “ হারামী -  ”  বলিয়া গালি দিয়া মারিতে উদ্যত হইলেন ।  ছেলে পলাইয়া গেলে পর আমি তাঁহাকে বিনা সঙ্কোচে জিজ্ঞাসা করিলাম ,  এ গালি তিনি কাহাকে দিলেন ,  - ছেলেকে ,  না ছেলের মাতাকে ?  তিনি তদুত্তরে সহাস্যে বলিলেন যে বিবাহের সময় যদিও তিনি বয়োপ্রাপ্তা ছিলেন তথাপি কেহ তাঁহার মতামত জিজ্ঞাসা করে নাই ।  বিবাহ মজলিসে তিনি  “ হুঁ ”   “ হাঁ ”  কিছুই বলেন নাই; জবরদস্তী তাঁহার শাদী দেওয়া হইয়াছে ।  সুতরাং তাঁহার  “ সব বাচ্চে হারামজাদে !  ” 
  [  ৩৫  ] 
 মরহুম মৌলবী নজীর আহমদ খাঁ বাহাদুরের প্রসিদ্ধ গ্রন্থে লিখিত দিল্লী গদরের সময় অবরোধ - বন্দিনী মহিলাদের দুর্দ্দশার বর্ণনা হইতে অংশবিশেষের অনুবাদ এইঃ
রাত্রি ১০টার সময় আমার ভাইজানকে কাপ্তেন সাহেবের প্রেরিত লোকটী বলিল যে ,  আমরা রাত্রি ২টার সময় বিদ্রোহীদের আক্রমণ করিব ।  আপনাদের বাড়ীর নিকটেই তোপ লাগান হইয়াছে ।  অতএব আপনারা আক্রমণের পূর্ব্বেই প্রাণ লইয়া পলায়ন করুন ।  এ সংবাদ শুনিবামাত্র আমাদের আত্মা শুকাইয়া গেল ।  কিন্তু কোন উপায় ছিল না ! 
শেষে আমরা পদব্রজে যাত্রা করিতে বাধ্য হইলাম ।  সে দিনের দুঃখের কথা মনে হইলে এখনও মনে দুঃখ হয় ,  হাসিও পায় ।  এক কর্ত্রী সাহেবা সমস্ত ধন - দৌলত ছাড়িয়া পানদান সঙ্গে লইয়া চলিলেন ।  হতভাগীদের মোটেই হাঁটিবার অভ্যাস নাই - এখন প্রাণের দায়ে হাঁটিতে গিয়া কাহারও জুতা খসিয়া রহিয়া গেল ,  কাহাও ইজারবন্দ পায়ে জড়াইয়া গেল; সে দিন যাঁর পায়জামার পাঁয়চা যত বড় ছিল ,  তাঁহারই হাঁটিতে তত অধিক কষ্ট হইতেছিল ।  ভাইজান সে সময় তিক্তবিরক্ত হইয়া তাঁহাদের বলিতেছিলেন ,   “ কমবখতিরা আরও দুই থান নয়নসুখের পায়জামা বানাও ।  লাহোরের রেশমী ইজারবন্দ আরও জরির ঝালর লাগাইয়া লম্বা কর ।  ” 
বেচারীরা বাজারের পথে চলিলেন; ভাগ্যে রাত্রি ছিল ,   - তাই রক্ষা !  অর্থাৎ আমাদের তৎকালীন দুর্গতি দেখিবার জন্য লোকের ভিড় হয় নাই ।  আহা রে !  সকলের পা ফুলিয়া ভারী হইল যে এক মণ ,  - দুই পা চলেন আর হোঁচট খান; বারবার পড়েন ।  একজন পথে বসিয়া একেবারে এলাইয়া পড়িলেন যে আর তিনি হাঁটিতে পারিবেন না ।  কেবল পায় ব্যথা নয় ,  আমাদের সর্ব্বাঙ্গে বেদনা হইয়া গেল ।  বেচারী বিবিদের লাঞ্ছনার অবধি ছিল না । 
কিছুদূর যাইয়া দেখি ,  হাজার হাজার গোরা আর শিখ সৈন্য সারি বাঁধিয়া চলিয়া আসিতেছে ।  তাহা দেখিবামাত্র ভয়ে আমাদের প্রাণ উড়িয়া গেল ।  আরও চলচ্ছক্তি - বিহীন হইয়া পড়িলাম । 
অবশেষে বহু কষ্টে কিছু দূর গিয়া ভাইজান চারটা গাধা সংগ্রহ করিলেন ।  শেষে গাধায় উঠিয়া বিবিরা রক্ষা পাইলেন । 
  [  ৩৬  ] 
 শীতকাল ।  মাঘ মাসের শীত ।  সেই সময় কোথা হইতে এক ভালুকের নাচওয়ালা গ্রামে আসিল ।  গ্রামে কোন নূতন কিছু আসিলে প্রথমে তাহাকে জমীদার বাড়ীতে হাজিরা দিতে হয় ।  তদনুসারে ভালুকওয়ালা জমীদার বাড়ীতেই অতিথি হইয়াছে ।  প্রশস্ত দালানের উত্তর দিকের মাঠে প্রত্যেহ ভালুকের নাচ হয় ,  - গ্রামশুদ্ধ লোকে আসিয়া নাচ দেখে !  কিন্তু বাড়ীর বউ ঝি সে নাচ দেখা হইতে বঞ্চিতা । 
ছোট ছেলেরা এবং বুড়ী চাকরাণীকে আসিয়া গিন্নীদের নিকট গল্প করে ।  - ভালুকে খেমটা নাচ নাচে; থমকা নাচ নাচে ।  এমন করিয়া ভালুকওয়ালার সঙ্গে কুস্তি লড়ে; এমন করিয়া পাছাড় ধরে ।  - ইত্যাদি ।  এই সব গল্প শুনিয়া শুনিয়া কর্ত্তার দুইজন অল্পবয়স্কা পুত্রবধূর সাধ হইল যে একটু নাচ দেখিলেন ।  বেশী দূর যাইতে হইবে না ,  ছোট বউবিবির কামরার উত্তর দিকের জানালার ঝরোকা  ( খড়খড়ির পাখী )  একটু তুলিলেই সুস্পষ্ট দেখা যায় । 
যেই বধূদ্বয় ঝরোকা তুলিয়াছেন ,  অমনি তাঁহাদের চারি বৎসর বয়স্কা ননদ জোহরা দৌড়াইয়া আসিয়া বলিল যে ,  সেও দেখিবে ।  একজন তাহাকে কোলে তুলিয়া দেখাইতে লাগিলেন ।  জোহরা কখনও বাড়ীর উঠানে নামিয়া কুকুর বিড়াল পর্যøন্ত দেখে নাই ,  - এখন দেখিল একেবারে ভালুক !  ভালুক কুস্তি লড়িতেছিল ,  তাহা দেখিয়া জোহরা চীৎকার করিয়া অজ্ঞান হইয়া পড়িল !  ভালুকের নাচ দেখা মাথায় থাকুক - এখন জোহরাকে লইয়া তাঁহারা ব্যস্ত হইয়া পড়িলেন । 
জোহরা সজ্ঞান হইয়া বটে কিন্তু তাহার ভয় গেল না ।  রাত্রিকালে হঠাৎ চীৎকার করিয়া জাগিয়া উঠিয়া ভয়ে থরথর কাঁপে ।  অবস্থা সঙ্কটাপন্ন সুদূর সদর জেলা হইতে বহু অর্থ ব্যয়ে ডাক্তার থাকিতে হইল ।  ডাক্তার সাহেব সকল অবস্থা শুনিয়া জিজ্ঞাসা করিলেন ,  শিশু কোন প্রকারে ভয় পাইয়াছিল না কি ?  কথা গোপন থাকে না ,  জানা গেল ভালুকের নাচ দেখিয়া ভয় পাইয়াছিল । 
এদিকে কর্ত্তা সন্ধান লইতে লাগিলেন ,  জোহরাকে - নাচ দেখাইল কে ।  খেলাই আন্না প্রভৃতি সকলে একবাক্যে অস্বীকার করিল যে তাহারা সাহেবজাদীকে ভালুকের নাচ দেখায় নাই ।  অবশেষে জানা গেল ,  বউ বিবিরা দেখাইয়াছেন ।  তখন তাঁহার ক্রোধ চরমে উঠিল ।  জোহরা মরে মরুক ,  তাহাতে কর্ত্তার তত আপত্তি নাই; কিন্তু এই যে বাড়ীময় রাষ্ট্র হইল যে ,  তাঁহার পুত্রবধূগণ বেগানা মরদের তামাসা দেখিতে গিয়াছিলেন ,  তিনি এ লজ্জা রাখিবেন কোথায় ?  ছি !  ছি !  ভিন্ন ধর্ম্মাবলম্বী সিভিল সার্জ্জন ডাক্তারও শুনিয়া মৃদু হাসিলেন যে বউয়েরা ভালুকের নাচ দেখিতে গিয়াছিলেন । 
লাজে খেদে ক্রোধে অধীর হইয়া কর্ত্তা বধূদের তলব দিলেন ।  মাথায় একহাত ঘোমটা টানিয়া শ্বশুরের সম্মুখে দাঁড়াইয়া বধূদ্বয় লজ্জায় অভিমানে থরথর কাঁপিতেছিলেন;  ( সেই মাঘ মাসের শীতও )  ঘামিতেছিলেন আর পদতলস্থিত পাথরের মেঝেকে হয়ত বলিতেছিলেনঃ
  “ ওমা বসুন্ধরা !  বিদর গো ত্বরা - 
তোমাতে বিলীন হই !  ” 
 তাই ত ,  পর্দ্দানশীনদের ধরাপৃষ্ঠে থাকিবার প্রয়োজন কি ?  দন্ত কড়মড় করিয়া ,  -   “ বউমা ’ রা শুন ত -  ”  বলিয়াই অতি ক্রোধে কর্ত্তার বাকবোধ হইল ।  তখন তাঁহার  “ গোস্ব্বায় অজুদ কাঁপে ,  আঁখি হইল লাল ”  - তিনি বউমাদের বিনা লুণে চিবাইয়াত খাইবেন ,  না ,  আস্ত গিলিবেন ,  তাহা ঠিক করিতে পারিতেছিলেন না ! 
  [  ৩৭  ] 
 একবার পশ্চিম দেশ হইতে ট্রেণ হাবড়ায় আসিবার সময় পথে বালী ষ্টেশনে তিনজন বোরকাধারিণী লোক স্ত্রীলোকদের কক্ষে উঠিল ।  কক্ষে আরও অনেক মুসলমান স্ত্রীলোক ছিল ।  ট্রেণ ছাড়িলে পরও তাহারা সবিস্ময়ে দেখিতে লাগিল যে নবাগতা তিনজন বোরকার নেকাব  ( মুখাবরণ )  তুলিল না ।  তখন তাহাদের মনে সন্দেহ হইল যে ইহারা নাকি জানি কি করিবে ।  আর তাহারা লম্বাও খুব ছিল ।  খোদা খোদা করিয়া লিলুয়া ষ্টেশনে ট্রেণ থামিলে যখন মেয়ে টিকেট কালেকটার তাহাদের কামরায় আসিলেন ,  তখন সকলেই তাঁহাকে ঐ বোরকাধারিণীদের বিষয় বলিল ।  টিকেট কালেকটার তাহাদের দিকে অগ্রসর হইতে না হইতে তাহাদের একজন ষ্টেশনের বিপরীত দিকে ট্রেণের জানালা দিয়া লাফাইয়া পলাইয়া গেল; তিনি  “ পুলিশ - পুলিশ ”  বলিয়া চেঁচাইতে চেঁচাইতে একজনকে ধরিয়া নেকাব তুলিয়া ,  দেখেন ,  - তাহার মুখে ইয়া দাড়ী ,  - ইয়া গোঁফ !  তিনি ব্যস্ত হইয়া বলিলেন ,   “ কি আশ্চর্য্য !  বোরকার ভিতর দাড়ী গোঁফ !  ” 
  [  ৩৮  ] 
 আমার পরিচিতা জনৈকা শি - ডাক্তার মিস শরৎকুমারী মিত্র বলিয়াছেন ,   “ বাবা !  আপনাদের - মুসলমানদের বাড়ী গেলে আমাদের যা নাকাল হতে হয় !  না পাওয়া যায় সময়মত একটু গরম জল; না পাওয়া যায় একখণ্ড ন্যাকড়া !  ” 
একবার তাঁহাকে বহুদূর হইতে একজন ডাকিতে আসিয়া জানাইল যে বউবেগমের দাঁতে ব্যথা হইয়াছে ।  তিনি যথাসম্ভব দাঁতের ঔষধ এবং প্রয়োজন বোধ করিলে দাঁত তুলিয়া ফেলিবার জন্য যন্ত্রপাতি সঙ্গে লইয়া গিয়াছেন ।  সেখানে দিয়া দেখেন ,  দাঁতে বেদনা নহে ,  - প্রসব বেদনা !  তিনি এখন কি করেন ?  ভাগলপুর শহর হইতে জমগাঁও চারি ক্রোশ পথ ।  এত দূর হইতে আবার সেই একই ঘোড়ার গাড়ীতে ফিরিয়া যাওয়াও অসম্ভব; কারণ ঘোড়া কান্ত হইয়াছে ।  জমগাঁও শহরতলী ,  - পাড়া গ্রামের মত স্থান ,  সেখানে ঘোড়ার গাড়ী কিম্বা পাল্কী পাওয়া যায় না । 
কোন প্রকারে ভাগলপুরে ফিরিয়া আসিয়া তৎকালীন উপযোগী যন্ত্রপাতি লইয়া পুনরায় জমগাঁও যাইতে যাইতে রোগিনীর দফা শেষ হওয়ার সম্ভাবনা ।  মিস মিত্র সে বাড়ীর কর্ত্রীকে জিজ্ঞাসা করিলেন যে এরূপ মিথ্যা কথা বলিয়া তাঁহাকে অনর্থক ডাকা হইল কেন ?  উত্তরে কর্ত্রী বলিলেন ,   “ পুরুষ চাকরের দ্বারা ডাক্তারনীকে ডাকিতে হইল ,  সুতরাং তাহাকে দাঁতে ব্যথা না বলিয়া আর কি বলিতাম ?  তোবা ছিয়া !  মর্দ্দুয়াকে ও কথা বলিতাম কি করিয়া ?  আপনি কেমন ডাক্তারণী যে ,  লোকের কথা বুঝেন না ?  ” 
  [  ৩৯  ] 
 সমাজ আমাদিগকে কেবল অবরোধ - কারাগারে বন্ধ করিয়াই ক্ষান্ত হয় নাই ।  হজরতা আয়শা সিদ্দিকা নাকি ৯ বৎসর বয়সে বয়োপ্রাপ্ত হইয়াছিলেন; সেই জন্য সম্ভ্রান্ত মুসলমানের ঘরের বালিকার বয়স আট বৎসর পার হইলেই তাহাদের উচ্চহাস্য করা নিষেধ ,  উচ্চৈস্বরে কথা বলা নিষেধ ,  দৌড়ান লাফান ইত্যাদি সবই নিষেধ ।  এক কথায় ,  তাহার ন্নাচড়াও নিষেধ ।  সে গৃহকোণে মাথা গুঁজিয়া বসিয়া কেবল সূচি - কর্ম্ম করিতে থাকিবে ,  - নড়িবে না ।  এমনকি দ্রুতগতি হাঁটিবেও না । 
কোন এক সম্ভ্রান্ত ঘরের একটি আট বৎসরের বালিকা একদিন উঠানে আসিয়া দেখিল ,  রান্নাঘরের চালে ঠেকান ছোট মই আছে ।  তাহেরা  ( সেই বালিকা ) র মনে কি হইল ,  সে অন্যমনস্ড়্গভাবে ঐ মইয়ের দুই ধাপ উঠিল ।  ঠিক সেই সময় তাহার পিতা সেখানে আসিয়া উপস্থিত হইলেন ।  তিনি কন্যাকে মইয়ের উপর দেখিয়া দিগ্বিদিক জ্ঞানশূন্য হইয়া তাহার হাত ধরিয়া এক হেঁচকা টানে নামাইয়া দিলেন । 
তাহেরা পিতার অতি আদরের একমাত্র কন্যা ,  - পিতার আদর ব্যতীত অনাদর কখনও লাভ করে নাই; কখনও পিতার অপ্রসন্ন মুখ দেখে নাই ।  অদ্য পিতার রুদ্রমূর্ত্তি দেখিয়া ও রূঢ় হেঁচকা টানে সে এত অধিক ভয় পাইল যে কাঁপিতে কাঁপিতে বে - সামাল হইয়া কাপড় নষ্ট করিয়া ফেলিল ! 
অ - বেলায় স্নান করাইয়া দেওয়া হইল বলিয়া এবং অত্যধিক ভয়ে বিহবল হইয়াছিল বলিয়া সেই রাত্রে তাহেরার জ্বর হইল ।  একে বড় ঘরের মেয়ে ,  তায় আবার অতি আদরের মেয়ে ,  সুতরাং চিকিৎসার ক্রটি হয় নাই ।  সুদূর সদর জেলা হইতে সিভিল সার্জ্জন ডাক্তার আনা হইল ।  সেকালে  ( অর্থাৎ ৪০ / ৫০ বৎসর পূর্ব্বে )  ডাক্তার ডাকা সহজ ব্যাপার ছিল না । 
ডাক্তার সাহেবের চতুর্গুণ দর্শনী ,  পাল্কী ভাড়া ,  তদুপরি বত্রিশজন বেহারার সিধা ও পান তামাক যোগান - সে এক বিরাট ব্যাপার । 
এত যতœ সত্ত্বেও তৃতীয় দিনেও তাহেরার জ্বর ত্যাগ হইল না ।  ডাক্তার সাহেব বে - গতিক দেখিয়া বিদায় হইলেন ।  পিতার রূঢ় ব্যবহারের নিষ্ঠুর প্রত্যুত্তর দিয়া তাহেরা চিরমুক্তি লাভ করিল !   ( ইন্নালিল্লাহে ওয়াইন্না ইলায়হে রাজেউন )  । 
  [  ৪০  ] 
 এক ধনীগৃহে কন্যার বিবাহ উপলক্ষ হইতেছিল ।  বাড়ী ভরা আত্মীয়া কুটুম্বিনীর হট্রগোল - কিছুরই অভাব নাই ।  নবাগতাদিগের জন্য অনেক নূতন চালাঘর তোলা হইয়াছে ।  একদিন ভরা সন্ধ্যায় কি করিয়া একটা নূতন খড়ের ঘরে আগুন লাগিল ।  শোরগোল শুনিয়া বাহির হইতে চাকরবাকর ,  লোকজন আসিয়া দেউড়ীর ঘরে অপো করিতে লাগিল ,  আর বারম্বার হাঁকিয়া জিজ্ঞাসা করিতে লাগিল ,  পর্দ্দা হইয়াছে কিনা ,  - তাহারা অন্দরে আসিতে পারে কিনা ?  কিন্তু অন্তঃপুর হইতে কে উত্তর দিবে ?  আগুন দেখিয়া সকলেরই ভ্যাবা - চেকা লাগিয়া গিয়াছে ।  এদিকে আগুন - লাগা ঘরের ভিতর বিবিরা বসিয়া বলাবলি করিতেছেন যে প্রাঙ্গণে পর্দ্দা আছে কিনা ,  - কোন ব্যাটাছেলে থাকিলে তাঁহারা বাহির হইবেন কি করিয়া ? 
অবশেষে এক বুড়ো বিবি ভয়ে জ্ঞানহারা হইয়া উচ্চৈস্বরে বলিলেন ,   “ আরে ব্যাটারা !  আগুন নিবাতে আয় না !  এ সময়ও জিজ্ঞাসা করিস পর্দ্দা আছে কিনা ?  ” 
তখন সকলে ঊর্ধ্বশ্বাসে দৌড়াইয়া আগুন নিবাইতে আসিল ।  কিন্তু আগুন - লাগা ঘরের বিবিরা বাহিরে যাইতে গিয়া যেই দেখিলেন ,  প্রাঙ্গণ পুরুষ মানুষে ভরা ,  অমনি তাঁহারা পুনরায় ঘরে গিয়া ঝাঁপের অন্তরালে লুকাইলেন ।  সৌভাগ্যবশতঃ গোটাকয়েক সাহসী তরুণ বিবিদের টানাহেঁচড়া করিয়া বাহিরে লইয়া আসিল ।  নচেৎ সেইখানে পুড়িয়া পসেন্দা কাবাব হইতেন !  ! 
  [  ৪১  ] 
 রায় শ্রীযুক্ত জলধর সেন বাহাদুর গত ১৩৩৫ সনে লিখিয়াছেনঃ সেকালের পর্দ্দা - আমি যে সময়কে সেকাল বলছি ,  তা সত্য - ক্রেতা - দ্বাপর যুগ নয় কিন্তু - সে আমাদের যৌবনকালের কথা - এই পঞ্চাশ বৎসর পূর্ব্বের কথা ।  সে সময় আমরা পর্দ্দার যে রকম কঠোর ,  তথা হাস্যকর ব্যবস্থা দেখিয়াছিলাম ,  সে সকল দৃশ্য এখনও আমার চরে সম্মুখে ছবির মত জেগে আছে ।  তারই গুটিকয়েক দৃশ্যের সামান্য বর্ণনা দিতে চেষ্টা করিব । 
সেই সময় একদিন কি জন্য যেন হাবড়া ষ্টেশনে গিয়াছিলাম ।  আমি তখন কলেজে পড়ি ।  ষ্টেশনের প্ল্যাটফরমে গিয়া দেখি কয়েকজন বরকন্দাজ যাত্রীর ভিড় সরিয়ে পথ করছে ।  এগুতে সাহস হোল না; হয়ত কোন রাজা মহারাজা গাড়ীতে উঠবেন ,  তারই জন্য তার সৈন্য সামন্তেরা নিরীহ যাত্রীদের ধাক্কা দিয়ে সরিয়ে দিচ্ছে ।  এই ভেবে রাজা - মহারাজার আগমন প্রতীক্ষায় একটু দূরে দাঁড়িয়ে রইলাম । 
তিন চার মিনিট হয়ে গেল ,  রাজা মহারাজা আর আসেন না ।  শেষে দেখি কিনা - একটা মশারি আসছেন ।  মশারির চার কোণা চারজন সিপাহী ধ ’ রে ধীরে ধীরে এগিয়ে আসছেন ।  আমি ত এ দৃশ্য দেখে অবাক - এ ব্যাপার ত পূর্ব্বে কখনও দেখি নাই ।  আমার পাশেই এক ভদ্রলোক দাঁড়িয়েছিলেন ।  তাঁকে জিজ্ঞাসা করলাম ,   “ এমন করে একটা মশারি যাচ্ছেন কেন ?  ”  তিনি একটু হেসে বল্লেন ,   “ আপনি বুঝি কখন মশারির যাত্রা দেখেন নাই ?  দেখছেন না কত সিপাহী - সান্ত্রী যাচ্ছে ।  বিহার অঞ্চলের কোন এক রাজা না জমীদারের গৃহিনী ঐ মশারির মধ্যে আবরু রা করে গাড়ীতে উঠতে যাচ্ছেন ।  বড় মানুষের বৌ কি আপনার আমার সুমুখ আর দশজনের মত যেতে পারেন; তাঁরা যে অসূর্যস্পশ্যা ।  ”  এই বলেই ভদ্রলোকটি হাসতে লাগলেন ।  আমি এই পর্দ্দার বহর দেখে হাস্য সংবরণ করতে লাগলাম না ।  হাঁ ,  এরই নাম পর্দ্দা বটে - একেবারে মশারি যাত্রা । 
আর একবার কি একটা যোগ উপলক্ষে গঙ্গা - স্নানের ব্যবস্থা ছিল ।  লোক - সমারোহ দেখবার জন্য এবং এ বৃদ্ধ বয়সে ব ’ লেই ফেলি ,  গঙ্গাস্নান করে পাপ মোচনের জন্যও বটে ,  বড়বাজারে আদ্য - শ্রাদ্ধের ঘাটে গিয়াছিলাম ।  তখন শীতকাল ,  স্নানের সময় অপরাহ্নে পাঁচটা । 
ঘাটে দাঁড়িয়ে লোক সমারোহ দেখছি ,  আর ভাবছি এই দারুণ শীতের মধ্যে কেমন করে গঙ্গাস্নান ক ’ রব ।  এমন সময় দেখি ঘেরাটোপ আগাগোড়া আবৃত একখানি পাল্কী ঘাটে এল ।  পাল্কীর চার কোণ ধ ’ রে চারজন আরদালী ,  আর পাল্কীর দুই দুয়ার বরাবর দুইটী দাসী ।  বুঝতে বাকী রহিল না যে কোন ধনাঢ্য ব্যক্তির গৃহিণী ,  বা কন্যা ,  বা পুত্রবধূ স্নান করতে এলেন ।  বড় মানুষের বাড়ীর মেয়েরা এমন আড়ম্বর ক ’ রে এসেই থাকেন ,  তাতে আশ্চর্য্যের কথা কিছুই নেই । 
কিন্তু তারপর যা দেখলাম ,  সে হাস্যরসের এবং করুণ - রসের একেবারে চূড়ান্ত ।  আমি মনে করেছিলাম গঙ্গার জলের কিনারে পাল্কী নামানো হবে এবং আরোহিণীরা অবতরণ করে গঙ্গাস্নান করে আসবেন ।  কিন্তু ,  আমার সে কল্পনা আকাশেই থেকে গেল ।  দেখলাম বেহারা মায় আরদালী দাসী দুইটী - পাল্কী নিয়ে জলের মধ্যে নেমে গেল ।  যেখানে গিয়ে পাল্কী থামলো ,  সেখানে বোধ হয় বুক - সমান জল ।  বেহারারা তখন পাল্কীখানিকে একেবারে জলে ডুবিয়ে তৎণাৎ উপরে তুললো ।  এবং তারপরেই পাল্কী নিয়ে তীরে উঠে এসে ,  যেভাবে আগমন ,  সেইভাবেই প্রতিগমন ।  আমার হাসি এলো পাল্কীর গঙ্গাস্নান দেখে; আর মনে কষ্ট হ ’ তে লাগল ,  পাল্কীর মধ্যে যাঁরা ছিলেন ,  তাঁদের অবস্থা স্মরণ করে ।  এই শীতের সন্ধ্যায় পাল্কীর মধ্যে মা - লক্ষ্মীরা ভিজে কাপড়ে হি - হি করে কাঁপছেন ।  এদিকে তাঁদের স্নান যা হোলো ,  তা তো দেখতেই পেলাম ।  এর নাম পর্দ্দা ! 
সেন মহাশয় পাল্কীর  “ গঙ্গাস্নান ”  দেখিয়া হাসিয়াছেন ।  আমরা শৈশবে চিলমারীর ঘাটে  ‘ পাল্কীর ব্রপুত্র নদের স্নান ’  শুনিয়া হাসিয়াছি ।  পরে ভাগলপুরে গিয়া পাল্কীর রেল ভ্রমণের বিষয় শুনিয়াছি । 
একবার একটি ত্রয়োদশ বর্ষীয়া নব - বিবাহিতা বালিকার শ্বশুর - বাড়ী যাত্রা স্বচে দেখিয়াছি; তাহা বেশ স্পষ্ট মনে আছে ।  ভাগলপুর প্রভৃতি স্থানে জুন মাসে রৌদ্র কিরূপ প্রখর হয় ,  তা সকলেই জানেন । 
জুন মাসে দিবা ৮ ঘটিকার সময় সে বালিকা নববধূকে মোটা বেনারসী শাড়ী পরিয়া মাথায় আধ হাত ঘোমটা টানিয়া পাল্কীকে উঠিতে হইল ।  সেই ঘোমটার উপর আবার একটা ভারী ফুলের  “ সেহরা ”  তাহার কপালে বাঁধিয়া দেওয়া হইল ।  পরে পাল্কীর দ্বার বন্ধ করিয়া জরির কাজ করা লাল বানাতের ঘেরাটোপ দ্বারা পাল্কী ঢাকা হইল ।  সেই পাল্কী ট্রেনের ব্রেকভ্যানের খোলা গাড়ীতে তুলিয়া দেওয়া হইল ।  এই অবস্থায় দগ্ধ ও সিদ্ধ হইতে হইতে বালিকা চলিল ,  তাহার শ্বশুর - বাড়ী - যশিদী !  ! 
  [  ৪২  ] 
 সেদিন  ( ৭ই জুলাই ১৯৩১ সাল )  জনৈকা মহিলা নিন্মলিখিত ঘটনা দুইটি বলিলেনঃ বহুবর্ষ পূর্ব্বে তাঁহার সম্পর্কের এক নানিজান পশ্চিম দেশে বেড়াইতে গিয়া ফিরিয়া আসিলেন ।  তিনি যথাসময়ে টেলিগ্রাফ যোগে তাঁহার কলিকাতায় পৌঁছিবার সময় জানাইয়াছিলেন ।  কিন্তু সেদিন তুফানে সমস্ত টেলিগ্রাফের তার ছিঁড়িয়া গিয়াছিল এবং কলিকাতার রাস্তায় সাঁতার - জল ছিল ।  সুতরাং এখানে কেহ নানিজানের টেলিগ্রাফ পায় নাই এবং হাবড়া ষ্টেশনে পাল্কী লইয়া কেহ তাঁহাকে আনিতেও যায় নাই । 
এদিকে যথাসময়ে নানিজানের রিজার্ভ - করা গাড়ী হাবড়ায় পৌঁছিল; সকলে নামিলেন জিনিষপত্রও নামান হইল কিন্তু পাল্কী না থাকায় নানিজান বোরকা পরিয়া থাকা সত্ত্বেও কিছুতেই নামিতে সম্মত হইলেন না ।  অনেকক্ষণ সাধ্য - সাধনের পর নানাসাহেব ভারী বিরক্ত হইয়া বলিলেন ,   “ তবে তুমি এই ট্রেনেই থাক ,  আমরা চলিলাম ।  ”  বেগতিক দেখিয়া নানিজান মিনতি করিয়া বলিলেন ,   “ আমি এক উপায় বলিয়া দিই ,  আপনারা আমাকে সেইরূপে নামান ।  ”  উপায়টী এই যে ,  তাঁহার সর্ব্বাঙ্গে অনেক কাপড় জড়াইয়া তাঁহাকে একটা বড় গাঁটরীর মত করিয়া বাঁধিয়া তিন চারি জনে সেই গাঁটরী ধরাধরি করিয়া টানিয়া ট্রেণ হইতে নামাইল ।  অতঃপর তদবস্থায় তাঁহাকে ঘোড়ার গাড়ীতে তুলিয়া দেওয়া হইল । 
  [  ৪৩  ] 
 এক বোরকাধারিণী বিবি হাতে একটা ব্যাগ সহ ট্রেণ হইতে নামিয়াছেন ।  তাঁহাকে অন্যান্য আসবাব সহ এক জায়গায় দাঁড় করাইয়া তাঁহার স্বামী কার্য্যান্তরে গেলেন ।  কোন কারণবশতঃ তাঁহার ফিরিয়া আসিতে কিছু বিলম্ব হইল ।  এদিকে বিবি সাহেবা দাঁড়াইয়া অশ্রু বর্ষণ করিতে লাগিলেন ।  তাঁহার অস্ফুট ক্রন্দনধ্বনি শুনিয়া এবং শরীরের কম্পন দেখিয়া ক্রমে লোকের ভীড়ে হইল ।  লোকেরা দয়া করিয়া জিজ্ঞাসা করিল ,   “ আপনার সঙ্গের লোকের নাম বলুন ত ,  আমরা তাঁহাকে ডাকিয়া আনি ।  ”  তিনি একবার আকাশে সূর্য্যের দিকে ইসারা করেন আর একবার হাতের ব্যাগ তুলিয়া দেখান ।  ইহাতে উপস্থিত লোকেরা কিছু বুঝিতে না পারিয়া হাসিতে হট্টগোল বাধাইয়া দিল । 
কিছুক্ষণ পরে এক ব্যক্তি হাঁফাইতে সেখানে দৌড়াইয়া আসিয়া জিজ্ঞাসা করিলেন ,   “ কি হইয়াছে ?  ভীড় কেন ?  ”  ঘটনা শুনিয়া তিনি হাসিয়া বলিলেন ,   “ আমার নাম  ‘ আফতাব বেগ ’  ,  তাই আমার বিবি সূর্য্যের দিকে ইসারা করিয়া দেন আর হাতের বেগ  ( ব্যাগ )  দেখাইয়াছেন ।  ” 
  [  ৪৪  ] 
 জনাব শরফদ্দীন আহমদ বিক্স এক্স  ( আলীগড় )  আজিমাবাদী নিন্মলিখিত ঘটনাত্রয় কোন উর্দ্দু কাগজে লিখিয়াছেন ।  আমি তাহা অনুবাদ করিবার লোভ সম্বরণ করিতে পারিলাম না ।  যথাঃ গত বৎসর পর্য্যন্ত আমি আলীগড়ে ছিলাম ।  যেহেতু সেখানকার ষ্টেশন একরূপ জাঁকজমকে ইক্স আইক্স আরক্স লাইনে অদ্বিতীয় বোধ হয় ,  সেই জন্য আমি প্রত্যহই পদব্রজে ভ্রমণের সময় ষ্টেশনে যাইতাম ।  সেখানে অন্যান্য তামাসার মধ্যে অনেকগুলি ১৩শ শতাব্দীর বোরকা আমার দৃষ্টিগোচর হইয়াছিল ।  আর খোদা মিথ্যা না বলান ,  প্রত্যেক বোরকাই কোন না কোন প্রকার কৌতুকাবহ ছিল ।  তন্মধ্যে মাত্র তিনটী ঘটনা এখানে বিবৃত হইল । 
প্রথম ঘটনা এই যে ,  একদিন আমি আলীগড় ষ্টেশনে প্লাট - ফরমে পায়চারি করিতেছিলাম ,  সহসা পশ্চাৎদিক হইতে আমার গায়ে ধাক্কা লাগিল ।  মুখ ফিরাইয়া দেখিলাম যে ,  এক বোরকাধারিণী বিবি দাঁড়াইয়া আছেন; আর আমাকে শাসাইয়া বলিতে লাগিলেন ,   “ মিয়া দেখে চলেন না ?  ”  তাঁহার কথায় আমার প্রবল হাসি পাইল ,  কারণ তিনি ত আমার পশ্চাতে ছিলেন ,  সুতরাং দেখিয়া চলা না চলার দায়িত্ব কাহার ,  তাহা সহজেই অনুমেয় ।  আমি তাঁহাকে কেবল এইটুকু বলিলাম ,   “ আপনি মেহেরবাণী করিয়া বোরকার জাল চক্ষের সম্মুখে ঠিক করিয়া নিন ”  এবং হাসিতে হাসিতে অন্যত্র চলিলাম । 
 

                    




বেগম রোকেয়া সাখাওয়াৎ হোসেন - এর  ‘ অবরোধবাসিনী ’  থেকে পাঠ  ( ৪ ) 

 বেগম রোকেয়া সাখাওয়াৎ হোসেন - এর  ( ১৮৮০ - ১৯৩২ )  বিস্তারিত পরিচয় দেওয়া এই পোস্টের উদ্দেশ্য নয় ।  তাঁর সম্বন্ধে আমরা কমবেশি জানি ।  তাঁর রচিত  “ অবরোধবাসিনী ”  বইটি আমাদের কারও কারও পড়া কিংবা কারও কারও এখনও পড়া হয়নি ।  এ কারণেই বেগম রোকেয়া সাখাওয়াৎ হোসেন - এর অবরোধবাসিনী থেকে পাঠ - এর এই পরিকল্পনা ।  উদ্দেশ্য ,  একুশ শতকে বসে বেগম রোকেয়ার চিন্তার স্বরুপ উপলব্দি করা । 
   [  ২১  ] 
 বঙ্গদেশের কোন জমীদারের বাড়ী পুণ্যাহের উৎসব উপলক্ষে নাচ গান হইতেছিল ।  নর্ত্তকীরা বাহিরে যেখানে বিরাট শামিয়ানার নীচে নাচিতেছিল ,  সে স্থানটা বাড়ীর দেউড়ীর কামরা হইতে দেখা যাইত ।  কিন্তু বাড়ীর কোনও বিবি সে দেউড়ীর ঘরে যান নাই ।  নৃত্য দর্শন ও সঙ্গীত শ্রবণের সৌভাগ্য লইয়া বিবিরা ধরাধামে আসেন নাই । 
জমীদার সাহেবের একটী তিন বৎসর বয়স্কা কন্যা ছিল ।  মেয়েটী দিব্যি গৌরাঙ্গী ।  তাহাকে আদর করিয়া কেহ বলিত ,  চিনির পুতুল ,  কেহ বলিত ,  ননীর পুতুল ।  নাম সাবেরা ।  ভোরের সময় রৌশন চৌকির ভৈরবী আলাপে নিদ্রিত পাখীরা জাগিয়া কলরব আরম্ভ করিয়াছে ।  সাবেরার  ‘ খেলাই ’ ও  ( আধুনিক ভাষায়  “ আয়া ”  )  জাগিয়া উঠিয়াছে ।  তাহার সাধ হইল ,  একটু নাচ দেখিতে যাইবে ।  কিন্তু সাবেরা তখনও ঘুমাইতেছিল ।  সুতরাং খেলাই সে নিদ্রিতা শিশুকে কোলে লইয়া ঘরে নাচ দেখিতে গেল । 
যেখানে বাঘের ভয় ,  সেখানেই রাত হয় !  কর্ত্তা সেই সময় বহির্ব্বাটী হইতে অন্তঃপুরে আসিতেছিলেন ।  দেখিলেন ,  সাবেরাকে কোলে লইয়া খেলাই খড়খড়ির পাখী তুলিয়া তামাসা দেখিতেছিল ।  তাঁহার হাতে একটা মোটা লাঠি ছিল তিনি সেই লাঠি দিয়া খেলাইকে প্রহার আরম্ভ করিলেন ।  খেলাইয়ের চিৎকারে বিবিরা দৌড়িয়া দেউড়ী ঘরে আসিলেন ।  এক লাঠি লাগিল সাবেরার ঊরুতে ।  তখন কর্ত্তার ভ্রাতৃবন্ধু অগ্রসর হইয়া বলিলেন ,   “ ছোট সাহেব ,  করেন কি !  করেন কি !  মেয়ে মেরে ফেলবেন ?  ”  প্রহারবৃষ্টি তৎক্ষণাৎ থামিয়া গেল ।  জমীদার সাহেব সক্রোধে কহিলেন ,   “ হতভাগী ,  নিজে নাচ দেখবি ,  দেখ না ,  কিন্তু আমার মেয়েকে দেখাতে আনলি কেন ?  ” 
কিন্তু প্রকৃতপক্ষে শিশু ত খেলাইয়ের কাঁধে মাথা রাখিয়া গভীর নিদ্রায় মগ্ন ছিল ,  - সে বেচারী কিছুই দেখে নাই ।  বাড়ীময় শোরগোল পড়িয়া গেল ।  - সাবেরার দুধের মত শাদা ধবধবে ঊরুতে লাঠির আঘাতে এক বিশ্রী কালো দাগ দেখিয়া কর্ত্তাও মরমে মরিয়া গেলেন ।  এইরূপে লাঠির গুতায় আমাদের অবরোধ - কারায় বন্দী করা হইয়াছে । 
  [  ২২  ] 
 শিয়ালদহ ষ্টেশনের প্লাটফরম ভরা সন্ধ্যার সময় এক ভদ্রলোকে ট্রেণের অপেক্ষায় পায়চারী করিতেছিলেন ।  কিছু দূরে আর একজন দাঁড়াইয়া ছিলেন; তাঁহার পার্শ্বে এক গাদা বিছানা ইত্যাদি ছিল ।  পূর্ব্বোক্ত ভদ্রলোক কিঞ্চিৎ কান্তি বোধ করায় উক্ত গাদার উপর বসিতে গেলেন ।  তিনি বসিবা মাত্র বিছানা নড়িয়া উঠিল - তিনি তৎক্ষণাৎ সভয়ে লাফাইয়া উঠিলেন ।  এমন সময় সেই দণ্ডায়মান ভদ্রলোক দৌড়িয়া আসিয়া সক্রোধে বলিলেন ,  -  “ মশায় ,  করেন কি ?  আপনি স্ত্রীলোকদের মাথার উপর বসিতে গেলেন কেন ?  ”  বেচারা হতভম্ব হইয়া বলিলেন ,   “ মাফ করিবেন ,  মশায় !  সন্ধ্যার আঁধারে ভালমতে দেখিতে পাই নাই ,  তাই বিছানার গাদা মনে করিয়া বসিয়াছিলাম ।  বিছানা নড়িয়া উঠায় আমি ভয় পাইয়াছিলাম যে ,  এ কি ব্যাপার !  ” 
  [  ২৩  ] 
 অপরের কথা দূরে থাকুক ।  এখন নিজের কথা কিছু বলি ।  সবে মাত্র পাঁচ বৎসর বয়স হইতে আমাকে স্ত্রীলোকদের হইতেও পর্দ্দা করিতে হইত ।  ছাই কিছুই বুঝিতাম না যে ,  কেন কাহারও সম্মুখে যাইতে নাই; অথচ পর্দ্দা করিতে হইত ।  পুরুষদের ত অন্তঃপুরে প্রবেশ নিষেধ ,  সুতরাং তাহাদের অত্যাচার আমাকে সহিতে হয় নাই ।  কিন্তু মেয়েমানুষের অবাধ গতি - অথচ তাহাদের দেখিতে না দেখিতে লুকাইতে হইবে ।  পাড়ার স্ত্রীলোকেরা হঠাৎ বেড়াইতে আসিত; অমনি বাড়ীর কোন লোক চক্ষুর ইসারা করিত ,  আমি যেন প্রাণ - ভয়ে যত্র - তত্র - কখনও রান্নাঘরের ঝাঁপের অন্তরালে ,  কখনও কোন চাকরাণীর গোল করিয়া জড়াইয়া রাখা পাটীর অভ্যন্তরে ,  কখনও তক্তপোষের নীচে লুকাইতাম । 
বাচ্চাওয়ালী মুরগী যেমন আকাশে চিল দেখিয়া ইঙ্গিত করিবা মাত্র তাহার ছানাগুলি মায়ের পাখার নীচে পলায় ,  আমাকেও সেইরূপ পলাইতে হইত ।  কিন্তু মুরগীর ছানার ত মায়ের বুক স্বরূপ একটা নির্দিষ্ট আশ্রয় থাকে ,  তাহারা সেইখানে পলাইয়া থাকে; আমার জন্য সেরূপ কোন নির্দিষ্ট নিরাপদ স্থান ছিল না ।  আর মুরগীর ছানা স্বভাবতঃই মায়ের ইঙ্গিত বুঝে - আমার ত সেরূপ কোন স্বাভাবিক ধর্ম্ম  ( রহংঃরহপঃ )  ছিল না ।  তাই কোন সময় চক্ষের ইসারা বুঝিতে না পারিয়া দৈবাৎ না পলাইয়া যদি কাহারও সম্মুখীন হইতাম ,  তবে হিতৈষিণী মুরুব্বিগণ ,   “ কলিকালের মেয়েরা কি বেহায়া ,  কেমন বেগয়রৎ ”  ইত্যাদি বলিয়া গঞ্জনা দিতে কম করিতেন না । 
আমার পঞ্চম বর্ষ বয়সে কলিকাতা থাকাকালীন দ্বিতীয়া ভ্রাতৃবধূর খালার বাড়ী - বেহার হইতে দুইজন চাকরাণী তাঁহাকে দেখিতে আসিয়াছিল ।  তাহাদের  ‘ ফ্রী পাসপোর্ট ’  ছিল ,  - তাহারা সমস্ত বাড়ীময় ঘুরিয়া বেড়াইত ,  আর আমি প্রাণ - ভয়ে পলায়মান হরিণশিশুর মত প্রাণ হাতে লইয়া যত্র - তত্র - কপাটের অন্তরালে কিম্বা টেবিলের নীচে পলাইয়া বেড়াইতাম ।  ত্রিতলে একটা নির্জ্জন চিল - কোঠা ছিল; অতি প্রত্যুষে আমাকে খেলাই কোলে করিয়া সেইখানে রাখিয়া আসিত; প্রায় সমস্ত দিন সেইখানে অনাহারে কাটাইতাম ।  বেহারের চাকরাণীদ্বয় সমস্ত বাড়ী তন্নতন্ন করিয়া খুঁজিবার পর অবশেষে সেই চিল - কোঠারও বিপদের সংবাদ দিল ।  ভাগ্যে সেখানে একটা ছাপরখাট ছিল ,  আমি সেই ছাপরখাটের নীচে গিয়া নিঃশ্বাস বন্ধ করিয়া রহিলাম - ভয় ,  পাছে আমার নিঃশ্বাসের সাড়া পাইয়া সেই হৃদয়হীনা স্ত্রীলোকেরা খাটের নীচে উঁকি মারিয়া দেখে !  সেখানে কতকগুলি বাক্স ,  পেটারা ,  মোড়া ইত্যাদি ছিল ।  বেচারা হালু ,  তাহার  ( ৬ বৎসর বয়সের )  ক্ষুদ্র শক্তি লইয়া সেইগুলি টানিয়া আনিয়া আমার চারিধারে দিয়া আমাকে ঘিরিয়া রাখিল ।  আমার খাওয়ার খোঁজখবরও কেহ নিয়মমত লইত না ।  মাঝে মাঝে হালু খেলিতে খেলিতে চিল - কোঠায় গিয়া উপস্থিত হইলে ,  তাহাকেই ক্ষুধা তৃষ্ণার কথা বলিতাম ।  সে কখনও এক গ্লাস পানি ,  কখনও খানিকটা  “ বিন্নি ”   ( খই বিশেষ )  আনিয়া দিত ।  কখনও বা খাবার আনিতে গিয়া আর ফিরিয়া আসিত না - ছেলে মানুষ ত ,  ভুলিয়া যাইত ।  প্রায় চারিদিন আমাকে ঐ অবস্থায় থাকিতে হইয়াছিল । 
  [  ২৪  ] 
 বেহার অঞ্চলে শরীফ ঘরানার মহিলাগণ সচরাচর রেলপথে ভ্রমণের পথে ট্রেণে উঠেন না ।  তাঁহাদিগকে বনাতের পর্দ্দা ঢাকা পাল্কীকে পুরিয়া ,  সেই পাল্কীতে ট্রেণের মালগাড়ীতে তুলিয়া দেওয়া হয় ।  ফল কথা ,  বিবিরা পথের দৃশ্য কিছুই দেখিতে পান না ।  তাঁহারা ব্রুকবণ্ড চায়ের মত ঠধপঁঁস টিনে প্যাক হইয়া দেশ ভ্রমণ করেন ।  কিন্তু এই কলিকাতার এক ঘর সম্ভ্রান্ত পরিবার উহার উপরও টেক্কা দিয়াছেন ।  তাঁহাদের বাড়ীর বিবিদের রেলপথে কোথাও যাইতে হইলে প্রথমে তাঁহাদের প্রত্যেককে ,  পাল্কীতে বিছানা পাতিয়া ,  একটা তালপাতার হাত পাখা ,  এক কুজা পানি এবং একটা গ্লাস সহ বন্ধ করা হয় ।  পরে সেই পাল্কীগুলি তাঁহাদের পিতা কিম্বা পুত্রের সম্মুখে চাকরেরা যথাক্রমে -  ( ১ )  বনাতের পর্দ্দা দ্বারা প্যাক করে;  ( ২ )  তাহার উপর মোম - জমা কাপড় দ্বারা সেলাই করে;  ( ৩ )  তাহার উপর খারুয়ার কাপড়ে ঘিরিয়া সেলাই করে;  ( ৪ )  তাহার পর বোম্বাই চাদরের দ্বারা সেলাই করে;  ( ৫ )  অতঃপর সর্ব্বোপরে চট মোড়াই করিয়া সেলাই করে ।  এই সেলাই ব্যাপার তিন চারি ঘণ্টা ব্যাপিয়া হয় - আর সেই চারি ঘণ্টা পর্য্যন্ত বাড়ীর কর্ত্তা ঠায় উপস্থিত থাকিয়া কাড়া পাহারা দেন ।  পরে বেহারা ডাকিয়া পাল্কীগুলি বনাতের পর্দ্দা ঢাকা অবস্থায় রাখিয়া চাকরেরা সরিয়া যায় ।  পরে কর্ত্তা স্বয়ং বন্দিনীদের অজ্ঞান অবস্থায় বাহির করিয়া যথারীতি মাথায় গোলাপজল ও বরফ দিয়া ,  মুখে চামচ দিয়া পানি দিয়া ,  চোখে মুখে পানির ছিটা দিয়া বাতাস করিতে থাকেন ।  দুই ঘণ্টা বা ততোধিক সময়ের শুশ্রূষার পর বিবিরা সুস্থ হন । 
  [  ২৫  ] 
  “ অবরোধ - বাসিনী ” র ১১নং ঘটনায় লিখিয়াছি যে ,  আমি গত ১৯২৪ সনে আমার দুই নাতিনের বিবাহোপলক্ষে আরায় গিয়াছিলাম ।  কিন্তু আমি আরা শহরটায় সেই বাড়ীখানা এবং আকাশ ছাড়া আর কিছুই দেখিতে পাই নাই ।  আমার  “ মেয়েকে ”   ( অর্থাৎ মেয়ের মৃত্যুর পর জামাতার দ্বিতীয় পরে স্ত্রীকে )  সেই কথা বলায় তিনি অতি মিনতি করিয়া আমাকে বলিলেন ,   “ আম্মা ,  আপনি যদি দয়া করিয়া শহর দেখিতে চান ,  তবে আমরাও আপনার জুতার বরকতে শহরটা একটু দেখিয়া লইব ।  আমরা সাত বৎসর হইতে এখানে আছি ,  কিন্তুু শহরের কিছুই দেখি নাই ।  ”  সদ্যপরিণীতা মজু এবং সবুও সকাতরে বলিল ,   “ হ্যাঁ নানি আম্মা ,  আপনি আব্বাকে বলিলেই হইবে ।  ” 
আমি ক্রমান্বয়ে কয়েকদিন বাবাজীবনকে একখানা গাড়ী সংগ্রহ করিয়া দিতে বলায় ,  তিনি প্রতিদিনই অতি বিনীতভাবে জানাইতেন যে গাড়ী পাওয়া যায় না ।  শেষের দিন বিকালে তাঁহার ১১ বৎসর বয়স্ক পুত্র আমাদের সংবাদ দিল যে যদি বা একটা ভাড়াটে গাড়ী আসিয়াছে ।  কিন্তু তাঁহার জানালার একটা পাখী ভাঙ্গা ।  মজু অতি আগ্রহের সহিত বলিল ,   “ সেখানটায় আমরা পর্দ্দা করিয়া লইব - আল্লার ওয়াস্তে তুমি গাড়ী ফেরত দিও না ।  ”  সবু ফিস্ফিস্ করিয়া বলিল ,   “ ভালই হইয়াছে ,  ঐ ভাঙ্গা জানালা দিয়া ভালমতে দেখা যাইবে ।  ”  আমরা যতবারই গাড়ীতে উঠিতে যাইবার জন্য তাড়া দিই ,  ততবারই শুনিঃ সবুর করুন ,  বাহিরে এখনও পর্দ্দা হয় নাই । 
কিছুণ পরে গাড়ীতে উঠিতে দিয়া দেখি ,  সোবহান আল্লাহ !  দুই তিন খানা বোম্বাই চাদর দিয়া গাড়ীটি সম্পূর্ণ ঢাকিয়া ফেলা হইয়াছে ।  জামাতা স্বয়ং গাড়ীর দরজা খুলিয়া দিলেন ,  আমরা গাড়ীতে উঠিবার পর তিনি স্বহস্তে কাপড় দিয়া দরজা বাঁধিয়া দিলেন ।  গাড়ী কিছু দূরে গেলে ,  মজু সবুকে বলিল ,   “ দেখ এখন ভাঙ্গা জানালা দিয়া !  ”  সেই পর্দ্দার এক স্থলে একটা ছিদ্র ছিল ,  মজু ,  সবু এবং তাহাদের মাতা সেই দিকে ঝুঁকিয়া পড়িয়া দেখিতে লাগিলেন ,  আমি আর সে ফুটা দিয়া দেখিবার জন্য তাহাদের সহিত কাড়াকাড়ি করিলাম না । 
  [  ২৬  ] 
 আমাদের ন্যায় আমাদের নামগুলি পর্য্যন্ত পর্দ্দানশীল ।  মেয়েদের নাম জানা যায় ,  কেবল তাহাদের বিবাহের কাবিন লিখিবার সময় ।  এক মস্ত জমীদারের তিন কন্যার বিবাহ একই সঙ্গে হইতেছিল ।  মেয়েদের ডাকনাম বড় গেন্দলা ,  মেজো গেন্দলা ,  এবং ছোট গেন্দলা - প্রকৃত নাম কেহই জানে না ।  তাহাদের সম্পর্কের এক চাচা হইলেন বিবাহ পড়াইবার মোল্লা ।  কন্যাদের বয়স অনুসারে তিন জল বরের বয়সেরও তারতম্য ছিল ।  তিন জন বরই বিবাহ কেন্দ্রে অনুপস্থিত ।  আমরা পাঠিকাদের সুবিধার নিমিত্ত বরদিগকে বয়স অনুসারে ১নং ,  ২নং এবং ৩নং বলিব । 
মোল্লা সাহেবের হাতে তিন বর এবং তিন কন্যার নামের তালিকা দেওয়া হইয়াছে ।  তিনি যথাসময় বিবাহের মন্ত্র পড়াইতে বসিয়া ভ্রমণবশতঃ বর ও কন্যাদের নাম গোলমাল করিয়া ১নং বরের সহিত ছোট গেন্দলার বিবাহ দিয়া দিলেন; ৩নং বরের সহিত মেজো গেন্দলার বিবাহ দিলেন ।  এখন ২নং বরের সহিত বড় গেন্দলার বিবাহের পালা ।  মেজো ও ছোট গেন্দলার বয়স খুব অল্প - ১১ এবং ৭ বৎসর ,  তাই তাহারা কোন উচ্চ বাচ্য করে নাই ।  কিন্তু বড় গেন্দলার বয়স ১৯ বৎসর; সে লুকাইয়া ছাপাইয়া মুরুব্বিদের কথাবার্ত্তা শুনিয়া জানিয়াছিল ,  তাহার বিবাহ হইবে ,  ১নং বরের সহিত ।  আর বরের নামও তাহার জানা ছিল ।  সুতরাং ২নং বরের নাম লইয়া মোল্লা সাহেব যখন বড় গেন্দলার  “ এজেন ”  চাহিলেন ,  সে আর কিছুতেই মুখ খোলে না ।  মা ,  মাসীর উৎপীড়ন সহ্য করিয়াও সাহেবকে বলিলেন ,   “ হাঁম গেন্দলা হুঁ বলেছে; বিয়ে হয়ে গেছে ,  তুমি আর কতকণ হয়রাণ হবে ।  ”  তিনি বলিলেন ,   “ আমরা গেন্দলার মুখের  “ হুঁ ”  শুনি নাই ,  তবে কি আপনার  “ হুঁ ”  লইয়া আপনারই বিবাহ পড়াইব নাকি ?  ”  তদুত্তরে ক ’ নের মা তাঁহার পিঠে এক বিরাট কিল বসাইয়া দিলেন ।  অবশেষে গেন্দলা বেচারী  “ হুঁ ”  বলিল কিনা আমরা সে খবর রাখি না । 
এদিকে যথাসময়ে টেলিগ্রাফযোগে ৩০ বৎসর বয়স্ড়্গা ১নং বর যখন জানিলেন যে ,  তাঁহার বিবাহ হইয়াছে ,   ( ১৯ বৎসর বয়স্কা বড় গেন্দলার পরিবর্ত্তে )  সর্ব্বকনিষ্ঠা ৭ম বর্ষীয়া ছোট গেন্দলার সহিত তখন তিনি চটিয়া লাল হইলেন - শাশুড়ীকে লিখিলেন কন্যা বদল করিয়া দিতে; নচেৎ তিনি তাঁহার বিরুদ্ধে জুয়াচুরির মোকদ্দমা আনিবেন ,  ইত্যাদি ইত্যাদি । 
  [  ২৭  ] 
 প্রায় ১০ / ১১ বৎসরের ঘটনা ।  বলিয়াছি ত বেহার অঞ্চলে বিবাহের তিন মাস পূর্ব্বে  “ মাইয়া - খানায় ”  বন্দী করিয়া মেয়েদের আধমরা করা হয় ।  ও তখনও ঐ বন্দিশালায় বসিবার মেয়াদ ,  - যদি বাড়ীতে কোন দুর্ঘটনা হইয়া বিবাহের তারিখ পিছাইয়া যায় তবে - বৎসর কালও হয়; এক বেচারী সেইরূপ ছয়মাস পর্য্যন্ত বন্দিনী ছিল ।  তাহার স্নান ,  আহার প্রভৃতির বিষয়েও যথাবিধি যতœ লওয়া হইত না ।  একেই ত বেহারী লোকেরা সহজে স্নান করিতে চায় না ,  তাহাতে আবার  “ মাইয়াখানা ” র বন্দিনী মেয়েকে কে ঘন ঘন স্নান করাইবে ?  ঐ সময় মেয়ে মাটিতে পা রাখে না - প্রয়োজনমত তাহাকে কোলে করিয়া স্নানাগারে লইয়া যাওয়া হয় ।  তাহার নড়াচড়া সম্পূর্ণ নিষেধ ।  সমস্ত দিন মাথা গুঁজিয়া একটা খাটিয়ার উপর বসিয়া থাকিতে হয়; রাত্রিকালে সেইখানেই শুইতে হয় ।  অপরে মুখে তুলিয়া ভাতের গ্রাস খাওয়ায় ,  অপরে  “ আবখোয়া ”  ধরিয়া পানি খাওয়াইয়া দেয় ।  মাথার চুলে জটা হয় ,  হউক - সে নিজে মাথা আঁচড়াইতে পাইবে না - ফল কথা ,  প্রত্যেক বিষয়ের জন্য তাহাকে পরের মুখাপেক্ষী হইয়া থাকিতে হয় ।  যাহা হউক ,  ছয় মাস অন্তর সেই মেয়েটীর বিবাহ হইলে দেখা গেল ,  সর্ব্বদা চক্ষু বুজিয়া থাকার ফলে তাহার চক্ষু দুইটী চিরতরে নষ্ট হইয়া গিয়াছে । 
  [  ২৮  ] 
 বহুকালের ঘটনা ।  বহু পুণ্যফলে আরবদেশীয় কোন মহিলা কলিকাতায় তশরীফ আনিয়াছেন ।  তিনি ভাঙ্গা ভাঙ্গা উর্দ্দু বলিতে শিখিয়াছিলেন ।  যখন দলে দলে বিবিরা পাল্কীযোগে তাঁহার জেয়ারত করিতে আসিতেন ,  তিনি পাল্কী দেখিয়া হয়রাণ হইতেন যে এ  “ আজাব ”  কেন ? 
একদিন পূর্ব্ববঙ্গের এক বিবি আসিয়াছিলেন ।  আরবীয়া মহিলা কুশল প্রশ্ন প্রসঙ্গে আগন্তুক বিবির স্বামীর কুশল জিজ্ঞাসা করিলে উত্তর দান কালে বাঙ্গাল বিবি মাথার ঘোমটা টানেন আর বলেন ,   “ তানি ত বালই আছেন ,  তানার আবার কি অনব ?  তানি ত বালই আছেন ।  ”  বেচারী আরবীয়া বিবি বুঝিতেই পারিলেন না যে ,  স্বামীর কুশল বলিবার সময় ঘোমটা টানার প্রয়োজন হইল কেন ? 
আরবীয়া বিবি বাঙ্গালায় বিবিদের পাল্কীতে উঠা ব্যাপারটা কৌতুকের সহিত দাঁড়াইয়া দেখিতেন ।  একদিন এক বোরকা পরিহিতা বিবি পাল্কীতে উঠিলেন ,  তাঁহার কোলে দুই বৎসরের শিশু ,  সঙ্গে পানদান ,  একটা বড় কাঠের বা ,  একটা কাপড়ের গাঁটরী এবং এক কূজা পানি ।  পাল্কীটার বেতের ছাউনি ভাঙ্গা ছিল ,  তাহা পূর্ব্বে কেহ লক্ষ্য করে নাই পাল্কীর দুই পার্শ্বে তুলিল ,  অমনি মড়মড় করিয়া পাল্কীর বেত্রাসন ভাঙ্গিতে লাগিল ।  পাল্কীর দুই পার্শ্বে দুই বরকন্দাজ চলিয়াছে - তাঁহারা শিশুটিকে সম্বোধন করিয়া জিজ্ঞাসা করিল ,   “ সাহেবজাদা মড়মড় শব্দ করে কি ?  ”  কিন্তু পাল্কী হইতে কোন উত্তর আসিল না; -  একটু পরে গেট পার হইয়া পাল্কীটা অত্যন্ত হালকা বোধ হওয়ায় বেহারাগণ থমকিয়া দাঁড়াইল ।  ওদিকে ভাঙ্গা পাল্কী গলাইয়া বোরকা পরা বিবি ছেলেকে আঁকড়িয়া ধরিয়া মাটীতে বসিয়া পড়িয়াছেন; গাঁটরী ,  পানদান সব ইতস্ততঃ বিপ্তি ।  কূজা ভাঙ্গিয়া পানি পড়িয়া তিনি ভিজিয়া গিয়াছেন ,  - কিন্তু তবু মুখে বলেন নাই -  “ পাল্কী থামাও !  ”  কলিকাতার রাস্তায় এই ব্যাপার !  - বেচারী আরবের বিবি তাড়াতাড়ি চাকরাণী পাঠাইয়া বিবিটীকে আনাইয়া বলিলেন ,   “ বিবি ,  পাল্কীর এমন তামাসা দেখিবার জন্য আমি প্রস্তুত ছিলাম না !  ” 
  [  ২৯  ] 
 একবার আমি কোন একটী লেডীজ কনফারেন্স উপলক্ষে আলীগড়ে গিয়াছিলাম ।  সেখানে অভ্যাগতা মহিলাদের নানাবিধ বোরকা দেখিলাম ।  একজনের বোরকা কিছু অদ্ভুত ধরণের ছিল ।  তাঁহার সহিত আলাপ পরিচয়ের পর তাঁহার বোরকা প্রশংসা করায় তিনি বলিলেন ,  -  “ আর বলিবেন না ,  - এই বোরকা লইয়া আমার যত লাঞ্ছনা হইয়াছে !  ”  পরে তিনি সেই সব লাঞ্ছনার বিষয় যাহা বলিলেন ,  তাহা এইঃ
তিনি কোন বাঙ্গালী ভদ্রলোকের বাড়ী শাদীর নিমন্ত্রণে গিয়াছিলেন ।  তাঁহাকে  ( বোরকা সহ )  দেখিবামাত্র সেখানকার ছেলে - মেয়েরা ভয়ে চীৎকার করিয়া কে কোথায় পলাইবে ,  তাহার ঠিক নাই ।  আরও কয়েক ঘর বাঙ্গালী ভদ্রলোকের সহিত তাঁহার স্বামীর আলাপ ছিল ,  তাই তাঁহার সকলেল বাড়ীই যাইতে হইত ।  কিন্তু যতবার যে বাড়ী গিয়াছেন ,  ততবারই ছেলেদের সভয় চীৎকার ও কোলাহল সৃষ্টি করিয়াছেন ।  ছেলেরা ভয়ে থরথর কাঁপিত । 
তিনি একবার কলিকাতায় আসিয়াছিলেন ।  তাঁহারা চারি পাঁচ জনে বোরকাসহ খোলা মোটরে বাহির হইলে পথের ছেলেরা বলিত ,   “ ওমা !  ওগুলো কি গো ?  ”  একে অপরকে বলে  “ চুপ কর !  - এই রাত্রিকালে ওগুলো ভূত না হয়ে যায় না ।  ”  বাতাসে বোরকার নেকার একটু আধটু উড়িতে দেখিলে বলিত -  “ দেখবে দেখ ।  ভূতগুলো শুঁড় নড়ে -  !  বাবারে !  পালা রে !  ” 
 তিনি এক সময় দার্জ্জীলিং গিয়াছিলেন ।  ঘুম ষ্টেশনে পৌঁছিলে দেখিলেন ,  সমবেত জনমণ্ডলী একটা বামন লোককে দেখিতেছে - বামনটা উচ্চতায় একটা ৭ / ৮ বৎসরের বালকের সমান ,  কিন্তু মুখটা বয়োপ্রাপ্ত যুবকের ,  - মুখভরা দাড়ী গোঁফ ।  হঠাৎ তিনি দেখিলেন ,  জনমণ্ডলীর কৌতূকপূর্ণ দৃষ্টি তাঁহার দিকে !  দর্শকেরা সে বামন ছাড়িয়া এই বোরকাধারিণীকে দেখিতে লাগিল ! 
অতঃপর দার্জ্জিলিং পৌঁছিয়া তাঁহারা আহারান্তে বেড়াইতে বাহির হইলেন; অর্থাৎ রিকশ গাড়ীতে করিয়া যাইতেছিলেন ।   “ মেলে ”  গিয়া দেখিলেন ,  অনেক লোকের ভীড়; সেদিন তিব্বত হইতে সেনা ফিরিয়া আসিতেছিল ,  সেই দৃশ্য দেখিবার জন্য ভীড় ।  তাঁহার রিকশখানি পথের একধারে রাঁখিয়া তাঁহার কুলিরাও গেল ,  - তামাসা দেখিতে ।  কিয়ৎক্ষণ পরে তিনি দেখেন ,  দর্শকেরা সকলেই এক একবার রিকশর ভিতর উঁকি মারিয়া তাঁহাকে দেখিয়া যাইতেছে । 
তিনি পদব্রজে বেড়াইতে বাহির হইলে পথের কুকুরগুলো ঘেউঘেউ করিয়া তাঁহাকে আক্রমণ করিতে আসিত ।  দুই একটা পার্ব্বত্য ঘোড়া তাঁহাকে দেখিয়া ভয়ে সওয়ার শুদ্ধ লাফালাফি আরম্ভ করিত ।  একবার চায়ের বাগানে বেড়াইতে গিয়া দেখেন ,  তিনি চারি বৎসরের এক বালিকা মস্ত ঢিল তুলিয়াছে ,  তাঁহাকে মারিতে !  * 
একবার তাঁহার পরিচিতা আরও চারি পাঁচজন বিবির সহিত বেড়াইবার সময় একটা ক্ষুদ্র ঝরণার ধারে কঙ্করবিশিষ্ট কাদায় সকলেই বোরকায় জড়াইয়া পড়িয়া গেলেন ।  নিকটবর্ত্তী চা বাগান হইতে কুলিরা দৌড়িয়া আসিয়া তাঁহাদের তুলিল; আর স্নেহপূর্ণ ভৎর্সনায় বলিল ,   “ একে ত জুত্তা পরেছ ,  তার উপর আবার ঘেরাটোপ ,  - এ অবস্থায় তোমরা গড়াইবে না ত কি করিবে ?  ”  আহা !  বিবিদের কারচুপি কাজ করা দো - পাট্রা কাদায় লতড় - পতড় ,  আর বোরকা ভিজিয়া তর - বতর !  কেবল ইহাই নহে ,  পথের লোক রোরুদ্যমান শিশুকে চুপ করাইবার নিমিত্ত তাঁহাদের দিকে অঙ্গুলী নির্দ্দেশ করিয়া বলিত ,  -  “ চুপ কর ,  ঐ দেখ মক্কা মদিনা যায় ,  - ঐ !  ”  - ঘেরাটোপ জড়ানো জুজুবুড়ী ,  - ওরাই মক্কা মদিনা !  !  ” 
  *  বাঙ্গালী ও গুর্খায় প্রভেদ দেখুন; যৎকালে বাঙ্গালী ছেলেরা ভয়ে চীৎকার করিয়া দৌড়াদৌড়ি করিয়া পলাইত ,  সে সময় গুর্খাশিশু আত্মরক্ষার জন্য ঢিল তুলিয়াছে সে ভয়াবহ বস্তুকে মারিতে ! 
  [  ৩০  ] 
 কোন একটী কুলে শীলে ধন্য সৎ পাত্রের সহিত এক জমীদারের বয়োপ্রাপ্তা কন্যার বিবাহ ঠিক হইয়াছিল ।  কি কারণে বরের পিতার সহিত কন্যাকর্ত্তার ঝগড়া হওয়ায় বিবাহের সম্বন্ধ ভাঙ্গিয়া গেল ।  ইহাতে পাত্রী যাহার পর নাই দুঃখিতা হইল । 
কন্যার পিতা তাড়াতাড়ি অন্য বর না পাইয়া নিজের এক দুরাচার ভ্রাতুস্পুত্রের সহিত কন্যার বিবাহ দিতে বসিলেন ।  সে বেচারী তাহার খুড়তাতো ভাইয়ের কুকীর্ত্তির বিষয় সমস্তই অবগত ছিল ,  - কত দিন সে নিজেই ঐ মাতালটাকে তেঁতুলের শরবত খাওয়াইয়া এবং মাথায় জল ঢালিয়া তাহার মাতলামী দূর করিতে চেষ্টা করিয়াছে ।  সুতরাং এ বিবাহে তাহার ঘোর আপত্তি ছিল । 
কিন্তু পাত্রী ত মূক ,  - তাহার বাকশক্তি থাকিয়াও নাই ।  তাহার একমাত্র সম্বল নীরব রোদন ।  তাই সে কেবল কাঁদিয়া চক্ষু ফুলাইয়াছে ,  আহার নিদ্রা ত্যাগ করিয়াছে ।  কিন্তু নিষ্ঠুর পিতামাতার ভ্রক্ষেপ নাই ,  - তাঁহারা ঐ মাতালের সহিত তাহার বিবাহ দিবেনই দিবেন ।  এইরূপেই আমাদের কাঠমোল্লা মুরুব্বিগণ শরিয়তের গলা টিপিয়া মারিয়া ইসলাম ও শরিয়ত রক্ষা করিতেছে । 
বিবাহ - সভায় বসিয়া পাত্রী কিছুতেই  “ হুঁ ”  বলিতেছিল না ।  মাতা ,  পিতামহী প্রভৃতির অনুনয় ,  সাধ্য - সাধনা ,  মিষ্ট র্ভৎসনা ,  - সবই সে দুই চরে জলে ভাসাইয়া দিতেছিল ।  অবশেষে একজনে অতর্কিতে কন্যাকে খুব জোরে চিমটি কাটিল; সেই আঘাতে সহসা  “ উহু -  !  ”  বলিয়া সে কাতর ধ্বনি করিয়া উঠিল ।  সেই  “ উহু ”  কে  “ হুঁ ”  বলিয়া ধরিয়া লইয়া তাহার বিবাহ ক্রিয়া সমাপ্ত হইল ।  সোবহান আল্লাহ্ !  জয় ,  অবরোধের জয় ! 
 ক্রমশ  .  .  . 


                    




গল্প :  নিশি



                        জলতরঙ্গের সুরে নকিয়াটা বাজল  ।  বালিশের পাশে ছিল সেটটা  ।  বালিশে হেলান দিয়ে বিছানার ওপর বসেছিল  নিশি  - ঝুঁকে তুলে নিল ওটা  ।  ডিসপ্লেতে লেখা :  রিজভী ।  হ্যালো ।  বল ।  রিজভী বলল ,   নিশি ,  শুন ।  আমি উত্তরায় ।  এখন থেকে  ঠিক ১ ঘন্টা ১০ মিনিটি পর আমি সুইসাইড করব ।  এর মধ্যে তুমি উত্তরা আসতে না পারলে আমার লাশ দেখবা ।   
কী !  নিশির বুকটা ধক করে ওঠে ।  নাঃ শোন রিজভী ।   
ফোন ডেড ।  রিজভী কি ফোনটা কেটে দিল ?  
হ্যালো ।  রিজভী ,  হ্যালো ।   কী বলতেছ তুমি ।  শুন ।  নিশি চিৎকার করে ওঠে ।  তারপর এক লাফে বিছানা থেকে নামল ।  হায় আল্লা ,  রিজভী সুইসাইড করবে !  কেন ?  আজ সাদা সালোয়ার - কামিজ পরেছিল নিশি ।   সবুজ ওড়নাটা বিছানার ওপরে  ।  ঘুরে ওটা টেনে নিয়ে কাঁধে ফেলল ।  স্লিপার ?  স্লিপার কই ?  বুকটা ভীষন কাঁপছে ।  রিজভী !  হায় ,  আল্লা - আমি এখন কী করি ।   স্লিপারটা দরজার কাছে ।  দ্রুত পরে নিল ।  চোখের পলকে দরজাটা খুলল ।  ওপাশে করিডর ।  আলো জ্বলে ছিল না ।  বাঁ দিকে ড্র্রইংরুম;  টিউব লাইটের উজ্জ্বল আলো ।   টিভিটা অন করা ।  তবে কী কারণে সাউন্ড কমানো ।  আব্বা পা তুলে সোফার ওপর বসে ।  খালি গা ।  লুঙ্গি পরা ।  হাতের রিমোট ।  মন্টি ,  বড়পার বড় ছেলে ,  ওপাশের সোফায় বসে তরমুজ খাচ্ছে ।  মন্টির ফরসা মুখটা লাল ।   মন্টির পাশে মালিহা - ওকে দেখে হাসল ।  মালিহার হাতে খেলনা কীবোর্ড ।  সা রে গা মা  .  .  . সুর তুলছে মালিহা  ।  
 ড্র্রইংরুমটা প্রায় দৌড়ে পেরিয়ে যায় নিশি ।  
দরজাটা কীভাবে খুলল কে জানে ।   সিঁড়িতে আলো ।  ওপাশের ফ্ল্যাটের দরজার সামনে মিলি আন্টি দাঁড়িয়ে; বাইরে থেকে ফিরলেন মনে হয়; হাতে সাদা প্লাস্টিকের ব্যাগ । 
কি রে কোথায় যাচ্ছিস ? 
আসছি আন্টি ।  বলে লাফিয়ে নামল সিঁড়ির প্রথম ধাপে । 
তারপর কী ভাবে সিঁড়ির কটা ধাপ পেরিয়ে নীচে নামল ।  নীচে অন্ধকার ।  ঝিরঝির বৃষ্টি ।  একটা সিএনজি থেমে আছে ।  মিলি আন্টি কী এটায় ফিরল ।  উত্তরা ।  বলে উঠে পড়ল নিশি । 
৫টা টাকা বেশি দিয়েন আপা । 
আচ্ছা ।  তখনও নিশির মনে হয়নি যে ও পার্সটা আনেনি । 
সিএনজিন ড্রাইভারটা বুড়ো ।  সিএনজিটা ঘুরিয়ে নিল সে  ।  বুকটা ভীষন কাঁপছে নিশির ।  রিজভী কেন বলল ,    আমি  ঠিক ১ ঘন্টা ১০ মিনিটি পর সুইসাইড করব ।  এর মধ্যে তুমি উত্তরা আসতে না পারলে আমার লাশ দেখবে ।   কেন বলল রিজভী ?  নিশি টের পায় ওর শরীর ভিজে গেছে ঘামে ।  সপ্তাখানে ধরে ঝগড়া হচ্ছিল ওদের ।  তাই বলে সুইসাইড ?  ঝগড়া তো প্রায়ই হয় ।  দুই বছরের সম্পর্ক ।   রিজভী ।  রিজভী ।  তুমি কেন সুইসাইড করবা ?  আমি কি করছি ? 
হু হু করে ছুটছে সি এন জিটা; বাঁ পাশে  দোকানের আলো ।  ফ্ল্যাটবাড়ির আলো ।  বিলবোর্ডের আলো ।  বৃষ্টির ঝাপটা আসে চোখেমুখে ।  তারপরও গরম লাগে নিশির ।  পানির তৃষ্ণা পেয়েছে ভীষণ  ।  ভীষন অস্থির অস্থির লাগছে ।  আমার এমন লাগছে কেন ?  যদি আমি ১ ঘন্টা ১০ মিনিটের মধ্যে পৌঁছতে না পারি ?  তো ?  কেন বলল রিজভী আমি তুমি উত্তরা আসতে না পারলে আমার লাশ দেখবে ?  হু হু করে ছুটছে সিএনজিটা; ডান পাশে ভিজে রেল লাইন ।  গাছপালা ।  বিলবোর্ডের আলো । দোকানের আলো ।  ফ্ল্যাটবাড়ির আলো ।  সিএনজিটা ভীষন দুলছে ।  এত ঘাম সারা শরীরে ।  আর তৃষ্ণা ।  মাথাটা ঠিক মত  কাজ করছে না  ।  কেমন অবশ অবশ লাগে ।  
সামনে একটা জ্যাম ।  সিএনজিটা থামল ।   নিশি অস্থির হয়ে ওঠে ।  কী হইছে ? 
প্রেসিডেন্ট যাইতেছেন মনে লয় । 
ওহ্  ।  যদি আমি ১ ঘন্টা ১০ মিনিটের মধ্যে পৌঁছতে না পারি ?  তো ?  রিজভী ? 
মিনিট দশেক ভীষনই উৎকন্ঠার মধ্যে কাটল ।  
সিএনজিটা আবার  হু হু করে ছুটতে শুরু করল ।  
রিজভীদের বাড়িটা উত্তরায় ।  দোতলা বাড়ি ।   দূর থেকে  অন্ধকারে কেমন জাহাজের মতন লাগছে ।  ঝিরঝির বৃষ্টিটা থামার লক্ষণ নেই ।   নিশি  ‘ রাখেন এইখানে ’  বলাতে সিএনজিটা থামল ।  সি এন জি থেকে নামতেই মনে পড়ল টাকার পার্সটা আনেনি ।  আপনি অপেক্ষা করেন ।  আমি আবার যাব চাচা ।  
অসুবিধা নাই আপা ।  আপনি টাইম মতন আইয়া পইরেন ।  
নীচের ক্যালেপসাবল গেটটা আধ খোলা ।  দ্রুত পায়ে পেরিয়ে যায় ।  ভিতরে অন্ধকার ।   দুদ্দাড় করে সিঁড়ি ভাঙ্গে ।  রিজভী ।  রিজভী ।  তুমি কেন সুইসাইড করবা ?  আমি কি করছি ?   
দোতলার কলিং বেলটা চেপে রাখল অনেকক্ষণ ।  
দরজা খুলল কাকলী ।  ফরসা মুখ ।  বাদামী চুল ।   কালো চশমা ।  হলুদ নাইটি পরা ।  চোখ যায় নিশির ।  ব্রা পরেনি  .  .  .  ।   রিভজী ,  রিভজী কোথায় ?  নিশি হাঁপাচ্ছে । 
ভাইয়া বাথরুমে ।  আসেন । 
ও ।  রিজভী বাথরুমে ।  তাহলে ?  তাহলে কি আমার সঙ্গে ফান করল রিজভী ?  
ভিতরে আসেন  ।  বলে কাকলী সরে যায় ।  
ভিতরে টিউব লাইট জ্বলেছিল ।  বেশ বড় ড্রইংরুম ।  কালো সোফা ।  নীল কার্পেট ।  ছোট গ্লাসের টেবিল ।  ওপাশে বড় একটা প্লাজমা স্ক্রীনের টিভি ।  টিভিটা অন করা ।  ডানপাশে ডাইনিং টেবিল ।   টাক মাথা ,  ফরসা ,  চশমা আর স্যান্ডে গেঞ্জি পরা এক ভদ্রলোক ডাইনিং টেবিলে চেয়ারে বসে আছেন  ।  টেবিলে কলা ।  পানির জগ আর আধ - কাটা তরমুজ ।   ভদ্রলোক কাঁটা চামচ দিয়ে তরমুজ খাচ্ছেন ।  চোখ টিভির দিকে ।  
বসেন ।  কাকলী বলল । 
নিশি আড়ষ্ট ভঙ্গিতে একটা সিঙ্গেল সোফার ওপর বসল ।  কাকলীকে বলল ,  রিজভীর শরীর কেমন ? 
ভালোই ।  তবে ব্যথা উঠলে ভীষন ছটফট করে ।  কাকলী বলল । 
রিজভীর সঙ্গে আমার জরুরি দরকার ছিল ।  ওকে একটা খবর দেন ।  
বলছি ।  বলে কাকলী চলে যায় । 
নিশি টিভির দিকে তাকাল ।  এতক্ষণে খেয়াল করল - আশ্চর্য !  টিভির ভলিউম কমানো ।  আল জাজিরার খবর চলছে । 
একটু পর কাকলী ফিরল ।  কাকলীর হাতে একটা গ্লাস ।  গ্লাসের ভিতরে লাল কী যেন ।  লিকুইড ।   তরমুজের শরবত বলে মনে হল ।  বলল ,  ভাইয়াকে বলছি ।   আসতেছে ।  নেন ,  তরমুজের সরবত খান ।  বলে গ্লাসটা বাড়িয়ে দিল কাকলী ।   নিশি গ্লাসটা নিল । 
ওকে তরমুজ দিলি ক্যান ?  টেবিলে বসা সেই ফরসা টাকঅলা ভদ্রলোক খেঁকিয়ে উঠলেন । 
কাকলী রীতিমতো হতভম্ভ ।  তাইলে কি দিব খালু ? 
ওকে সেভেনাপ দে ।  দেখনা  রৌদ্রে কেমন ঘামায় গেছে গা ।  
কন কি খালু ?  রাত্রেবেলা রৌদ্র পাইলেন কই ?  
চুপ কর তুই  ! 
নিশি আপারে সেভেনাপ দিব ? 
হ । 
তরমুজও তো ঠান্ডা খালু ।  খাইলে ঘাম শুকায়া যাইব । 
আহা ,  তর্ক কইর না ।  তিন সপ্তাহ হয় নাই ঢাকায় আরছে ।  পাখা গজাইছে ।  না ? 
নিশির হঠাৎ মনে পড়ল -  মানুষ বাথরুমেও সুইসাইড করে ।  কাকলী তখন বলল :  রিজভী বাথরুমে ।  নিশি গ্লাসটা সামনের ছোট টেবিলে রেখে উঠে দাঁড়ায় ।  তারপর  ভিতরের দিকে যেতে থাকে  ।  
এই নিশি !  তুমি কই যাও !  বলে কাকলী ওকে জড়িয়ে ধরে ।  
এই !  নাঃ ।  ছাড় । 
টাক মাথা ভদ্রলোকও দ্রুত উঠে আসেন ।  বলেন ,  না; তুমি  ভিতরে যাইবা না ।  তুমি  ভিতরে যাইবা না ।  গেলে পুলিশ ডাকব ।  
নাঃ ।  ছাড় ।  নিশি চিৎকার করে ওঠে ।  
দুইজন নিশিকে শক্ত করে জাপটে ধরে ।  ছাড়েন ।  ছিঃ ।  
নিশির দম বন্ধ হয়ে আসে ।  ওর সারামুখে চটচটে ঘাম ।  চোখ মেলতে অসুবিধা হচ্ছে ।  ভালো করে চোখ মেলে দেখল টিউব লাইটের আলোয় বড় আপু ।  বড় আপু ওকে ঝাঁকাচ্ছে ।  কী রে নিশি ।  কী হইচে তোর ।  
নিশি হতভম্ব ।  ওর ঘোর তখনও কাটেনা ।  
কি রে ?  স্বপ্ন দেখছস ?  
নিশির কী বলতে যাবে - গলায় স্বর ঠিক মতন ফুটল না ।  
কি হইসে রে নিশি ? 
আপা পানি ।  কন্ঠস্বর ফ্যাসফ্যাসে ।  
আচ্ছা পানি দিতাছি ।  
বড় আপা উঠে ঘর ছেড়ে চলে যায় ।  চলে যাওয়ার আগে টিউব লাইট অফ করে দেয়; জানালার পরদাও সরিয়ে দিয়ে যায় ।  জানলা দিয়ে রোদ ঢুকল ।  নিশির মাথাটা ঠিকঠাক কাজ করছে না ।  নিঃশ্বাস নিতে এখনও কষ্ট হচ্ছে ।  মাথার ভিতরে কাটা কাটা ছবি ।  ঝিরঝির বৃষ্টিটা  .  .  . অন্ধকার ।  সিএনজির আওয়াজ ।  রিজভীদের উত্তরার দোতলা বাড়িটা  ।  অন্ধকারে কেমন জাহাজের মতন লাগছে ।  
বড় আপা পানি নিয়ে এল ।  
ঢকঢক করে পানি খেল নিশি ।  তারপরও তৃষ্ণাটা গেল না ।  
কি হইসে রে নিশি ?  আমারে বল তো ?  রেজাল্ট খারাপ করছস ? 
না । 
তাইলে ? 
কাকলী । 
কে ? 
কাকলী; রিজভীর খালাতো বোন ।  
তো কী হইছে । 
কাকলী রংপুরের মেয়ে  ।  
তো ? 
ইন্টার পাস করছে । 
তো ? 
এখন ঢাকায় রিজভীদের বাড়ি থেকে পড়বে  ।  
ও ।  বুঝছি ।  তাই তোর এত টেনশন ? 
নিশি চুপ করে থাকে ।  
কাকরীরে তুই দেখছোস ? 
হ্যাঁ । 
কোথায় ? 
ল্যাব এইডে । 
ল্যাব এইডে ?  ক্যান ? 
২ সপ্তাহ ধরে রিজভীর বুকে ব্যথা ।  ল্যাব এইডে এক্সরে করতে আসছিল । 
রিজভীর বুকে ব্যথা ? 
হ্যাঁ ।  ২ সপ্তাহ ধরে ।  
তারপর ? 
রিজভী ফোন করে আমাকেও ল্যাব এইডে যেতে বলছিল ।  ও ভয় পাইতেছিল ।  খালাম্মার সঙ্গে তখন ল্যাব এইডে কাকলীও ছিল ।  তখন দেখছি ।   ল্যাব এইড থেকে আমরা ম্যাগডোনান্ডসে খাইতে গেলাম ।  কাকলী মেয়েটা ভালোই ।  আলাপী ।  আমারে মোবাইলন নম্বর দিল ।  প্রায়ই ফোন করে ।  
অ ।  তা কেমন দেখতে রে কাকলী ?  
খুব সুন্দরী ।  ফরসা  ।  লম্বা ।  শিল্পা শেঠীর মতন দেখতে ।   বলে নিশি চুপ করে থাকে ।  
বড় আপা দীর্ঘশ্বাস ফেলল ।  আচ্ছা ।  তুই বয় নিশি ।  আমি চা বানায়া আনি ।  তারপরে দুইবোনে মিলে চা খাইতে খাইতে পরামর্শ করব কী করা যায় ।  
আটতলার ফ্ল্যাটের জানালার ওপাশে সকাল বেলার ধূসর রঙের আকাশ ।  সেদিকে চেয়ে নিশি ভাবল - কয়টা বাজে ?  নকিয়াটা বালিশের পাশে ছিল ।  সেটটা তুলে নিল ।  আটটা বেজে দশ মিনিট ।  মোবাইলটা বিছানায় রাখতেই বাজল ।  নিশি সেটটা তুলে নিল ।  কাকলী ।  ভীষন চমকে উঠল নিশি  .  .  . কাঁপা কাঁপা বলল  .  .  .  হ্যালো  .  .  . 


                    




বেগম রোকেয়া সাখাওয়াৎ হোসেন - এর  ‘ অবরোধবাসিনী ’  থেকে পাঠ  ( ৩ ) 



 [  ৭  ] 
 প্রায় ২৫ বৎসর পূর্ব্বে বঙ্গদেশের জনৈক জমীদারের বাড়ীতে বিবাহ হইতেছিল ।  অতিথি অভ্যাগতে বাড়ী গম্গম্ করিতেছে ।  খাওয়া দাওয়ায় রাত্রি ২টা বাজিয়া গিয়াছে ,  এখন সকলের ঘুমাইবার পালা ।  কিন্তু চোর চোট্রা ত ঘুমাইবে না - এই সুযোগ তাহাদের চুরি করার । 
সিঁধ কাটিয়া চোর ঘরে প্রবেশ করিয়াছে ।  একজন চৌকিদার চোরের সাড়া পাইয়া বাড়ীর কর্ত্তাদিগকে সংবাদ দিয়াছে ।  কর্তারা ছিলেন ,  পাঁচ ছয় ভাই ।  তাঁহারা প্রত্যেকে কুঠার হস্তে সে ঘরটার চারিদিকে ঘুরিয়া বেড়াইতেছিলেন চোরের সন্ধানে ।  চোরকে পাইলে সে - সময় তাঁহারা কুঠার দিয়া কাটিয়া খণ্ড খণ্ড করিতেন ।  হু - চোরের এত বড় আস্পর্দ্ধা ! 
ঘরের ভিতর বিবিরা চোরকে দেখিয়া আরও জড়সড় হইয়া চাদর গায়ে দিয়া শুইলেন ,  - একেবারে নীরব ,  যেন নিশ্বাস ফেলিবারও সাহস নাই । 
বিশেষতঃ  “ বেগানা মরদটা ”  যেন তাঁহাদের নিশ্বাসের শব্দও না শুনে ।  চোর নিঃশঙ্কচিত্তে সিন্দুক ভাঙ্গিয়া নগদ টাকা ও গহনা পত্র বাহির লইল ।  পরে একে প্রত্যেক বিবির হাত পায়ের গহনা খুলিয়া লইতে লাগিল ।  তাহা দেখিয়া বিবিরা তাড়াতাড়ি নাক ,  কান ও গলার অলঙ্কার খুলিয়া শিয়রে রাখিতে লাগিলেন ।  ইহাতে চোরের বেশ সুবিধাই হইল - সে আর অনর্থক বেগম খানমদের নাক ,  কান বা গলা স্পর্শ করিবে কেন ?  সেই ঘরে একটি ছিলেন নূতন বউ - সে বেচারী নাকের নথটী ত খুলিয়া দিয়াছেন ,  কিন্তু তাঁহার কানের ঝুমকা প্রভৃতি গহনাগুলি পরস্পরে জড়াইয়া বড় জটীল হইয়া পড়িল - কিছুতেই খোলা গেল না ।  চোর মহাশয় ভদ্রতার অনুরোধে কিয়ৎক্ষণ অপেক্ষা করার পর কলম - তারাশ ছরী দিয়া বউ বিবির উভয় কান কাটিয়া লইয়া গহনার পুঁটলিতে সেই সিঁধ - পথে পলায়ন করিল । 
ঘরের ভিতর এত কাণ্ড হইয়া গেল - বাহিরে পুরুষগণ কুঠার হস্তে চোরের জন্য অপেক্ষা করিতেছেন ।  কিন্তু বিবিরা কেহ টু শব্দ করিলেন না - পাছে  “ বেগানা মরদটা ”  তাঁহাদের কণ্ঠস্বর শুনে !  চোর নিরাপদে বাহির হইয়া গেলে পর বিবিরা হাউমাউ আরম্ভ করিয়া দিলেন । 
পাঠিকা ভগিনী !  এইরূপে আমরা অবরোধ প্রথার সন্মান রক্ষা করিয়া থাকি । 
   [  ৮  ] 
 এক বাড়ীতে আগুন লাগিয়াছিল ।  গৃহিণী বুদ্ধি করিয়া তাড়াতাড়ি সমস্ত অলঙ্কার একটা হাত বাক্সে পূরিয়া লইয়া ঘরের বাহির হইলেন ।  দ্বারে আসিয়া দেখিলেন সমাগত পুরুষেরা আগুন নিবাইতেছে ।  তিনি তাহাদের সম্মুখে বাহির না হইয়া অলঙ্কারের বাক্সটী হাতে করিয়া ঘরের ভিতর খাটের নীচে গিয়া বসিলেন ।  তদবস্থায় পুড়িয়া মরিলেন ,  কিন্তু পুরুষের সম্মুখে বাহির হইলেন না ।  ধন্য !  কুল - কামিনীর অবরোধ ! 
  [  ৯  ] 
 এক মৌলভী সাহেবের মৃত্যু হইল ।  তাঁহার একমাত্র পুত্র এবং বিধবা অবশিষ্ট ছিলেন ।  মৌলবী সাহেব কিছু রাখিয়া যান নাই ,  সুতরাং অতি কষ্টে তাঁহার বিধবা সংসার চালাইতেন ।  পুত্রের বিবাহের জন্য তিনি বহু কষ্টে কতকগুলি অলঙ্কার গড়াইলেন ।  অলঙ্কারগুলি বেশ ভারী দামের হইল ।  বিবাহের দুই তিন দিন পূর্ব্বে সিঁধ কাটিয়া চোর গৃহে প্রবেশ করিল ।  সে ঘরে তিনি একমাত্র দাসীসহ শুইয়াছিলেন ।  চোরের সাড়া পাইয়া তিনি উঠিয়া বসিলেন এবং চুপি চুপি বাঁদীকে জাগাইলেন ।  চোর ভাবিল ,  সর্ব্বনাশ - দেই দৌড় ! 
কিন্তু চোরের সঙ্গীরা বলিল ,  আচ্ছা একটু ফিরিয়া দাঁড়াইয়া দেখি না ,  কি হয় ।  হইল বেশ মজা - 
 বিবি সাহেবার সঙ্কেত মত দাসী একখানা কাপড় দিয়া তাঁহার খাটের সম্মুখে পর্দ্দা টাঙ্গাইয়া দিল ।  পরে চাবির গোছা দেখাইয়া চোরদিগকে বলিল ,   “ বাপু সকল !  তোমরা পর্দ্দার এদিকে আসিও না ,  তোমরা যাহা চাও ,  আমি সিন্দুক খুলিয়া বাহির করিয়া দিতেছি ।  ”  পরে সমস্ত দামী কাপড় ও অলঙ্কার বাহির করিয়া চোরের হাতে দিল ।  তাহারা গহনা নাড়িয়া চাড়িয়া দেখিয়া বলিল ,  -  “ নথ কই ?  - সেটা সিন্দুকে আছে বুঝি ?  ”  কর্ত্রীর সঙ্কেত অনুসারে দাসী বলিল ,   “ দোহাই !  তোমরা এদিকে আসিও না - আম্মা সা ’ ব কেবল নথটা রাখিয়াছেন যে পরশু দিন বিয়া - একেবারে কোন গয়না রহিল না - নথটাও না থাকিলে বিয়া হয় কি করিয়া ?  তা যদি তোমরা চাও ,  তবে নেও - নথ লও - পর্দ্দার এদিকে আসিও না ।  ” 
চোরেরা ভারী খুশি হইয়া পরস্পরে গল্প করিতে করিতে চলিয়া গেল ।  তখন রাত্রি তিনটা কি চারিটা ।  এত সহজে সিদ্ধিলাভ করায় আনন্দের আতিশয্যে তাহারা একটু জোর গলায় কথা কহিয়াছিল ।  পথে চৌকিদার তাহা শুনিতে পাইয়া তাহাদিগকে ধরিবার জন্য তাড়া করে ।  সকলে পলাইল ।  একটী চোর হোঁচট খাইয়া পড়িয়া যাওয়ায় চৌকীদার তাহাকে ধরিয়া ফেলিল ।  অগত্যা সে চৌকীদারের সঙ্গে চূরি - করা বাড়ী দেখাইয়া দিতে গেল ।  ততক্ষণে ভোর হইয়াছে । 
চৌকীদার গিয়া দেখে ,  বিবি সাহেবা তখনও পর্দ্দার অন্তরাল হইতে বাহির হন নাই -  “ যদি ব্যাটারা আবার আসে ”  - তবে তাঁহাকে দেখিতে পাইবে যে !  দাসীকেও চেঁচামেচি করিতে দেন নাই যে শোরগোল শুনিয়া যদি কোন পুরুষমানুষ তাঁহার ঘরে প্রবেশ করে ।  চোরের হাতে সর্ব্বস্ব সমর্পণ করিয়া তিনি অবরোধ প্রথার সম্মান রক্ষা করিলেন । 
  [  ১০  ] 
 কোন জমিদার গৃহিণী ছোট ভাইয়ের বউ আনিবার জন্য ভাইয়ের শ্বশুরবাড়ী গিয়াছেন ।  একদিন হঠাৎ গিয়া দেখেন নববধূকে তাঁহার ভ্রাতৃবধূ ভাত খাইয়াইতেছেন ।  ভাতের বাসনে একটা কাঁচা মরিচ ছিল ।  তিনি সরল মনে জিজ্ঞাসা করিলেন ,   “ আমাদের বউ ঝাল খাইতে ভালবাসে নাকি ?  ”  বউয়ের ভাবীজান উত্তর দিলেন ,   “ হ্যাঁ ,  বড্ড ঝাল খায় !  ” 
পরে তিনি বউ লইয়া নৌকাযোগে কলিকাতায় আসিলেন ।  পথে তিনি চারি দিন নৌকায় থাকা হইল ।  এই সময়ে তিনি যাহা কিছু রান্না করাইতেন ,  তাহাতেই অতিরিক্ত ঝাল দেওয়াইতেন ।  আসল কথা এই যে ,  বউ মোটেই ঝাল খাইতে অভ্যস্তা নহেন ।  খাইবার সময় কাঁচা লঙ্কার খোশবু শুঁকিয়া ভাত খাইতেছিল ।  তাই ঠাট্রা করিয়া তাঁহার ভাবীজান ঝাল খাওয়ার কথা বলিয়াছিলেন ।  ফলে বেচারীর প্রাণ লইয়া টানাটানি । 
ননদ মহাশয়া কাঁচা লঙ্কা দিয়া মুড়ি মাখিয়া ভাই - বউকে আদর করিয়া কাছে বসাইয়া খাইয়াইতেন ।  বউ - এর দুই চক্ষু বহিয়া টস্টস্ করিয়া জল পড়িত - মুখ জিহবা পুড়িয়া যাইত - তবু বড় ননদকে মুখ ফুটিয়া বলেন নাই যে ,  তিনি ঝাল খান না !  !  ও সর্ব্বনাশ !  একে নূতন বউ ,  - তাতে বড় ননদ - প্রাণ গেলেও কথা কহিতে নাই । 
   [  ১১  ] 
 গত ১৯২৪ সনে আমি আরায় গিয়াছিলাম ।  আমার দুই নাতিনীর বিবাহ এক সঙ্গে হইতেছিল ,  সেই বিবাহের নিমন্ত্রণে গিয়াছিলাম ।  নাতিনীদের ডাক নাম মজু ও সবু ।  বেচারীরা তখন  “ মাইয়াখানায় ”  ছিল ।  কলিকাতায় ত বিবাহের মাত্র ৫ / ৬ দিন পূর্ব্বে  “ মাইয়াখানা ”  নামক বন্দীখানায় মেয়েকে রাখে ।  কিন্তু বেহার অঞ্চলে ৬ / ৭ মাস পর্য্যন্ত এইরূপ নির্জ্জন কারাবাসে রাখিয়া মেয়েদের আধমরা করে । 
আমি মজুর জেলখানায় গিয়া অধিকক্ষণ বসিতে পারি না - সে রুদ্ধ গৃহে আমার দম আটকাইয়া আসে ।  শেষে এক দিন একটা জানালা একটু খুলিয়া দিলাম ।  দুই মিনিট পরেই এক মাতব্বর বিবি ,   “ দুলহিনকো হাওয়া লাগেগী ”  বলিয়া জানালা বন্ধ করিয়া দিলেন ।  আমি আর তিষ্ঠিতে না পারিয়া উঠিয়া আসিলাম ।  আমি সবুদের জেলখানায় গিয়া মোটেই বসিতে পারিতাম না ।  কিন্তু সে বেচারীর ছয় মাস হইতে সেই রুদ্ধ কারাগারে ছিল ।  শেষে সবুর হিষ্টিরিয়া রোগ হইয়া গেল ।  এইরূপে আমাদের অবরোধে বাস করিতে অভ্যস্ত করা হয় । 
  [  ১২  ] 
 পশ্চিম দেশের এক হিন্দু বধূ তাহার শাশুড়ী ও স্বামীর সহিত গঙ্গাস্নানে গিয়াছিল ।  স্নান শেষ করিয়া ফিরিবার সময় তাহার শ্বাশুড়ী ও স্বামীকে ভীড়ের মধ্যে দেখিতে পাইল না ।  অবশেষে সে এক ভদ্রলোকের পিছু পিছু চলিল ।  কতক্ষণ পরে পুলিশের হল্লা ।  - সেই ভদ্রলোককে ধরিয়া কনষ্টেবল বলে ,   “ তুমি অমুকের বউ ভাগাইয়া লইয়া যাইতেছ ।  ”  তিনি আচস্বিতে ফিরিয়া দেখেন ,  আরে !  এ কাহার বউ পিছন হইতে তাঁহার কাছার খুঁটি ধরিয়া আসিতেছে ।  প্রশ্ন করায় বধূ বলিল ,  সে সর্ব্বক্ষণ মাথায় ঘোমটা দিয়া থাকে - নিজের স্বামীকে সে কখনও ভাল করিয়া দেখে নাই ।  স্বামীর পরিধানে হলদে পাড়ের ধূতি ছিল ,  তাহাই সে দেখিয়াছে ।  এই ভদ্রলোকের ধূতির পাড় হলদে দেখিয়া সে তাঁহার সঙ্গ লইয়াছে ! 
  [  ১৩  ] 
 আজিকার  ( ২৮ শে জুন ১৯২৯ )  ঘটনা শুনুন ।  স্কুলের একটী মেয়ের বাপ লম্বা চওড়া চিঠি লিখিয়াছেন যে ,  মোটর বাস তাঁহার গলির ভিতর যায় না বলিয়া তাঁহার মেয়েকে  “ বোরকা ”  পড়িয়া মামার  ( চাকরাণীর )  সহিত হাঁটিয়া বাড়ী আসিতে হয় ।  গতকলা গলিতে এক ব্যক্তি চায়ের পাত্র হাতে লইয়া যাইতেছিল ,  তাহার ধাক্কা লাগিয়া হীরার  ( তাঁহার মেয়ের )  কাপড়ে চা পড়িয়া গিয়া কাপড় নষ্ট হইয়াছে ।  আমি চিঠিখানা আমাদে জনৈকা শিক্ষয়িত্রীর হাতে দিয়া ইহার তদন্ত করিতে বলিলাম ।  তিনি ফিরিয়া আসিয়া উর্দ্দু ভাষায় যাহা বলিলেন ,  তাহার অনুবাদ এইঃ
 “ অনুসন্ধানে জানিলাম হীরার বোরকায় চক্ষু নাই ।   ( হীরাকে বোরকা মে আঁখ নেহী হায় )  !  অন্য মেয়েরা বলিল ,  তাহারা গাড়ী হইতে দেখে ,  মামা প্রায় হীরাকে কোলের নিকট লইয়া হাঁটাইয়া লইয়া যায় ।  বোরকায় চক্ষু না থাকায় হীরা ঠিকমত হাঁটিতে পারে না - সেদিন একটা বিড়ালের গায়ে পড়িয়া গিয়াছিল ,  - কখনও হোঁচট খায় ।  গতকল্য হীরাই সে চায়ের পাত্রবাহী লোকের গায়ে ধাক্কা দিয়া তাহার চা ফেলিয়া দিয়াছে ।  ”  * 
দেখুন দেখি ,  হীরার বয়স মাত্র ৯ বৎসর - এতটুকু বালিকাকে  “ অন্ধ বোরকা ”  পরিয়া পথ চলিতে হইবে !  ইহা না করিলে অবরোধের সন্মান রক্ষা হয় না ! 
  —  —  —  —  —  —  —  —  —  —  —  —  —  *  এখনই আষাঢ় মাসের  “ মাসিক মোহাম্মদী ” তে শ্রীমতী আমিনা খাতুনের লিখিত প্রবন্ধের একস্থলে দেখিলাম ,  -  “ কতক্ষণের জন্য নাক ,  মুখ ,  চোখ বন্ধ করিয়া বেড়ান  ( এইরূপ পর্দ্দায় পরপুরুষের ঘাড়ে পড়া সম্ভবপর )  - উহা ইসলামের বাহিরের পর্দ্দা ।  ” 
  [  ১৪  ] 
 প্রায় ২১ / ২২ বৎসর পূর্ব্বেকাল ঘটনা ।  আমার দূর - সম্পর্কীয়া এক মামীশাশুড়ী ভাগলপুল হইতে পাটনা যাইতেছিলেন; সঙ্গে মাত্র একজন পরিচারিকা ছিল ।  কিউল ষ্টেশনে ট্রেণ বদল করিতে হয় ।  মামানী সাহেবা অপর ট্রেণে উঠিবার সময় তাঁহার প্রকাণ্ড বোরকায় জড়াইয়া ট্রেণ ও প্লাটফরমের মাঝখানে পড়িয়া গেলেন ।  ষ্টেশনে সে সময় মামানীর চাকরাণী ছাড়া অপর কোন স্ত্রীলোক ছিল না ।  কুলিরা তাড়াতাড়ি তাঁহাকে ধরিয়া তুলিতে অগ্রসর হওয়ায় চাকরাণী দোহাই দিয়া নিষেধ করিল -  “ খবরদার !  কেহ বিবি সাহেবার গায়ে হাত দিও না ।  ”  সে একা অনেক টানাটানি করিয়া কিছুতেই তাঁহাকে তুলিতে পারিল না ।  প্রায় আধ ঘন্টা পর্য্যন্ত অপেক্ষা করার পর ট্রেণ ছাড়িয়া দিল ! 
 ট্রেণের সংঘর্ষে মামানী সাহেবা পিষিয়া ভিন্নভিন্ন হইয়া গেলেন ,  - কোথায় তাঁহার  “ বোরকা ”  - আর কোথায় তিনি !  ষ্টেশন ভরা লোক সবিস্ময়ে দাঁড়াইয়া এই লোমহর্ষক ব্যাপার দেখিল ,  - কেহ তাঁহার সাহায্য করিতে অনুমতি পাইল না ।  পরে তাঁহার চুর্ণপ্রায় দেহ একটা গুদামে রাখা হইল; তাঁহার চাকরাণী প্রাণপণে বিনাইয়া কাঁদিল ,  আর তাঁহাকে বাতাস করিতে থাকিল ।  এই অবস্থায় ১১  ( এগার )  ঘণ্টা অতিবাহিত হইবার পর তিনি দেহত্যাগ করিলেন !  কি ভীষণ মৃত্যু ! 
  [  ১৫  ] 
 হুগলীতে এক বড়লোকের বাড়ীতে বিবাহ উপলক্ষে এক কামরায় অনেক বিবি জড় হইয়াছেন ।  রাত্রি ১২টার সময় বোধ হইল ,  কেহ বাহির হইতে কামরায় দরজা ঠেলিতেছে ,  জোরে ,  আস্তে - নানা প্রকার দরজা ঠেলিতেছে ।  বিবিরা সকলে জাগিয়া উঠিয়া থরথর কাঁপিতে লাগিলেন - নিশ্চয় চোর দ্বার ভাঙ্গিয়া গৃহে প্রবেশ করিবে ।  আর বিবিদের দেখিয়া ফেলিবে !  তখন এক জাঁহাবাজ বিবি সমস্ত অলঙ্কার পরিয়া ফেলিলেন ,  অবশিষ্ট পুটলী বাঁধিয়া চাপা দিয়া ঢাকিয়া রাখিলেন ।  পরে বোরকা পড়িয়া দ্বার খুলিলেন ।  দ্বারের বাহিরে ছিল ,  - একটা কুকুরী !  তাহার বাচ্চা দু ’ টী ঘটনাবশতঃ কামরার ভিতর ছিল ,  আর সে ছিল বাহিরে ।  বাচ্চার নিকট আসিবার জন্য সেই কুকুরী দরজা ঠেলিতেছিল । 
  [  ১৬  ] 
 বেহার শরীফের এক বড়লোক দার্জ্জীলিং যাইতেছিলেন ,  তাঁহার সঙ্গে এক ডজন  ‘ মানব - বোঝা ”   ( ঐঁসধহ - খঁমমধমব )  অর্থাৎ মাসী পিসী প্রভৃতি ৭ জন মহিলা এবং ৬ হইতে ১৬ বৎসর বয়সের ৫জন বালিকা ।  তাঁহারা যথাক্রমে ট্রেণ ও ষ্টীমার বদল করিবার সময় সর্ব্বত্রই পাল্কীর ব্যবস্থা করিয়াছিলেন ।  মণিহারী ঘাট ,  সক্রিগলি ঘাট ইত্যাদিতে পাল্কী ছিল ।  বিবিদের পাল্কীতে পুরিয়া ষ্টীমারের ডেকে রাখা হইত ।  আবার ট্রেণে উঠিবার সময় তাঁহাদিগকে পাল্কী সহ মালগাড়ীতে দেওয়া হইত ।  কিন্তু ইক্স বিক্স রেলওয়ে লাইনে আর পাল্কী পাওয়া গেল না ।  তখন তাঁহার ট্রেণের রিজার্ভ করা সেকেণ্ড কাসের গাড়ীতে বসিতে বাধ্য হইলেন । 
শিলিগুড়ি ষ্টেশনেও পাল্কী বেহারা পাওয়া গেল না ।  এত বড় বিপদ - বিবিরা দার্জ্জালিঙ্গের ট্রেণে উঠিবেন কি করিয়া ?  অতঃপর দুইটা চাদর চারিজন লোকে দুই দিকে ধরিল ,  - সেই চাদরের বেড়ার মধ্যে বিবিরা চলিলেন ।  হতভাগা পর্দ্দাধারী চাকরেরা ঠিক তাল রাখিয়া পার্ব্বত্য বন্ধুর পথে হাঁটিতে পারিতেছিল না ।  কখনও ডাইনের পর্দ্দা আগে যায় ,  বামের পর্দ্দা পিছনে থাকে; কখনও বামের পর্দ্দা অগ্রসর হয় ,  আর ডাইনের পর্দ্দা পশ্চাতে ।  বেচারী বিবিরা হাঁটিতে আরও অপটু - তাঁহার পর্দ্দা ছাড়িয়া কখনও আগে যান ,  কখনও পিছে রহিয়া যান !  কাহারও জুতা খসিয়া রহিয়া গেল - কাহারও দোপাট্টা উড়িয়া গেল ! 
  [  ১৭  ] 
 প্রায় ১৪ বৎসর পূর্ব্বে আমাদের স্কুলে একজন লক্ষ্ণৌ নিবাসী শিক্ষয়িত্রী ছিলেন ,  নাম আখতর জাঁহা ।  তাঁহার তিনটি কন্যাও এই স্কুলে পড়িত ।  একদিন তিনি একালের মেয়েদের নির্লজ্জতার বিষয় আলোচনা প্রসঙ্গে নিজের মেয়েদের বেহায়াপনার কথা বলিয়া দুঃখ প্রকাশ করিলেন ।  কথায় কথায় নিজের বধূ - জীবনের একটা গল্প বলিলেনঃ  “ এগারো বৎসর বয়সে তাঁহার বিবাহ হইয়াছিল ।  শ্বশুরবাড়ী গিয়া তাঁহাকে এক নির্জ্জন কক্ষে থাকিতে হইত ।  তাঁহার এক ছোট ননদ দিনে তিন চার বার আসিয়া তাঁহাকে প্রয়োজন মত বাথ - রুমে পৌঁছাইয়া দিত ।  একদিন কি কারণে সে অনেকক্ষণ পর্য্যন্ত তাঁহার সংবাদ লয় নাই ।  এদিকে বেচারী প্রকৃতির তাড়নায় অধীরা হইয়া পড়িলেন ।  লক্ষ্ণৌ - এ মেয়েকে বড় বড় তামার পানদান যৌতুক দেওয়া হয় ।  তাঁহার মস্ত পানদানটা সেই কক্ষেই ছিল ।  তিনি পানদান খুলিয়া সুপারীর ডিবেটা বাহির করিয়া সুপারীগুলি একটা রুমালে ঢালিয়া ফেলিলেন ।  পরে তিনি সেই ডিবেটা যে জিনিষ দ্বারা পূর্ণ করিয়া খাটের নীচে রাখিলেন ,  তাহা লিখিতব্য নহে !  সন্ধ্যার সময় তাঁহার পিত্রালয়ের চাকরাণী বিছানা বাড়িতে আসিলে তিনি তাহার গলা ধরিয়া কাঁদিয়া ডিবের দুর্দ্দশার কথা বলিলেন ।  সে তাঁহাকে সান্ত্বনা দিয়া বলিল ,   “ থাক ,  তুমি কেঁদ না; আমি কালই ডিবেটা কালাই  করাইয়া আনিয়া দিব ।  সুপারী এখন রুমালের বাঁধা থাকুক ।  ” 
  [  ১৮  ] 
 লাহোরের জনৈক ভুক্তভোগী ডাক্তার সাহেবের রোগিনী দর্শনের বর্ণনা এইঃ সচরাচর ডাক্তার আসিলে দুইজন চাকরাণী রোগিণীর পালঙ্কের শিয়রে ও পায়ের দিকে একটা মোটা বড় দোলাই ধরিয়া দাঁড়ায় ।  ডাক্তার সেই দোলাইয়ের একটু ফাঁকের ভিতর হাত দিয়া রোগিণীর নাড়ী পরীক্ষা করেন ।  * 
 এক বেগম সাহেবা নিউমোনিয়া রোগে ভুগিতেছিলেন ।  আমি বলিলাম ফেফড়ার অবস্থা দেখা দরকার; আমি পিঠের দিক হইতে দেখিয়া লইব ।  হুকুম হইল ,   “ ষ্টেথিসকোপের নল যেখানে বলেন ,  চাকরাণী রাখিয়া দিবে !  ”  সকলেই জানেন ,  ফেফড়া বিভিন্ন স্থান হইতে পরীক্ষা করিলে পর রোগ নির্ণয় করা সম্ভব হয় ।  কিন্তু আমি অগত্যা কর্ত্তার হুকুমে রাজী হইলাম ।  চাকরাণী নলটা দোলাইয়ের ভিতরে বেগম সাহেবার কোমরে নেফার  ( পায়জামার উপরাংশের )  কিছু উপরে রাখিল ।  কিছুণ পরে আমি আশ্চর্য্য হইলাম যে কোন শব্দ শুনিতে পাই না কেন ?  দুঃসাহসে ভর দিয়া দোলাই একটু উঠাইয়া দেখিলাম ,  - দেখি কি নলটা কোমরে লাগান হইয়াছে !  আমি বিরক্ত হইয়া উঠিয়া আসিলাম ।  *  * 
  —  —  —  —  —  —  —  —  —  —  —  —  —  – 
 *  আমাকে জনৈকা নন - পর্দ্দা মহিলা জিজ্ঞেস করিয়াছিলেন  ( লেডী ডাক্তারের অভাবে পুরুষ )  ,   “ ডাক্তারকে জিহবা দেখাইতে হইলে আপনি কি করিবেন ?  দোলাই ফুটা করিয়া তাহার ভিতর হতে জিহবা বাহির করিয়া দেখাইবেন নাকি ?  ”  আমি পাঠিকা ভগিনীদিগকে ঐ প্রশ্নের এবং আমার নিন্মোক্ত প্রশ্নের উত্তর দিতে অনুরোধ করি ।  ডাক্তারকে চোখ ,  দাঁত এবং কান দেখাইতে হইলে তাহারা কি উপায়ে দেখাইবেন ? 
  *  *  ডাক্তার সাহেবের নিজের ভাষায় শুনুনঃ  “ লা হাওল বেলা কুওৎ !  মঁয় দিক হো কর উঠ আয়া ।  আর নওয়াব সাহেব পুছতে হেঁ কে কেয়া পাতা লাগা ?  মঁয় কেয়া খাক বাতাতা কে কেয়া পাতা লাগা ?  ” 
  [  ১৯  ] 
 জনৈক রেলপথে ভ্রমণকারীর বৃত্তান্তের সারাংশ এইঃ ষ্টেশনে টিকিট কেটে মনে মনে একটা হিসেব করলাম ।  তিনখানা ইন্টার কাসের দরুন দেড় মণ জিনিষ নিতে পারবো ,  কিন্তু আমাদের জিনিষপত্তর ওজন করিলে পাঁচ মণের কম কিছুতেই হবে না ।  অনেক ভেবে - চিন্তে লগেজ না করাই ঠিক করলাম ।  মেয়েদের গাড়ীতে জিনিষপত্তর তুলে দিলে আর কে চেক করতে আসবে ? 
খোকা জিজ্ঞেস করলে ,  - তোমার সঙ্গে কোন জ্যান্ত লগেজ আছে নাকি ? 
আবার আছে না কি !  একেবারে এক জোড়া !  একে বুড়ী ,  তায় আবার থুড়থুড়ি । 
খোকা বল্লে - তবেই সেরেছে । 
যখন ঘুম ভাঙল ,  তখন বেশ রাত হয়েছে । 
অনুমানে বুঝলাম ,  একটা বড় ষ্টেশনে গাড়ী থেমে আছে ।  হঠাৎ মনে হ ’ ল ,  বহরমপুর হবে হয়ত ।  দরজাটা খুলে নামতে যাব ,  এমন সময় মনে হ ’ ল যেন শুনতে পেলাম ,  আমারই নাম ধরে কারা ডাকাডাকি করছে -  “ ও টুনু - টুনু ,  এতো ভারী বিপদে আজ পড়লাম ,   - টুনুরে !  ” 
একে মেয়েলী গলা ,  তার ওপর আবার করুণ ।  আমি ব্যস্ত হয়ে তাড়াতাড়ি নেমে পড়লাম ।  দেখলাম ,  দুই বুড়ী মাটিতে দাঁড়িয়ে মহা কান্নাকাটি শুরু করেছে ,  আর জিনিসপত্তর গুলোও সব নামানো হয়েছে ।  চারদিকে তিন চার জন কুলী ঘিরে দাঁড়িয়ে রয়েছে । 
আমার মেজাজ গরম হয়ে উঠল ।  টিক্সটিক্সসি অর্থাৎ চেকারগুলো যে রাত্রিবেলা মেয়েদের গাড়ী চেক ক ’ রে - মালপত্তর সব নামিয়ে দেবে এতো কম অন্যায় কথা নয় ।  আমি কুলীগুলোকে খুব বকে দিলাম ,  জিনিষ - পত্তর আবার গাড়ীতে তুলে দিতে বল্লাম ।  আর একবার কুলীগুলোকে এক চোট বকে দিলাম ,  এবং টিক্স টিক্স সিক্সদের নামে যে রিপোর্ট করতে হবে ,  সে রকমও অনেক কথা বল্লাম । 
ঠাকুরমা কেঁদে বল্লেন ,   “ আরে টুনু ,  আমরা যে এসে পড়েছি ।  ” 
অবশেষে একটা কুলী সাহস করে বল্লে ,   “ বাবু ঘাট আ গিয়া ।  ” 
আমি ঠাকুরমাকে বল্লাম ,  - তাহলে টিক্স টিক্স সিক্স চেক করে নামিয়ে দেয়নি - ঘাটে পড়েছে; সে কথা আমাকে আগে বল্লেই হত ,  এ জন্য কান্নাকাটি কেন ? 
  [  ২০  ] 
 জনৈকা পাঞ্জাবী বেগম সাহেবা নিন্মলিখিত গল্প কোন উর্দ্দু কাগজে লিখিয়াছেনঃ আমরা একটা গ্রামে কিছুকাল ছিলাম ।  একবার তত্রত্য কোন সম্ভ্রান্ত লোকের বাড়ীতে আমাদের নিমন্ত্রণ ছিল ।  সেখানে গিয়া কুমারী মেয়েদের প্রতি যে অত্যধিক জুলুম হইতে দেখিলাম ,  তাহাতে আমি প্রাণে বড় আঘাত পাইলাম । 
আমরা যথাসময় তথায় পৌঁছিয়া জিজ্ঞাসা করিলাম ,  বাড়ীর মেয়েরা কোথায় ?  শুনিতে পাইলাম তাহারা সকলে রান্নাঘরে বসিয়া আছে ।  আমি তাহাদের সহিত সাক্ষাৎ করিতে চাহিলে ,  কেবল একা আমাকে সেইখানে ডাকিয়া লইয়া হইল ।  রান্নাঘরে ভয়ানক গরম ,  আর স্থানও অতিশয় অল্প ।  কিন্তু উপায়ান্তর না দেখিয়া সেইখানে বসিয়া সেই  “ মজলুম ”  কিন্তু মিষ্টভাষিণী বালিকাদের সহিত কথাবার্ত্তা কহিতে লাগিলাম । 
একজন দয়াবতী বিবি আমাদের প্রতি কৃপাপরবশ হইয়া বলিলেন ,   “ তোমরা সাবধানে লুকাইয়া উপরে চলিয়া যাও ।  ” 
আমি মনে করিলাম ,  সম্ভ্ববতঃ পুরুষমানুষদের সম্মুখীন হওয়ার আশঙ্কা আছে ,  তাই সাবধানে লুকাইয়া যাইতে বলিলেন ।  কিন্তু পরে জানিলাম ,  এ পর্দ্দা সাধারণ অভ্যাগতা মহিলাদের বিরুদ্ধে ছিল ।  উক্ত বিবি সাহেবার হুকুমে দুইজন মেয়েমানুষ মোটা চাদর ধরিয়া পর্দ্দা করিল ,  আমরা সেই চাদরে অন্তরাল হইতে উপরে চলিয়া গেলাম । 
উপরে গিয়া আমি আরও বিপদে পড়িলাম ।  আমি মনে করিয়াছিলাম ,  ছাদের উপর আরামে বসিবার কোন কামরা হইবে ,  অথবা কমপক্ষে বর্ষাতি চালা হইবে ।  কিন্তু সেখানে কিছুই ছিল না ।  একে ত প্রখর রৌদ্র ,  দ্বিতীয়তঃ বসিবারও কিছু ছিল না ।  সমস্ত ছাদ জুড়িয়া অর্দ্ধ শুষ্ক ঘুঁটে ছড়ান ছিল; তাহার দুর্গন্ধে প্রাণ ওষ্ঠাগত হইতেছিল ।  বহু কষ্টে একজন চাকরাণী একটা খাটিয়া আনিয়া দিল ,  আমরা অগত্যা তাহাতেই বসিলাম ।  নীচে বাজনা বাজিতেছিল ,  উৎসব হইতেছিল ।  কিন্তু অভাগিনী অনূঢ়া বালিকা কয়টি অপরাধিণীর ন্যায় রৌদ্রে বসিয়া ঘুঁটের দুর্গন্ধে হাঁপাইতেছিল ।  কেহই ইহাদের আরামের জন্য একটুকু খেয়াল করিতেছিল না । 
 ক্রমশ 


                    




গল্প :  দূরের রক্তবৃষ্টি ও সুখি ছেলেমেয়েদের যৌথনাচ  .  .  . 



                        আজও সন্ধ্যার পর থেকে ভাল্ লাগছিল না শান্তনুর  ।  বাইরে ঝিরঝির বৃষ্টি ।  এরকম সময়ে বিষাদ ভর করল ।  বিষাদটা কাটাতেই রেইনকোটটা নিয়ে অ্যাপার্টমেন্ট থেকে বেরিয়ে হাঁটতে হাঁটতে লোকাল একটা  বারে ঢুকেছিল  ।  জিনিসটা আগে তেমন খেত না  - কেবল কল্যাণীতে অপলা বৌদির বাড়ির রোববারের আড্ডায়  .  .  .  ।  এখানে এসে তক নিয়মিত হয়ে যাচ্ছে ব্যাপারটা ।  কী আর করা -  একলা বৈদেশিকী মনোযন্ত্রণা  .  .  . কিংবা ,  নিঃসঙ্গ পরবাস ।  এখনও কবিতা লেখে শান্তনু  .  .  . যে কারণে ওর ভাবনায় কবিতার শব্দ ভর করে  ।  
বারের ভিতরে খদ্দেরের ভিড় তেমন ছিল না ।   (  এদের অবশ্যি খদ্দের না - বলাই ভালো )   .  .  . বাইরে ততক্ষনে জোর সন্ধ্যা নেমে গেছে ।  ম্লান আলো জ্বলে ছিল ভিতরে ।  বাতাসে ভাসছিল হুইশকির গন্ধ ।  কাঠের টুলের ওপর সামান্য ঝুঁকে বসা শান্তনুর  কন্ঠনালী দিয়ে নেমে যাচ্ছিল ঈশৎ তেতো তরল স্কটিশ ঝাঁঝ ।   সহসা কী কারণে শক্তির দুটো লাইন খেয়ালে এল - 
 ঘরে ফিরে এ দৃশ্য কোন্ দৃশ্যে মেলাব
ক্যাম্প করে রাত্রিবাস করে দেখব আমার উঠানে  .  .  . 
 কবিতার নামটাই মনে পড়ছে না ।  ধুরচ্ছাই ।  সহসা ওর চোখ দুটো চলে যায় কাউন্টারের বাঁ - পাশের  দেয়ালে সাঁটা বড় টিভিটার মনিটরে ।  বাগদাদের রাস্তায় আমেরিকান সৈন্যদের সশস্ত্র টহল .  .  .  দৃশ্যটায় কী ছিল  .  .  .  ভিতরে ভিতরে প্রবল ঝাঁকি খেল সে ।  শান্তনুর মনের বিষাদের ধরন গেল বদলে ।  এতক্ষণ কোলকাতার জন্য মন খারাপ হচ্ছিল ওর ।  এখন মধ্যপ্রাচ্যের একটা বিপর্যস্ত দেশের জন্য বিষাদ বোধ করতে থাকে ও ।  আশেপাশে তাকায় ।  পাশেই নীল টি - শার্ট পরা মধ্য বয়েসী শনচুলো লালচে একটা মার্কিনীরা বসে  .  .  . নির্বিকার  .  .  . 
শেষটুকু গলায় ঢেলে বিল মিটিয়ে দ্রুত বারের বাইরে চলে  এলো শান্তনু  ।  ঝিরঝির করে বৃষ্টিটা পড়েই যাচ্ছিল ।  দু - বছর হল এ দেশটায় আছে শান্তনু; এই সময়টায় বেশ বৃষ্টিপাত হয় সিয়াটলে  ।  
 হায় ,  বৃষ্টি তুমিও তো কোলকাতায় ঝর  .  .  .  
 রাস্তায় সার সার গাড়ি ,  পেট্রলের গন্ধ ,  হর্নের আওয়াজ ,  হেডলাইটের আলো;  ভিজে ফুটপাতে সেই আলো এসে পড়েছে ।  ফুটপাতটা  প্রায় ফাঁকা ।   প্রায়ই সন্ধের পর এ ফুটপাতটা ধরে একা একা হাঁটে শান্তনু ।  ডান দিকে বাঁক নিলে সরকারি একটা  পার্ক ।  ফুটপাত ঘেঁষে সাদা রং - করা কাঠের রেলিং  .  .  . ওপাশে ওক গাছের ঘন সারি  .  .  . আরও কী সব গাছ ।  হাঁটতে হাঁটতে গাছের বাকলের ভিজে গন্ধ পায় শান্তনু  .  .  . বুকের ভিতরটা কেমন যেন করে ওঠে ।   বিষাদ কাটছে না  .  .  .  
 বাগদাদের রাস্তায় আমেরিকান সৈন্যদের সশস্ত্র টহল  .  .  . 
বাগদাদ জ্বলছে  .  .  . 
 প্যান্টের পকেট থেকে মালবোরোর প্যাকেট আর লাইটারটা বার করে ,  দাঁড়িয়ে ,  কৌশলে বৃষ্টি এড়িয়ে সাদা একটা সিগারেট ধরিয়ে আবার হাঁটতে থাকে শান্তনু  ।   কোলকাতায় থাকতে নিয়মিত সিগারেট খেত না শান্তনু - ঐ শ্যাম বাজারের ধ্রুবর পাল্লায় পড়ে মাঝেমাঝে  .  .  .  ।  এখানে এসে নিয়মিত হয়ে যাচ্ছে ।  নিঃসঙ্গ পরবাস ।  তা ছাড়া -  
 সঙ্গীতা রায়ের মুখখানা খুব মনে পড়ে  .  .  . 
কেবলই সঙ্গীতা রায়ের মুখটা  মনে পড়ে  .  .  . 
 অত্যন্ত নিমর্মভাবে ফিলটারটায় কষে টেনে তামাক পোড়া অনেকটুকু ধোঁওয়া বুকের ভিতরে ঠেলে দেয় সে ।  সঙ্গীতারা থাকে রাসবিহারী এভিনিউ  .  .  .  থাক ।  
 কে হায় হৃদয় খুলে বেদনা জাগাতে ভালোবাসে ?     ডান পাশের পার্কের ওক - পাইনের পাতার ওপর  বৃষ্টির ঝিরঝির শব্দ ক্ষীন; ভিতর তত অন্ধকার নেই ,  নিয়ন আলোও জ্বলছে ।  তাতেও গাছপালা আবছাই দেখায় ।  পার্ক কি তপোবন ?  সহসা এই প্রশ্নটা ভেসে ওঠে মাথার ভিতরে ।  তপোবনের সমাহিত ধ্যানী পরিবেশ কি সাজানো গোছানো পার্কে পাওয়া যায় ?  তাও আবার মার্কিন মুলুকের পার্কে !   রেইনকোট পরা লোকজন ঘুরে বেড়াচ্ছে পার্কে ।  কেমন ,  নিশ্চিন্ত আর সুখি ওরা  ।  ঐ আমেরিকানরা ।  সুন্দর দেশের সুন্দর মানুষ ।   .  .  .  বড় সুন্দর দেশ এই আমেরিকা ।  তবে এ সৌন্দর্য ধরে রাখতে হলে চাই ট্রিলিয়ন -  ট্রিলিয়ন টন তেল ।  হ্যাঁ ।  ভীষণই তেলের তৃষ্ণা দেশটার  -  বড় তেল খায় এ দেশটা  ।  এখন যেমন ইরাকের তেল শুষে খাচ্ছে  .  .  .  
ঝির ঝির বৃষ্টির ভিতরে হাঁটতে হাঁটতে শান্তনু ফুঁসে উঠতে থাকে ।  
শান্তনুদের বউবাজারের বাড়ির প্রায় সবাই মমতা বন্দ্যোপাধ্যায়ের নেতৃত্বাধীন তৃণমূল কংগ্রেসের ঘোর সমর্থক হলেও শান্তনু কী করে যেন শৈশব থেকেই  প্রবীণ কমিউনিষ্ট নেতা জ্যোতি বসুর ভারি ভক্ত হয়ে গিয়েছিল  ।  কাজেই ,  মার্কিন যুক্তরাষ্ট্র  শান্তনুর চোখে কট্টর সাম্রাজ্যবাদী দেশ ।  শৈশব থেকেই শান্তনু মেধাবী - কাজেই ,  অনেকটা মেধার কল্যাণেই সাম্রাজ্যবাদী মার্কিন দেশের সিয়াটল শহরে চলে আসতে হল ।  দু - বছর ধরে সিয়াটলে আছে সে -  সিয়াটলের প্যাসিফিক ইউনিভারসিটিতে ফোক - থিয়েটারের ওপর  থিসিস করছে ।  থিসিসটা শেষ করেই পশ্চিম বাংলায় ফিরে যাবে  ।  এই তেলখাকি পিশাচ - সুন্দর দেশে তার থাকার ইচ্ছে নেই তার  .  .  .  এ বড় জ্যান্ত  .  .  .  মূর্তিমান দানব .  .  . বড় তৃষ্ণার্ত দানব .  .  . বড় তেলের পিপাসা এর  .  .  . এ বড় জান্তব  .  .  . এ কেবলি বিভীষিকার জন্ম দেয়  .  .  . ইরাকে - ভিয়েতনামে  .  .  . সাক্ষাৎ ভ্যাম্পপায়ার এ  .  .  .  দ্বিতীয় বিশ্বযুদ্ধের সময় অকারণে পরমাণু বোমা ফেলে লক্ষ লক্ষ নিরীহ জাপানিকে হত্যা করেছে .  .  . এখন মধ্যপ্রাচ্যের তেলসমৃদ্ধ দেশে রক্তবৃষ্টি ঝরাচ্ছে  .  .  .  এ দেশ সাক্ষাৎ ভ্যাম্পপায়ার  .  .  .  
ঝির ঝির বৃষ্টির ভিতরে হাঁটতে হাঁটতে শান্তনু ফুঁসে উঠতে থাকে ।  
বৃষ্টিটা কিছুটা কমেছে ।  রেইনকোটের আড়ালে নিজেকে সি আই এর গুপ্ত ঘাতকের মত মনে হয় শান্তনুর ।   মদের ঝাঁঝটা এখনও মাঝে মাঝে গলা দিয়ে উঠে আসছে ।  সেই সঙ্গে সঙ্গীতার শ্যামলা মিষ্টি মুখটা মনে পড়ে যেতেই কড়া একটা টান দিয়ে বুকের ভিতরে পুদিনার গন্ধমাখা মালবোরোর ঠান্ডা ধোঁওয়াটুকু চালান করে দেয় সে ।  সঙ্গীতা এখন শান্তিনিকেতনে ।  শান্তিনিকেতনকে তপোবন বলে সঙ্গীতা ।  থাক  .  .  .  পার্কটা কখন পিছনে ফেলে এসেছে ও ।  এখন ড্রাম বিটের ধিপ ধিপ স্থূর  শব্দ কানে যেতেই  ডান দিকে তাকাল সে ।  স্বচ্ছ একটা গ্লাসের দেয়াল  .  .  .  আলো জ্বলছে  .  .  . বড় একটা হলরুম  .  .  .  মাঝখানে বড় একটা সুইমিং পুল ।   অনেকগুলি অল্পবয়েসি ছেলেমেয়ে  .  .  .  মিউজিকের তালে তালে  নাচছে ।  পুল পার্টি ?  মনে হয় ।  ম্লান হাসে শান্তনু ।   কী নিশ্চিন্ত সুখে নাচছে ছেলেমেয়েগুলো  .  .  . যেন  .  .  . যেন  .  .  .  বাকুবা  .  .  . বাগদাদ  .  .  .  মশুলে বোম পড়ছে না  .  .  যেন প্রতি মুহূর্তেই নিহত হচ্ছে না ইরাকি শিশুরা  .  .  . শান্তনু দাঁড়িয়ে পড়ে ।  কড়া চোখে তাকায় কাচের ওধারের হলরুমের দিকে ।  সুইমিং পুলের জলে অনেকগুলি অল্পবয়েসি ছেলেমেয়ে ।  শান্তনু জানে - ওখানকার একটি মেয়ের মুখেও সঙ্গীতার মুখের টলটলে লাবণ্য নেই  .  .  . কেননা ,  
 ইতিহাস আবার পিছন দিকে ঘুরে 
 নোনামাংসের প্রাগৈতিহাসিক যুগে ফিরে গেছে  .  .  . 
কোথাও এখন  তপোবনের সমাহিত শান্তি  নেই 
  .  .  . সুইমিং পুল ঘিরে অনেকগুলি অল্পবয়েসি ছেলেমেয়ে ।   সাদা - কালো আমেরিকান ।    মিউজিকের তালে তালে  নাচছে ।  আশ্চর্য !  দূরের রক্তবৃষ্টি ও সুখি ছেলেমেয়েদের যৌথনাচ  .  .  . বাগদাদে এখন প্রতিমুহূর্তে রক্তবৃষ্টি ঝরছে আর ওরা সে সব ভুলে সস্তা সুখে ভেসে যাচ্ছে  .  .  .  শান্তনুর ভিতর থেকে উঠে আসতে থাকে থকথকে দলা দলা ঘৃনা  .  .  . 
  ( উৎসর্গ :  কাকশালিখচড়ুই গাঙচিল ।  যেহেতু সে খানিকটা বোঝে এসবের  .  .  .  )   


                    




গল্প :  ঘোর লাগা মানুষের গল্প 



                        আজকাল রুপহাটি ইষ্টিশনের একটা বেঞ্চিতে বসে থাকে সে  ।  প্ল্যাটফর্মের ওপর বেঞ্চিতে বসে থাকতে থাকতে কত কী যে দেখে সে ?  রেলের যাত্রী - ফেরিওয়ালা -  ফকির .  .  .  ওই পারের রেললাইন ,  ওভার বিরিজ  ।  কত কী যে দেখে সে ।  দিনভর দেখে ।  অনেক রাত পর্যন্ত স্টেশনের বেঞ্চিতে বসে থেকে থেকে এসবই দেখে :  ঘন ঘন চা খায় ,  একটার পর একটা সিগারেট টানে । 
রুপহাটির ইষ্টিশনটি এমন আহামরি কিছু নয়  ।  এমন কী জংশনও নয় এটি  ।  দিনে দু - তিনবার লোকাল ট্রেন থামে ।  আন্তনগর না থেমে -  বুড়ো আঙুল দেখিয়ে ঝমঝম ঝমঝম করে চলে যায় ঈশ্বরদীর দিকে ।  ইষ্টিশন মানে -  লাল রঙের ব্রিটিশ আমলের পুরনো ঝরঝরে একটা দালান; ঢোকার মুখে একটা দীর্ঘ পুরনো কড়ই গাছ ।  সামান্য সেড ,  এবড়োথেবড়ো প্ল্যাটফর্ম ,  কয়েকটা মলিন বেঞ্চি - তারি একটায় বসে থাকে মনিরুল ।  হলুদ পাঞ্জাবি ,  কালো প্যান্ট আর ঘন কালো ঝাঁকড়া চুলের নিচে কপাল ,   .  .  .  তারপর ঘন জোরা ভুরুর নিচে জ্বলজ্বলে দুটো আয়ত চোখে তাকে কেমন যেন ঘোর - লাগা দেখায়  .  .  .  স্বাস্থ ভালো নয় মনিরুলের ,  লম্বা - ঢ্যাঙা ,  রংটা মিশমিশে না - হলেও কালোর দিকেই বলা যায় ,  ডান হাতে একটা কালো রঙের লোহার বালা - সুজারগরের বিনয় বাউলা দিসিল বছর কয়েক আগে চইত সংক্রান্তির দিনে ভাটুপাড়ায় মেলায়  ।  মনিরুলের কালো রঙের আঙুলগুলি সরু সরু - মধ্যমায় একটি রুপার আঙটিতে মরকত পাথর বসানো ।  একবার আটঘরিয়ায়  মোল্লা পাড়ার বেতাব গাজির বাড়িতে  এক কামেল পীর এসেছিলেন ।  আবাবিল শাহ -  তিনিই এক ঘর মানুষের সামনে শূন্য থেকে ছোঁ মেরে  পাথরটা তুলে চোখের নিমিষে গুঁজে দিয়েছিলেন মনিরুলের হাতে -  না ,  মরকত পাথরটার জন্য আবাবিল শাহ পয়সা নেননি ।  পাথরটা লাকড়ি পাড়ার  শঙ্কর স্যাকরাকে দিয়ে বানিয়ে মধ্যমায় পরার পর থেকে মনিরুলের গলা শুকানিটা অনেকখানি কমে গেছে ।  আগে ঘন ঘন গলা শুকাতো মনিরুলের  ।  কাজেই ,  পীর - ফকিরে ভারি ভক্তি মনিরুলের ।  মনিরুলের বাবা হাসেম হাজীও বেঁচে থাকতে বিস্তর পীর ফকিরের মুরিদানী করছিলেন  ।    অনেক অনেক দিন আগে কালো পাঞ্জাবী পরা এক ফকির এসেছিল মদিনা মহলে ,  মানে মনিরুলদের বাড়িতে ।  নয়নপুরের আলেম ফকির ।  মনিরুলের তখন চৌদ্দপনেরো বছর বয়স ।  জ্বীন দেখার নেশায় পড়ে যাওয়াতে পীর - ফকিরে ভীষন আগ্রহ ।  সেই আলেম ফকির মনিরুলকে কোন্ এক আলীজান পীরের কথা বলছিল :   কবে মইরা গেছিল আলীজান পীরে ।  একদিন বিহান বেলায় আমার কাছে আইসা অজুর পানি চাইল আলীজান পীরে  ।  আতরের খোশবু -  আমি তো কাইত ,   দিলাম অজুর পানি কোনওমতে ।  তারপরে দেখি নাই ।  কন কি ?  সত্য ?  বালক মনিরুলের চোখেমুখে বিস্ময় ।  হ ,  বাবা ,  সত্য ।  মিছা কথা কমু ক্যান - আমি পিরালি করি ।   বলে ,  আলেম ফকির হেসেছিল ।   .  .  .  তো ,  বেঞ্চির ওপর বসে বসে রুপহাটির ইষ্টিশনে মানুষজন দেখে মনিরুল ।  কত রকম মানুষ যে রুপহাটির ইষ্টিশনে রাতদিন ঘুরঘুর করে ।  এরই মধ্যে অন্ধ ফকিরের কন্ঠে আলাউদ্দীন বয়াতির গান কানে আসে  - আমার প্রানের মন্দিরায় / কেড়ে নিল সাত জন চোরায়  .  .  কোণ্ এক ঘোরলাগা মানুষের গান ।  সে নিজেও এক ঘোর লাগা মানুষ ।  ঘোরের মাথায় বাড়ি ফিরতে মনে থাকে না ।   তা ,  আজকাল  তার বাড়ি ফিরতে ফিরতে অনেক রাত হয়ে যায় বটে  ।  বাড়ি কাজেই -  স্টেশন থেকে হাঁটা পথে মিনিট দশকের পথ ।  রাতে বাড়ি ফেরার পথের ওপর অন্ধকার কিংবা জ্যোৎস্না ঝরে ঝরে পড়ে ।  শোনা যায় ঝিঁঝির ডাক ।   মাঝে মাঝে দূর থেকে শিয়ালের ডাক  ।  সে নির্বিকার হাঁটে ।  সিগারেট টানে ,  শিস দেয় কিংবা গান গায়; আমার বাবা আলহাজ আলী /  যের কাছে মারফতের কলি /  কলব হইয়া যায় নূরানী চাইলে এক নজর .  .  . গান থামিয়ে হা হা করে হাসে ।  মনিরুল কিছু পাগল আছে বটে ।  শৈশব থেকেই  .  .  .  এবং কথাটা রুপহাটির সকলেই কমবেশি জানে ।  খাওয়া পরার চিন্তা নাই - পাগলামী সে করতেই পারে ।   পৈত্রিক একটা  ‘ স ’  মিল আছে মনিরুলের ।  সাত / আট বছর ধরে সেই  হাসেম  ‘ স ’  মিলটা দেখাশোনা করছে রঞ্জন   ।  রঞ্জন তার ছোটবেলার বন্ধু ।  একসঙ্গে রুপহাটির প্রাইমারীতে পড়ত  ( হ্যাঁ ,  কিছুকাল পাঠশালায় গিয়েছিল বটে মনিরুল )  ।  রঞ্জনের বাপের ভিটে উয়ভপুর -  রুপহাটি থেকে খানিক দূরে বলেই   ‘ স ’  মিলেরই পিছনে একটা ছাপড়া ঘরে থাকে রঞ্জন; বিয়ে - থা করেনি  ।  ফরসা আর শান্ত  - সুবোধ  রঞ্জনের স্বাস্থও ভালো ,   ওকে বিশ্বাস করা যায় ।   রঞ্জনের এবার একটা বিয়ে দিতে হয় ।  কথাটা ভেবে মুচকি হাসে মনিরুল ।   ঠিক তখনই দূর থেকে ট্রেনের হুইসেল ভেসে আসে  .  .  .  ঐ তীক্ষ্ম শব্দে কী কারণে  আরিফার মুখটি ভেসে ওঠে তার মনে ।  মনিরুল জানে রুপহাটির ষ্টিশনটিকে সতীন ভাবে আরিফা  .  .  .  
আরিফার মনের জ্বালা এখানেই ।  বিয়ার আগে কেউ কয় নাই যে পোলার  খারাপ  .  .  .  তারপরেও বিয়াটা হইছিল ।  আরিফার বাপের সংসারে ততদিনে ধস নেমেছিল  ।    বড় মেয়েকে পার করতে মরিয়া হয়েই ছিল উত্তরপাড়ার আসলাম মাস্টার ।  পাত্র রুপহাটির হাসেম হাজীর একমাত্র পুত্র ।  কাজেই  .  .  .  ।  হাসেম হাজীর  অবস্থা বেশ ভালো ।  কাজেই ,  বিয়েটা ধুমধামের সঙ্গেই হল ।  বিয়ের পর থেকেই আরিফা দেখতেছে যে  .  .  . তার স্বামী উদাসী ।   মানুষটা ইষ্টিশানে গিয়া বইসা থাকে ।    ইষ্টিশনে কী করে সে ?  ভেবে ভেবে কূলকিনারা পায় নি আরিফা ।  এদিকে আরিফা বাড়িতে একা  সারাদিন  ।  শ্বশুড় বিয়ার  দুই মাস আঠারো দিন পর ইন্তেকাল করেছেন; শ্বাশুড়ি অনেক দিন থেকেই জীবিত নাই ।  মনিরুলের কী কারণে ভাইবোনও নাই ।  এমনটা হইতে পারে ।  উত্তরপাড়ার আজিজুল ভাইয়েরও ভাইবোন ছিল না ।  কত শখ ছিল  আজিজুল ভাইয়ের সঙ্গে ঘর করবে আরিফা ।  হইল না ।  বাপে আর শ্বশুড়ে বইসা যুক্তি কইরা কী একটা ঘাড়ে চাপাইয়া দিল ।  শূন্য বাড়িতে দীর্ঘশ্বাস পড়ে আরিফার ।  ভিতরে একটি মানুষ বাড়তে থাকে ।  কয় মাস হইল ?  কে  রাখে হিসাব ?  মনিরুলদের পুরনো ইঁটের উঠান - ঘেরা একতলা দালান - বাড়ি :   ‘ মদিনা মহল ’  ।  মনিরুলের দাদা ছিল জোরদার ।  তাঁর স্ত্রীর নাম ছিল মদিনা  ।  এই বড় দালানটা অবশ্য তার আমলের নয় ।  আগে নাকি লম্বা আটচালা ছিল ঘর ।   -  হাসেম হাজীর দিয়াশেলাইয়ের ফ্যাক্টরি ছিল লাকড়ি পাড়ায় -  পাকিস্তানি সৈন্যরা পুড়িয়ে দিয়েছিল - যাক  .  .  .  মদিনা মহলের  উঠানে বৃষ্টিবাদলের দিন প্যাঁক কাদায় ভরা থাকে ।  সদর থেকে বারান্দা পর্যন্ত ইট বসানো ।  হাঁস - মুরগীর দঙ্গল উঠানে :  সারক্ষণ প্যাঁক প্যাঁক কক কক কক কক করে ।  একটা বাদামী রঙের নেড়ি কুকুরও আছে ।   দালানের পিছনে একটা পুকুর ।  পুকুরের ওপারে ঘন বাঁশের ঝাড় ।  মেঘলা দিনে অন্ধকার হয়ে থাকে ।  শন শন হাওয়া - বাতাস বয় ।  তখন ভারি কষ্ট হয় আরিফার ।  বাপের অসুখ ।  দেখতে যে  যাবে তার উপায় নেই ।  আরিফা বেহুলার মতন কান্দে ।  স্বামী উদাসী ।  উদাসী মানুষ মরা  .  .  .  এ বাড়ির রান্নাবান্না করে সেতুর মা ।  মাঝবয়েসী ,  বেঁটে ,  কালো ,  থলথলে ।  কথা বলে কম ।  সেতুর মায়ের সঙ্গে কথা বলে মনের ভার নামানো যায় না ।  মর্জিনার আরও ফাপড় লাগে ।  কাঁদে ।  মোল্লা পাড়ার টুনটুনি জড়ায় ধরে বলে - কাইন্দো না বু ।  মেয়েটা মাঝেমাঝে আসে ।   বিয়ার বয়স হইছে টুনটুনির ।  স্বামী নিয়া স্বপ্ন দেখে ,  খালি বিয়ার কথা ,  উদাসী মানুষ বুঝে না ।  ওর লগে কথা হবে কী !   এ বাড়ির বাজার - সদাই করে যে লোকটা -  তার নাম সোলায়মান ,  লোকটা বুড়া ,  তার ওপর কানে খাটো ।  আদা আনতে বললে জিরা আনে ।  তবে প্রায় প্রতি রাতেই সেতুর মায়ের ঘরে যায় সালায়মান  ।  আরিফার কেমন যেন সন্দেহ হয় ।  শ্বশুড়ও কি সেতুর মায়ের ঘরে যাইত ?  মনিরুল ?  তখন সোলায়মান কোথায় যাইত ?  শ্বশুড় বাঁইচা থাকতে ?  ইষ্টিশনের পাশের চিপা গলিতে পাড়া আছে আরিফা জানে ।  সেখানে ?  আরিফার শরীর ঘিনঘিন করে ওঠে ।  আল¬ারে আমি কোথায় আইসা পড়লাম ?  আরিফা বিধবার মতন কান্দে ।   .  .  .   ‘ স ’  মিলের ম্যানেজার রঞ্জন এসে মাস শেষে টাকা দিয়ে যায় ।  তখন বুকের দিকে তাকায় লোকটা  ।  আরিফার শরীর ঝিম ঝিম করে ওঠে ।  রঞ্জনের হাত থেকে যন্ত্রের মত টাকা নেওয়ার সময় তলপেটের কাছে শিরশির করে আরিফার  ।  রঞ্জনের  ফরসা রঙের  নিরীহ মুখ ।  অথচ আরিফা জানে লোকটার নাভীর কাছে লকলক করছে লোভ ।   “ বৌদি ,  জল খামু ।  ”  পানি এনে দেয় আরিফা ।  রঞ্জনের লোভী চোখ আরিফা ভরাট বুকের ওপর ঘোরে - আঁচলটাও  খানিক না সরিয়ে পারে না আরিফা ।  আপনি একটা বিয়া করেন রঞ্জন ভাই ।  আরিফা চাপা স্বরে বলে ।  আপনি আমার লগে যাইবেন বউদি ?  কথাট একদিন রঞ্জন বলেই ফেলেছিল ।  আরিফার শরীরে বৃষ্টিবাদলার দিনের মদিনা মহলের উঠানের ময়লা পানি ঢুকে গেছিল ।  আর ,  হাঁসের গায়ের নোনা গন্ধ পাচ্ছিল  .  .  .  আপনি চইলা যান ।  চইলা যান কইলাম ।  আরিফা ফিসফিস করে বলে ।  চিৎকার করতে পারে না ।  রান্নাঘরে সেতুর মা বসে মসলা বাটতাছে ।  রঞ্জন পানি না খেয়েই চলে যায় ।  মনিরুলকে সে ভীষণ ভয় খায় ।  মনিরুল তার পায়ের তলার মাটি ।   .  .  .  সেই মনিরুল অনেক রাতে বাড়ি ফিরে এসে ঘুমায়া  পড়ে   ।  কোনও কোনও দিন খায়ও না ।  এত কম খায় মানুষটা ।  আল্লা কি দিয়া তারে বানাইছে ।  বউরে আদরসোহাগ করতে মনে থাকে না ।   .  .  . অথচ ,  রঞ্জন ?  উত্তরপাড়ার আজিজুল ভাই ?  আজিজুল ভাই সারাক্ষন ঘুরঘুর ঘুরঘুর  করত  .  .  .  সম্পর্কে খালাতো ভাই  .  .  .  ঘন ঘন বাড়ি আসত ।  আমিনার জন্মের পর থেকে মায়ে অসুস্থ - বিছনায় পড়া ।   ।  বাবায় ইসকুলে ।  আমিনা কিছু বুঝত না ।  আজিজুল ভাই জড়ায়া ধরত ,  চুমা খাইত; বুক দইটা ডলত  .  .  .  আরও কত কী করত ।  আর এই লোকটা ?  দিন কয়েক হলো আরিফার কেমন সন্দেহ হয় - মানুষটা অন্য কোথাও বিয়া বসে নাই তো ? 
কয়েক দিন পর ।  সকালবেলা মনিরুল বাইরে যাবে - আরিফা তাকে আটকালো ।  আপনি কই যান ,  কি করেন বইলা যান ।  কন্ঠস্বরে মৃদু অনুযোগ ।  
মনিরুল বলবে কেন ?  সে পুরুষ মানুষ ।  মোল্লা পাড়ায় বেতাব গাজির বাড়িতে নাকি এক কামেল পীর আসছেন ।  তারে একবার নজর করতে হয় ।  রোদটা চড় চড় করে বাড়তেছিল ।  কামেল পীর আবার কখন চলে যায় । 
আরিফা দুইহাত তুলে পথ আগলে রেখেছিল ।  পথ ছাড়  .  .  .  ।  মনিরুলের স্বরটা শীতল । 
না । 
পথ ছাড় !  এবার ক্রদ্ধ স্বরে গর্জন । 
না ।  আমারে বলেন আপনি কই যান কি করেন । 
বিয়ের পর এই প্রথম মনিরুল আরিফাকে  থাপ্পড় কষল ।  তারপর হনহন করে বেরিয়ে গেল । 
সন্ধ্যের মুখে মনিরুলকে স্টেশনের সামনে দেখতে পেয়ে ছুটে যায় সোলায়মান  ।  তারপর  হাঁপাতে হাঁপাতে কী বলতে কী বলল বুড়া  ।  মনিরুল কামেল পীরের মজবা দেখে দুপুর থেকেই সামান্য টাল হয়ে ছিল ।  বুড়োকে হাত নেড়ে  তাড়িয়ে দিল ।  তারপর ইষ্টিশনে গিয়ে বসে থাকল ।  মাঝরাতের কিছু আগে বাড়ির পথ ধরল সে ।  বাড়িটা কেমন ফাঁকা ফাঁকা লাগে ।  আরিফাকে দেখতে পায় না ।  গেল কই ?  অন্য সময় যতই রাত করে ফিরুক -  কাছে এসে দাঁড়ায় ,  ভাত খেতে বলে ।  আজ বলল না ।  সকালে থাপ্পড় মারছি বইলা রাগ করছে ।  কিন্তু ,  গেল কই সে ?  ভাবতে ভাবতে ঘুমিয়ে পড়ে সে ।  
পরদিন সকালে দেরি করেই ঘুম ভাঙ্গল মনিরুলের ।   ঘরে রোদ ঝলমল করছিল ।  আরিফাকে না দেখে ভীষন চিন্তিত হয়ে পড়ল  ।  সেতুর মা এসে বলল ,  কালো পাঞ্জাবি পইরা একঝন ফকিরব্যাটায় আসছিল ।  আমি আইটা থালাবাডি লয়া  ঘাটলায় গেছিলাম ।  পুকুর ঘাটলা থেইকা ফির‌্যা দেখি কেউই নাই ।  
সেতুর মায়ের কথা শুনে বুকটা ভীষন ধকধক করতে থাকে মনিরুলের ।  কালো পাঞ্জাবী পরা  ফফির  .  .  .  ভীষন অবাক হয়ে যায় মনিরুল ।    অনেক অনেক দিন আগে কালো পাঞ্জাবী পরা এক ফকির এসেছিল মনিরুলের বাড়িতে ।  নয়নপুরের আলেম ফকির ।  মনিরুলের তখন চৌদ্দপনেরো বছর বয়স  .  .  .  কিন্তু ,  তা কী করে সম্ভব !   পায়ে স্যান্ডেল গলিয়ে হন হন করে হেঁটে বাড়ি থেকে বেরিয়ে যায়  ।  মদিনা মহলের বাইরে  রোদে রোদে ভরে আছে ।  কলাঝোপে রোদ ।  কাটা গুঁড়ির ওপর রোদ ।  সে ধীরে ধীরে উঠান পেরিয়ে পিচ রাস্তার সামনে চলে আসে ।  পিচরাস্তায় একটা ট্রাক চলে যায় ।   ধীরে ধীরে স্টেশনের দিকে যেতে থাকে সে ।  ইস ,  কেন যে আরিফারে থাপ্পড় মারলাম !  দিন কয়েক আগে আরিফার মুখে শ্বশুরের অসুখের কথা শুনেছিল মনিরুল ।  রাগ কইরা বাপের বাড়ি চইলা যায় নাই তো ? 
বারোটার লোকালে উঠল সে ।  
সোওয়া একটায় উত্তরপাড়ায় নামল । 
তারে দেখে ছোট শালী আমিনা কী খুশি ?  শ্বশুড়ও ।  আমার মা রে আনলা না যে ?  তাইলে আরিফায় এইখানে আসে নাই ?  গেল কই সে ?   বিস্ময় সামলে নিয়ে মনিরুল তার শ্বশুড়কে বলল ,  আমি এই দিকে অন্য কাজে আরছিলাম আব্বা । 
আচ্ছা । 
 সন্ধ্যার মুখে রুপহাটি ষ্টেশনে এসে নামল মনিরুল ।  বাড়ি আর ফিরল না ।  স্টেশনেই একটা বেঞ্চির ওপর বসে থাকল ।  বাড়ি ফিরে কী লাভ ?  তখন থেকেই  খালি মনে হচ্ছিল - ষ্টেশনের এই বেঞ্চে বইসা বইসা আমি কত কী দেখি ।  রেললাইনের ওইপারে খাম্বা ।  ইলেকট্রিকের লাইন ।  খাল ।  পিচরাস্তা ।  জিকা গাছ  .  .  .  খালি আরিফারে দেখলাম না ।  হায় ,  ও চইলা গেল !  পোয়াতি হইছিল ।  ইস ,  ক্যান যে থাপ্পড় মারলাম !  আমি মুছাফির মানুষ ।  আমার কী হইছিল ? 
দেশান্তরী হল মনিরুল  । 
 অনেক অনেক দিন আগে আলেম ফকিরের দ্যাশ ছিল ভাটি অঞ্চলে ।  ঘর সংসার ছিল তার ,  ঘর ভর্তি পুলাপান আর  জুয়ান  একটা বউও  ছিল; তয় ,  একরাত্রের খোয়াবে খিজির নবী নাখোশ হয়ে আলেমকে কী বললেন  -  পর দিনই গায়েব হয়ে যায় সে ।  তবে সেসব অনেক দিনের পুরনো কথা  .  .  .  আলেম ফকিরের আস্তানা এখন বিলহাটার পশ্চিমে নয়নপুর ইষ্টিশনের  দক্ষিণে ।   নয়নপুর ইষ্টিশন থেকে আড়াই ক্রোশ পথ পার হয়ে পুরনো একটা মসজিদ লাগোয়া দালানে ।  নয়নপুরের লোকেরা বলে :  আলীজান পীরের মসজিদ ।    মসজিদের সামনে একটি অনতিবৃহৎ দীঘি  -  গজার মাছে ভরতি সেই দীঘিতে  কালো টলটলে পানি - কী কারণে  কচুরিপানা নেই ,  আইষ্টা গন্ধও নাই  ।  কালচে পুরনো ইঁটের আটখানা ঘাটলা আছে;  পশ্চিম দিকের ঘাটলায় একটা কৎবেল গাছ  .  .  .  তারপরে বেশুমার গাছপালার মইধ্যে কালা ইঁটের পুরনো দরদালানের ভগ্ন¯ত ’ প  ।  দালানকোঠার পিছনে আবার ঘন বাঁশের জঙ্গল ।  সেখানে ঘন ছায়ার মধ্যে সার সার পুরানা পাকা কবর ।  নয়নপুরের লোকের বিশ্বাস :  ঐ ঘন ছায়ায় আলীজান পীরের কবরও আছে ।  দরদালানে  অন্ধকার অন্ধকার কোঠা ,  ইঁটের মেঝে ,  ফাটল ধরা ।  কোঠাগুলায় আগে কবুতরে বিষ্টা ,  ছাগলের লাদি ,  সাপের খোলাশ আর স্থানীয় ডাকাতদলের ফেলে যাওয়া জঞ্জালে ভর্তি ছিল  -  আলেম ফকিররের দোওয়ায় নাকি মুরিদানের মকসুদ পূর্ন হয় - কাজেই মুরিদরাই সাফসুতরো করে দিয়েছে কোঠাগুলি ।  আস্তানাটি  লোকালয় থেকে অনেকটা দূরে শুনশান এলাকায় হলেও  দু - বেলা ভিড় কমবেশি লেগেই থাকে ।  সে যা হোক ।  সফরকালে ফকিরের নেয়ামত বাড়ে ।  আলেম ফকিরও  বৎসরে একবার সফরে যাত্রা করেন :  এইবারে যেমন সে রুপহাটির দিকে গেল ।  অনেক বছর ঈশ্বরদির পানে যাওয়া হয় না ।   রুপহাটির হাসেম হাজী আলেম ফকিরের বিশেষ পরিচিত ছেলেন; পরিচিত মানে - দশবারো বছর আগে  একবার হাসেম হাজীর  ‘ মদিনা মহলে ’  গেছিল আলেম ফকির ।  তখন হাজী সাহেব বাড়ির পিছনের পুকুরে জাল ফেলার নির্দেশ দিয়ে আর আতপ চালের ফিরনি পাকিয়ে  বেশুমার খাতিরযত্ন করছিলেন ।  আফসুস -  হাজী সাহেব আর জিনদা নাই ।  তবে যারা জিন্দা আছে তারা খুব খাতিরযত্ন করল ।  ছুট মিঞার ফুটফুটে বউ -  ছুট মিঞা বাইত ছেল না ।  হাজীবাড়ির খাদেম বুড়া সোলায়মান বলল :  বছর দেড়েক হইল ইন্তেকাল ফরমাইছেন হাসেম হাজী  ।  শুনে আলেম ফকিরের দিলটা চইত মাসের মাঠের মতন ফাইটা গেল ।  আহা , হাজী ছাহেব বড় ভালো লোক ছিল ।  মদিনা মহলের পিছনে পুকুর - তারপর বাঁশঝাড় ।  বাঁশঝারের মইধ্যে   হাজী বাড়ির গোরস্তান ।  সোলায়মান বুড়ায় পথ চিনায়ে নিয়া গেল -   হাজী ছাহেবের কবরের সামনে দাঁড়িয়ে ঝরঝর ঝরঝর করে কাঁদতে কাঁদতে কবর জিয়ারত করল আলেম ফকির ।  তারপর পর জোহরের নামাজ আদায় করে খেতে বসল ।  বারান্দায় বসে পালং শাক ডলে ভাত খেতে খেতে ছোট মিঞার বৌটির মলিন মুখখানা দেখে যা বোঝার বুঝেছিল   আলেম ফকির ।  বউটি কেমন মনমরা হইয়া ছিল ।  সংসার করিয়া সুখি না হইলে সংসারে থাকিয়া কী লাভ ?  উপরোন্ত ,  অন্য পথের হদিশ জানে আলেম ফকির ।  সবই আল¬ার ইচ্ছে ।  কী এক ঘোরে ছোট মিঞার বউরে সে নিয়া যাবে বলে ঠিক করে ফেলে ।  এখন আম্মাজানের অনুমতি প্রয়োজন ।   পূর্ণিমার মতন বদনখানাও কেমন থমথম করছিল সেদিন  ।  কাঁসার গেলাসে দুধ আনার সময় আলেম ফকির আলগোছে প্রস্তাব দিল  .  .  . না ,  আরিফায় চমকায় নাই  .  .  . অনেক দিন ধরেই পালিয়ে যাওয়ার কথা ভাবছিল  .  .  . কালো পাঞ্জাবি পরা ফকিরের কথায়  ( আমার লগে তুমি যাইবা মা ?  )   কালো পাঞ্জাবি পরা ফকিরের কথায় কী ঘোর লাগল  -  যামু বাবা - বলেই ফেলল ।  না ,  ফকিরের হাত ধরে পথে নামতে বুক কাঁপেনি আরিফার ।  আত্মহত্যার চেয়ে ভালো ।  ভিতরের মানুষটা পাঁচ মাস ধরে না - বাড়লে আত্মহত্যাই করত আরিফা ।   কেমন স্বামী আমার - শরীরে হাত তুলে !  পিছনের পুকুরের ঘাটলায় আইটা থালাবাটি নিয়ে গেছিল সেতুর মা  ।  সোলায়মান বুড়ায় থাকা না - থাকা সমান; তারপর ,  কালো বোরখাটা পরে আলেম ফকিরের সঙ্গে পথে নেমে কত ঘটনা  .  .  .   ট্রেনে টিকিট লাগে না ,  হোটেলে খাইলে বিল লাগে না  .  .  .  রিকশায় উঠলে ভাড়া লাগে না ।  আরিফাকে  নয়নপুরের আস্তানায় নিয়ে এসে মুরিদদের ডেকে  ‘ বেটি ’  বলে পরিচয় দিল আলেম ফকির ।  মুরিদদের মুখচোখে সমীহের ভাব ফুটে উঠেছিল ।  আরিফার নতুন নাম দিল আলেম ফকির :  আলেয়া ।   .  .  . তারপর থেকে নয়নপুরের আস্তানায় দিন কাটছে আলেয়ার ।  আলেম ফকিরের শিষ্যরা আলেয়াকে বিশেষভক্তি শ্রদ্ধা করে  ।  তাতে আলেয়ার মনের কষ্ট কমে যেতে থাকে ।  তার মন ঠান্ডা হতে থাকে ।  আর ,  এই জায়গাটিও কেমন ঠান্ডা ঠান্ডা ।  আলেয়া আর কোনওদিনই রুপহাটি ফিরবে না ।  স্বামী এমন উদাসী এমন পাষন্ড  .  .  . উত্তরপাড়ায় বাপের বাড়িও যাবে না কোনওদিন  .  .  . তারা জেনেশুনে পাগলের সঙ্গে বিয়া দিল  .  .  .  আলেম ফকিরকে সব খুলে বলে আলেয়া  ।  আলেম ফকির বলে ,  থাউক মা ।  কান্দিস না ।  আল্লার মর্জিতে আগের দিন সব কবর হইয়া গেছে । 
কথাটা আলেয়া বোঝেনি ।  তবে বুকের অশান্তি কাটাতে নামাজ ধরল আলেয়া ।  আলেম ফফিরের ইচ্ছা আলেয়া নামাজ পড়ুক -  তবে জোরজবরদস্তি  করে না আলেম ফফির; সে  আলীপন্থি মারাফতী তরিকার  .  .  .  আস্তানায় মাঝে মাঝে বয়াতি - গায়েনরা আসে ।  আব্বাস গায়েন গায় - আমার বাবা আলহাজ আলী /  যার কাছে মারফতের কলি /  কলব হইয়া যায় নূরানী চাইলে এক নজর .  .  .  তারপর এক সময় আলেয়া টের পেয়ে যায় আস্তানায় জ্বীন আছে ।  এবং জ্বীনের নাম ইসমাইল ।  বড় উদার এই ইসমাইল ।  কত কী যে এনে খাওয়ায় ।  হালুয়া - রুটি; সেমাই - পায়েস - ফিরনী ।  সাদা কাচের গেলাসে নীল সরবত .  .  .  ।  একবার মরকত পাথর এনে দিল ইসমাইল ।  মরকত পাথর বসানো রুপার আঙটি পরে মানুষটা  .  .  .  আলেয়ার বুক হা হা করে ওঠে ।  কান্দে  .  .  .  
মর্জিনা জ্বীন দেখলেও কখনও মৃত মানুষকে জীবিত দেখে নাই ।  
এক সন্ধ্যায় তাও দেখল ।  আলেম ফকির আস্তানায় ছিল না ।  নাজির হাটের আটি বুড়ি আলেম ফকিরের বয়স্কা মুরিদানী ।  সেই আটি বুড়ির নাকি জ্বর ,  তাকে দেখতে গেছিল ।  মাগরিবের নামাজের আগে উঠানে শুকনা কাপড় তুলছিল আরিফা ।  হঠাৎই চোখ গেল পিছনের অন্ধকার অন্ধকার ঘন বাঁশের জঙ্গলের দিকে - যেখানে সার সার কবর .  .  সে দিক থেকেই কে যেন এদিকে আসতেছিল  - বুড়া মতন ।  একটু পর উঠানে উঠে এল কালো জোব্বা পরা  এক বৃদ্ধ ।  বৃদ্ধের  মাথায় কালো পাগড়ি ।  গায়ের রং ধবধবের রং ধবধবে সাদা ,  মুখে পাকা দাড়ি ।  ভুরুও পাকা ।   কী রকম নীল নীল চোখ ।  বৃদ্ধ কাছে আসতেই ্র আতরের তীব গন্ধ পায় আরিফা ।   খসখসে কন্ঠে  কী যেন বললেন বৃদ্ধ  ।  ভাষাটা বোঝা গেল না ।  আরবী ?  আরিফা যা বোঝার বুঝে গিয়েছিল ।  আরিফার শরীর ভিজে যায় ,  শীত করে ,   হাত থেকে কখন কাপড়গুলি খসে পড়ে  .  .  .  আরিফা  এলিয়ে পড়ে ।  তারপর কখন যে চেতন ফিরল ।  পরে সব শুনে আলেম ফকিরের কী হাসি ।  তারপর হাসি থামিয়ে দরদ ভরা কন্ঠে বলল ,  তোর কাছে আলীজান পীরে আইছিল মা -  অজুর পানি চাইতে ।  সবার কাছে চায় না ।  এই অধম নালায়েকের কাছে একবার চাইছিল ।  যখন প্রথম প্রথম এই আস্তানায় আইলাম ।   
আলেম ফকিরের কথাটা আরিফা বোঝেনি ।  তার নয় মাস চলছিল ।  এসব ব্যাপারে নাজির হাটের আটি বুড়ির বিদ্যা দশ গেরামের লোকে জানে ।  তারপর এক সন্ধ্যাবেলায় আরিফার তলপেটে বেদনা উঠলে আটিবুড়ি আরিফাকে চাটাইয়ের ওপর শোয়ায়; তারপর হারিকেনের আলোয় পেটিকোট সরিয়ে আরিফার তলপেটের নিচে রোমশ জন্মনালীর ওপর ঝুঁকে পড়ে বুড়ি  .  .  . 
 দেশান্তরী হয়ে এখানে সেখানে ঘুরছে  মনিরুল  ।  পথে পথে আরিফাকে খোঁজে সে ।  খুঁজলেই কী  .  .  .  ।  বুকের ভিতরে চইত মাসের গরম বাতাস খল খল খল খল করে ।  কোথাও শান্তি পায় না ।  মাজারে মাজারে ঘুরে সে  .  .  .   খালি সেতুর মায়ের কথা মনে পড়ে :  কালো পাঞ্জাবি পরা ফকিরব্যাটায় আসছিল ।  বহুদিন আগে দেখা আলেম ফকিরও কালো পাঞ্জাবি পরত ।  নয়নপুরের আলেম ফকির ।  নয়নপুর কোথায় ?  এই দেশে নয়নপুরের অভাব নাই ।   বুকের ভিতরে অশান্তি বাড়ে তার ।  
একদিন আলাউদ্দীন বয়াতির সঙ্গে পরিচয় হওয়ার পর মনিরুলের মনের অশান্তি কিছু কমে ।  চিত্রা নদী পার হয়ে রাস্তার বাঁ পাশে একটা কড়ুই গাছের নিচে চায়ের দোকানের সামনে বেঞ্চিতে বসে ছিল সে ।  এই দেশের লোকেরা সাধারনত আলাপীই হয় ।  যারা গানবাজনা করে তারা আরও বেশি ।  আলাউদ্দীন বয়াতি সেরকমই লোক ।  চা খাওয়াল  মনিরুলকে ।  চা খেতে খেতে আলাপ জমে উঠলে আলাউদ্দীন বলল  - লন ,  আমাগো বাইত যাই ।  মনিরুল তখনও আলাউদ্দীন বয়াতির উদ্দেশ্য টের পাই নাই ।  টের পেয়েছিল অনেক পরে ।   মনিরুল আলাউদ্দীনের বাড়ি যেতে রাজী হয় - সে ঘোরের মধ্যে আছে ।  আলাউদ্দীনও এক ঘোর লাগা মানুষ ।  ভালো দোতরা বাজায় ,  গান বাধে - গানের দলও আছে ।  বাড়ি যেতে যেতে কত কথা বলল আলাউদ্দীন -  ঘরে বাজা বউ  ।  পোলাপান হয় নাই ।  বউরে জানপ্রাণ দিয়া ভালোবাসে আলাউদ্দীন ।   “ দয়াল আমারে কত কিছু দিল; খালি সন্তান দিতে বনচনা করল দয়াল ।  ”  আলাউদ্দীনের দুঃখ এইখানে ।  গভীর দুঃখ ।  লাউমাচা আর ছোট্ট উঠান ঘেরা চকচকে টিনের বাড়ি আলাউদ্দীনের  ।  নাড়িকেল গাছে ঘেরা হাঁস আর কচুরিপানায় ভর্তি  পুকুরও আছে  ।  উঠানের এক পাশে খড়ের গাদা ,  গোয়াল ঘর ।  বউকেও আড়ালে রাখল না আলাউদ্দীন ।  নতুন দোস্তের সঙ্গে পরিচয় করিয়ে দিল ।  মর্জিনার  বয়স ত্রিশ - পয়ত্রিশের মতন হবে ।  আটোসাঁটো শরীরের বাঁধন মর্জিনার; শ্যামলা মতন সুন্দর চেহারা - তবে আরিফার মতো না ।    স্বামীর সামনেই কেমন করে যে মনিরুলের দিকে তাকাল ।  মনিরুল অস্বস্তি বোধ করে ।  রাতে খাওয়াদাওয়ার পর উঠানে মাদুর পেতে বসেছিল ওরা ।  উঠানটা ভাদ্রের জ্যোৎস্নায় ভরে ছিল  ।  সেই সঙ্গে উথালপাথাল হাওয়া; বাতাসে লাউমাচা কাঁপে ।  কাঁপে নারকেল পাতারা ।  পুকুরের দিক থেকে কচুরিপানার গন্ধ ভেসে আসে ।  সব স্বপ্নদৃশ্যের মতো মনে হয় মনিরুলের ।  হায় ,  এখন আরিফা কোথায় ?  এবং ,  আলাউদ্দীন গানও গায় -  আমার প্রানের মন্দিরায় / কেড়ে নিল সাত জন চোরায় ।   .  .  . গান শুনে কী রকম যেন লাগে মনিরুলের ।  অনেক অনেক দিন আগে রুপহাটির ইষ্টিশনে এই গানটা শুনেছিল মনিরুল ।  আলাউদ্দীন আরও গায় - আমার বুকের ভিতর কঠিন তেপান্তর /  তোমার বন্ধু পাষাণী অন্তর  .  .  .  গান শুনে কেমন যেন লাগে মনিরুলের ।  কত কত মনে পড়ে তার ।  অনেক রাতে মনিরুলকে কাচারি  ঘরে নিয়ে এসে মশারি টাঙ্গিয়ে দিয়ে চলে যায় আলাউদ্দীন  ।  মনিরুলের ঘুম আসে না ।  আরও রাতে কাচারি ঘরের দরজা খুলে যায় ।   মর্জিনা অন্ধকারে হারিক্যান জ্বালায় ,  বিছানার কাছে আসে ,  মশারি সরায়; তারপর ঝুঁকে মনিরুলের ঠোঁটে চুমু খায়  .  .  . মনিরুল জেগেই ছিল  .  .  .  অনেকদিন পর জেগে ওঠা  পুরুষঙ্গ স্পর্শ করে মর্জিনা ।  তারপরে মর্জিনার ভিতরে প্রবেশ করতে করতে সে সহসা বুঝতে পারে পথ থেকে কেন তাকে  আলাউদ্দীনে  তুলে এনেছে । 
আলাউদ্দীনের বাড়িতে দিন পনেরো কাটল ।  সুখে - সঙ্গমে; গানে - গানে ।  মনিরুল মাছ খেতে ভালোবাসে ।  কত রকম যে মাছ খাওয়াল আলাউদ্দীন ।  কত রকম করে সে মাছ যে রাঁধল মর্জিনা ।  আশ্চর্য !  রুপহাটি থাকতে খিদে পেত না ।  এখন এত খিদে কোত্থেকে পায় ? 
বিদায় নেওয়ার সময় মর্জিনার চোখে পানি ।  ভরাট শ্যামলা মুখটা অবশ্য ঝলমল করছিল ।  ঝলমলে মুখে চোখের জল -  ওরকম মুখ সারাজীবনে আর দেখবে না মনিরুল ।  মনিরুল জানে সে তার বীজ মর্জিনার গর্ভে রেখে গেল ।  একদিন সেই বীজটি আলোর মুখ দেখবে ।  এই রোদে বাতাসে  খেলে বেড়াবে ।  আলাউদ্দীনের কাছে দোতরা শিখবে ।  মেয়ে হলে ?  মর্জিনার  কাছে রান্না  .  .  . পথে নেমে আরিফাকে আর খোঁজে না সে ।  বরং সে রুপহাটির পথ ধরে ।  বাড়ির পিছনে বাঁশঝাড়ে তার বাপদাদার কবর - সে ওখানেই মরবে ।  এই জনমে তার কাজ শেষ ।  তার জন্যই মর্জিনাকে অপেক্ষায় রেখেছিল দয়াল ।  এখন মরণের জন্য অপেক্ষা ।  অন্য জনমের কথা কেউই জানে না ।  দয়াল তোমারও লাগিয়া যোগীনি সাজিব গো ।  ট্রেনে এক অন্ধ ফকির গায় । 
রুপহাটি স্টেশনে নেমেই  প্রথমে সে  ‘ হাসেম স ’  মিলের দিকে যেতে থাকে ।  রঞ্জন ওকে দেখে চমকে না উঠলেও ভুরু কোঁচকালো ।  কিছুই আর আগের মতো নাই ।  রঞ্জন বিয়া করছে ।  এবং তারেই  “ স ”  মিলের মালিক মনে হইল ।   ‘ স ’  মিলের পাশে হাসেম হাজীর জমির ওপর ধান ভাঙ্গার কলও একখান বসাইছে ।    মনিরুলকে দেখে বিশেষ পাত্তা দিল না রঞ্জন ।  মনিরুল কাঁধ ঝাঁকায় ।  মুচকি হাসে ।  আমার তো কাম শেষ ।   আমি এখন ইজারাদারির কি বুঝি ?  বাড়ির দিকে যায় সে ।  মদিনা মহল  খাঁ খাঁ করতেছিল ।  শূন্য বাড়িটা পুরনো ইটগুলি ভাঙ্গা পাঁজর নিয়ে ভুতের মতন দাঁড়িয়ে ছিল ।  ও কাঁধ ঝাঁকায় ।  মুচকি হাসে ।  গান গায় ।  কী ঘর বানাইমু আমি  .  .  . কী ঘর বানাইমু আমি  .  .  .  শূন্যেরও মাঝার  .  .  .  ( গানটা আলাউদ্দীনের মুখে শুনেছিল )  নাঃ বাড়িতে সেতুর মা বা সোলায়মান কেউই নাই ।  মদিনা মহল খাঁ খাঁ করে ।   এক বুড়িকে দেখল ।  ভিতরের একটা ঘরে কাঁথা মুড়িয়ে দিয়ে শুয়ে আছে ।  কে এই বুড়ি ?  আর সাত আটটা বিড়াল দেখল ।  ঘুরঘুর করছে ।  আগে এই বাড়িতে এতগুলা বিড়াল ছিল না ।  কুকুর ছিল ।  নেড়ি কুকুরটা গেল কই ।  মানুষ বাপদাদার ভিটামাটি থেকে উচ্ছেদ হইয়া গেলে তখন বাস্তু কুকুরের কী হয় ?  বাড়িতে সেতুর মা বা সোলায়মান কাউকেই পেল না সে  ।  গেল কই তারা ?  মইরা গেছে ?  ও মুচকি হাসে ।  ও স্টেশনে ফিরে আসে ।  প্ল্যাটফর্মের ওপর বেঞ্চিতে বসে থাকে । 
এভাবে আরও কয়েকটা বছর কাটল । 
আজও প্ল্যাটফর্মের বেঞ্চিতে বসে থাকে মনিরুল ।  তখন কত কী যে দেখে সে  ।  আগে যেমন দেখত ।  ফকির - যাত্রী - ফেরিওয়ালা ওভার বিরিজ  .  .  .  ওইপারের রেললাইন  খাম্বা ।  ইলেকট্রিক লাইন ।  দোয়েল পাখি খাল পিচরাস্তা জিকা গাছ ছাগল - চরা মাঠ আবাদি জমাজমি নদী পাড় বটের ঝুড়ি  আকাশ  .  .  . কখনও কখনও রঞ্জন এসে মনিরুলের পাশে বসে থাকে ।  পুরান দিনের কথা বলে ।  সেও এখন এক ভোগসুখে ক্লান্ত মানুষ । 
একদিন দুপুর; স্টেশনের বেঞ্চিতে বসে ছিল মনিরুল ।  কেমন ঝিমুনি পেয়েছিল তার ।  আচমকা হুইসেলের শব্দে জেগে উঠে সে ।  একটা লোকাল এসে থেমেছে ।  দৃষ্টি স্বচ্ছ হলে যাত্রীর ভিড়ে আরিফাকে দেখল সে ।  মনিরুলের বুকের ভিতরে তেমন অনুভূতি হলো না ।  হয়তো বহুবছর কেটে গেছে বলে ।  হয়তো তার বীজ অন্য কোথাও ফুল হয়ে ফুটে আলো দেখছে বলে ।  আরিফার কোলে একটি শিশু ।  কার ?  আলেয়া ওকে দেখে থমকে দাঁড়াল ।  তারপর ধীরে ধীরে এগিয়ে আসতে থাকে  .  .  .  
 

                    




প্লুর্টাক -  এর ঈশ্বর প্লুর্টাক -  এর বৃষ্টি

 প্লুর্টাক  ( ৪৬ / ১২০ খ্রিস্টাব্দ ) ; মূলত গ্রিক জীবনীকার এবং প্রাবন্ধিক ।  প্রায় ২০০০ বছর আগে বেঁচে ছিলেন ,  তবু আজও বিশ্বের পড়ুয়ামহলের আলোচনার উঠে আসেন তিনি  ।  কিন্তু ,  কেন ?  তার প্রধান কারণ এই যে -    প্লুর্টাক -  এর লেখার ঢংটি দারুন; গুরুতর প্রবন্ধ / নিবন্ধেও উঁকি দেয় গল্পের আমেজ  ।  কিন্তু ,  সবচে জরুরি কথা হল -  প্লুর্টাক যদি জীবনী না লিখতেন ,  বিশেষ করে বিখ্যাত গ্রিক ও রোমান ব্যক্তিবর্গের  জীবনী -  তাহলে প্রাচীনজগৎটি অনেকটাই রয়ে যেত অন্ধকারে  এবং আমরা নাট্যকার উইলিয়াম শেকসপিয়রের কয়েকটি কালোত্তীর্ণ ঐতিহাসিক নাটক থেকে বঞ্চিত হতাম ।  প্লুর্টাক -  এর লেখা সম্বন্ধে আরও বিস্ময়কর তথ্য এই যে ,   প্লুর্টাক কেবল দায়সাড়া ভাবে একরৈখিক জীবনীই লিখে যান নি ,  ভিন্ন প্রেক্ষাপটের  দু ’ জন মানুষের পদক্ষেপের  তুলনামূলক আলোচনা করেছেন ,  এভাবে দু - হাজার বছর আগেই  বস্তুনিষ্ট গদ্যের ভিতটি গড়ে দিয়েছেন ।  
   প্রাচীন গ্রিসের মানচিত্রে বিয়োশিয়া রাজ্য ।  ওই বিয়োশিয়া রাজ্যেই প্লুর্টাক -  এর জন্ম হয়েছিল ।  হোমার - পূর্ব প্রাচীন  গ্রিক কবি হেসিয়দ ওই  বিয়োশিয়া রাজ্যেই জন্মেছিলেন  ।  কাজেই  আমরা প্লুর্টাক কে তাঁরই উত্তরাধিকারী বলতে পারি ।   বিয়োশিয়া  রাজ্যটির উত্তরে যে অঞ্চলটি ছিল -  তার নাম লকরিস ওপানশিয়া ।   আর বিয়োশিয়ার  পুবে ছিল আটালানটে চ্যানেল এবং এভিপোস প্রণালী ।  দক্ষিণে আত্তিকা এবং কোরিন্থ উপসাগর  ( আত্তিকার প্রাণকেন্দ্রেই অবস্থিত বিখ্যাত এথেন্স নগর ) ;  বিয়োশিয়ার পশ্চিমের অঞ্চলের নাম ফোসিস ।  
  প্লুর্টাক -  এর জন্ম হয়েছিল বিয়োশিয়ার চারোনিয়া নগরে; সময়টা  ৪৬ খ্রিস্টাব্দ  ।  অবশ্য পড়াশোনা করেন এথেন্সে ।  জ্ঞানতৃষ্ণা প্রবল বলে তরুণ বয়েসে বিস্তর ভ্রমন করেছেন ।  তার মধ্যে উল্লেখযোগ্য মিশর ,  ইতালি ।  প্লুর্টাক -  এর সময়কালে রোমান সভ্যতার উন্নতির তুঙ্গে ,  গ্রিক সভ্যতা অবসৃত  ।  রোম যে সভ্যতার ভারকেন্দ্র ।  জীবনের এক দীর্ঘকালীন সময়   রোমে কাটিয়েছেন  ।  বেশ ক ’ জন রোমান শাসকের শাসনামল প্রত্যক্ষ করেছেন ।  যেমন সম্রাট টাইটাস  ( ৭৯ / ৮১ খ্রিস্টাব্দ ) ; সম্রাট  ডোমিশিয়ান  ( ৮১ / ৯৬ খ্রিস্টাব্দ ) ;সম্রাট  নের্ভা  ( ৯৬ / ৯৮ খ্রিস্টাব্দ ) ; সম্রাট ট্রাজান  ( ৯৮ / ১১৭ খ্রিস্টাব্দ ) ; এবং শেষ জীবনে সম্রাট হাদ্রিয়ান  ( ১১৭ / ১৩৮খ্রিস্টাব্দ )  রোমে বাস করলেও অবশ্য এথেন্সে যেতেন প্রায়ই; এবং ডেলফির মন্দিরে পৌরহিত্যও করেছিলেন ।  তবে প্লুর্টাক কেবল ধর্মনিষ্টই ছিলেন না ,  ছিলেন নৈতিকতার প্রবল সমর্থক ।   রোমে নৈতিকতা  দর্শন সম্বন্ধে তাঁর ভাষণ তাঁর রচনা অন্যতম ভিত্তি ।  বৃদ্ধ বয়েসে  প্লুর্টাক তাঁর জন্মনগর চারোনিয়া নগরে ফিরে গিয়েছিলেন ,  চাকরি নিয়েছিলেন ওখানার পৌরসভায়  ।  প্লুর্টাক - এর শেষ জীবন কেটেছে ওই চারোনিয়া নগরেই । 
   চারোনিয়া নগর; এ সময়ের ছবি । 
  প্রবন্ধনিবন্ধ লেখার পাশাপাশি প্লুর্টাক  শিক্ষকতা করেছেন ।   ছাত্রদের কাছে ছিলেন সহানুভূতিশীল শিক্ষক এবং আধ্যাত্মিক ধর্মগুরু ।  অধিকাংশ প্রবন্ধই লিখেছেন  ‘ লেকচার নোটের ’  ওপর ।  তাঁর প্রবন্ধ / নিবন্ধের সংখ্যা সব মিলিয়ে ৮০টিরও বেশি ।  অধিকাংশের  বিষয় ধর্ম এবং নৈতিকতা ।   ( প্লুর্টাক জন্মনগর চারোনিয়া নগরে ফিরে গিয়েছিলেন ,  চাকরি নিয়েছিলেন ওখানার পৌরসভায়  ।  জ্ঞানী মানুষটি প্রশাসনের সীমাবদ্ধতা কতটুকু দূর করতে পেরেছিলেন সে বিষয়ে আমাদের কৌতূহল থাকলেও জানার উপায় নেই ।  )   তাঁর লেখায় থাকত অ্যানিকডৌট  ( অ্যানিকডৌট  =  বাস্তব কোনও ব্যক্তি বা ঘটনা সম্পর্কে মজার এবং সংক্ষিপ্ত কাহিনী )  এবং স্মরণীয় উদ্ধৃতি ।  স্টোয়িক এবং দার্শনিক এপিকিউরিয়াসের মতবাদের বিরোধী ছিলেন প্লুর্টাক  ।  তাঁর লেখায় এই বিরোধীতার ছাপ সুস্পস্ট ।  অন্যদিকে তিনি তাঁর রচনায় তীব্রভাবে গ্রিক দার্শনিক প্লেটোর সমর্থন করেছেন । 
   সৌভাগ্যক্রমে প্লুর্টাক - এর রচনা টিকে আছে
  প্লুর্টাক - এর রচনার  ভাষা ছিল গ্রিসের আত্তিকা অঞ্চলের কথ্য ভাষা ।  তাঁর প্রবন্ধ / নিবন্ধ  প্রধানত দুইভাগে বিভক্ত  ।   ( ১ )   শিক্ষামূলক প্রবন্ধ এবং সংলাপ; যা  ‘ মরালিয়া ’  শিরোনামে পরিচিত ।   ( ২ )  বিখ্যাত গ্রিক এবং রোমান ব্যাক্তিবর্গের জীবনী যা -  Plutarch ' s Lives শিরোনামে পরিচিত  ।   তবে প্লুর্টাক বিখ্যাত রচনা হল :  ৪টি একক জীবনীর একটি ধারাবাহিক রচনা; সেই সঙ্গে তেইশ জোড়া জীবনী ।  আমি আগেই ইঙ্গিত দিয়েছি যে ,   প্লুর্টাক কেবল জীবনীই লিখেন নি তিনি জীবনীর তুলনামূলক আলোচনা করেছেন ।  যেমন লাইসারগাস এবং নুমা পমপিলিয়াস; এদের একজন ছিলেন প্রাচীন গ্রিসের স্পার্তার আইনপ্রণেতা এবং অন্যজন ছিলেন রোমের আইন বিশারদ ।  প্লুর্টাক আলেকজান্ডারের সেনাপতি এবং জুলিয়াস সিজারের সেনাপতিদের মধ্যেও তুলনামূলক আলোচনা করেছেন - যা সমরবিদ্যার অগ্রগতিতে অবদান রেখেছে ।  প্লুর্টাক ওই একই কাজ করেছেন ডেমোসথেনেস এবং মারকাস তুলিয়াস সিসেরো - এই দুজন বাগ্মীর মধ্যেও ।   এই তুলনামূলক আলোচনাই প্লুর্টাক এর অন্যতম কৃতিত্ব ।  বলাবাহুল্য ,   প্রাচীন সভ্যতা সম্বন্ধে জ্ঞানলাভ ও ঐতিহাসিক গবেষনার আকর হিসেবে  ‘ লাইভস ’  গ্রন্থটির  ঐতিহাসিক মূল্যও কম নয়; তবে কিছুই এর নৈতিক গুরুত্ব কে ছাপিয়ে যায়নি ।  
   প্লুর্টাক -  এর বইয়ের প্রচ্ছদ ।    স্যার থমাস নর্থ ১৫৭৯ খ্রিস্টাব্দে ইংরেজি ভাষায় প্লুর্টাক এর  ‘ লাইভস ’  এর প্রথম অনুবাদ করেন স্যার থমাস নর্থ ।  নাটকে গ্রিক ও রোমের চরিত্র ফুটিয়ে তোলার জন্য এই সংস্করণটিই নাট্যকার  শেকসপিয়র খুঁটিয়ে খুঁটিয়ে পড়েছিলেন  ।  বিশেষ করে জুলিয়াস সিজার কিংবা অনটনি অ্যান্ড ক্লিওপেট্রা রচনার জন্য ওই বিশ্ববিশ্রুত নাট্যকার  প্লুর্টাক -  এর কাছে ঋনি । 
   গ্রিক সম্রাট আলেকজান্ডার ।  এর মতো প্রাচীন যুগের অনেক বিখ্যাত ব্যক্তি সম্বন্ধে আমাদের জ্ঞানের উৎস  প্লুর্টাক এর অনবদ্য গ্রন্থ  ‘ লাইভস ’   .  .  .   কিন্তু প্লুর্টাক -  এর লেখার স্টাইল কি রকম ছিল ?  সে সম্বন্ধে পরিস্কার ধারণা পেতে সম্রাট আলেকজান্ডার সম্বন্ধে প্লুর্টাক -  এর লেখার কিছু অংশ উদ্ধৃত করছি ।  
 Alexander was but twenty years old when his father was murdered ,  and succeeded to a kingdom ,  beset on all sides with great dangers and rancorous enemies .  For not only the barbarous nations that bordered on Macedonia were impatient of being governed by any but their own native princes ,  but Philip  [ Philip II ,  king of Macedonia and father of Alexander ]  likewise ,  though he had been victorious over the Grecians ,  yet ,  as the time had not been sufficient for him to complete his conquest and accustom them to his sway ,  had simply left all things in a general disorder and confusion .  
   ডেলফির মিউজিয়ামে  প্লুর্টাক - এর ভাস্কর্য ।   ছিলেন প্রজ্ঞা ও জ্ঞানের আধার ।   এবার আমরা প্লুর্টাক -  এর লেখা নানা প্রবন্ধ / নিবন্ধের মন্তব্য বিশ্লেষণ করে তাঁর চিন্তাধারা উপলব্দি করার চেষ্টা করব   ।  যেমন ,  প্লুর্টাক শিশুদের মারধোর করে পড়া শেখানোর পক্ষপাতি ছিলেন না ।  যে কারণে  ‘ অভ দ্য ট্রেইনিং অভ চিলড্রেন ’  প্রবন্ধে তিনি  লিখেছেন :  Children are to be won to follow liberal studies by exhortations and rational motives ,  and on no account to be forced thereto by whipping .   ‘ প্রথা ’  বা অভ্যেস সম্বন্ধে  ‘ রুলস ফর দ্য প্রিজারভেশন অভ হেলথ ’  এ প্লুর্টাক  লিখেছেন : Custom is almost a second nature .  এই উক্তিটি পরবর্তীকালে বিখ্যাত হয়েছে ।  
তবে কেবল শীতল নৈতিক বচন নয় ,  প্লুর্টাক -  এর লেখায় রসবোধের কমতি নেই ।  যেমন :   ‘ অভ গারুলিটি ’   নিবন্ধে তিনি লিখেছেন :  He is a fool who lets slip a bird in the hand for a bird in the bush .  অর্থাৎ  যারা কিনা গাছেরটাও খায় ,  আবার তলারটাও কুড়োয় তাদের নিয়ে উপহাস করেছেন ।  তেমনি পরচর্চা সম্বন্ধে রসালো মন্তব্য পাই;That proverbial saying ,   ' Ill news goes quick and far .   (  ‘ অভ ইনকুইসিটিভনেস ’  )     প্লুর্টাক এর সময়ের রোম । দীর্ঘকাল এ নগরেই বেঁচে ছিলেন  .  .  .   কৃপনতা নিয়ে  ‘ অভ ম্যানস প্রোগ্রেস ইন ভারচু ’  নিবন্ধে প্লুর্টাক  লিখেছেন ,   As those persons who despair of ever being rich make little account of small expenses ,  thinking that little added to a little will never make any great sum .  বিয়ে নিয়ে করেছেন সূক্ষ্ম মন্তব্য ।   ‘ লাইফ অভ আমেলিয়াস পাউলাস ’  প্রবন্ধে লিখেছেন : A Roman divorced from his wife ,  being highly blamed by his friends ,  who demanded ,   ' Was she not chaste ?  Was she not fair ?  Was she not fruitful ?  '  holding out his shoe ,  asked them whether it was not new and well made .   ' Yet ,  '  added he ,   ' none of you can tell where it pinches me .  '   নাপিত সম্বন্ধে প্লুর্টাক -  এর একটি মন্তব্যে তাঁর গভীর রসবোধের পরিচয় পাই ।  যেমন : A prating barber asked Archelaus how he would be trimmed .  He answered ,   ' In silence .  '   ( আর্কেলাউস )       প্লুর্টাক এর সময়ের বিশ্ব  প্লুর্টাক এর রচনায় সূক্ষ্ম রসবোধের সঙ্গে রয়েছে গল্পের আমেজ ।  
 Once Antigonis was told his son ,  Demetrius ,  was ill ,  and went to see him .  At the door he met some young beauty .  Going in ,  he sat down by the bed and took his pulse .   ' The fever ,  '  said Demetrius ,   ' has just left me .  '   ' Oh ,  yes ,  '  replied the father ,   ' I met it going out at the door .  '  
 এত অল্পকথায় এমন গল্পের আবহ আর রস ।  ভাবা যায় ?  
সে যাই হোক ।  আমরা তো একালে স্বাস্থ সচেতন হয়ে উঠছি ।  এবং সেটাই কাম্য ।  আমাদের জন্য প্লুর্টাক - এর এই কথাটি উদ্দীপনামূলক মনে হতে পারে A man ought to handle his body like the sail of a ship ,  and neither lower and reduce it much when no cloud is in sight ,  nor be slack and careless in managing it when he comes to suspect something is wrong .  ( এডভাইস অ্যাবাউট কিপিং ওয়েল )    কেবল স্বাস্থই নয় - মানবচরিত্র সম্বন্ধেও গভীর অর্ন্তদৃষ্টির পরিচয় দিয়েছেন প্লুর্টাক :  To conduct great matters and never commit a fault is above the force of human nature .   ( লাইফ অভ ফাবিয়াস )  অবশ্য জীবন সম্বন্ধে অত্যন্ত আশাবাদী ছিলেন প্লুর্টাক :   ‘ অভ দ্য ট্রেইনিং অভ চিলড্রেন ’  প্রবন্ধে তিনি লিখেছেন :  The whole life of man is but a point of time; let us enjoy it ,  therefore ,  while it lasts ,  and not spend it to no purpose .  
প্লুর্টাক জীবন সম্বন্ধে আশাবাদী ঠিকই তবে ধনসম্পদ নিয়ে নয় :  Gout  ( গেঁটেবাত )  is not relieved by a fine shoe nor a hangnail by a costly ring nor migraine by a tiara .  ( কনটেনমেন্ট )  আর মানবমনের উৎকর্ষতা নিয়ে লিখেছেন :  Anacharsis said a man ' s felicity consists not in the outward and visible favours and blessings of Fortune ,  but in the inward and unseen perfections and riches of the mind .   ( দ্য ব্যাঙ্ককোয়েট অভ দ্য সেভেন ওয়াইজ ম্যান )      আর্কিমিডিস ।  জ্ঞানবিজ্ঞানে উৎসাহী প্লুর্টাক এই মহান বিজ্ঞানীর কথা অনেকবার শ্রদ্ধাভরে উচ্চারণ করেছেন ।  
  মনে থাকবার কথা যে প্লুর্টাক -  এর প্রবন্ধ / নিবন্ধের সংখ্যা ৮০ টিরও বেশি ।  এই সমস্ত প্রবন্ধ / নিবন্ধে সে কালের একনিষ্ট জ্ঞানসাধকের নিবিড় সাধনা চিত্র বস্তুনিষ্ঠভাবে ফুটে উঠেছে ।  যেমন ,   ‘ লাইভস ’  এ প্লুর্টাক সোসিয়াস নামে এক ভুগোলবিদের কথা লিখেছেন এভাবে :  As geographers ,  Sosius ,  crowd into the edges of their maps parts of the world which they do not know about ,  adding notes in the margin to the effect that beyond this lies nothing but sandy deserts full of wild beasts ,  and unapproachable bogs .    সে যুগের বিজ্ঞান এবং বিজ্ঞানীদের প্রতি প্লুর্টাক -  এর ছিল গভীর কৌতূহল ।  আর্কিমিডিস সম্বন্ধে তিনি লিখেছেন  Being perpetually charmed by his .  .  . his geometry ,  he neglected to eat and drink and took no care of his person .  .  . he was often carried by force to the baths ,  and when there he would trace geometrical figures in the ashes of the fire .  .  . being in a state of great ecstasy and divinely possessed by his science .   ( লাইভস )  আর   ‘ প্লেজার নট অ্যাটেইনআবল একডিং টু এপিকিউরিয়াস ’  প্রবন্ধে আর্কিমিডিসের সেই বিখ্যাত আবিস্কারের বর্ণনা দিয়েছেন এভাবে; And Archimedes ,  as he was washing ,  thought of a manner of computing the proportion of gold in King Hiero ' s crown by seeing the water flowing over the bathing - stool .  He leaped up as one possessed or inspired ,  crying ,   ' I have found it !  Eureka !  ' 
    মার্কিন সাম্রাজ্যবাদের  আক্রমনে তছনছ ইরাক  .  .  .   পশ্চিমা সভ্যতায় সমৃদ্ধির মূলে সাম্রাজ্যবাদী শোষন; কাজেই সাম্রাজ্যবাদ পশ্চিমা সভ্যতার সংস্কৃতির অংশ ।  তারা এটি লালন করে ,   প্রাচ্যকে দ্বিতীয় শ্রেণির মনে করে; যে কারণে  ইরান পারমানবিক অস্ত্র তৈরি করতে পারবে না ,  কিন্তু তাদের পোষ্য ইজরেল পারবে !  এসব কারণে ইরান আজ হুমকির সম্মুখীন ।  কিন্তু ,  সাম্রাজ্যবাদী শোষন সম্বন্ধে প্লুর্টাক -  এর ধারণা কি ছিল ?   ‘ অন দ্য ট্রাংকুয়ালিটি অভ দ্য মাইন্ড ’  প্রবন্ধে  সর্ম্পকে প্লুর্টাক  লিখেছেন; Alexander wept when he heard from Anaxarchus that there was an infinite number of worlds …  ' Do you not think it a matter worthy of lamentation that when there is such a vast multitude of them ,  we have not yet conquered one ?  '  
শেষ করছি ঈশ্বর ,  সময় ,  শব্দ ও বৃষ্টি নিয়ে প্লুর্টাক -  এর রহস্যময়  মন্তব্য দিয়ে ।  
মনে থাকার কথা :  প্লুর্টাক ডেলফির  ( উচ্চারণ ডেলফাই )  মন্দিরে পুরোহিত ছিলেন ।   ( ডেলফাই হল গ্রিসের ফোসিস অঞ্চলের পার্নিসাস পাহাড়ের পাদদেশে অবস্থিত গ্রিক আলোর দেবতা অ্যাপোলোর পবিত্র পীঠস্থান ।   )   .  .  .  প্লুর্টাক পুরোহিত ছিলেন যেহেতু ,  ঈশ্বরে বিশ্বাস তাঁর থাকবেই ।  কিন্তু সে বিশ্বাস অসাড় শাস্ত্র - নিয়ন্ত্রিত নাকি তিনি সীমাবদ্ধ শাস্ত্রকে ছড়িয়ে যেতে পেরেছিলেন ?  এই প্রশ্নটি আমায় দীর্ঘকাল আচ্ছন্ন করে রেখেছে ।  সে যাই হোক ।  প্লুর্টাক  ঈশ্বর সম্বন্ধে একটি রহস্যময় মন্তব্য করেছেন  ‘ অভ আইসিস অ্যান্ড অসিরিস ’  নিবন্ধে :   I am whatever was ,  or is ,  or will be; and my veil no mortal ever took up .    বোঝা গেল প্লুর্টাক এর ঈশ্বর সুফি ও বৈষ্ণব মতবাদের বিপরীতে দূরবর্তী এক স্বর্গীয় সত্তা ।  সে যাই হোক ।  পিথাগোরাসের দোহাই দিয়ে সময় নিয়েও প্লুর্টাক প্লাটোনিক কোয়েশ্চনস নিবন্ধে রহস্যময় এক উক্তি করেছেনythagoras ,  when he was asked what time was ,  answered that it was the soul of this world .   অবশ্য পিথাগোরাস ,  আমরা জানি ,  রহস্যবাদী ছিলেন ,  তাঁর পক্ষে সময়কে জগতের আত্মা বলাই শ্রেয় ।  
   সময় কি জগতের আত্মা ?   শব্দ সম্বন্ধে  প্লুর্টাক  ‘ অভ দ্য ট্রেইনিং অভ চিলড্রেন ’  প্রবন্ধে ডেমোক্রিটাসের দোহাই দিয়ে মোটামুটি এক রহস্যময় মন্তব্য করেছেন :   Democritus said ,  words are but the shadows of actions .  এই শব্দ কি শব্দ  ( সাউন্ড )  ?  নাকি শপথ বাক্য ? 
প্লুর্টাক সম্ভবত সবচে রহস্যময় উক্তি করেছেন বৃষ্টি নিয়ে ।  আমার তেমনই মনে হয় ।      ‘ লাইফ অভ কাইয়াস মারিয়াস ’  নিবন্ধে তাঁর রহস্যময় উক্তিটি এরকম :  Extraordinary rains pretty generally fall after great battles . অর্থাৎ ,  ভয়ঙ্কর যুদ্ধের পরে অঝোর ধারায় বৃষ্টি ঝরে ।  কিন্তু ,  কেন ?  রক্তক্ষয়ী যুদ্ধের পরে অঝোর ধারায় যে বৃষ্টি পড়ে  -  সে বৃষ্টি ঈশ্বরের কান্না নয় তো ?  এই প্রশ্নটি আমাদের আজ উপলব্দি করতে হবে  .  .  .  
 ছবি :  ইন্টারনেট ।  
 তথ্যসূত্র : 
http :  /  / www . imdb . com / name / nm1306202 / bio  http :  /  / plato . stanford . edu / entries / plutarch /   http :  /  / www . e - classics . com / plutarch . htm     আলেকজান্ডার সম্বন্ধে প্লুর্টাক এর লেখার উৎস এবং প্লুর্টাক এর  উদ্ধিতিসমূহ নিয়েছি  Microsoft ® Encarta ® 2008 থেকে 
    

                    




অতিপ্রাকৃত গল্প :  গোলাপ ফুলের ঘ্রান




                        তাহিয়ার হাতে গোলাপ ফুল দেখে  বর্ণা চমকে উঠল ।   ও অস্ফুট স্বরে বলে ,  ফুল পেলি কই তুই ?   তাহিয়া রিনরিনে গলায় বলল ,  টেবিলের ওপর পেয়েছি ।  আম্মু তুমি ফুলটা নেবে  ?  বলে ফুলটা বর্ণার  দিকে বাড়িয়ে দেয় । বর্ণা এক পা পিছিয়ে আসে ।  ভীষণ কাঁপছিল ও  ।  আশ্চর্য !  তাহিয়া গোলাপ ফুল পেল কই ?  এ বাড়ির নীচতলার বাগানে তো  গোলাপের ঝাড় নেই ।  ছাদে কি বারান্দায় গোলাপের টবও নেই ।  তাহলে ?  ফুলটা টেবিলের ওপর পেয়েছে বলল ।  টেবিলের ওপর কে গোলাপ ফুল রাখল ?  আশ্চর্য !  তাছাড়া  .  .  .  না ,  বর্ণা ওই ব্যাপারটা ভাবতে চায় না  .  .  . এত বছর পর  .  .  . কথাটা কি মঞ্জুর কে বলব ?  না থাক ।  মঞ্জুর এখন অফিসের কাজে ব্যস্ত ।  মাসখানেক হল নওগাঁর ধামইরহাট উপজেলা সদরে   বদলী হয়ে এসেছে ।  নতুন অফিস সেটআপ করার দায়িত্ব ওর ওপরই ।  সেই সাত সকালে বেড়িয়ে যায় ।  ফেরে অনেক রাতে ।  বর্ণার অবশ্য  নিরিবিলি এই মফস্বল শহরটা ভালোই লাগছে ।  মঞ্জুরের ব্যস্ততা সত্ত্বেও ওরা এরই মধ্যে বেশ কিছু জায়গা ঘুরেও দেখেছে ।   পাহাড়পুর বৌদ্ধবিহার ,  পতিসর রবীন্দ্র কাচারিবাড়ি ,  কুশুম্বা মসজিদ ।   বলিহার রাজবাড়ি ,  আলতাদীঘি ,   হলুদবিহার ,  আর দুবলহাটি জমিদারবাড়িও দেখার কথা আছে । নতুন জায়গায় সময় বেশ কেটে যাচ্ছে ।   তাহিয়া এবার ক্লাস থ্রিতে উঠল ।  ওর  স্কুলটা কাছেই ।  গলির মুখে বড় রাস্তার ওপর ।  বর্ণাই মেয়েকে স্কুলে দিয়ে আসে ।  নিয়েও আসে ।   অভিভাবকদের সঙ্গে গল্প - টল্প করে  সময়টা    ভালোই  কেটে যায়  ।  খালি বাড়িতে থাকলে শরীর কেমন শিরশির করে ।   সকালবেলায় অবশ্য একজন মাঝবয়েসি মহিলা আসে  ।  ঘরদোর পরিস্কার করে দেয় ,   রান্নাবান্নাও করে ।  তার সঙ্গে কথা বলে কিছু সময় কাটে ।   অন্য সময়টুকু পার করে   তাহিয়াকে পড়িয়ে কিংবা গল্প করে  ।  কিন্তু তাহিয়া গোলাপ ফুল পাওয়ার পর থেকেই সারাক্ষণ গা কেমন ছমছম করছে বর্ণার ।   টেবিলের ওপর কে গোলাপ ফুল রাখল ?   সন্ধ্যা প্রায় হয়ে এসেছে ।  দোতলা এই বাড়িটা বেশ পুরনো ।  ঘরগুলি বেশ বড় -  বড় আর অন্ধকার -  অন্ধকার ।  এক এক করে ঘরের আলো জ্বালালো ।   তাহিয়া ড্রইংরুমে  টিভি দেখছিল ।  এখন সোফার ওপর ঘুমিয়ে পড়েছে ।   আজান শুনতে পেল বর্ণা ।   মাথায় কাপড় দিয়ে টিভির সাউন্ড কমিয়ে দিল ।  ঠিক তখনই কলিংবেল বাজল ।   দরজা খুলে দেখল -   মঞ্জুর ।  ওকে দেখেই মঞ্জুর বলল ,  হ্যাপি বার্থ ডে ।  বর্ণা হাসল হাসল ।  পরক্ষণেই হাসি মুছে গেল ।   মঞ্জুরের হাতে গোলাপ ।  মুহূর্তেই বর্ণার মন অস্বস্তিতে ছেয়ে যায় ।  বলে , আর্শ্চয় !  ফুল পেলে কই ? টুটপাড়ার মোড়ে একটা ছেলে বিক্রি করছিল  ।  ভাবলাম তোমাকে উইশ করব ।   এই নাও ধরো ।   ফুল নিতে নিতে বর্ণা বলল ,  আরে ,  আমার জন্মদিন তো কাল ।  জানি ।  বলে মঞ্জুর ঘরে ঢুকল ।  ব্রিফকেস রেখে চেয়ারে বসল ।  জিগ্যেস করল ,  তাহিয়া কখন ঘুমিয়েছে ? এই তো ঘন্টাখানে হল ।  থাক ঘুমাক ।  বলে রান্নাঘরে এল বর্ণা ।    গোলাপ ফুলের দিকে তাকালো ।  জন্মদিনের প্রথম উপহার ।  বর্ণা কে কেমন  অন্যমনস্ক দেখায় ।  জন্মদিন এলেই  বাবাকে মনে পড়ে যায় ওর  ।  মেয়ের জন্মদিন নিয়ে বাবার যে কী  উৎসাহ ছিল ।  বাবা  নিজেই মেয়ের জন্মদিনের  সকালে   খেজুরের গুড়ের পায়েস রান্না করতেন ।  কী চমৎকার রান্নার হাত ছিল বাবার ।  জন্মদিনে  বাবা বন্ধু দীনবন্ধু হাই স্কুলের  বাংলার শিক্ষক অজিত স্যারকে দাওয়াত দিতেন । বর্ণার বান্ধবীরাও সব আসত ।   .  .  .  কী অদ্ভূত সুন্দর  ছিল নীলফামারীর সেই মেয়েবেলা ।  বাবা ছিলেন নীলফামারী জাদুঘরের কিউরেটর ।  ছেলে আর মেয়েকে  কী ভালোই -  না বাসতেন  ।  বর্ণা আর অলককে নিয়ে কত জায়গায় যে ঘুরে বেড়াতেন  ।  ধর্মপালের রাজবাড়ি ,  ময়নামতি দুর্গ ,    সৈয়দপুরের চিনি মসজিদ ,  কুন্দুপুকুর মাজার ,  দুন্দিবাড়ী স্লুইসগেট  .  .  . মা যে নেই তা মা মরা দুই অনাথ শিশুকে মোটেও বুঝতে দিতেন না  .  .  . একটা কাঁচের গ্লাসে পানি ভরে তাতে গোলাপ ফুল ভিজিয়ে ডাইনিং টেবিলের ওপর এনে গ্লাসটা  রাখল বর্ণা । মঞ্জুর জুতা খুলতে খুলতে বলল ,  কাল ছুটি নিয়েছি ,  বুঝলে ।  সকাল -  সকাল সোজা  আলতাদীঘি ন্যাশনাল পার্ক চলে যাব  ।  সারাদিন ঘুরে বেড়াব ।  উত্তর না - দিয়ে মঞ্জুরের  দিকে অদ্ভূত চোখে তাকালো বর্ণা ।  সারা শরীর কাঁপছে ওর  .  .  .  ফরসা মুখটা আতঙ্কে নীল হয়ে গেছে ।  বর্ণা টের পাচ্ছে ওর মাইগ্রেনের ব্যাথাটা ফিরে আসছে  .  .  . রাত এগারোটার মত বাজে ।  শোওয়ার ঘরে আবছা অন্ধকার ।   তাহিয়া বিছানার এক কোণে গুটিশুটি মেরে ঘুমিয়ে ।  মঞ্জুর বারান্দায়; দিনের শেষ   সিগারেট খাচ্ছে ।  ও ঘরে সিগারেট খায় না ।   বর্ণা বিছানায় শুয়ে আছে । কপালের দু ' পাশের শিরা টিপটিপ করছে ।   সন্ধ্যার পর থেকে মাথা ধরে আছে ওর ।  এখনও ছাড়ছে না ।  দুটো প্যারাসিটামল খেয়েছে ।  কাজ হয়নি ।   সিগারেট শেষ করে মঞ্জুর শোওয়ার ঘরে  আসে ।  বর্ণার পাশে শোয় বিছানায় ।  বর্ণাকে আলতো করে জড়িয়ে ধরে ।   বর্ণা বলে ,  কাল আলতাদীঘি না গেলে হয় না মঞ্জুর ? কেন ? এমনি ।  বরং চল ,   কাল আমরা দুবলহাটি জমিদারবাড়ি যাই ।  ওখানে তো এখনও যাওয়া হয়নি ।  বাবার মুখে শুনেছি দুবলহাটি জমিদারবাড়ির দালানগুলি  নাকি অসাধারণ ।  মঞ্জুর বলে ,  আহা বুঝলাম তো ।  কিন্তু , দুবলহাটি জমিদারবাড়ি পরে গেলেও তো চলবে ।  আমার তো এখনই ধামইরহাট থেকে ট্রান্সফার হয়ে যাচ্ছে না ।  বর্ণা বলল ,  সে না হয় বুঝলাম ।  কিন্তু ,   .  .  .   শুনেছি ,   আলতাদীঘি যেতে  নাকি কাঁচা রাস্তায়  অনেকক্ষণ হাঁটতে হয় ।  তাহিয়া অত হাঁটতে পারবে না । মঞ্জুর বলল ,   আহা ,  তাহিয়া হাঁটতে না পরলে ওকে কোলে নেওয়া যাবে ।   এতদিন হল ধামইরহাট এসেছি ,  এখনও আলতাদীঘি ন্যাশনাল পার্ক  যাওয়া হল না শুনে  অফিসের কলিগরা আমাকে এক হাত নিল ।  আলতাদীঘির কাছেই এক  গ্রামে আমাদের অফিসের একজন স্টাফ - এর   এক আত্মীয়ে বাড়ি  ।  ছেলেটির নাম নাসির ।   নাসির তাদের টেলিফোন করে জানিয়ে দেবে ।  ওখানেই কাল দুপুরে আমরা খাব ।   ওহ ।  তাহলে সব ঠিক করেই এসেছে ।  বর্ণা খানিকা ফুঁসে ওঠে বলল । সাইপ্রাইস !  সাইপ্রাইস !  মাই ডিয়ার ।  বলে বর্ণাকে শক্ত করে জড়িয়ে ধরে মঞ্জুর ।  কানের লতিতে আলতো করে চুমু খায় ।  বর্ণা চুপ করে থাকে । শরীর শিরশির করছিল ।  তবে   বুকের ভিতর  ভীষণ আলোরণও টের পাচ্ছিল ।  একটু পর মঞ্জুর ঘুমিয়ে পড়ে ।  বর্ণা জেগে থাকে ।  অন্ধকার ঘরে গোলাপ ফুলের  হালকা গন্ধ  ।  আশ্চর্য !  মুখ ফিরিয়ে দেখল - বারান্দার পর্দা বাতাসে নড়ছে ।  বর্ণার মনে হল পর্দার ওপাশে কে যেন দাঁড়িয়ে  .  .  . আলতাদীঘি ন্যাশনাল পার্কটা ধামইরহাট উপজেলা সদরের ৫ কিলোমিটার উত্তর দিকে ।  একটা ব্রিজের পর কাঁচা রাস্তা ।  রাস্তার  দু ' পাশে বাঁশঝাড় আর গাছপালা ।  লালমাটির উচুঁ - নীচু রাস্তায় কিছুক্ষণ হাঁটার পর   দু ' পাশে ঘন শালবন চোখে পড়ে ।  তবে  শালবনে রোদ সরাসরি পড়েনি ।  লতাপাতায় জড়িয়ে মাটিতে পড়েছে ।  দেখে মনে হয়  যেন লাল মাটিতে জ্যোস্না বিছানো ।  মঞ্জুর হাত তুলে মেয়েকে বলল ,  ওই যে দেখ মা ।  কী সুন্দর ।   তাহিয়া লাল মাটির ওপর রোদের চিকড়ি - মিকড়ির দিকে তাকিয়ে বলল ,  হ্যাঁ ।  অনেক সুন্দর বাবা ।   বর্ণা আজ কালো রঙের জামদানী পড়েছে ।  বার্থ ডে গিফট ।  মঞ্জুর আগেই কিনে রেখেছিল ।  শাড়িটা বর্ণার গায়ের ফরসা রঙের সঙ্গে দারুণ মানিয়েছে ।   আশেপাশের মেয়েরা ওর দিকে আড়চোখে তাকাচ্ছিল ।  তাহিয়া বেশ টইটই করেই হাঁটছিল ।  বর্ণা খানিকটা অবাক ।  তবে আজ সকালে টেবিলের ওপর গোলাপ পায়নি বলে খানিকটা নিশ্চিন্ত । মাইগ্রেনের ব্যাথাটাও সেরে গেছে ওর । তাহিয়া হাত তুলে বলল ,  ওটা কি বাবা ?  কোনটা মা ?  ওই যে ,  অনেক উঁচু ,  আর লাল রঙের । ওহ্ ।  ওটা ?  বুঝেছি ।  ওটা হল উইপোকার ঢিবি ।  বলে মঞ্জুর ওর প্যানাসনিকটা দিয়ে উইপোকার ঢিবির একটা স্ন্যাপ নেয়  ।  তারপর হঠাৎই অফিসের এক কলিগের কথা মনে পড়তেই বলল ,  জান ,  তাহিয়া  ।   বৃষ্টি পড়লেও না  ওই উইপোকার ঢিবি নষ্ট হয় না ।   সত্যি ? হ্যাঁ ।  সত্যি । আলতাদিঘীর সবচে কাছের  গ্রামটির নামও আলতাদিঘী ।  গ্রামের  বেশির ভাগ বাড়িই মাটির  ।  অনেক বাড়িই আবার  দোতলা ।  বাড়ির সামনে পেঁপেগাছ ।  ছবির মতন  পরিস্কার নিকানো উঠান ।  শীত পড়তে শুরু করেছে ।  আকাশ ধূসর ।  দূরের  দিগন্তরেখায়  এই সকালেও কুয়াশার ঘের ।  মঞ্জুরের অফিসের  স্টাফ   নাসিরের আত্মীয়র বাড়িটিও  দোতলা ।   অবস্থা বেশ স্বচ্ছল বলেই মনে হল ।  নাসিরের এক খালাতো ভাইয়ের নাম সাঈদ ।  লম্বা চওড়া কালো মতন কিশোর ।  নওগাঁ কলেজে পড়ে ।  যত্ন করে বসিয়ে গুড়ের সন্দেশ আর  পেঁপের শরবত খেতে দিল সে ।  সাঈদই ঘুরিয়ে - ঘুরিয়ে   সব দেখাল ।  গ্রামের পরই শালবন ঘেরা আলতাদীঘি ।  টলটলে কালো জলের   বিশাল দীঘি ।  দেখে অনেক  প্রাচীন বলে মনে হয় ।  দীঘির জলে  পদ্মফুল চোখে পড়ে  ।  একটি দুটি হাঁস ভেসে বেড়াচ্ছে ।  তাহিয়া হাত তুলে দেখিয়ে বলল ,  বাবা দেখ ।  কী সুন্দর পাখি ।  সাঈদ  হেসে বলল ,  ওগুলি হল অতিথি পাথি ।   শীত পড়তে শুরু করেছে বলে আসতে শুরু করেছে ।  আলতাদীঘির টলটলে কালো জলের বিস্তার দেখে বর্ণার শরীর শিরশির করতে থাকে ।  যে জলসম্ভারকে ও ভয় পায় ,  ঘৃনা করে - কখনও ভাবেনি সেই জলের সম্ভারের পাশে একদিন এসে ও  দাঁড়াবে ।   আলতাদীঘির দৈর্ঘ্য কত হবে জান সাঈদ ?  মঞ্জুর জিজ্ঞেস করে ।  সাঈদ বলল  এক কিলোমিটারের মতন  হবে স্যার ।    ওই যে ,   ওই দিকে ইন্ডিয়ার বর্ডার ।  ওয়াও । দীঘিতে নৌকা আছে ।  দাঁড়টানা নৌকা ।    মঞ্জুর ওদের নিয়ে নৌকায় উঠতে চাইল ।  বর্ণা কিছুতেই নৌকায় উঠবে না । মঞ্জুর বলল ,  থাক ,  তাহলে ।  ও লক্ষ করেছে আলতাদীঘির পাড়ে আসার পর থেকেই বর্ণা কেমন  গম্ভীর হয়ে আছে । দুপুরের সাঈদদের বাড়িতে কালোজিরার ভর্তা ,  নিরামিষ ,  লেবু - নারকেল দিয়ে হাঁসের তরকারী ,  আমের টক আচার আর দই   খেয়ে সন্ধ্যের আগেই  ধামইরহাট শহরে ফিরে এল ওরা  । রাতে  শোওয়ার ঘরে গোলাপ ফুলের হালকা  ঘ্রান পেল বর্ণা ।  নিমিষে মনটা অস্বস্তিতে ছেয়ে যায় ।   ঘরে আবছা অন্ধকার ।   তাহিয়া বিছানার  এক কোণে গুটিশুটি মেরে ঘুমিয়ে ।  মঞ্জুর বারান্দায় ।   সিগারেট খাচ্ছে ।   গোলাপ ফুলের   ঘ্রান এই মুহূর্তে ঘন হয়ে উঠেছে ।  বর্ণা চোখ বন্ধ করে ।     বিশাল প্রাচীন আলতাদীঘির টলটলে কালে জলের বিস্তার ভেসে ওঠে ।  ও কেঁপে ওঠে ।  দীঘির জলের  পদ্মবনের নীচে একটি বালকের লাশ ।  ওর নিঃশ্বাস বন্ধ হয়ে আসতে চায় । ঠিক তখনই মঞ্জুর ফিরে আসে ।  বর্ণার পাশে  শোয় বিছানায় ।  বর্ণা তামাকের গন্ধ পায় ।  ও ফিসফিস করে বলে ,  মঞ্জুর ? বল ।  আজ আমি আলতাদীঘি যেতে চাইনি কেন জান ? কেন ? অলক নামে আমার এক ভাই ছিল ।  ও যখন স্কুলে পড়ত  .  .  .  ক্লাস সেভেনে ।  আমি সে বছর এসএসসি দেব ।    আলতাদীঘি পিকনিকে এসেছিল অলক ।  তারপর ? বর্ণা চুপ করে থাকে । অন্ধকারে  গোলাপ ফুলের ঘ্র্রান পায় ।   তারপর কি হল ?  মঞ্জুরের কন্ঠস্বর কেমন অসহিষ্ণু শোনায় ।  বর্ণা জিগ্যেস করে ,  তুমি  .  .  .  তুমি ঘরে গোলাপ ফুলের গন্ধ পাচ্ছ মঞ্জুর ? হ্যাঁ ।  অলক ভোরবেলা আমায় গোলাপ ফুল এনে দিত  ।  আমাদের নীলফামারীর বাড়িটা ছিল অনেক পুরনো  ।  পিছনে কালীবাড়ির মাঠ ,  তারপর  প্রতিমা বিদ্যানিকেতন ।  আমি অবশ্য ওই স্কুলে পড়িনি ।  বাবা ছিলেন নীলফামারী জাদুঘরের কিউরেটর  .  .  .  অলক  গোলাপ ফুল ভালোবাসত ।  ও ভোরবলা কালীবাড়ির মাঠ পেরিয়ে কই যেন চলে যেত ।  ভালো করে রোদ ওঠার আগেই গোলাপ ফুল নিয়ে ফিরে আসত ।   .  .  .  ও কোথায় গোলাপফুল পেত তা কখনও বলেনি ,  জিজ্ঞেস করলে হাসত কেবল  .  .  . ও ক্লাস সেভেনে পড়ার সময় স্কুলের সহপাঠীদের সঙ্গে আলতাদীঘিতে পিকনিকে গেল ।  বাবা ওকে ছাড়তের না ।  অলক পড়ত দীনবন্ধু হাই স্কুলে ।  ওই স্কুলের   বাংলার শিক্ষক অজিত স্যার ছিলেন বাবার বন্ধু  ।  তারপর ? তারপর অলক  .  .  .  অলক আলতাদীঘি ডুবে মারা যায় ।  ও  .  .  .  ও নৌকা থেকে পড়ে গিয়েছিল ।  ওর  .  .  .  ওর লাশ পাওয়া যায়নি ।  ওহ্  । বর্ণা কিছুক্ষণ চুপ করে থাকে ।  তারপর বলে ,  অলকের মৃত্যুর পর আমি মানসিকভাবে ভেঙে পড়েছিলাম ।  সেই প্রথম মাইগ্রেনের ব্যাথা টের পেলাম ।   কোনওমতে এসএসসি পরীক্ষা দিলাম ।  বাবাও মানসিক ভাবে ভেঙে পড়েছিলেন ।   ঠিকমতো খাওয়াদাওয়া করতেন না ।  ভাগ্যিস সেসব দুঃসহ দিনে অজিত স্যার  আমার পাশে ছিলেন  ।  তারপর  .  .  .  তারপর অদ্ভূত সব  ঘটনা ঘটতে লাগল । কী ! আমি আর বাবা ঘরে গোলাপ ফুলের গন্ধ পেতাম । আর আর মনে হত ঘরের মধ্যে কে যেন অথচ আমরা দেখতে পাচ্ছি না ।  একে অলক  - এর শোক ,  তার ওপর অশরীরীর উৎপাত । আমাদের   দিনগুলি রাতগুলি  অসহ্য হয়ে উঠছিল  .  .  .  যা তোমাকে বোঝাতে পারব না ।   অজিত স্যার এক তান্ত্রিক ডেকে এনেছিলেন ।  লাভ হয়নি ।  বরং অশরীরীর উৎপাত বেড়ে গিয়েছিল ।  বাবা অতিষ্ঠ হয়ে চাকরি ছেড়ে দিলেন ।  তারপর আমরা বগুড়ায় চলে এলাম ।  তারপর ? তারপর আর গোলাপ ফুলের গন্ধ পাইনি ,  অশরীরীর উৎপাতও হয়নি ।  গতকালই অনেক দিন পর তাহিয়ার হাতে গোলাপ ফুল দেখে  চমকে উঠলাম । তাহিয়ার হাতে !  মানে ? হ্যাঁ ।  কাল দুপুরে ।  তুমি তখন অফিসে ।  আমি ওকে বললাম ফুল পেলি কই ?  ও  বলল ,    টেবিলের ওপর পেয়েছি ।  অলকও আমার ঘরের টেবিলের পর গোলাপ ফুল রেখে যেত যখন যখন ও বেঁচে ছিল ।  ও যখন মরে গেল তখনও টেবিলের ওপর গোলাপ ফুল দেখতাম  ।  মঞ্জুর ? বল । আমার মনে হল পর্দার ওপাশে বারান্দায়  কে যেন দাঁড়িয়ে  .  .  . মঞ্জুর মাথা তুলে বারান্দার দরজার দিকে তাকালো ।  বর্ণা চাপাস্বরে  বলে ,  তোমার .  .  . তোমার  কি মনে হচ্ছে পর্দার ওপাশে কেউ  দাঁড়িয়ে আছে ? হ্যাঁ । বর্ণা ফিসফিস করে বলল ,  আমাদের এখন এই বাড়ি ছেড়ে চলে যেতে হবে মঞ্জুর ।   






গল্প :  জীবনের রঙিন চাদর



                        পেট্রোলের পোড়া গন্ধ ছাপিয়ে আতরের কড়া গন্ধ পেল রনি ।  তখন কে একজন ,  মাথায় পাগড়ী ,  লম্বা দাড়িওলা ,  জোব্বা পরা ,  দীর্ঘকায় ,  পাশে এসে বসেছে ।  আতরের গন্ধটা সেখান থেকেই আসছিল ।  কিছুদিন হল আতরের গন্ধ আর ভালো লাগে না রনির -  বমি পায় ।  বাসে উঠলেও বমি পায় রনির ।  তবে ও জানে এখন ওর  বমি হবে না ।   বাসটা হু হু করে ছুটছে ।  কোন্ দিকে কে জানে ।  রনি জানতেও চায় না ।    মধ্য জানুয়ারির শীতের রাত ।  জানালা বন্ধ ।   দশটার মতো বাজে বোধহয় ।  ওপরে ম্লান আলোর লাইট জ্বলে আছে ।  আতরের গন্ধটার সঙ্গে পোড়া পেট্রলের গন্ধে সঙ্গে মিশে যাচ্ছে ।    
বাবজান ।  কোনদিকে যান ?  জোব্বা পরা লোকটা জিজ্ঞেস করল ।  গম্ভীর মিষ্টি কন্ঠস্বর । 
রনি চুপ করে থাকল ।   এই বুড়া লোকগুলি যে কী !  এত কিউরিয়াস ।  খালি পরের ব্যাপারে নাক গলায় ।   অদ্ভুত একটা দেশ !  এ লেবেল দিয়েই স্টেটস চলে যাবে রনি ।  
জোব্বা পরা লোকটা বলল ,  আমি নামব ঘিওর বাপজান ।  কালীগঙ্গা নদীর পাড়ে আমার মোকাম । 
শিট !  আমি এসব কিছুই জানতে চাই না ।  প্লিজ লিভ মি অ্যালোন ।  রনি মনে মনে বলল ।  পাগড়ী পরা লোকটাকে ইগনোর করার চেস্টা করে ।  অল্প অল্প খিদে টের পাচ্ছিল ও ।   অন্যদিন নটা সাড়ে নটার দিকে খেয়ে নেয় ও ।  আজ সন্ধ্যার পর পরই বাড়ি থেকে বেরিয়ে গেছে ।  তারপর অনেকক্ষণ  রাস্তায় হাঁটাহাঁটি করল ।  তারপর বাসে উঠল ।  
কেক খান বাপজান ।  নেন ।  দরবেশ লোকটা বলল ।  একটা প্লাস্টিকের বক্স বাড়িয়ে দিয়েছে । 
না ।  আমি কেক খাব না ।  কেকের সঙ্গে কী মিশিয়ে দেবে ।  পরক্ষণেই ভাবল - আমি মরে গেলে কী ।  আমার তো মরে যাওয়াই ভালো ।  কথাটা ভাবতেই নুজহাতের মুখটা মনে পড়ল ।  ইফ আই ডাই - নুজহাত কষ্ট পাবে ।  একা হয়ে যাবে নুজহাত -  ওর ফ্যামেলিটা ডিসটার্বড ।  আঙ্কেল - আন্টির বনিবনা হয় না ।  সারাক্ষণ ঝগড়া ।  একে অন্যকে ডির্ভোসের থ্রেট দেয় ।  এসবের মধ্যেই রনিকে আঁকড়ে ধরে বেঁচে আছে নুজহাতের  । 
পাগড়ী পরা লোকটা বলল ,  আরে খান বাবা  ।  মুশকিল হইব না ,  আমি ফকির মানুষ বাবা ,  লোকে কয়  শাহবাবা ।  তা আপনের কী নাম বাবাজ ? 
আরিফুর রহমান রনি । 
বেশ ,  বেশ ।  নেন কেক খান ,  রনিবাবা  । 
পেটের ভিতরে তখন থেকে বলক উঠছিল ।  বাস কখন থামে কে জানে ।  একেবারে খালি পেটে থাকলে বমিও হতে পারে ।  রনি হাত বাড়িয়ে প্লাস্টিকের বক্সটা নিল ।  আশ্চর্য !   ব্ল্যাক ফরেস্ট !  বেইলি রোড - মানে ,  ঢাকার পশ দোকান ছাড়া পাওয়া যায় না ।  একজন ফকিরের কাছে এই রকম কস্টলি কেক !  ও টের পায় আতরের গন্ধটা আরও ঘন হয়ে উঠেছে  ।  আর ,  ঠিক তখনই বাসটা ব্রেক কষল ।  হর্নের আওয়াজ ।  পেট্রোলের পোড়া গন্ধ  ।  কেক - এ কামড় দেয় রনি । 
বাসটা প্রায় ফাঁকা ।  ওরা পিছনের দিকে বসেছে ।  শাহবাবা নীচুস্বরে গুনগুন করে গান ধরলেন -  ভয় পেয়ে জন্মবিধি / সে পথে না যাও যদি / হবে না সাধন সিদ্ধি / তা শুনে মন ঝুরে / ও লালন বলে যা কর হে /  থাকতে হবে পথ ধরে ।  গানের কথাগুলি সবটা না - বুঝলেও  ‘ লালন ’  শব্দটা কানে খট করে বাজল রনির ।   লালন শব্দটা ওর পরিচিত ।  সুফি মিউজিশিয়ান ।  মিস্টিক জনরা । 
শাহবাবা বললেন ,  কালীগঙ্গা নদীর ধারে আমার মোকাম ।  চল ,  বেড়াইবা ।  
কোথায় ?  রনি অবাক । 
আমার কালীগঙ্গার মোকামে । 
রনি আপত্তি করল না ।  ওতো পথেই নেমেছে ।  ও তো আর কোনওদিনই বাড়ি   ফিরে যাবে না ।  আজ থেকে ও ওর কনট্রোভার্সিয়াল পরিবারের কেউ না ।   
শাহবাবা খুশি হয়ে বললেন ,  আল্লার কালা ঝুলিতে আরও অনেক রঙিলা জগৎ আছে রনিবাবা - একটা দুইটা না ,  বেশুমার ।  যা দেখতেছ - এইটাই সব না । 
রনি থতমত খেল ।  ওর বুক ধড়ফড় করে ।  বাস চলছে ।  বাসের ভিতরে পোড়া পেট্রলের গন্ধ ছাপিয়ে আতরের গন্ধ ভারী হয়ে ওঠে । 
আর রনিবাবা ,  তোমার একখান নতুন নাম দিব ভাবতেছি । 
নাম ?  কী । 
কৃষ্ণমোহাম্মদ । 
কৃষ্ণমোহাম্মদ ?   রনি থতমত খেল । 
 খ
 দরজার দিকে পা দিয়ে পাথরের মেঝের ওপর টানটান হয়ে শুয়েছিল শুভ্র তুষার  ।  ঘরের জানালাগুলো বন্ধ ।  দরজাটা  খোলা ।  বাইরের চাতালে মধ্য জানুয়ারির ঘন জ্যোস্না ।  মাঝে মাঝে মধ্যরাত্রির হিম বাতাসে নাড়কেল পাতারা সরসর করে ওঠে ।  ঘরময় ঈষৎ অন্ধকার ,  সেই অন্ধকারে আতরের গন্ধ ।  শুভ্র তুষার শীত টের পায় ।  শীত পাথরের ভেদ করে উঠছে  - লেদারের জ্যাকেট ,  পুলওভার ,  সার্ট ,  গেঞ্জি ফুঁড়ে শ্যামলা ত্বকে দাঁত বসাচ্ছে ।  পিঠের নিচেটা অবশ অবশ লাগে ।  জিন্সের প্যান্টটা ভিজে ভিজে ।   জুতা বাইরে খুলে এসেছে ।   ( এ ঘরে কেউই জুতা নিয়ে ঢুকে না )  মোজা থেকে বিশ্রী গন্ধ ছড়িয়ে আতরের গন্ধের সঙ্গে মিশেছে ।  সে উৎকট গন্ধটা ভুলে যেতেই কান পাতল শুভ্র তুষার ।  শাহবাবার মোকামটি কালিগঙ্গার এত কাছে যে  জলের পাড়ের ক্ষীণ ছলাৎ আওয়াজও কানে আসে তার ।   মাঝরাতের শীতনদীটির কোষা নৌকার বৈঠার আওয়াজ অবধি স্পস্ট শোনা যায় ।  অথবা ,  এসবই নিছক স্বপ্ন ।  কালীগঙ্গা তীরে তীরে নাড়কেল গাছ ।  সে সমস্ত নাড়কেল গাছগুলি অবশ্য বাস্তব ।  মধ্যরাত্রির শীত শীত বাতাস সে গাছগুলির পাতা এলোমেলো করে দিলে সরসর শব্দ উঠছিল ।  এবং সেই সরসর শব্দে আবছা অন্ধকারে মৌরির ফরসা মুখটা ভেসে উঠল ।  ওর সমস্ত অস্তিত্ব নাড়া খেল ।  সিগারেট খাওয়ার প্রবল ইচ্ছা হল শুভ্র তুষারের ।  না ,  তা সম্ভব না ।  এ ঘরে কেউ সিগারেট খায় না ।  সিগারেট ধরালে জ্বিনের থাপ্পড় খেতে হবে ।  একবার সেতু  মাজি ও সখিনা তাজ এ ঘরে সিগারেট ধরাতেই জিনের থাপ্পড় খেয়েছিল ।  শাহবাবার এই ঘরে জ্বিন আছে ঠিকই ।  জ্বিনটা কখনও কখনও সাপের রুপ ধরে ।   সেই সাপটা এরই মধ্যে একবার এসে ঘুরে গেছে  ।  ওটা দরজা দিয়েই ঢুকেছিল নাকি অন্য কোনও খান থেকে এসেছিল ঠিক ঠিক ঠাওর করতে পারেনি শুভ্র তুষার ।   আগেও দেখেছে সাপটা -  দিনের বেলায় ।  সবজে রঙের একটা বালুবোড়া; জুবেরী সাপ চেনে ,  ওই বলল ।  আদর করে শাহবাবা বালুবোড়াটির নাম রেখেছেন  ‘ জালাল ’  ।  একবার ঝকঝকে রোদে সবাই চাতালে ছড়িয়ে ছিটিয়ে বসে ছিল ।  তখন মসজিদের পিছন থেকে এঁকেবেঁকে  ‘ জালাল ’  এল ।  শূন্যতা ঋদ্ধির    কী লাফ ।  সখিনা তাজ ও ছিল ।  তবে সাপ নিয়ে ওর ইনিবিশনস্ নেই বলেই মনে হল ।  ঋজু বিল্লাহ ,  চারুকলার তরুণ প্রভাষক ,  থ্রি মেগার সেলফোনে জালালের ছবিটা তুলে নিয়েছিল ।  জুবেরী বসেছিল গিটার নিয়ে ।  ও বালুবেড়া দেখে নির্বিকারই ছিল ।   দক্ষিণের বাঁশঝাড়ের দিকে চলে গিয়েছিল জালাল ।  চাতালে কড় – ই গাছের নিচে একটা বড় ডেকচিতে পানি চড়িয়েছেন শাহবাবা  ।  পাঞ্জাবি স্টাইলে খিচুরি রেঁধে খাওয়াবেন ।  চাতাল থেকে সিঁড়ি নেমে গেছে কালীগঙ্গায় ।  পুরনো দিনের ঘাট ,  তার পুরনো ইট ।  কালে কালে ক্ষয়ে গিয়েছে ।  এককালে জমজমাট মোকাম ছিল; বজরা নৌকা ভিড়ত ।   ঘাটের পাশে একটা শিরিষ গাছ ।  দক্ষিণে বাঁশঝাড় ।  বাঁশঝাড়ে  কবর ।  লোকে বলে তল্লা শার কবর ।  মসজিদটা উত্তরে ।  খেতে বসে সখিনা তাজ বলে ,  শাহবাবা ,  মোকাম মানে তো  গঞ্জ ,  হাট ।  তাই না ?   শাহবাবা বললেন ,  হ ,  মা ।  এখন তোমাদের নিয়া আমি কালীগঙ্গার মোকামে হাট বসাইছি ।  নিকুঞ্জু কইতে পার ।  কিংবা ,  কুঞ্জ ।  
বছর দুয়েক আগে শাহবাগের আজিজ সুপার মার্কেটে  শাহবাবার সঙ্গে শুভ্র তুষারদের পরিচয়  ।  সময়টা সন্ধ্যা ।  সেতু মাজির বইয়ের দোকানে বসেছিল সব ।  সখিনা তাজ ,  ঋজু বিল্লাহ ,  নাঈম রিজভী ।  শুভ্র তুষারের  ‘ পূর্বাহ্ণ ’  পত্রিকার জন্য লেখা ঋজু বিল্লাহর একটা কবিতার সূত্র ধরে   ‘ তাসাউফ ’  শব্দের মানে নিয়ে দারুণ তর্ক জমে উঠেছিল  ।  সেতু  মাজির  ‘ গ্রন্থকীট ’  - এর ঠিক উল্টোদিকে রঞ্জুর খানের পাঞ্জাবির দোকান :  ‘ পরান ”  ।  সবুজ পাগড়ী আর কালো পাঞ্জাবি পরা  দীর্ঘদেহী ওলি ওলি দেখতে একজন   তখন  ‘ পরান ’  - এ পাঞ্জাবি দেখছিলেন ।  
সখিনা তাজ তখন নাঈম রিজভীকে বলল ,  নাঈম ,  আপনি যান তো ওই দরবেশকে তাসাউফ শব্দের মানে জিজ্ঞেস করে আসেন ।  নাঈম রিজভী যায় ।  যা বলার বলে ।  শাহবাবা তারপর নিজেই এসে  তাসাউফ শব্দের মানে বুঝিয়ে দিলেন ।  তারপর কথায় কথায় আড্ডা জমে উঠল ।  শাহবাবা আগে আর্মিতে ছিলেন ।  নাইনটিন সেভেনটি থ্রি - র এক মধ্যরাত্রিতে স্বপ্ন দেখার পর থেকেই  ওলি হওয়ার সাধনা করছেন ।  বাংলা  ছাড়াও অনর্গল ইংরেজি হিন্দি উর্দু বলতে পারঙ্গম শাহবাবা ।  শাহবাগ দক্ষিণ এশিয়ার অন্যতম জ্ঞানপীঠ -  কাজেই তুমুল জ্ঞানবান শাহবাবার সঙ্গে  কবিদের  সখ্য গড়ে উঠতে সময় লাগেনি ।  শাহবাবা তাঁর কাঁধের ঝুলিটি থেকে শুকনো  খেজুর কাজু বাদাম ক্যাডবেরি চকোলেট মায় ব্ল্যাক ফরেস্ট কেক অবধি বার করে সবাই কে দেদারসে বিলিয়ে তাক লাগিয়ে দিলেন ।  কথার পর গান ।  লালনের গান ।  শূন্যতা ঋদ্ধিই ধরল -  যে পথে সাঁই চলে ফিরে / ও তার খবর কে করে ?  / যে পথে আছে সদায় / ভীষণ কালনাগিনীর ভয় / ওমনি উঠে ছোঁ মারে ।  গান শেষে সখিনা তাজ ধরে বসল :  জ্বিন দেখব ।  শাহবাবা বললেন ,  আচ্ছা ,  তয় এইখানে না ।  আমার মোকামে আইস ।  তারপর  শূন্যতা ঋদ্ধির গানের উচ্চারণ মানে ও তালের ভুল ধরিয়ে দিয়ে ঘিওরের কালীগঙ্গা নদীর পাড়ে মোকামের ঠিকানা দিলেন ।  তারপর থেকে শুভ্র তুষারদের কালীগঙ্গার মোকামে আসা শুরু ।  মৌরি আজ আযম ইশতিয়াকের  গুলশানের ফ্ল্যাটে গিয়ে উঠল বলে আজ শুভ্র তুষার শাহবাবার কালীগঙ্গার মোকামে একাই এসেছে ।  ।  মৌরির সঙ্গে গত এক বছর ধরে  খুব কথা কাটাকাটি হচ্ছিল  ।  প্রায় দিনই  - আমি কী যে ভুল করলাম ,  আমি তোমাকে ডির্ভোস দিব ।  ইত্যাদি ।  একটা রিয়েল স্টেট ফার্মে উচুঁদরের চাকরি করে মৌরি ।  আইবিএর তুখোর ছাত্রী ছিল ।  ২০০৮ এর গোড়ায় গেটওয়ে পোপার্টিজ - এর মার্কেটিং ডিপার্টমেন্টের দায়িত্ব পেয়েছে  ।  স্যালারি আগের তুলনায় থ্রি টাইমস বেড়েছে -  প্রায় সত্তরের কাছাকাছি ।  সংসার আর টানবে না মৌরি - ২০০৮ এর মাঝামাঝি সাফ জানিয়ে দিয়েছিল  ।  খিলগাঁওয়ে আর থাকবে না ।  ধানমন্ডির কাছে ফ্ল্যাট ভাড়া নেবে ।   অফিসটা তা হলে কাছে হয় ।  গত বছর অক্টোবরে মাঝামাঝি বাংলা মোটরের মোড়ে মৌরিকে একটা নীল রঙের ঝকঝকে জিপে বসে থাকতে দেখেছে শুভ্র তুষার ।   জিপটা জ্যামে আটকে ছিল ।  মৌরির  পাশে গেটওয়ে পোপার্টিজ - এর জি এম আজম ইশতিয়াক ।  লোকটা জুবেরীর সঙ্গে পড়ত ।   বত্রিশেই লোকটার মাথায় টাক গজালেও লোকটার ব্যাঙ্কব্যালেন্স নাকি প্রায় দেড়শ কোটি টাকা ।  যা হয় - জুবেরী বলে ,  উঠতি  মডেলদের মাসে দু ’ বার নিয়ে পেনাং - কাটমুন্ডু যায় আজম ।   মৌরির পাশে পাজেরোতে আজম ইশতিয়াককে দেখে  তুষার শুভ্র মুহূর্তে জমে গিয়েছিল ।  যে ও এমন এক পরম মুহূর্তের জন্য অপেক্ষা করছিল দীর্ঘদিন ধরে ।  প্রকট দুঃখ আর অভিমানে ওর তামাটে শরীর পলকে পুড়ে গিয়েছিল সেদিনের অক্টোবরের রোদে ।  আযম ইশতিয়াকের কাছে ভালোবাসার মূল্য নেই - যেদিন মৌরি এই সত্যটা আবিস্কার করবে - ততদিনে মৌরিও মদ খেতে শিখে যাবে ।  লোকটা ওকে ভালো না বাসলে মৌরি কাঁধও ঝাঁকাবে না ।  মদের ছোবলে ওর অবশ নার্ভ ওকে কষ্টও দেবে না ।  মৌরি তো কখনও অপরিচিত পথে হাঁটতে শেখেনি ।  নতুন কাউকে খুঁজবে - যে শুভ্র তুষারের চেয়ে অনেকই ওপরের স্তরের ,  ঝকঝকে ,  অমলিন ।  যে লালনের গানের মানে খোঁজে না ।    ভ্রুনটা  জমাট বাধার আগেই মৌরি চলে যাবে - এই দুঃখ ।  লোকে আঙুল তুলে বলবে নপুংসক কবি -  এই কষ্ট ।  শুভ্র তুষার বছর দেড়েক দৈনিক সমকাল - এ ছিল ।  হঠাৎই সেই প্রতিষ্ঠানে কর্মীসঙ্কোচনের পর ২০০৭ সালে জুনের পর থেকে এখন বেকার ।  
 গ
 খোলা দরজার বাইরে ২০০৯ সালের মধ্য জানুয়ারির জ্যোস্না ।  জ্যোস্নায় একটি দীর্ঘ ছায়া ভেসে ওঠে  ।  শাহবাবা ?  শুভ্র তুষার মুহূর্তেই উঠে দাঁড়াল ।  শাহবাবার পাশে কে ?  অল্পবয়েসি ছেলে বলে মনে হল ।  উবু হয়ে জুতা খুলছে ।  ছেলেটি কে ? 
তুষারে আসছো নাকি ?  
জ্বী ।  বাবা ।  ঘরটায় আতরের গন্ধ গাঢ় হল । 
ভালো ।  এই দেখ ,  আউক্কা নাদান মেহেমান নিয়া আসলাম ।  বলে  কাঁধের  ঝুলিটা কাঁধ থেকে পাশে নামিয়ে  রাখলেন ।  বাতি জ্বালাও নাই তুষার ?  বলে শাহবাবা  দরজার পাশে  উবু হয়ে বসলেন ।  
নাহ্ ,  অন্ধকারেই ভাল লাগছিল । 
মাঝে মইধ্যে আমারও আন্ধার ভালো লাগে ।  কব্বরের অন্ধারের আগাম পিপারেশন হইয়া যায় ।  তয় জালালে আইছিল নাকি তুষার ? 
মনে হয়  .  .  . হ্যাঁ । 
হারিকেন জ্বালাতে জ্বালাতে শাহবাবা বললেন ,  জালালে দুধ চায় ।  শীতকালে তাগো খড়া লাগে । 
কথাট শুনে শুভ্র তুষারের শরীর শিরশির করে ওঠে ।  হারিকেনের আলোয় অন্ধকার তেমন দূর হল না ।  শাহবাবার  ‘  আউক্কা নাদান ’  মেহমানের দিকে তাকালো শুভ্র তুষার ।  পনেরো ষোল বছরের বেশি বয়েস হবে না ছেলেটার ।  কালো জ্যাকেট পরেছে ।  প্যান্টের রংটা বোঝা গেল না ।  গায়ের রংটাও ।  তবে শ্যামলাই মনে হল ।  চুল উশখোখুশকো ।  চোখে চশমা ।  এদিক ওদিক তাকাচ্ছে ।  
তোমরা কথা কও ।  আমি অজু কইরা আসি ।  দেখি সাপের ছাওরে পাই নাকি ।  বলে পাশে একটা পিঁড়িটা দেখিয়ে বললেন ,  রনি তুমি বস ?  এ হইল শুভ্র তুষার  ।  মস্ত বড় কবি ।  শাহবাগের তুরুপ ।    ‘ পূর্বাহ্ণ ’  পত্রিকার এডিটর ।  রনি বাড়ি থিকা পালাইসে তুষার ।  আমিও একবার পলায়ছিলাম ,  পঞ্চাশ বছর আগে  - আব্বায় তখন রংপুর ছিল ।  বাঙালির পোলা নাদান বয়েসে সবাই একবার পালায় ।  কথাটা ঠিক ।  শিবালয় থাকার সময় শুভ্র তুষারও একবার পালিয়েছিল ।  
ঘর ছেড়ে বেড়িয়ে গেলেন শাহবাবা ।  শুভ্র তুষার জিজ্ঞেস করল ,  তুমি কোথায় পড় রনি ?  মাস্টারমাইন্ড ।  এবার এ - লেভেল দিব ।  রনির বাবা যে রনিকে প্রথমে আলিয়া মাদ্রাসায় ভর্তি করে দিয়েছিল সে কথা অবশ্য রনি বলল না  ।  শাহবাবার সঙ্গে কোথায় পরিচয় ?  বাসে ।   একা কই যাচ্ছিলে ?   জানি না ।  বাসে উঠলাম ।  আমিও ছেলেবেলায় ঘর ছেড়ে পালিয়ে বাসেই উঠেছিলাম ।  নামলাম ,  আরিচা ঘাটে ।  সে আরেক কাহিনী ।  অন্যদিন বলব ।  তা তোমার বাড়ি ছেড়ে পালাবার কী কারণ ?  রনি ক্ষাণিক ক্ষণ চুপ করে থাকে ।  তারপর বলল ,  বাসায় আমার ভালো লাগে না ।  শুভ্র তুষার কৌতূহলী হয়ে ওঠে ।  কেন ?  রনি আবারও ক্ষাণিকক্ষণ চুপ করে থাকে ।  শুভ্র তুষার বলল ,  প্রোবলেমটা আমাকে বলতে পার ।  আই অ্যাম আ পোয়েট ।  এনি ওয়ান কেন ট্রাস্ট আ পোয়েট ।    আমার আব্বা আমার আব্বা  .  .  . থেমে গেল রনি ।   তোমার আব্বার কী নাম ?  রনি নাম বলল ।  শুভ্র তুষার  যা বোঝার  বুঝল ।  সেও শাহবাগের অন্যদের মত যুদ্ধাপরাধীদের বিচারে স্বোচ্চার  ।  রনি বলল ,  বন্ধুদের সামনে লজ্জা করে ।  সবাই জানে সেভেনটি ওয়ানে কী হয়েছিল ।  মিডিয়া এখন সো স্ট্রং -  শুভ্র তুষার দীর্ঘশ্বাস ফেলে বলল ,  হ্যাঁ ।  আগে যা অল্প ক ’ জন জানত ,  এখন মিডিয়ার কল্যাণে সবাই সবই জেনে যাচ্ছে ।  ওয়ার ক্রিমিনালদের বিচার আজ হোক ,  কাল হোক ,  হবেই ।  কাতর স্বরে রনি বলল ,  আমার জন্ম সেভেনটি ওয়ানের আগে তুষার ভাই ।  আই নো ।  ইউ মাস্ট নট বি ওরিড  ।  কথাটা যেন শুভ্র তুষার নিজেকেই বলল ।  সহসা মৌরির মুখটা মনে পড়ে গেল তার ।  আই বি এ - তে পড়ত মৌরি; শুভ্র তুষার পাবলিক অ্যাড - এ ।  পরীক্ষা আগে আগে জ্বর হত ।  শুভ্র তুষারের চেয়ে মৌরি এগিয়ে গিয়েছিল ।   তখন ,  শুভ্র তুষার নিজেকে বলত ,  ইউ মাস্ট নট বি ওরিড  ।  মাঝে মাঝে মধুর ক্যান্টিনে বসত ওরা দুজন  ।  কখনও রেজিস্টার বিল্ডিং - এর মল - এ ।  মৌরি বলত ,  শুভ্র ,  আমরা কিন্তু এখন প্রবলেমগুলো ক্যাটাগোরাইজ করতে পারি ।  কাজেই ,  আমাদের সুখি হওয়াই উচিত ।  আমি কিছু চাই না ।  অনলি আই নিড ইয়োর ট্রাস্ট ।  সেই মৌরি আজ আজম ইশতিয়াকের কেপ্ট ।  ইউ মাস্ট নট বি ওরিড শুভ্র তুষার ।  তোমার রয়েছে জীবনের রঙিন চাদর । 
রনি বলল ,  কিন্তু ,  আমার আমার আব্বা  .  .  .  আমার আব্বা  .  .  . 
শুভ্র তুষার শীতল কন্ঠে বলল ,  এই ঘরে সাপ আছে রনি ।  সবুজ রঙের বালুবোড়া । 
মানে ?  রনি এদিকওদিক তাকায় ।  
শুভ্র তুষার  তীক্ষ্ম স্বরে বলল ,  মানে তুমি একা নও ।  আর আজ তুমি বাসে জীবনের রঙিন চাদর পেয়ে গেছ ।  আর মা - বাবা ?  মা - বাপ কিছু না ।   এই জগতে আমরা সবাই লোনলি ট্রাভেলার ।  কারও সঙ্গে দেখা হবে ,  কারও সঙ্গে না ।   তোমার বাবার অপরাধের জন্য কেউ তোমাকে ইলেকট্রিক চেয়ারে বসাবে না রনি যদি তুমি তোমার বাবার পথে না হাঁটো ।  শোন ,  রনি ।  শাহবাবা আর্মিতে ছিলেন ।  একদিন কী হল জান ।  এরকম শীতের মাঝরাত ।  শাহবাবা ঘুমিয়ে ছিলেন ।  হঠাৎ ঘুম ভেঙ্গে গেল ।  অন্ধকার ঘরে আতরের গন্ধ ।  শরীর ঘেমে উঠল ।  ঘরের অন্ধকারে এক হোলি ভয়েস ।  সেই হোলি ভয়েস বললেন ,  চাকরি ছেড়ে পথে পথে ঘুরে ওলিগিরি ।  সেটা সেভেনটি থ্রি ।  শাহবাবা তাই  করলেন ।  তার পর অনেক পথ ঘুরে এই কালীগঙ্গার মোকামে ।   তোমার বাবারা হার্ডকোর শরিয়তপন্থি হওয়ায় পীর - ফকির অপছন্দ করেন ।  সাদা রঙের চাদর যেমন সব কাছে লাগে না ,  চাদর রঙীন করার দরকার হয় ,  পীরফকিরা তেমনি -  জীবনের রঙীন চাদর । 
কথাটার মানে আবছা বুঝল রনি ।  তার কেবল মনে পড়ল বাসের ভিতরে তখন খিদে পেয়েছিল ।  শাহবাবা ব্ল্যাক ফরেস্ট কেক খেতে দিলেন ।  একজন ফকিরের কাছে এই রকম কস্টলি কেক !  ঠিক তখনই  আতরের গন্ধটা আরও ঘন হয়ে উঠেছিল । 
অজু সেরে শাহবাবা ঘরে ঢুললেন ।  মায়েরে ফোন কর রনি ।  তোমার মায়ে টেনসন করতেছে ।   
আমি মোবাইল আনি নাই আঙ্কেল । 
তুষারমিঞা ।   তুমি রনিরে তুমার মোবাইলডা দেও ।  
চার্জ আছে কি না কে জানে -  দেখি ।  বলে তুষার শুভ্র কোটের পকেট থেকে মোটরলাটা বার করল । 
হ্যালো ,  আম্মা ?  .  .  . কাল সকালে চলে আসব ।  না ,  আমি যাব না ।  তোমরা যাও ।  না ,  আমি যাব না ।  
শাহবাবা জায়নামাজ পেতে বসলেন ।  বললেন ,  তুমি এতবড় দুঃখ পাইলা তুষার ।  মাইয়াডারে একবার আনলা না মোকামে ।  মাইয়াডা  মোকামে আইলে তুমি আর দুক্ষু পাইতা না ।  
মৌরি কখনও আসতে চায় নি ।  শুভ্র তুষারের কন্ঠে বিষন্নতা ঝরে । 
থাক ।  মাইয়াডা ভালা থাকব ।  মরণের আগে তেমন কোনও কষ্ট হইব না ।  বহুৎ দেশবিদেশ ঘুরব ।  বিদেশে মরব ।  
শাহবাবার কথায় শুভ্র তুষার অবাক হয় না ।  শাহবাবার মোরাকাবার কথা সবাই জানে ।  মৌরির ভবিষ্যৎ জানতেই আজ  মোকামে এসেছে শুভ্র তুষার ।  ভবিষ্যৎ জানা হল ।    বিদেশে মরবে মৌরি ।  আর আমি বাংলা ঘাস হয়ে রব  .  .  . শুভ্র তুষার দীর্ঘনিঃশ্বাস ফেলল ।  
তারপর কথায় কথায় কখন যে রাত ফুরিয়ে যায় ।  ঘরে ভোরের ম্লান আলো ঢোকে ।  শাহবাবা উঠতে উঠতে বললেন ,  তুমরা এখন রওনা দাও তুষার ।  ঘিওর পৌঁছতে পৌঁছতে রোদ উঠে যাবে ।  আমি এখন মোরাকাবায় বসব ।  তুমি রনিরে ওগো বাসার সামানে নামায়া দিও তুষার ।  তারপর যেন শূন্য থেকে একটি ঠোঙা পেরে ঠোঙাটা রনিকে দিয়ে বললেন ,   রনিমিঞা এইটা ধর । 
রনি উঠে দাঁড়িয়েছে ।  ও হাত বাড়ায় ।   কি এটা ?  ওর মুখটা দেখে মনে হল রীতিমতো থতমত খেয়েছে । 
সামান্য তালমিছরি দিলাম ।  তোমার মায়েরে দিও । 
আচ্ছা ,  দেব । 
 ঘ
 ঘর থেকে বেরিয়ে ওরা দুজন চাতালে এসে দাঁড়াল ।  শাহবাবা দরজার কাছে দাঁড়িয়ে রইলেন ।  চাতালে কুয়াশা আর শীত  ।  নদী দেখা যায় না ।  বাঁশঝাড় দেখা যায় না ।  কেবল বাঁশঝাড়ের দিকে কাকের কলরব ।  ওরা দুজন সেদিকেই হাঁটে ।  একটু পর শাহবাবাও কুয়াশায় মিলিয়ে গেলেন ।  কুয়াশার ভোর হলেও সময়টা সুবেহ সাদিক ।  একটু পর শাহবাবার কন্ঠে আজান শোনা গেল  ।   শুভ্র তুষার বলল ,  ফজরের ওয়াক্তে কালীগঙ্গার মোকামের মসজিদে কেউ নামাজ পড়তে আসে না রনি ।  জ্বিনরা ছাড়া ।  
রনি বলল ,  বলেন কী !  আপনি জ্বিন দেখছেন ? 
মনে হয় তো দেখছি । 
মনে হয় মানে ?  
মানেটা সময় হলে বুঝবা ।  তখন বললাম না -  শাহবাবার  ঘরে সাপ আছে ।  সবুজ রঙের বালুবোড়া ।  ওটাই জ্বিন । 
রনি কী বলতে যাবে  - বলল না ।  মধ্য জানুয়ারির ঘন কুয়াশায় বাঁশঝাড়ের ভিতর দিয়ে যেতে যেতে  নুজহাতের মুখটা মনে পড়ল রনির ।  নুজহাত এখন কী করছে ।  কাল রাতে হয়তো ফোন করেছিল  ।   না পেয়ে টেনশন করছে হয়তো ।  ফ্যাকাশে মুখ নুজহাতের ।  এই বয়েসেই মারাত্মক ফ্যামেলি প্রবলেমের ভিতর দিয়ে যাচ্ছে ।  নুজহাতের মা এয়ারহোস্টেস ।  বাবা ফ্লাইট ইঞ্জিনিয়ার ।  বাবা - মা বেশির ভাগ সময়ই বাড়ি থাকে না ।  থাকলেও ঝগড়া করে ।  তুষার ভাই ,  আপনার ফোনে চার্জ আছে ?  
দেখ । 
ওপ্রান্তে রিং বাজাল ।   হোয়ার আর ইউ ?  আমি এখন ঘিওর ।  ঘিওর ?  হ্যাঁ ,  ঘিওর ।  এক বন্ধুর বাড়ি ।  নুজহাত বলল ,  মা কাল ডিক্লেয়ার করেছে ,  বাবাকে ডিভোর্স দেবে ।  রনি বলল ,  নো প্রোবলেম ।  নুজহাত আতকে উঠল ,  হোয়াট !  রনি বলল ,  উই হ্যাভ ফ্রেন্ডস নাও ।  বিট পাওয়ারফুল ।  নুজহাত বলল ,  হু ।  রনি বলল ,  দি বাউলস ।  আই হ্যাড মেট সাম অভ দেম ।  নুজহাত খেপে উঠে বলল ,  হোয়াট দ্য হেল রনি !  হোয়াট দ্য বাউলস ডু ইন আওয়ার লাইফ !  উই লিভ ইন আ রিয়েল ওয়াল্ড হ্যাভিং রিয়েল প্রবলেমস রনি ।  আমার  .  .  . আমার মা - বাবার ডির্ভোস হয়ে যাচ্ছে ।  রনি বলল ,  কুল ডাউন ,  প্লিজ ,  নুজ ।  দিস ওয়ার্ল্ড ইজ অ্যান ইলুশন -  হেয়ার দি ইলুজারি গ্রিন কালাড স্নেইক ক্রলস ।  অ্যান্ড উই থিঙ্ক ইটস রিয়েল ।  দ্যাট ক্রিয়েটস প্রবলেম ।  উই নিড ইলুজারি পিপল ,  দি বাউলস ।  দি ড্রিমার ।  নাও ,  ইউ আন্ডারস্ট্যান্ড ?  কথাগুলি শুনে নুজহাত চুপসে গেল ।  মিনমিন করে বলল ,  এখন আমি কি করব রনি ?  রনি বলল ,  কী আর করবে ।  তুমি একজন ট্যাভেলার ।  লোনলি ট্যাভেলার  ।  আঙ্কেল - আন্টি একসঙ্গে থাকল কি থাকল না - দেট ডাজ নট ম্যাটার ।  ম্যাটার ইজ -  তুমি তোমার গিভেন লাইফকে বোঝার চেষ্টা করছ কি না ।  আর আমার নাম রনি না নুজহাত ।  তা হলে ?  সুফি আঙ্কেল আমার নাম দিয়েন কৃষ্ণমোহাম্মদ ।  ও প্রান্তে নিরবতা ।  একটুপর নুজহাত বলল ,  ক্যান আই কাম টু মিট দ্য সেইজ ?  রনি হাসল ।  বলল ,  আমি তোমাকে পরে গিয়ে পরে এখানে নিয়ে আসব ।  বাই ।   রনি ফোনটা অফ করে শুভ্র তুষারকে ফেরত দিল ।  শুভ্র তুষার ফোনটা নিয়ে গুনগুন করে লালনের একটা গান ধরল ।  মানুষ গুরু কল্পতরু ভজ মন /  মানুষ হইয়া মানুষ ভজ /  পাবা মানুষে মানুষ রতন ।  শূন্যতা ঋদ্ধি লালনের এই গানটা প্রায়ই গায় ।  শূন্যতা ঋদ্ধি শিবালয়ের মেয়ে ।  আসল নাম খোদেজা আখতার ।  বিদ্রোহবশত নাম বদলে নিয়েছে ।   ছেলেবেলায় শিবালয়ে বেশ কয়েক বছর ছিল শুভ্র তুষার ।  বাবার বদলির চাকরি ।  উথলি হাই স্কুলে পড়ত শাহআলম ।  সে সময় রমেন বসাক বাংলা পড়াতেন ।  ভারি  ছিলেন রবীন্দ্রভক্ত রমেন স্যার ।  তিনিই শাহআলমকে কবিকে শুভ্র তুষারে  বদলে দিয়েছিলেন ।  বলতেন ,   রাত্রি বস্তুটাকে উপলব্দি করার জন্য জীবনের একটি রাত জেগে থেকো তুষার ।  একদিন নগ্ন থেকো ।  একদিন অসামাজিক হয়ো ।  একদিন অধার্মিক হয়ো ।  
কবি শুভ্র তুষার শুভ্র এখন আরেক কিশোরকে বদলে দিচ্ছে ।  এই রিসাসত ।    চল ,  রনি ।  এদ্দুর যখন এসেছি তখন শিবালয়ের উথলি ঘুরেই যাই । 
শিবালয় কোথায় ?  রনি অবাক । 
এখান থেকে পশ্চিমে । 
কার কাছে যাবেন ?  কে আছে ওখানে ? 
আমার এক বন্ধু ।  আশির মতন বয়েস ।  শিবালয়ের উথলিতে থাকেন ।  উথলির খুব কাছেই যমুনা ।  আমার সেই বন্ধুটি গত ষাট বছর ধরে অল্প অল্প করে যমুনা নদীর ইতিহাস লিখছেন ।  চল আমরা সেই অসমাপ্ত পান্ডুলিপি নিয়ে আসি ।  
যমুনা নদীর ইতিহাস লিখছেন ।  গ্রেট ।  চলেন যাই ।  রনি খুশি হয়ে উঠল ।  
শীতের শীর্ণ কালীগঙ্গা পিছনে রেখে ভোরের কুয়াশার ভিতর হাঁটতে হাঁটতে রমেন বসাকের মতন ভোরকে ব্যাখ্যা করতে থাকে রনির কাছে ।  রনি ভোর দেখেনি ।  ওর ঘরটা এসি ।  এখন ভোর দেখছে ।  এখনও রোদ উঠেনি ।  কুয়াশা কাটেনি ।  কুয়াশায় গাছগুলি ডুবে আছে ।  ডুবে আছে পথের দুপাশের কৃষকের ঘরদোরগুলো ।  রনি ভিজে ভিজে সবুজ গন্ধ পায় ।  আরও পরে ,  ঘিওর বাসষ্ট্যান্ডের লাগোয়া একটি রেস্টুরেন্টে পরোটা আর বুটের ডাল খেতে খেতে শুভ্র তুষার রনিকে বোঝাল  -  ধর্ম না ,  মূল হল ঈশ্বরবোধ ।  ঈশ্বরবোধ সব মানুষের ভিতরে অভিন্ন ।  ধর্মের বিধান সংঘাতে সৃষ্টি করে ।  আর ,  সব সময় বুকের ভিতর একটা মিষ্টিক মিষ্টিক ফিলিংস যেন থাকে ।  তা হলে সবুজ রঙের বালুবোড়াকে অর্থহীন মনে হবে না ।   কোন্ ধর্মগ্রন্থে কী বলেছে -  সেসব গুরুত্বপূর্ন নয় রনি ।  কর্মকান্ডের কোনোই প্রয়োজন নেই ।  কর্মকান্ড হাস্যকর বিষয় ।  তার বদলে একটা গাছ দেখ ,  সবুজ রঙের বালুবোড়াকে দেখ ,  নদী দেখ -  কালীগঙ্গা কি বুড়িগঙ্গা ।  তোমার দুঃখসুখের অস্তিত্বই তোমার ধর্ম ।  তোমার বেঁচে থাকাই তোমার প্রার্থনা ।  আর কিছুর প্রয়োজন নেই ।  কর্মকান্ড এড়িয়ে চলবে ।  
রনি মন দিয়ে শোনে ।  ঘিওর বাস্টষ্ট্যান্ডের চুমকি রেস্টুরেন্টের বুটের ডাল এত টেস্টি ।  নুজহাতকে নিয়ে এসে খাওয়াবে ।  নুজহাত তো এখন স্বাধীন ।  ফ্রি ট্রাভেলার ।  
রনির পরিবর্তন উপভোগ করছে শুভ্র তুষার ।  সে এখন রমেন বসাকের ভূমিকায় ।  রমেন স্যার প্রায়ই একটি গানের  কথা বলতেন ।  লালনের গান ।  ভয় পেয়ে জন্মবিধি / সে পথে না যাও যদি / হবে না সাধন সিদ্ধি / তা শুনে মন ঝুরে / ও লালন বলে যা কর হে /  থাকতে হবে পথ ধরে ।  এই কথাগুলি মৌরিকে কখনোই বোঝাতে পারেনি শুভ্র তুষার ।  কতকাল আগে ঢাকা বিশ্ববিদ্যালয়ের রেজিষ্টার ভবনের মলের ঘাসের ওপর বসে মৌরি বলেছিল ,  শুভ্র ,  আমরা কিন্তু এখন প্রবলেমগুলো ক্যাটাগোরাইজ করতে পারি ।  কাজেই আমরা সুখি হবই ।  আমি কিছু চাই না ।  বিশ্বাস করো ।  আই অনলি নিড ইয়োর ট্রাস্ট ।  আমি  .  .  .  আমি তোমার বুকে মাথা রেখে মরতে চাই শুভ্র ।  ইত্যাদি ।  তখন শাহবাবা বললেন ,  তুমি এতবড় দুঃখ পাইলা তুষার ।  মাইয়াডারে একবার আনলা না মোকামে ।  মাইয়াডা  মোকামে আইলে তুমি আর দুক্ষু পাইতা না ।  শুভ্র তুষার দীর্ঘশ্বাস ফেলল ।  মৌরির মেয়েবেলায় ও কোনও কবিকে কাছে পায়নি পায়নি ।  এই আক্ষেপ ।  ওর কবির মন নেই  - সেটি দোষের কিছু না ,  আধুনিক সময়ে জেনেটিক্স মানতেই হবে ।  তবে মানুষের জীবনে শিক্ষার গুরুত্বও কম নয় ।  আত্মঘাতি জঙ্গিরা তো শান্তিনিকেতন থেকে পয়দা হয় না ।  বিল মিটিয়ে বাইরে এসে রেস্টুরেন্টের বাইরে এসে দাঁড়াল ।  রোদ উঠেছে ।  একশ টাকা ভাঙ্গিয়ে পাঁচটা বেনসন কিনল ।  রনির জন্য দুটো মিল্ক ক্যান্ডি  ।    একটা বাস ছাড়ছে ।  ওরা বাসের দিকে হাঁটে ।  মৌরির পরিবারের অনেকই দেশেবিদেশে  ষ্টাবলিশ ।  অথচ ওর পরিবারে রমেন বসাক - এর মতন সেরকম আলোকময় মানুষ একজনই নেই ।  যে কারণে মৌরি রঙিন চাদর বুনতে শেখেনি - ওর দুভার্গ্য ।  কী সহজে বদলে গেল মৌরি ।  সস্তা স্রোতের মোহে বদলাব না ,  ভাঙ্গব না - এই জন্যই তো মানবজীবন ।  একজন বাঙালি কবির ভালোবাসাকে তুচ্ছ করল ঘন ঘন মোবাইল ফোনের মডেল বদলানো একটা মেয়ে ।  কী সহজে আজম ইশতিয়াকের কেপ্ট হয়ে গেল !  লোকটার গুলশানের ফ্ল্যাটে গিয়ে উঠল ।  শুভ্র তুষার দীর্ঘশ্বাস ফেলে ।  মাঝে মাঝে জীবনে রঙিন চাদর জড়ানো দরকার হয়  ।  মৌরির অবর্তমানে প্রতি মুহূর্তে পুড়ছে শুভ্র তুষার ।  তবে সে একেবারেই পুড়ে পুড়ে অঙ্গার হয়ে যাবে না ।  যেহেতু তার একটি রঙিন চাদর রয়েছে ।  যে রঙিন চাদরের সন্ধান  মৌরি কখনও পায়নি ।  মৌরি কখনও পুড়লে বোতল বোতল মদ খাবে ।  মদ খাবে - কেননা ,  জীবনের অনিবার্য দহনকে এড়ানোর আনন্দজনক উপায়ের পথ জানা নেই মৌরির ।  ওরা বাসে উঠল ।  রনি জানলার পাশে বসল ।  কী ঝলমলে রোদ ।  পুকুর ।  কলাগাছ ।  টিচার্স ট্রেইনিং কলেজের দেওয়াল ।  সেই দেওয়ালে খয়েরি রঙে লেখা -  জামাতশিবির রাজাকার - এই মুহূর্তে বাংলা ছাড় ।  রনি মুচকি হাসে ।  জামাতিদের বাংলা ছাড়ার দরকার কী ।  তারা বদলে গেলেই হল ।  ও  তুষার শুভ্র কে জিজ্ঞেস করল ,  আচ্ছা ,  আপনার আসল নাম কি ?  মো :  শাহ্ আলম মজুমদার ।  ধোঁওয়া ছেড়ে শুভ্র তুষার বলল ।  মাথা সামান্য টলছে ।  আজকাল দিনের প্রথম সিগারেটে মাথা টলে ওঠে ।  শুভ্র তুষার লালনের সেই গানটা ধরল ।  মানুষ গুরু কল্পতরু ভজ মন /  মানুষ হইয়া মানুষ ভজ /  পাবা মানুষে মানুষ রতন ।  কৃষ্ণমোহাম্মদ রনিও একটা নতুন নিক নেবে ভাবল ।  কী নিক নেওয়া যায় ?  মানুষ রতন ।  তখন তুষার ভাই বলছিলেন ,   তোমার বাবারা হার্ডকোর শরিয়তপন্থি হওয়ায় পীর - ফকির অপছন্দ করেন ।  সাদা রঙের চাদর যেমন সব কাছে লাগে না ,  চাদর রঙীন করার দরকার হয় ,  পীরফকিরা তেমনি -  জীবনের রঙীন চাদর ।  জীবনের রঙির চাদর পেয়ে গেছে রনি ।  তবে ভয়ও আছে ।  ওর আব্বার পার্টির লোকেরা নিশ্চয়ই ওকে খুঁজছে ।  খুঁজুক ।  কাল শেখ ইবনে আল জাওয়ারি আল আসাদ আল মুখতাদিরের জন্মদিন ।  আজ দুপুরের ফ্লাইটে সৌদি আরব যাওয়ার কথা রনিদের ফ্যামেলির সবাই ।  ঐ পাথর - পাথর দেশটা ভালো লাগে না রনির ।  পালিয়ে যাওয়া ছাড়া উপায় ছিল না ওর ।  পালিয়ে গেল বলেই তো সব পেল । 
 

                    




গল্প :  খুন



                         .  .  . লাহোরে আসিয়া যুবরাজ সালিম  ( জাহাঙ্গীর )  আনারকলির  মুজরা দেখিয়া আনারকলির প্রেমে পড়িল ।  বিষয়টি যুবরাজ সালিম তাহার পিতা আকবরকে জানাইল ।  সুন্দরী আনারকলি লাহোরের বিখ্যাত নর্তকী হইলে কী হইবে -  আনারকলি ছিল  নিছক দাসী ,  তাহার শিরায় তো অভিজাত রক্ত নাই ।  কাজেই বিরক্ত হইয়া বাদশা আকবর বলিলেন ,  আনারকলিকে বিবাহের কথা ভাবিও  না ।  পিতার সঙ্গে সালিম অশেষ তর্ক করিল ।  ইহাতে আকবর ক্ষুব্দ হইয়া উঠিয়া আনারকলিকে বন্দি করিয়া লাহোরের বন্দিশালায় নিক্ষেপ করিতে নির্দেশ দিলেন ।  সালিম  গোপনে আনারকলিকে লুকাইয়া রাখিল ।  তাহার পর সৈন্যসামন্ত লইয়া পিতার বিরুদ্ধে অগ্রসর হইল ।  আকবরও ক্রদ্ধ হইয়া পুত্রকে শায়েস্তা করিতে অগ্রসর হইলেন ।  প্রচন্ড যুদ্ধ বাধিল ।  যুদ্ধশেষে সালিম পরাজিত হইল ।  আকবর বলিলেন ,  আনারকলিকে আমার কাছে সমর্পন কর ।  নতুবা মৃত্যুকে বরণ কর ।  সালিম মৃত্যুকেই বাছিয়া লইল ।  আনারকলি কিছুতেই সালিমকে মরিতে দিবে না ।   আনারকলি গুপ্তস্থান হইতে বাহির হইয়া আকবরের নিকটে আসিয়া উপস্থিত হইল ।  তাহার পর কাতরস্বরে  বলিল ,  আমি মরিলে কি যুবরাজ বাঁচিয়া থাকিব ?  আকবর বলিলেন ,  হাঁ ।  উত্তর শুনিয়া আনারকলি বলিল ,  আমি কি আমার মৃত্যুর পূর্বে আপনার কাছে একটা প্রার্থনা করিতে পারি ?  আকবর বলিলেন ,  বল ।  আনারকলি বলিল ,  আমি মাত্র একটি রাত যুবরাজের সঙ্গে কাটাইতে চাই ।  আকবর প্রার্থনা মঞ্জুর করিলেন ।  আনারকলির সেই মধুরাত্রি সমাপ্ত হইলে ডালিমের কলিতে নেশাদ্রব্য মিশাইয়া যুবরাজ সালিমকে অচেতন করিয়া অপেক্ষমান প্রহরীদের সহিত রাজপ্রাসাদ ত্যাগ করিয়া  ( বর্তমানকালের লাহোরের আনারকলি বাজারের )  নিকট   বিরাট একটি গর্তের কিনারায় আসিয়া গর্তের ওপর কাঠের তক্তার ওপর দাঁড়াইল আনারকলি  ।  সৈন্যরা দড়ি ঢিলা করিয়া তক্তা নীচে নামাইয়া দিল ।  আনারকলি গর্তে নামিয়া চোখ বুজিল ।   ইট দিয়া গর্তের মুখ বন্ধ করিয়া দেওয়া হইল  .  .  . 
 আজম নেওয়াজের নকিয়াটা বিজ বিজ করে বাজল ।  হাঁটতে হাঁটতেই প্যান্টের পকেট  থেকে সেলফোনটা বার করল নেওয়াজ  ।  নকিয়া ১১০০ ।  সাদাকালো ডিসপ্লেতে আকবর লেখা দেখে মেজাজ খিঁচড়ে গেল তার ।  দোসো রুপিয়া পায় সালে ।  সকালেও বেশ ক ’ বার ফোন করেছিল আকবর ।   বহুত হারামী আছে আকবর ।  কলটা রিজেক্ট করে নকিয়াটা আবার পকেটে ভরল নেওয়াজ ।   থুঃ করে একদলা থুতু ফেলল রাস্তায় ।  সময়টা দুপুর ।   শীতের প্রায় শেষ ।  আজ দুপুরের পর থেকেই আনারকলি বাজারের অলিগলিতে ঘুরঘুর করছিল আজম নেওয়াজ ।  লাহোরের আনারকলি বাজারের অলিগলি বছরভরই সরগরম থাকে ।  ক্রেতাবিক্রেতার সমাগম ।  ভিড় ।  গুঞ্জন ।  মশলার গন্ধ ।  রাস্তার দুপাশে ইলেকট্রনিক্সের দোকান ,  কাঁসাপিতলের দোকান ,  ফল - ফুলের দোকান ।  দোকানের সামনে ঝোলানো হ্যাঙ্গার থেকে সার্ট প্যান্ট ঝুলছে ।  ঝুলছে হরেক রকম রঙের টাই ,  ফ্রক ।  দোকানের ভিতর এবং দোকানের বাইরে নানা বয়েসী খদ্দের ।  খদ্দেরদের ভিতর বিদেশিও রয়েছে ।  কেমন ,  উৎসব উৎসব ভাব ।  যার নামে বাজারের নাম ,  সেই মুজরানর্তকী আনারকলিকে যে জীবন্ত পুঁতে ফেলা হয়েছিল - সে কথা যেন কারওই মনে নেই ।  বরং ,  রাস্তার পাশে বড় বড় তাওয়া ।  তাওয়ায়  গরম তেল ।  ধোঁওয়া ।  তাওয়ার কিনারে গোল গোল করে ময়দা ছড়ানো  ।  সামোসা ভাজা হচ্ছে ,  কিংবা গোল গাপ্পাস ।  রাঁধুনিগুলি সব পুরুষ ।  তাদের মাথায় সাদা রঙের টুপি; দেখলে কাগজের বলে ভ্রম হয় ।   আনারকলি বাজারের গলিপথ অল্পপরিসর হলেও মোটরসাইকেল আর চিংচি  ( অটোরিক্সা )  - র জট ।  আর রয়েছে খাকি প্যান্ট আর কালো ইউনিফরম পরা পুলিশ ।   আনারকলি বাজারে ক্যাসেট সিডির দোকানও রয়েছে ।  দোকানের বাইরে বড় বড় সাউন্ড বক্স ।  ধিরিক ধিরিক নাকে তাকে নাকে তাকে  ছন্দে বিটের ধামাকা আওয়াজ বেরোয় সাউন্ড বক্সগুলো থেকে ।  সঙ্গে পাঞ্জাবি ভাষায় বেসামাল ভাঙ্গরা - 
 Ral ke ,  rale ke ,  ral ke
Haripa ! 
Ral ke ,  rale ke ,  ral ke
Haripa ! 
 হাঁটতে হাঁটতে নেওয়াজের ঢেঁকুর উঠল ।  বেলা দেড়টার দিকে আল্লামা ইকবাল লেইনের দাউদ মোহম্মদের  ‘ আবিদা ’  রেস্টুরেন্টে ঢুকে নানরোটি শিশ কাবাব খেয়ে নিয়েছে সে মুফতে ।  এখনও ঢেঁকুর উঠছে ।  তবে সামান্য মন ভার তার এখন ।  এখনও তেমন পার্টি পায় নি  ।  বেহুদাই ঘুরছে আনারকলি বাজারের অলিগলি ।  আজ পার্টির দরকার আছে ।  আকবর দোসো রুপিয়া পায় ।  তা ছাড়া  তিন মাসের বাড়ি ভাড়া বাকি ।  আজকের মধ্যে ভাড়া শোধ না করলে লাথি দিবে বাড়িউলি নাসিমন বেওয়া  ।  গতকাল অবশ্যি জব্বর পার্টি জুটেছিল নেওয়াজের ।  অস্ট্রেলিয়ান ।  ভালো ডলার কামাই হল কাল ।  তো সে ডলার হিরামন্ডিতে উড়ল -  সন্ধ্যের পর ।  মুজরার কঠিন সমঝদার নেওয়াজ ।  আর ,  পাক সরকার মুজরা বন্ করে দিতে চায় !  সালে জারদারী - গিলানীর বাচ্চে !  বাইনচোত !  আজম নেওয়াজ থু থু ফেলে ।  হিরামন্ডিতে ডলার না উড়লে আজম নেওয়াজের আটান্ন বছরের বুড়ো হাড়ে যে মউত এসে জখম করে দেবে ।  তখন ?  তো ,  মল রোডের এই আনারকলি বাজারে হররোজ বেশুমার ফরেন পার্টি আসে ।  কেনাকাটা করে ।  মিলিটারিতে থাকতে কাজ চালানোর মতো ইংরেজি  শিখেছিল নেওয়াজ ।  তাদেরই কারও কারওকে ফুসলিয়ে মল রোডের আশেপাশের দর্শনীয় স্থানগুলি ঘুরিয়ে দেখায় আজম নেওয়াজ ।  আইওয়ানে ইকবাল ,  জাদুঘরের সামনে জমজমা কামান ,  বাগ এ জিন্না ।  আপাতত এই তার পেশা ।   লাহোরে আসার আগে আজম নেওয়াজ শিয়ালকোটে ছিল ।  মিলিটারির ট্রাক চালাত ।  তারপর সে চাকরি ছেড়ে শিয়ালকোটের জিন্নাহ স্টেডিয়ামের পাশে একটা ব্যাটবলের দোকান দিয়েছিল  ।  প্রথম প্রথম ভালো চললেও  সেই ব্যবসা লাটে উঠল ।  শিয়ালকোট শহরে গুরু নানকের দরগার কাছেই একটা খুপরি মতন ঘরে থাকত সে  ।  ব্যাটবলের দোকান মার খেলে রেলস্টেশনের পাশে বাইসিকেলের দোকান দিল নেওয়াজ ।  সে ব্যবসাও লাটে উঠল ।  তারপর  লাহোরযাত্রা ।  বহুত ধারদেনা হয়ে গিছল শিয়ালকোটে ।  আজম নেওয়াজের বউ মরেছে দশ সাল ।  এক ছেলে ছিল ,  দশ সাল হল গায়েব  ।  এক মেয়ে আছে ।  মেয়ের শ্বশুরবাড়ি গুজরানওয়ালা ।  বছরে দু - একবার যায় ,  মনে পড়লে । 
 ‘ বাবর হ্যান্ডিক্র্যাফট অ্যান্ড গিফট সেন্টার ’  - এর সামনে আকবরকে দাঁড়িয়ে থাকতে দেখে চট করে ঘুরে গেল আজম নেওয়াজ ।  দোসো রুপিয়া আকবরকে গতকালই দিতে পারত ।  তা সে ডলারে তো সন্ধ্যের পর পাখনা গজাল ।  সালিমের চায়ের স্টলটা কাছেই -  হাতের ডাইনে সরু কাঁসাপিতলের গলিতে ।  চা স্টলটা প্রায় ফাঁকা ।  পিছনের দিকে বসল ।   টেবিলের ওপর পত্রিকা পড়েছিল ।  ডেইলি জং  ।  শিরোনামে চোখ গেল :  সালে জারদারীর বাচ্চে দুনীর্তির বিরোধী অভিযান শুরু করবে ।  মুচকি হাসল নেওয়াজ ।  সালে গিলানীর বাচ্চে হিন্দুস্তানের সঙ্গে পাঞ্জাব ইস্যু নিয়ে বসতে চায় ।  হাহ্ ।  নিচের দিকে  ছোট একটা খবরে চোখ আটকে গেল আজম নেওয়াজের ।  ডাঙায় তোলা মাছের মতন খাবি খেল সে  ।  টের পেল শরীর ঘেমে গেছে ।  শরীরের ভিতর গরম পানি খলখল করে উঠল ।  এ শহরে এখনও বেশ শীত -  অথচ ,  তার গরম লাগে ।  তার শরীরের শিরায় শিরায়  নদীর গরম পানি ঢুকে গেছে ।  ঘন ঘন শ্বাস পড়ে আজম নেওয়াজের ।  কেমন দমবন্ধ দমবন্ধ লাগছে ।   সিগারেট ধরাল নেওয়াজ ।  হাতটা ভীষন কাঁপছে  ।   ততক্ষনে চা দিয়ে গেছে সালিমের ছোটছেলে ইউসুফ ।   চা শেষ না করেই উঠে দাঁড়াল ।  মাথা সামান্য টলল ।  বিল মিটিয়ে রোঁস্তরার বাইরে এসে দাঁড়াল ।  সিগারেটা ফেলে দিল ছুঁড়ে ।  ভীষন অস্থির লাগছে ।  মুনিরার খুপরিতে যাবে কি না ভাবল একবার ।  এর আগে রান্ডিপাড়ায় দিনের বেলা কখনও যায়নি নেওয়াজ ।  কী করবে - ভাবছে সে ।  ঠিক তখনই গলির ওপারে আজমত গুল - এর কাঁসাপিতলের দোকানের দিকে তাকাতেই চোখ আটকে গেল ।   
 ২
 আজমত গুল - এর কাঁসাপিতলের দোকানের ভিতর দাঁড়িয়ে পিতলের তৈরি একটি  চিলমচি ঘুরিয়ে ফিরিয়ে দেখছিলেন ভিক্টোরিয়া লিলিথ ।  চমৎকার জিনিস ।  গোল ।  ঝকঝকে ।   ভিক্টোরিয়া লিলিথ আমেরিকান ।  আমেরিকা দেশটি টিস্যু পেপারের দেশ; সে দেশে খক খক করে কেশে চিলমচিতে কফ ফেলার রেওয়াজ নেই ।  তবে জিনিসটা অস্টিনের বাড়ির লিভিং রুমে রেখে দিলে চমৎকার মানাবে ।  লিলিথ সাংবাদিক  ।   ‘ অস্টিন আমেরিকান স্টেটসম্যান ’  পত্রিকায় চাকরি করে ।  বয়স গত নভেম্বরে তিরিশ ছাড়িয়েছে ।  
সালাম ম্যাম ।  
খানিকটা অবাক হয়ে লোকটার দিকে তাকালেন লিলিথ ।  বৃদ্ধই বলা যায় ।  তামাটে  রঙের প্রশস্ত কপাল ,  টাক ,  পিছনে আধপাকা চুল ,  মুখে খোঁচা খোঁচা পাকা দাড়ি ,  গলায় লাল রঙের মাফলার ,   ঘিয়ে রঙের কোটটা পুরোন ,  ভিতরে নীল সোয়েটার ,  সাদ রঙের কর্ডের প্যান্ট পরেছে ,  কালো রঙের ময়লা কেডস ।  মাঝারি উচ্চতা ,  খানিকটা স্থূল ।  ভদ্রলোক বলেই তো মনে হচ্ছে ।  তবে কেমন যেন অস্থির মনে হল ।  লিলিথ কিছু বিস্মিত ।  চিলমচিটা আজমত গুলকে ফেরৎ দিয়ে বলল ,  ইয়েস ? 
সামান্য কেশে লোকটা বলল ,  মাই নেইম ইজ আজম নেওয়াজ ম্যাম ।  ইফ ইউ নিড এ গাইড .  .  . 
ওহ্ ।  লিলিথ দ্রুত ভাবছেন ।  গাইড তার দরকার ঠিকই ।  আজকেই একবার আনারকলির টুম - এ গেলে ভালো হয় ।  আনারকলির জন্যই আমেরিকা থেকে লাহোরে আসা ।  আজ দুপুরের পর পর আনারকলি বাজারে এসেছে লিলিথ ।   ঘুরে ঘুরে দেখছে বাজারটা  ।  পশ্চিম এশিয়ার সবচে পুরনো বাজার ।  দুশো বছরের পুরনো তো হবেই ।  মশলার গন্ধ ।  ছায়া ।  গত বছর ঠিক এই সময়ে মিশরে ছিল লিলিথ ।  কায়রোর পুরনো বাজারের সঙ্গে কোথায় যেন মিল আনারকলি বাজারের ।  গলি ,  ছায়া ,  মসলার গন্ধ । 
ইউ ক্যান ট্রাস্ট মি ম্যাম ।  আই অ্যাম এ এক্স আর্মি পার্সন ।  নেওয়াজ বলল । 
দ্রুত ভাবছে লিলিথ ।  এই লোকটাকে কি ট্রাস্ট করা যায় ?  বৃদ্ধ ।    আর্মিতে ছিল বলল ।  তা ছাড়া সঙ্গে একজন নেটিভ থাকলে ভালোই হয় ।  আজ সকালেই আল্লামা ইকবাল ইন্টারন্যাশনাল এয়ারপোর্ট থাই এয়ারওয়েজ থেকে নেমেছে লিলিথ ।  পার্ল কন্টিনেন্টালে উঠেছে ,   পশ হোটেল ,  অনেক খরচ ।  চিপ হোটেলে উঠলে ভালো হয় ।  আমেরিকার ইকোনমি ভালো না ,  এক ডলার বাঁচালেও লাভ ।  এদিকে কি সে রকম চিপ হোটেল আছে ?  মি :  আজম নেওয়াজ কি জানেন ?  জানেন নিশ্চয় ।  স্থানীয় লোক যখন ।  লিলিথ কিছুটা দ্বিধান্বিত স্বরে বলল ,  আনারকলিস টুম ? 
ইয়েস ,  ইয়েস ।  আনারকলি টুম ?   কাম উইথ মি ম্যাম ।  বলে আজম নেওয়াজ ঘুরে দাঁড়াল ।  লিলিথ নেওয়াজকে অনুসরণ করে ।  লোকজন লিলিথকে দেখছিল ।  পায়ের গোড়ালি অবধি কালো রঙের লং স্কার্ট পরেছে লিলিথ ।  সাদা পুলোভারের ওপর ঘিয়ে রঙের কোট ।   মাথায় তেহরান থেকে  কেনা কালো রঙের  রুসারি জড়ানো ।  পাকিস্তান দেশটি আজও রক্ষণশীল ।  রক্ষণশীল পুরুষরা তাকাবেই ।  লিলিথ মুচকি হাসে ।    
কিছুটা দ্রুত পা ফেলে হাঁটছিল নেওয়াজ ।  শেষ শীতের শেষ বেলার ঝলমলে রোদ ছড়িয়েছিল ।  তখনও অস্থির বোধ করছিল সে ।   অস্থিরতা তাড়াতেই ভাবল :  এই ফরেন লেডির কাছ থেকে একশ ডলার গিলা করে নিব ।  তিন মাসের বাড়ি ভাড়া আজ রাতেই নাসিমন বেওয়ার মুখের ওপর ছুঁড়ে মারব না ?   আকবরের দোসো রুপিয়াও শোধ করে দেব ।  এইসব স্বস্তিকর ভাবনায়   নেওয়াজ অস্থিরতা কাটেনা ।  কারণ ,  ডেইলি জং লিখেছে :  বাংলাদেশের নবনির্বাচিত আওয়ামী লীগ সরকার সেভেনটি ওয়ানের যুদ্ধাপরাধীদের বিচার করবে ।  খবরটা পড়ামাত্র তার শরীরের শিরায় শিরায়  নদীর   গরম পানি ঢুকে গেছিল ।  পূর্ব পাকিস্তান ।  ১৯৭১ ।  নেওয়াজের শরীরের শিরানালীতে এখনও রক্তের বদলে গরম পানির স্রোত ।  সে  অস্থিরতা কাটাতেই নেওয়াজ বলল ,  আনারকলি ওয়াজ এ মুজরা ড্যান্সার ম্যাম । 
লিলিথ  জানে ।  অস্টিনের  ইউনিভারসিটি অভ টেক্সাসে পড়াশোনা করেছে লিলিথ ।  ডিপার্টমেন্ট অভ এশিয়ান স্টাডিজে অনেকগুলি বছর কেটেছে তার  ।  মুগল পিরিয়েড পড়াতেন অধ্যাপক সাজেদা শিরিন ।  তাঁর ক্লাসেই প্রথম আনারকলির ট্র্যাজিক কাহিনী জেনেছিল লিলিথ ।  প্রেমিক সালিমকে বাঁচাতে আনারকলি স্বেচ্ছায় মৃত্যুকে বেছে নিয়েছিল ।  সবটা শুনে মন বিষন্ন হয়ে গিয়েছিল লিলিথের ।  সেই সঙ্গে নানা প্রশ্নও উঁকি দিচ্ছিল ।  আনারকলির কাহিনীটা ইন্ডিয়ান সাবকন্টিনেন্টে সবাই কমবেশি জানে ।  সে কাহিনীতে ব্যর্থ প্রেম আর শোকের দিকটাই প্রকট ।  সেই সস্তা সেন্টিমেন্ট পুঁজি করে বেশ কটি চলচ্চিত্রও নির্মিত হয়েছে ।  অধ্যাপক সাজেদা শিরিন খেদের সুরে বলতেন ,  এখন তো ইন্ডিয়ান সাবকন্টিনেন্টে আনারকলি মানে ফ্যাশন ।  ঢাকার শাড়ির মার্কেটের নাম আনারকলি ।  মুম্বাইয়ের ফ্যাশন হাউজের নাম আনারকলি ।  পাকিস্তানের লাহোরে আনারকলি বাজার ।  ভাবা যায় ?  লাহোরের আনারকলি বাজারে বছরভর কেমন উৎসব উৎসব ভাব ।  যার নামে বাজার ,  সেই নর্তকী আনারকলির যে এক করুণ জীবন ছিল - সেকথা কারুই মনে নেই ।   আনারকলির জীবন নিয়ে একটা বই লেখার কথা ভাবছিল লিলিথ ।  এর আগেও একটা বই লিখে হইচই ফেলে দিয়েছে লিলিথ ।  বইটির নাম :   ‘ The Naked Veil ’  .  তেহরানের উচ্চবিত্ত শিক্ষিত নারীরা বোরখা সম্বন্ধে কী ভাবে - সে সবই  বইটিতে ফুটিয়ে তোলা হয়েছে ।  বেশ কাটতি হয়েছিল বইটির  ।  স্বয়ং অরুন্ধতি রায় ,  কিরণ দেশাই ,  অনিতা দেশাই ,  সালমান রুশদী বইটির প্রশংসা করেছেন ।  এখন আনারকলির জীবন নিয়ে একটা বই লেখার কথা ভাবছে লিলিথ ।  আনারকলি সম্বন্ধে ওয়েস্টের আরও বেশি জানা উচিত ।  র‌্যানডম হাউজের সঙ্গে এরই মধ্যে চুক্তি হয়েছে লিলিথের ।  রিসার্চের খরচ ওরাই বহন করছে ।  
খুব কাছেই কোথাও পিয়ানো বাজল ।  চমকে ওঠে দাঁড়িয়ে পড়ল লিলিথ ।  কোটের পকেট থেকে মটোরোলাটা বার করল ।  হ্যালো ।   .  .  . হ্যালো ।  প্লিজ রাড ,  প্লিজ ।   লিভ মি অ্যালোন ।  প্লিজ ।  রাড ।  লিলিথ ফোন বন্ধ করে কোটের পকেটে রেখে দেয় ।  কালো স্কার্ফ জড়ানো লিলিথের ফরসা মুখচোখে  রাগ আর স্পস্ট বিরক্তির ছোপ । 
সান্ত্বনা দেওয়ার স্বরে নেওয়াজ বলল ,  আনারকলি অলসো ওয়াজ আনহ্যাপি ম্যাম । 
লিলিথ আর কী বলবে ? 
আর ইউ আমেরিকান ম্যাম ? 
ইয়েস মি :  নেওয়াজ । 
নেওয়াজ খুশি খুশি স্বরে বলল ,  আই অ্যাম এ সাপোর্টার অভ প্রেসিডেন্ট বারাক ওবামা ।   আই বিলিভ হি উইল ব্রিং চেঞ্জ । 
আই বিলিভ সো মি :  নেওয়াজ ।  লিলিথ বলল ।  গত নভেম্বরে ভোট লিলিথ ওবামাকেই দিয়েছে ।  হাঁটতে হাঁটতে দীর্ঘশ্বাস ফেলল লিলিথ ।  পরিবর্তন হয়তো শিঘ্রই আসবে না -  হাজার বছরের জঞ্জাল -  দেখা যাক কি হয় ?  
আনারকলির টুমটা পাঞ্জাব সিভিল সেক্রেটারিয়েটের চত্তরে ।  সেখানে ঢোকার আগেই নেওয়াজের নকিয়াটা বাজল ।  আকবর ।   কলটা রিজেক্ট করল নেওয়াজ ।  বহুত হারামী আকবর ।  অস্থিরতা কাটাতে নেওয়াজ বলল ,  ব্রিটিশরা যখন পাঞ্জাব দখল করে নিল ম্যাম  ।  তখন তারা এই  টুমটাকে  খ্রিস্টান চার্চে পরিনত করেছিল  । 
ওহ্ ।  লিলিথ জানে ,  বিশ্বময় ব্রিটিশদের একটা কদর্য রুপ আছে ।  আমেরিকায় লিলিথের পূর্বপুরুষেরা ব্রিটেন থেকে এসে তিনশ  বছর হল সেটল করেছে  ।  কাজেই ,  বিষন্নতা টের পায় লিলিথ ।  আমি কতটুকু অসুন্দর ?  আমি রিপাবলিকান পার্টি না করলেও ইরাক যুদ্ধের দায় আমার ওপরও বর্তায় ।  কথাটা ভাবতেই শিউরে ওঠে লিলিথ ।   আনারকলি বাজারের ভিড়ে আলকায়দার সদস্য মিশে থাকতে পারে ।  শিউরে ওঠে লিলিথ ।  অফিসের কলিগরা মানা করেছিল তালিবানঘাঁটি পাকিস্তান না যেতে ।  আনারকলি টানছিল লিলিথকে । 
 চত্তরজুড়ে শেষ বেলার রোদ ।  অজস্র ছাই ছাই রঙের পায়রা ।   দর্শনার্থীদের ভিড় ।  ভিড়ের মধ্যে বিদেশিরাও রয়েছে ।  পুরনো আমলের স্মৃতিসৌধটা অকটাগোনাল ।  ওপরে ডোম ।   প্রতি কোণে অকটাগোনাল টারেট  - টারেট  ঘিরে আবার ছোট্ট ছোট্ট কিওক্স  ।  লিলিথ কোটের পকেট থেকে মটোরোলাটা বার করে ।  3 . 15 মেগা পিক্সেল - এর  A3100;  টুমটা ফোকাস করে ক্লিক করল । 
নেওয়াজ নীচুস্বরে বলল ,  আগে সমাধিসৌধ ঘিরে ফুলের বাগান ছিল ম্যাম ।  এখন যে নেই - তা তো দেখতেই পাচ্ছেন ।  ঢোকার মুখে দোতলা সমান উঁচু প্রবেশ দ্বার ছিল  ।  
লিলিথ শ্বাস টানে ।  বাগান ছিল ?  কবে ?  যাকে মাটি চাপা দিয়ে হত্যা করা হল - তার কবরেই আবার বাগান - সৌধ ?  আশ্চর্য !   কে করল এসব ?  যুবরাজ সালিম ,  মানে সম্রাট জাহাঙ্গীর ?  সময়টা ?  ১৬০৫ - এর পর নিশ্চয় ।  ততদিনে তথাকথিত নীল রক্তের ধ্বজাধারী  ‘ আকবর দি গ্রেট ’  মৃত ।  অধ্যাপক সাজেদা শিরিন  বলতেন ,  সম্রাট জাহাঙ্গীর ভীষন মদ খেতেন ।  খ্রিস্টানও হবেন বলে ভাবছিলেন ।  সবই আকবরের ওপর জেদ করে ।  জাহাঙ্গীর আনারকলিকে ভুলতে পারেননি ।  আকবরই তো আনারকলির মৃত্যুর কারণ ।  আনারকলির জন্য বাবার সঙ্গে তর্ক করেছে ,  বাবার বিরুদ্ধে বিদ্রোহ করেছিলেন ।  
আনারকলির সমাধিসৌধের ভিতরে শবাধারটি পাথরের তৈরি ।  সেই পাথরের কফিনের দিকে তাকিয়ে লিলিথের শরীর কীরকম শিরশির করে ওঠে ।   .  .  . সেই মধুরাত্রি সমাপ্ত হইলে আনারকলি ডালিমের কলিতে নেশাদ্রব্য মিশাইয়া যুবরাজকে অচেতন করিয়া অপেক্ষমান প্রহরীদের সহিত রাজপ্রাসাদ ত্যাগ করিয়া বর্তমানকালের লাহোরের আনারকলি বাজারের নিকট  খোঁড়া বিরাট একটি গর্তের কিনারায় আসিয়া কাঠের তক্তার ওপর দাঁড়াইল ।  সৈন্যরা দড়ি ঢিলা করিয়া তক্তা নীচে নামাইয়া দিল ।  আনারকলি গর্তে নামিয়া চোখ বুজিল ।   ইট দিয়া গর্তের মুখ বন্ধ করিয়া দেওয়া হইল  .  .  . 
এখানেই ?  
লিলিথের শরীর শিরশির করে ।  লিলিথ র‌্যাডিকাল ফেমিনিস্ট ।  ভয়ঙ্কর এক ক্রোধ টের পায় লিলিথ - আকবর দ্য গ্রেটের ওপর । 
পাথরের কফিনের ওপর ঝুঁকে আজম নেওয়াজ বলল ,  এই যে ,  দেখেন ম্যাডাম ।  এখানে ফার্সিতে আল্লার নিরানব্বুই নাম খোদিত আছে ।  বলে ,  আজম নেওয়াজ আবৃত্তি করে - 
 তা কিয়ামাত শুকুর গুয়াম কারদিগারে খিশ রা , 
আহ !  গার মান বাজ বিনাম রুই য়ার - ই খিশা রা । 
 নেওয়াজের দরাজ কন্ঠ ।  মানেও বলে দিল সে :  পুনরুত্থানের দিবস পর্যন্ত আমি আল্লাকে শুকরিয়া জানাব যদি আমি আরেকবার আমার প্রিয়তমের মুখ যদি দেখতে পাই । 
লিলিথ বিষাদ বোধ করে ।  অনেক অনেক দিন আগে আর্লিংটনের জেফ - এর কিশোর মুখটা মনে পড়ে গেল ।  চৌদ্দ বছর বয়েসে নগ্ন শরীরটি সঁপে ছিল জেফকে ।  একটা অ্যাক্সিডেন্টে জেফ  .  .  .  পিয়ানো বাজল ।  হ্যালো ।   .  .  . হ্যালো ।  প্লিজ রাড ,  লিভ মি অ্যালোন ।  প্লিজ ।  ফোনটা এবার অফ করেই দিল লিলিথ ।  পাথরের কফিনটির উত্তর দিকে যায়নেওয়াজ  ।  এই যে এখানে লেখা রয়েছে ,  মাজনুন সালিম আকবর ।  মাজনুন মানে ,  ম্যাড ,  ম্যাম ।  আর ,  এই যে ,  পূর্বদিকে  সাল লেখা রয়েছে .  .  .  ১৫৯৯ - ১৬০০ ।  আর ,  এই যে  পশ্চিমে সাল লেখা রয়েছে ,  ১৬১৫ - ১৬  ।  এখানে আরেকটি লিপি ছিল ম্যাম ।   ফরাসী জেনারেল ভেনচুরা সেটি ধ্বংস করে ফেলেছে ।  পাঞ্জাবের শিখদের বিরুদ্ধে তখন লড়াই চলছিল ফরাসীদের ।  এই সমাধিসৌধটিতে তখন জেনারেল ভেনচুরা থাকত ।  ভাবলে আমার হাসি পায় ম্যাম ।  স্মৃতিসৌধটির মূল্য না বুঝেই কেমন বাড়ি বানিয়ে ফেলল বেকুফ জেনারেল !  
ফরাসী জেনারেলের অপকীর্তির কথা শুনে লিলিথ দীর্ঘশ্বাস ফেলল ।  ঠিকই তো -  তুচ্ছ এক মুজরা নাচনেওয়ালির সমাধিসৌধের মূল্য ফরাসী লোভী পুরুষরা কি বুঝবে ?  ইন্দোচীনে ,  মানে ভিয়েতনাম - কম্বোডিয়ায় দীর্ঘদিন অবাধে শোষন আর লুটপাট করেছে ফরাসীরা  ।  এখনও  রক্ষণশীল সাম্রাজ্যবাদী সারকোজি গং ফ্রান্সের ক্ষমতায় ।  ইস্ ,  ফ্রান্সের গত নির্বাচনে ফেমিনিস্টরা হেরে গেল !  ইরাকি গনহত্যায় সারকোজি গং বেজন্মা বুশের জোটে ছিল !  
নেওয়াজ বলল ,  প্রোফেসাররা বলেন ,  লিপিটি ছিল ফার্সি ভাষায় ম্যাম ।  যার ,  ইংরেজি করলে দাঁড়ায় :   " The innocent who is murdered mercilessly and who dies after enduring much pain ,  is a martyr .  God considers him / her a martyr "  .  
ওহ্ ।  লিলিথ চমকে উঠল ।   ‘ খুন ’  শব্দটি তাহলে আনারকলির ক্ষেত্রে ব্যবহার করা হয়েছে !  নিরীহ শব্দটাও ।  আনারকলির কবরের খুব কাছে দাঁড়িয়ে আনারকলির জন্য বেদনা বোধ করে লিলিথ ।  মরে যাওয়ার সময় কেমন লেগেছিল আনারকলির ?  আমি যখন মরে যাব তখন আমার কেমন লাগবে ?  
 " The innocent who is murdered mercilessly and who dies after enduring much pain ,  is a martyr .  God considers him / her a martyr "  .  - এই কথায়  আজম নেওয়াজ তার বুকের ভিতর তোলপাড় টের পেল ।  জীবনের অনেক কাজ করেছে আজম নেওয়াজ ।  ৭১ ’  সালে পূর্ব পাকিস্থানে ছিল সে; আর্মির  ট্রাক চালাত ।  পোস্টিং ছিল নেত্রকোনায় ।  রেললাইনের পাশে কুড়িয়া বিলে ট্রাকভরতি লাশ ফেলত ।  ট্রাকে তুলে বধ্যভূমিতে নিয়ে যেত বাঙালিদের ।  তারপর  .  .  .  তখন কত মেয়েকে হত্যা করেছে খান সেনারা ।  বাংলাদেশের নবনির্বাচিত আওয়ামী লীগ সরকার একাত্তরের যুদ্ধাপরাধীদের বিচার করবে ।  আমিও তো যুদ্ধাপরাধী ।  আমার কি বিচার হবে ?  তার বুকটা মুচড়ে উঠল ।  আমিও কি যুদ্ধাপরাধী নই ? 
সমাধিসৌধের ভিতরে আলো কমে আসছিল ।  ওরা বেরিয়ে আসে ।  শেষ শীতের দিনটি সন্ধ্যার কাছাকাছি পৌঁছে গেছে প্রায় ।  পাঞ্জাব সিভিল সেক্রেটারিয়েটের প্রাঙ্গনে গাঢ় ছায়া নেমেছে  ।  তখনও কতগুলি ছাই ছাই রঙের পায়রা ঘুরঘুর করছিল ।  দূর থেকে ভাঙরা গানের মৃদু আওয়াজ ভেসে আসে ।  ওপাশের গলিতে একটি রেঁস্তরা ।  বাতাসে পোড়ামাংসের গন্ধ ভাসছিল ।  প্রাঙ্গনের দক্ষিণপাশে একটি দেবদারু গাছ ।  সন্ধ্যা আসন্ন বলেই হাজার হাজার কাক ডাকছিল ।   সহসা আজম নেওয়াজ তার মাথার ভিতরে এক বিস্ময়কর চিন্তায় আঘাত অনুভব করে ।  সে ভয়ানক চমকে ওঠে ।  অসম্ভব ভাবিত হয়ে পড়ে সে ।  তার মুখ ফসকে বেরিয়ে পড়ল ,  মাঝে মাঝে দুনিয়ার বিচার দেখলে আমি আশ্চর্য হয়ে যাই ম্যাম । 
কেন ?  কী হল ?  লিলিথ অবাক ।  
আজম নেওয়াজ বলল ,  একজন আনারকলির জন্য এত কিছু ।  এই সমাধি সৌধ ,  আনারকলি বাজার ।  আপনি পর্যন্ত মার্কিন মুলুক থেকে লাহোর এসে শালিমার বাগে না গিয়ে প্রথমেই আনারকলি বাজরে এসেছেন ।  আর আর  .  .  . ইস্ট পাকিস্তানে  .  .  .  ইস্ট পাকিস্তানে  কত মেয়েকে খুন করল .  .  . তার জন্য ?   .  .  . তার জন্য ?   বলতে বলতে আজম নেওয়াজের কন্ঠস্বর বাস্পরুদ্ধ হয়ে আসে  ।  
লিলিথ সচেতন হয়ে ওঠে ।  সেভেনটি ওয়ানে কী ঘটেছিল সে সব লিলিথের অজানা নয় ।  লিলিথের চোখ সরু হয়ে যায় ।  ওয়্যার ইউ  দেয়ার অ্যাট দ্যাট টাইম ?  
ইয়েস ম্যাম ।  আই ড্রোভ মিলিটারি ট্রাক ।  তখন  .  .  .  তখন কত মেয়েকে যে  .  .  . হায় আল্লা  .  .  .  আর একজন আনারকলির জন্য  .  .  .  ।  কী আশ্চর্য !  ম্যাম ।  এই দুনিয়ার বিচার ? 
সহসা যেন লিলিথ সব বুঝতে পারে ।  টেক্সাসের  একটা হিউম্যানিস্ট গ্রুপ বছর কয়েক আগে  ‘ যুদ্ধ ও নারী ’  বিষয়ক একটা সেমিনারের আয়োজন করেছিল অস্টিনে  ।   প্রায় দশ লক্ষ নারী লাঞ্ছিত হয়েছিল একাত্তরে ।  সেসব ভয়াবহ নির্যাতনের কাহিনী শুনে হলভরতি নারীপুরুষ স্তব্ধ ।  নির্বাক ।  সেমিনারে স্লাইড শোর ব্যবস্থা ছিল ।  হঠাৎ একজন তরুণী কাঁদতে কাঁদতে স্টেজে উঠে চিৎকার করে বলল :  আমরা কিচ্ছু জানি না !  আমরা কিচ্ছু  জানি না !  আমরা কিচ্ছু জানি না !  আমাদের বাপচাচারা এই সব করেছে !  নিজেকে পাকিস্তানি ভাবতে লজ্জ্বা লাগছে আমার !  প্লিজ ,  আপনারা আমাকে ক্ষমা করুন !  আমি ক্ষমা চাই !  আমি ক্ষমা চাই !  আমি ক্ষমা চাই !  আমি খুনি না !  আমি খুনি না !  আমি খুনি না !  
আয়োজকরা হিস্টিরিয়াগ্রস্থ মেয়েটিকে সরিয়ে নিয়েছিল ।  পরে জানা গিয়েছিল তরুণীর নাম সায়মা বানু ।  পাকিস্তানি ছাত্রী । 
ওরা গলিতে নেমে এসেছে ।  সন্ধ্যা হয়ে এসেছে ।  আজান শোনা গেল ।    নেওয়াজকে একশ ডলার দেবে ভাবল লিলিথ ।  এত অবশ্য না দিলেও হত ।  আমেরিকার ইকোনমি ভালো না ।  তবে বৃদ্ধর মানসিক পরিবর্তন মুগ্ধ করেছে -  একজন আনারকলির জন্য এত কিছু ।  এই সমাধি সৌধ ,  আনারকলি বাজার ।  আর আর  .  .  . ইস্ট পাকিস্তানে  .  .  .  ইস্ট পাকিস্তানে  কত মেয়েকে খুন করল .  .  . তার জন্য ?   .  .  . তার জন্য ?  
নেওয়াজের নকিয়াটা বাজল ।  আকবর ।  সালে ।  বহুত হারামী আকবর ।  ফোনটা এবার অফ করে দিল নেওয়াজ ।  
একশ ডলারের নোটটা বাড়িয়ে দিল লিলিথ । 
নাঃ ,  আমার কিছু লাগবে না ম্যাম ।  মাথা নেড়ে বলল নেওয়াজ । 
বিস্মিত হওয়ার সময় কই ।  একটা ট্যাক্সি এসে থেমেছিল ।  সেটায় উঠে পড়ল লিলিথ ।  মি : নেওয়াজ কৃতকর্মের জন্য অনুতপ্ত ।  পাকিস্তান সরকার অবশ্য আজও বাংলাদেশের কাছে ক্ষমা চায়নি ।  এমনকী ক্ষতিপূরণও দেয়নি ।  পাকিস্তানের সচেতন মানবিক বুদ্ধিজীবিরা সেজন্য লজ্জিত ।  সায়মা বানু ও আজম নেওয়াজরা ।  দীর্ঘশ্বাস ফেলল লিলিথ ।  ট্যাক্সিটা চলতে শুরু করেছে ।  লিলিথ পেট্রলের পোড়া গন্ধ পেল ।   আনারকলির জন্য কে ক্ষমা চাইবে ?  আনারকলিকে নিয়ে আগে যে প্লটটা খসড়া করেছিল লিলিথ সেটি বদলে নতুন প্লট ভাবতে হবে ।  লেখাটা ১৯৭১ সাল থেকে শুরু করতে হবে ।   প্রথম অধ্যায়ে আনারকলি নামে এক বাঙালি মেয়ের পারিবারিক জীবন ।  পরে আনারকলিকে পাকিস্তানি মিলিটারি ক্যাম্পে ধরে নিয়ে যাওয়া হয়  .  .  . খুন করা হয় ।  তার আগে  .  .  .  তার আগে ।  সমান্তরালে দুটি কাহিনী  .  .  .  ।  অধ্যায় - ২ ।  লাহোর ।  ১৬০০ খ্রিস্টাব্দ ।   .  .  . লাহোরে আসিয়া যুবরাজ সালিম  ( জাহাঙ্গীর )  আনারকলির  মুজরা দেখিয়া আনারকলির প্রেমে পড়িল ।  আনারকলিও সাড়া দিলে তাহারা গোপনে দেখা করিতে লাগিল ।  যুবরাজ সালিম বিষয়টি তাহার পিতা আকবরকে জানাইল ।  সুন্দরী আনারকলি লাহোরের বিখ্যাত নর্তকী হইলে কী হইবে -  আনারকলি ছিল  নিছক দাসী ,  অভিজাত রক্ত তাহার শিরায় বহিত না ।  কাজেই বিরক্ত হইয়া বাদশা আকবর বলিলেন ,  আনারকলির সঙ্গে আর দেখা করিও না ।  র‌্যানডম হাউজের উর্ধতন কর্তৃপক্ষ হয়তো আইডিয়া পছন্দ করবে না ।  তারা চুক্তি বাতিল করতে পারে ।  করুক ।  অগ্রিম যা নিয়েছি আমি ফিরিয়ে দেবো ।   একাত্তরে নিহত মেয়েদের সম্বন্ধে আরও জানতে হবে ।  হোটেলে ফিরতে হবে ।   হোটেলে ফিরেই ঢাকার টিকিট কনফার্ম করতে হবে ।  তারপর লিখবে লক্ষ লক্ষ আনারকলি খুন হয়েছিল পাকিস্তানি সেনাবাহিনীর হাতে ।  একজন আনারকলির খুন হয়েছিল পাকিস্তান সেনাবাহিনীর পূর্বপুরুষের হাতে ।  বাংলাদেশ ওয়ার ক্রিমিনালদের বিচার করতে চায় ।  ওয়েস্টের এখন আনারকলিদের করুন কাহিনী  জানা উচিত । 
 ৩
 হাঁটছিল আজম নেওয়াজ ।  দু ’ পাশের দোকানগুলোয় আলো জ্বলে উঠেছে ।  অনেকক্ষণ ধরে আনারকলি বাজারের এমাথা - সেমাথা হাঁটল সে ।  হাঁটতে হাঁটতে এলোমেলো কত কী যে ভাবল সে ।  আগে সে শিয়ালকোটে ছিল ।  তারপর প্রায় দেউলিয়া হয়ে লাহোরযাত্রা ।  বহুত ধারদেনা হয়ে গিছল শিয়ালকোটে ।  দশ সাল আগে মৃতা বউয়ের কথাও মনে পড়ল আজম নেওয়াজের  ।  এক ছেলে ছিল গায়েব ,  দশ সাল ।  এক মেয়ে আছে ।  মেয়ের শ্বশুরবাড়ি গুজরানওয়ালা ।  সেই নুরির কথাও মনে পড়ল ।  রাত আটটার দিকে খিদে পেল তার  ।  খেল না ।  রাত দশটার দিকে একবার ঝুপড়িতে ফেরার  কথাও ভাবল ।  নাঃ ,  থাক ।  নাসিমন বেওয়া  লাথ দিবে ।  আল্লামা ইকবাল লেনের দাউদ মোহম্মদের বাধা রক্ষিতা নাসিমন বেওয়া  ।  দাউদ মোহম্মদ বৃদ্ধ হলেও তার স্যাঙ্গাতরা খুনখারাপিতে উস্তাদ ।  আমার খুন খাওয়াই দরকার !  আমি কেন সেভেনটি ওয়ানে আর্মির চাকরি ছাড়লাম না ?  এখন খুনের ভাগীদার হলাম !   দশটা কুকুরবেড়াল জড়ো করে মারলেও লোকে বাধা দেয় ।   আর তখন অত মানুষ মারল ।  আমি বাধা দিলাম না ।  আর্মির  ট্রাক চালাতাম ।  নেত্রকোনা ।  ট্রাকভরতি ডেডবডি ।  রেললাইনের পাশে কুড়িয়া বিল ।  ট্রাকে তুলে বধ্যভূমিতে  বাঙালিদের নিয়ে যাওয়া ।  তারপর  .  .  .  তখন কত মেয়েকে হত্যা করেছে খান সেনারা ।  আমিও তো যুদ্ধাপরাধী ।  আমার কি বিচার হবে ?  তার বুকটা মুচড়ে উঠল ।  আমিও কি যুদ্ধাপরাধী নই ?  
প্যান্টের পকেটে দু - হাত ঢুকিয়ে আজম নেওয়াজ হাঁটতে থাকে ।  ভঙ্গিটা বিধ্বস্ত ।  করুন ।   
একটা সিগারেট ধরাতে ইচ্ছে হল তার ।  থাক ।  আজম নেওয়াজ আর সিগারেট খাবে না ,  হিরামন্ডির মুজরাতেও আর যাবে না ।  বরং ,  রাস্তায় রাস্তায় হাঁটবে সে ।  আজ  সারারাত আনারকলি বাজারের অলিতেগলিতে হাঁটবে আজম নেওয়াজ ।  ভিতরে ভিতরে কাঁদবে ।  ক্ষমা চাইবে ।  আল্লার কাছে ক্ষমা চাইবে ।  আনারকলির খুন এর জন্য ক্ষমা চাইবে ।  বাঙালি মেয়েদের কাছে ক্ষমা চাইবে ।  ক্ষমা চাইবে আনারকলির কাছে ।  এই পৃথিবীতে জন্মলাভ করে নিরীহ মেয়েদের কেন মুজরা নাচতে হয় ,  কেন খুন হতে হয় - এই প্রশ্নটির জবাব আনারকলি বাজারের অলিগলিতে হাঁটতে হাঁটতে বাকিজীবন খুঁজবে আজম নেওয়াজ । 
 

                    




সেন্ট মার্টিন :  ১৯৯৪;


 
                        সেন্ট মার্টিন ।  বঙ্গোপসাগরের বুকে ছোট একটি প্রবাল দ্বীপ ।   বালিয়াড়ি - প্রবাল - কেয়া গাছ - কাঠবাদাম গাছে ভরা  দ্বীপটি এখন দেশিবিদেশি পর্যটকদের প্রয়ি প্রতিদিনই কাছে টানছে ।    একটা সময়ে সেন্ট মার্টিন দ্বীপের নাম ছিল নারকেল জিঞ্জিরা ।   কোথায় যেন শুনেছি -  একদা  নারকেল জিঞ্জিরায়  মার্টিন নামে অলৌকিক শক্তির অধিকারী এক সাধু বাস করতেন ।    একবার ঘূর্নিঝড়ের সময় উচুঁ উচুঁ  ঢেউ দ্বীপটিকে গ্রাস করে নেবে -  ঠিক সেই সময়ই সাধু মার্টিন নাকি তাঁর অলৌকিক শক্তিবলে বিশাল একটা আকাশ সমান পালের মতন ফুলে অস্থির অশান্ত ঢেউগুলি আটকে দ্বীপটিকে রক্ষা করেছিলেন ।  তারপর থেকেই সাধু মার্টিনের নামেই দ্বীপের নাম হল সেন্ট মার্টিন । 
 গতকাল টিভিতে সেন্ট মার্টিন দ্বীপের ওপর একটা ডকুমেন্টারি দেখছিলাম ।  টেকনাফ  - কেয়ারি সিন্দবাদ - নাফ নদী ।  সেন্ট মার্টিনের জেটি - স্টিমার ।  প্রচুর পর্যটক ।  এত ভিড়ভাট্টা দেখে অবাক হলাম ।  আমরা যখন শেষবার  সেন্টমার্টিনে গেছি তখন দ্বীপটি প্রায় ফাঁকাই ছিল ।  রিক্সা বা হোটেল - রেস্তোঁরা সেসময় ছিলই না ।  এখন নাকি জেনারেটরের শব্দে দ্বীপটির নির্জনতা পালিয়েছে ।  অথচ আমরা সেই সময় দ্বীপে পৌঁছেই এক অটুট নির্জনতার মুখোমুখি হয়েছিলাম । 
আমি ধর্মান্তরিত হয়েছিলাম । 
১৯৯৪ সাল ।  শিক্ষাসফরে বেরিয়েছি ।  রাঙামাটি - কক্সবাজার হয়ে গতকাল সন্ধ্যায় টেকনাফে এসে পৌঁছেছি ।  উঠেছি হোটেল নাফ ইন্টারন্যাশনালে ।  দিনটা ছিল ডিসেম্বর মাসের ১৭ তারিখ ।   সকালবেলায় চমৎকার রোদ উঠেছে ।  বেশ শীতও টের পাওয়া যাচ্ছিল ।  তখন খুব সিগারেট খেতাম আমি ।  নাশতার পর দ্বিতীয় সিগারেটটি ধরিয়েছি ।  সবার সঙ্গে হাঁটছি সেই ব্রিজের দিকে ।  শিমু আর মিন্টু মেজবা স্যারের সঙ্গে কী সব নিয়ে যেন কথা বলছে - ওরাই গ্রুপটার ম্যানেজম্যান্টে রয়েছে ।  নীপা ওর ক্যামেরায় আহিরের একটা ছবি তুলে নিল দেখলাম ।   ( নাঃ ,  ওদের বিয়ে হয়নি ।  আহির ২০০২ সালে রোড অ্যাক্সিডেন্টে মারা গিছল ।  নীপার বিয়ে তার আগেই হয়ে গিয়েছিল ১৯৯৬ সালে ।  নীপা এখন আমেরিকায় থাকে ।  ওর বড় ছেলেটা নাকি মানসিক প্রতিবন্ধি ।  )  আমি একমুখ ধোঁওয়া ছেড়ে নাসরীনের দিকে আড়চোখে তাকালাম ।  ওকে ভীষন গম্ভীর মনে হল ।  কেন ?  আমি সাড়া দিচ্ছি না বলে ?  আমি কেন সাড়া দেব ?  আমি কেন বন্দি হব ?  আজ শাড়ি পড়েছে নাসরীন ।  অন্যমেয়েরা সালোয়ার - কামিজ পড়লেও  কয়েকদিন হল শাড়ি পড়ছে নাসরীন ।  গতকাল আমরা মহেশখালি দ্বীপে ছিলাম ।   অল্পতেই হাঁপিয়ে যাই বলেই সিঁড়ি বেয়ে উঠে অত উচুঁতে টিলার ওপর সেই বৌদ্ধমন্দিরে পৌঁছতে পারিনি আমি ।   সিঁড়িতে বসে সিগারেট টানছিলাম ।  কী কারণে নাসরীনও আর উঠল না ।  ও সিঁড়িতে বসে পড়ল ।  মেজবা স্যারও উঠলেন না ।  নাসরীনের ঠিক পাশে বসে পড়লেন স্যার ।   টুকটাক কথা বলছেন নাসরীনের সঙ্গে । নাসরীনের চোখমুখে অস্বস্তি  -  বার বার আমার দিকে তাকাচ্ছিল ।  কালও ও সাদার ওপর কালো ছোপ ছোপ  শাড়ি পরেছিল । মেজবা স্যারের বয়স সাতচল্লিশ - আটচল্লিশ  তো হবেই - নাসরীন শাড়ি পড়লে ভালো মানায় ।   মেজবা স্যার এমনিতেই গ্রগতিশীল ।   তবে আমার প্রতি নাসরীতে স্পস্ট পক্ষপাতিত্ব টের পেয়েছেন; এবং সেটা পছন্দ করছেন না ।  স্যার আমাকে প্রতিপক্ষ ভাবছেন ?  অথচ ,  আমি প্রকৃতির পাঠ নেব বলে 
 নাসরীনের আকর্ষন সচেতনভাবে এড়িয়ে চলছি ।   
আধুনিক জীবন এমন করেই জটিল ।  
জটিল ও ক্লান্তিকর ।  
 ২
 তো ,  সিগারেট টানতে টানতে খালপাড়ে পৌঁছে যাই ।  সেই সময়টায় টেকনাফে আজকের মত   আজকের মত জেটি ছিল না ,  কেয়ারি সিন্দবাদ ছিল না ।   ব্রিজের নিচে খাল থেকে সেন্ট মার্টিনগামী ট্রলার ছাড়ত ।  একেকটা ট্রলারে ১০ / ১২ জন করে উঠত ।  দিনে গিয়ে দিনেই চলে আসত ।  সেই সময় সেন্ট মার্টিনে থাকা - খাওয়ার সুবন্দোবস্ত ছিল না ।  তবে বয়েকয়ে সেন্ট মার্টিন দ্বীপের চেয়ারম্যানের বাড়িতে একটা রাত থাকা যেত ।  তবে দ্বীপের চেয়ারম্যান ছিলেন দারণ রক্ষণশীল ।  মদ - বিয়ার ধরা পড়লে নাকি লঙ্কাকান্ড বাঁধিয়ে দিতেন ।   
খালের কাছে পৌঁছে তীব্র দুর্গন্ধ পেলাম ।   কাল সন্ধ্যেয় বার্মিজ মার্কেটে যাওয়ার সময়ও দুর্গন্ধ পেয়েছিলাম ।   বার্মিজ মার্কেটে কাল সন্ধ্যায় সময়টায় ভালোই কেটেছিল ।  মিন্টুরা কয়েক বোতল মদ কিনল ।  আমি সিগারেট - লাইটার ।  মায়ের জন্য শাল ।  বোনদের জন্য যে ঠিক কী কিনেছিলাম তা আর এতদিন পরে মনে পড়ছে না ।   
খালপাড়ে ঝকঝকে রোদ ।  ট্রলার - নৌকার ভিড় ।  একটি ট্রলারে  দশবারো জন তরুণ - তরুণী  উঠে পড়েছে ।  জাহাঙ্গীরনগর বিশ্ববিদ্যালয়ের ছাত্রছাত্রী ।  আমরা ঢাক বিশ্ববিদ্যালয় শুনে ওদের মুখচোখে বেশ সমীহের ভাব ফুটল ।  ওরাও সেন্ট মার্টিন যাচ্ছে ।  
সব মিলিয়ে আমরা  প্রায় ৩৩ / ৩৪ জন ।  অত ট্রলার পাওয়া গেল না ।   শেষমেশ   ৭৬ হর্স পাওয়ারের একটা বেশ বড় লবণবাহী নৌকা ভাড়া করা হল ৩৩শ টাকায় ।  তখনও জানতাম না কাজটা ঠিক হয় নি ।  পরে জেনেছি - নৌকার মাঝিমাল্লাদের ঠিক সমুদ্রে ভাসার অভিজ্ঞতা নেই ।  তখনও জানতাম না যে ফেরার পথে মৃত্যুর মুখোমুখি পৌঁছে যাব ।   
যাক ।  আমরা সব দুমদাম করে নৌকায় উঠে পড়ি ।  লবণবাহী বলেই নৌকাটির পাতাটন ছিল বেশ বড় ।  পিছনে বেশ বড় একটা ছই ।  কেউ ছইয়ের ওপর -  কেউ - বা পাটাতনের ওপর ততক্ষণে পজিশন নিয়ে নিয়েছে ।    নৌকা ছাড়ল ।  একটু পর খাল পেরিয়ে নাফ নদীতে পড়তেই বাতাস আর বাতাস ।  বাঁ পাশে মায়ানমারের পাহাড়শ্রেণি ।  টিন সেডের ব্যারাক ,  জিপ ,  কাটাতাঁর ।  নদীতে কী রকম গন্ধ ।  বুকের ভিতরে মৃদু উত্তেজনা টে র পাচ্ছি ।   ঘন্টাখানেকের মধ্যেই সমুদ্রে পড়ব ।  জীবনে প্রথম ।  সমুদ্র !  আহ !  
পাটাতনের ওপর দাঁড়িতে আমি হা করে আকাশ দেখছি ।  নীল আকাশের তলে ঝকঝকে রোদের ভিতর জীবনে প্রথম খুব কাছ থেকে দেখলাম উড়ন্ত গাঙচিল ।  এত কাছে - যেন হাত বাড়িয়ে ছোঁওয়া যাবে ।   প্রায় অবিশ্বাস্য সেই দৃশ্য ।  পাখি এত ভালোবাসি - তাকে মুক্তই দেখতে চাই ।  কাজেই গাঙচিলের উড়ন্ত দৃশ্যটা আজও ফিরে ফিরে আসে এখনকার এই সীমিত জীবনে ,  যে জীবনে ডিসেম্বর এলেও টেকনাফের নাফ নদীর গন্ধটা আর পাই না ।  গাঙচিল প্রথম দেখি মহেশখালি যাওয়ার সময় ।  গতকাল ।   
 আমাদের সঙ্গে বড় একটা স্টিরিও ছিল ।  ছইয়ের  ওপর  ডান্স কম্পিটিশন হবে  । মেজবা স্যার খুব ক্রিয়েটিভ মানুষ ।  ছাত্রছাত্রীদের সঙ্গে খুব ফ্রিলি মিশেন ।  রাঙামাটিতে মিন্টুর কাছে বিয়ার চেয়েছিলেন স্যার ।  ডান্স কম্পিটিশনটা মেজবা স্যারেরই আইডিয়া ।  সবাই নাচল ।  অমিও ।   অত করে বলার পরও নাসরীন নাচল না ।  বারবার আমার দিকে তাকাচ্ছিল ।  আমার পারমিশন চাইছিল ?  অনুমতি দেব - সে রকম সম্পর্ক তো আমাদের মধ্যে গড়ে উঠেনি ।  আমি তো ওকে এড়িয়েই চলেছি ।  নাসরীন বুঝতে চাইছে না ।  আগেও দেখেছি ,  যেসব ঘটনাবলী মেয়েদের ঠিক অনুকূলে থাকে না  - মেয়েরা সেসব না বোঝার ভান করে । 
তারপর মধ্যাহ্নের ঠিক আগে আগে নৌকায় গুঞ্জন ।  কী ব্যাপার ?  বেশ খানিকটা দূর থেকেই চোখে পড়ল ঝিকমিকে বালির পাড়  ।  বুকের ভিতরে ধক করে উঠল  ।  সেন্ট মার্টিন ?  জীবনে প্রথম দ্বীপে নামতে যাচ্ছি ।  পিছনে ক্ষীন সবুজাভ আবহ ।  আরও কাছে যেতেই ঝিকিমিকি বালির পাড় আরও স্পস্ট হল ।  একটা জেলে নৌকা ।  বেলাভূমিতে কাত হয়ে আছে ।  ঠিক করলাম দ্বীপে নেমে নৌকার ছায়ায় বসে থাকব । 
 ৩
 দ্বীপে নেমে সবাই দূদ্দাড় করে হূমায়ুন আহমেদের বাড়ি দেখতে ছুটল ।  যেন হূমায়ুন আহমেদের বাড়িটি দেখার জন্যই সবাই সেন্ট মার্টিন দ্বীপে এসেছে ।  হূমায়ুন আহমেদের বাড়িটি দ্বীপের দক্ষিণে ।  আমরা নেমেছি উত্তরে ।   মেজবা স্যারকেও সেদিকেই যেতে দেখলাম ।  মুচকি হাসি ।  ভিড়ের মধ্যে নাসরীনও রয়েছে ।  শাড়ি পরেছে বলে সাবধানে হাঁটছে ।  আমি আজ একটু একা থাকতে চাই ।  নাসরীনকে এড়ানো দরকার ।   ওকে বোকা বানানোর জন্য আমিও সবার সঙ্গে কিছুদূর হাঁটলাম ।  তারপর আস্তে আস্তে  পিছিয়ে পড়ি ।  
 সেই জেলে নৌকার ছায়ায় এসে বসলাম ।  মনে মনে ঠিক করলাম যতক্ষণ আমি দ্বীপে থাকব ততক্ষন সিগারেট ধরাব না ।  যেহেতু আজ আমি ধর্মান্তরিত হব ।  আমি প্রার্থনা বাক্যগুলি তৈরি করতে থাকি ।   প্রকৃতি আমি তোমায় ভালোবাসি ।  তুমিই আমার মা নারী ও শিক্ষক ।  এমন কী বন্ধুও ।  এই মহাবিশ্বের মাঝে  তোমার সৃষ্টি কী করে হল - সেই সব  বিরল ঘটনা - সেসব আমি কমবেশি জানি ।  আমি আমার মৃত্যুর আগ মুহূর্ত পর্যন্ত তোমায় দেখব দেখব আর দেখব মা ।  হে মহান নারী আমি এই মুহূর্তে মানুষরচিত শাস্ত্রীয় ধর্ম পরিত্যাগ করলাম ।  আজ থেকে আমি আদিম ।  আদিম ও প্যাগান ।  প্যাগান ও সর্বেশ্বরবাদী হে আমার মহান শিক্ষক - নাগরিক জীবন আমার ক্লান্ত লাগে ,  কেমন বন্দি মনে হয় ।  হে ,  আদি মাতা ।  আমি এক শিশুপ্রতিম নগ্ন উপাসক ।  তুমি আমাকে নাও ।  গভীর  শান্তি ও ছায়া দান কর ।  আমাকে অনুশাসনে - অনুশাসনে বেঁধ না ।  আমার দুঃখময় জীবনই হোক প্রতিমুহূর্তের প্রার্থনা ।  প্রার্থনা ও ধ্যান  .  .  .  
আমি প্রার্থনা করছি ।  আর আমার তৃষ্ণার্ত চোখ ঘুরছে প্রকৃতির শরীরে  :  জেলেদের শিশু ,  রোদ ,  বালি ,  ঢেউ -  ঢেউয়ের রং; রঙের তারতম্য ,  সমুদ্র ।  গাঙচিল ।  দূরের বার্মিজ পাহাড় ।  
দূর থেকে নাসরীনকে এদিকেই আসতে দেখলাম ।  ঘটনাটা ও এখন ওর মতন করে ব্যাখ্যা করবে :  জেলে নৌকার ছায়ায় আমি ওর জন্য অপেক্ষা করছি ।  নাসরীন  আমার ঠিক পাশে বসল ।  শুঁটকি মাছ ও লোনা গন্ধ ছাপিয়ে কী এক পারফিউমের তীব্র সুগন্ধ পেলাম ।  কিংবা গন্ধটা নাসরীনের শরীরেরও হতে পারি ।  আমি জানি না । 
আমার অনেকটা ঘেঁষে বসেছে নাসরীন ।    কিছুটা  সাহসী হয়ে উঠছে কি ?  দু - তিনটে উদোম জেলে শিশু ও গাঙচিল বাদ দিলে আশেপাশে জীবিত কেউই নেই ।   জেলে শিশুরা আমাদের দেখছে ।  আর আমি দেখছি ওদের ,  ওদের পিছনে দূরের বার্মিজ পাহাড় ।  ঝিকিমিকি রোদ ।  সমুদ্র ।    গাঙচিল ।   বালি ।  ঢেউ ।  তার নানা স্তরের রং ।  নাসরীন দেখছিল আমাকে ।  সময়টা ১৯৯৪ ।  ১৭ ডিসেম্বর ।  মধ্যাহ্ন ।  নারী ।  নারী ও প্রকৃতি ।  নারী দেখছিল তার পছন্দের পুরুষটিকে ।  পুরুষটি দেখছিল অপার এক প্রকৃতিকে ।  দেখছিল বালিয়াড়ির রোদ ও জেলেদের শিশুদের ।  এসবই ঘৃনা করছিল নাসরীন ?  পুরুষটি ভাবছিল ,  সম্প্রতি এক গবেষনায় দেখা গেছে যে ,  সেন্ট মার্টিন ঠিক বিচ্ছিন্ন প্রবাল দ্বীপ নয় -   বরং সেটি মায়ানমারের পাহাড়শ্রেণিরই বিস্তার ।  তা হলে ?  ভাবছিল - একটা সময়ে সেন্ট মার্টিন দ্বীপের নাম ছিল নারকেল জিঞ্জিরা ।  নামটা কে রেখেছিল ?  আরবরা ?  একদা  নারকেল জিঞ্জিরায়  মার্টিন নামে অলৌকিক শক্তির অধিকারী এক সাধু বাস করতেন ।    একবার ঘূর্নিঝড়ের সময় উচুঁ উচুঁ  ঢেউ দ্বীপটিকে গ্রাস করে নেবে -  ঠিক সেই সময়ই সাধু মার্টিন নাকি তাঁর অলৌকিক শক্তিবলে বিশাল একটা আকাশ সমান পালের মতন ফুলে অস্থির অশান্ত ঢেউগুলি আটকে দ্বীপটিকে রক্ষা করেছিলেন ।  কোথায় ছিল তাঁর ঘর ?  কোন দেশি ছিল সাধুটি ?  আরবরা এ দ্বীপে কি কখনও নামে নি ?  কোনও বুর্জগ পীরের মাজার কি রয়েছে এ দ্বীপের কোথাও ?  মার্কিন যুক্তরাষ্ট্র  কি সেন্ট মার্টিনে সামরিক ঘাঁটি স্থাপনের কথা ভাবছে ?  অদূর ভবিষ্যতে ?  তা হলে বাংলাদেশ সরকার এই দ্বীপটা ইউরোপীয় কোম্পানীর কাছে লিজ দিয়ে দিক না ২০০ বছরের জন্য ।  ভালো রাজস্ব পাওয়া যাবে ।  আর ,  ইউরোপীয় কোম্পানীটি সেন্ট মার্টিনে আধুনিক ক্যাসিনো বসাক না কেন ? 
নাসরীন আমাদের দেখছিল ।  ওর আমার অভ্যন্তরীন চিন্তাকে পড়তে পারছিল না । 
 নাসরীন এখন কোথায় আছে কে জানে !  আমার সেদিনের ভূমিকা হয়তো ওকে দারুণ বিস্মিত করেছিল ।  নাসরীন কর্কট রাশি ।  ওর কিছুই ভোলার কথা তো না ।  
 ৪
 ফেরার পথে মৃত্যুর মুখোমুখি হওয়ার অভিজ্ঞতা হল আমাদের ।  
অপরাহ্নে নৌকায় উঠেছিলাম ।  রান্না মাঝিরাই করেছিল ।  বাজার করেছিল সেন্ট মার্টিন থেকেই  ।  মোটা চালের ভাত ।  আর ডাল ।  ডালের সঙ্গে লাউ আর কী এক সামুদ্রিক মাছের মিশেল ছিল ।  বাংলাদেশটাকে এই জন্যই এত ভালো লাগে আমার ।  এ দেশটায় রান্নার এত বৈচিত্র্য ।  মাঝিদের রান্না চমৎকার  ।  তো খাব কী ।  নৌকা যে ভীষন দুলছে ।   ' জোয়ারের ঢেউ '  শব্দটা কানে পৌঁছল ।  বেশ বড় বড় ঢেউ -  প্রায় দোতলা সমান ।  একবার উঠে যাচ্ছি ,  আবার নেমে পড়ছি নাগরদোলার মতন ।  সবার মুখ আতঙ্কে শুকিয়ে এসেছে ।   হাড়ে হাড়ে টের পেলাম -  লবণবাহী নৌকা ভাড়া করা ঠিক হয় নি ।  এদের ঠিক সমুদ্রে ভাসার অভিজ্ঞতা নেই ।  ধ্যাত ,  এত অকালে  মৃত্যুর মুখোমুখি পৌঁছে গেলাম !   ভাবছিলাম এখন নৌকা ডুবে মরে গেলে কাল পত্রিকায় কী লিখবে ।  
 ৫
 যে দিনটায় আমি মৃত্যুর ঠিক কাছাকাছি পৌঁছে গেছিলাম ঠিক সেই দিনটায় আমি অদ্ভূত এক দৃশ্য দেখে মুগ্ধ হয়ে গিয়েছিলাম ।   
ঢেউগুলি যখন শান্ত হয়ে এলো তখন প্রায় সন্ধ্যা ।  
আমরা প্রায় নাফ নদীতে পৌঁছে গেছি ।  
নাফ নদীতে সন্ধ্যা নামছিল ।  
ডান পাশে বার্মিজ পাহাড়ের ওপর পরিপূর্ন একটা পূর্ণিমার চাঁদ উঠেছে ।  
আর ,  বাঁ পাশে সূর্যটা বঙ্গোপসাগলে লাল আলো ছড়িয়ে ক্রমেই ডুবে যাচ্ছিল ।  
দৃশ্যটায় কী ছিল -  আমার কেমন ঘোর লেগেছিল ।  
কী যেন বলতে চাইছিল প্রকৃতি । 
আমাকে ।  
অন্যদের নয় । 
কেবল ,  আমাকেই । 
যাকে আমি ভীষণ ভীষণ ভালোবাসি ।  
যাকে দুচোখ ভরে দেখব বলে আমি একটা মেয়েকে পর্যন্ত  উপেক্ষা করেছি । 
 সেই প্রকৃতি আমায় মৃত্যুর হাত থেকে বাঁচিয়ে এনে একই সঙ্গে অস্তমিত সূর্য ও উদীয়মান চাঁদ দেখিয়ে কী যেন বলতে চাইছিল ১৯৯৪ সালের ১৭ ডিসেম্বরের এক শীতার্ত সন্ধ্যায় । 
                            
                    




বিপর্যস্ত গাজা উপত্যকা :  রক্তাক্ত ইনতিফাদা ? 


 
                        মুমূর্ষ এই শিশুটিকে দেখুন ।  শিশুটির মাথায় রক্ত ।  এইই ফিলিস্তিনী শিশুদের নিয়তি !  তারা প্রায়শ  ইজরেলি বুলেটের সহজ লক্ষ্যবস্তুতে পরিনত হয় ।  তাদের রাস্তায় ,  গলিতে বারুদের গন্ধ ।  গুলির শব্দ শুনে ঘুম ভাঙ্গে তাদের ।  কখনও মাঝরাতে ঘুম ভেঙ্গে যায় হানাদার ইজরেলি বোমারু বিমানের শব্দে ।  এই অসহায় শিশুরা জানে না - তাদের হত্যা করার জন্য অস্ত্র সরবরাহ করে লাভবান হয় মার্কিন অস্ত্রব্যবসায়ীরা । 
 ফিলিস্তিনের গাজা উপত্যকাটির আয়তন  চতুস্কোন ।    চতুস্কোন উপত্যকাটির মাঝখানে গাজা শহরটি অবস্থিত ।  গাজা শহরের   তিন মাইল পশ্চিমে ভূমধ্যসাগরীয় উপকূল ।  গাজা উপত্যকার দক্ষিণে রাফা -  মিশরের সীমান্ত; উত্তর - পুবে ইজরেল । 
দুটি মহাদেশের সংযোগ স্থলে অবস্থিত বলে প্রাচীন কাল থেকেই গাজা উপত্যকাটি  ছিল যুদ্ধবিগ্রহের এক রক্তাক্ত ক্ষেত্র ।  
গাজা শব্দটি হিব্রুতে  ' আজজা '  ।  ওল্ড টেস্টামেন্ট অনুযায়ী আজজার আদি অধিবাসীরা ছিল আভিটেস জাতির ।   জাতিটি যদিও পরে  লুপ্ত হয়ে যায় । 
 ইহুদিদের দাবী অনুযায়ী ঈশ্বর  ( ইয়াওয়ে )  যে ভূখন্ডটি ইস্রাইলের সন্তানদিগকে দান করবেন বলে প্রতিশ্রুতি দিয়েছিলেন -   ‘ আজজা ’  তারই অন্তভূর্ক্ত ।  আজজার দক্ষিণেই ছিল প্রাচীন কেনান প্রদেশ - যে প্রদেশ অভিমূখে যাত্রা করতে ঈশ্বর কর্তৃক আদিষ্ট হয়েছিলেন মেসোপটেমিয়া উর নিবাসী হযরত ইব্রাহিম  ( আ .  )  ।  
প্রতিশ্রুত ভূমি বলেই কালক্রমে হিব্রুভাষী জুদাহ গোত্র আজজা দখল করে নিয়েছিল ।  
আজজায় ফিলিস্তিনি জাতি প্রবেশ করে ১২০০ খ্রিস্টপূর্বের দিকে  ।  কারও কারও মতে ফিলিস্তিনি জাতির আদি বাসস্থান ছিল ভূমধ্যসাগরীয় ক্রিট দ্বীপে ।  একটি ইহুদিসূত্র লিখেছে - Just to set the factual and historical record straight ,  the Philistines were a Mediterranean seafaring nation that is completely extinct today .  They are not one and the same people as the Arab nation and people calling themselves  " Palestinians "  today .  These Arabs are the descendants of Ishmael .  The name  " Palestine "  and  " Palestinians "  evolved from the name Philistia ,  which was given to the area by the Roman conquerors as an insult to the Jewish people  ( named for the tribe of Judah and area of Judea )  .  The name has been hijacked by the Arabs to lay a false claim to a land that does not belong to them Biblically ,  historically ,  legally ,  morally or rightfully .  
 যা হোক ।   ফিলিস্তিনিরা আজজায় প্রবেশ করার পর আজজার নাম পরিবর্তিত হয়ে হয় :  গাজা । 
গ্রিক সম্রাট আলেকজান্দা যখন গাজা উপত্যকায় সসৈন্য এলেন তখন গাজাবাসী তাঁর বিরুদ্ধে শক্তিশালী প্রতিরোধ গড়ে তুলেছিল  ।  পরে অবশ্য মিশরের টলেমিদের অধীন চলে যায় উপত্যকাটি । 
তারপর ইহুদি হাসমোনেয়ানরা উপত্যকটি গ্রিকদের কবল থেকে উদ্ধার করে ।  সময়টা ১৪৫ খ্রিস্টপূর্ব । 
এর আরও কিছুকাল পর গাজা চলে যায় রোমানদের দখলে  ।  বাইজানটিয়াম শাসনামলে গাজা হয়ে ওঠে ইহুদিদের প্রধান তীর্থকেন্দ্র ।  এখনও  তিরিশটির বেশি ইহুদি উপাসনালয়  ( সিনাগ্যগ )  রয়েছে গাজায় । 
৬৩৫ সালে আরবরা গাজা আক্রমন করে ।    সেই আগ্রাসন ঠেকাতেও  তুমুল যুদ্ধ হয়েছিল ।  অবশ্য ,  আরবদের কাছে  গাজা শহরের পতন হতে সময় লাগেনি ।  তারপর থেকেই থেকেই গাজায় আরব মুসলমানদের বাস ।  
দশম - একাদশ শতকে ক্রসেডের সময় গাজা উপত্যকা হয়ে ওঠে রক্তাক্ত ।  
তেরো শতক থেকেই অটোমান তুর্কিরা গাজা শাসন করেছিল ।  সে সময় যথেস্ট উন্নতি হয়েছিল গাজার;বিশেষ করে ইহুদিদের ।  ইহুদিদের সে উন্নত অবস্থা ষোড়শ ও সপ্তদশ শতকেও অব্যাহত ছিল । 
১৭৯৯ সালে ফরাসী সম্রাট নেপোলিয়ন  সসৈন্য কিছুকাল গাজায় অবস্থান করেছিলেন । 
উনিশ শতকে গাজা শহরের অবক্ষয় স্পস্ট হয়ে ওঠে ।  শহরটিতে তখন অবশ্য ইহুদি ব্যবসায়ীরা ছিল; তারা বেদুঈনদের কাছ থেকে বার্লি কিনে রপ্তানি করত ইউরোপে  - বিয়ার কারখানার জন্য । 
প্রথম মহাযুদ্ধের সময় গাজা ছিল তুর্কিদের শক্তিশালী ঘাঁটি । 
তারপর ব্রিটিশরা দখল করে নেয় গাজা ।  
১৯২৯ সালে আরব ও ইহুদিদের মধ্যে ভয়াবহ দাঙ্গা ছড়িয়ে পড়ে ।  যার পরিনতিতে ইহুদিরা গাজা ত্যাগ করে চলে যায় । 
আরব - ইজরেল সংঘাত সেই শুরু ।  
যার জের এখনও চলছে । 
 ২
 ১৯৪৬ সালে গাজার জনসংখ্যা ছিল ১৯ , ৫০০ ।  ৭২০ জন খ্রিস্টান বাদে সবাই ফিলিস্তিনি আরব মুসলিম ।  মনে থাকার কথা - ৬৩৫ সালে আরবরা গাজা আক্রমন করে ।    সেই আগ্রাসন ঠেকাতেও  তুমুল যুদ্ধ হয়েছিল ।  অবশ্য ,  আরবদের কাছে  গাজা শহরের পতন হতে সময় লাগেনি ।  তারপর থেকেই থেকেই গাজায় আরব মুসলমানদের বাস ।  
১৯৪৮ সালে ব্রিটিশ সৈন্যরা ফিলিস্তিন ছেড়ে চলে যায় ।  প্রতিষ্ঠিত হয় ইজরেল রাষ্ট্রটি ।   ফিলিস্তিনরা বাধ্য হয় নবাগত ইহুদিদের জন্য জাফা এবং বেরশেবা ছেড়ে দিতে ।  নির্বাসিত ফিলিস্তিনি আরবরা গাজা উপত্যকার শরনার্থী শিবিরে এসে বসবাস করতে থাকে ।   যে কারণে গাজার জনসংখ্যা বেড়ে যায় । 
এর পর গাজায় জারি হয় মিশরীয় সামরিক শাসন ।  যদিও মিশর গাজার মুসলিম অধিবাসীদের নাগরিকত্ব দেয়নি !  
১৯৬৭  ।  মিশরের সঙ্গে ৬ দিনের যুদ্ধের সময় ইজরেলি সৈন্যরা গাজা দখল করে নেয় ।  ১৯৬৭ সাল থেকে ১৯৯৪ সাল অবধি  গাজা দখলে রাখে ইজরেলিরা ।  ফিলিস্তিনি আরবদের ওপর দমন পীড়ন চালায় ।  ১৯৯৪ সালে ইজরেলিরা গাজা ছেড়ে চলে যায় ।  তারপর ১৯৯৪ থেকে গাজা ছিল ফিলিস্তিন কর্তৃপক্ষের  নিয়ন্ত্রণে । 
 ৩
 ইনতিফাদা অর্থ :   ‘ পাথরের যুদ্ধ ’  ।  ইনতিফাদা বলতে অবশ্য ফিলিস্তিনীদের ব্যাপক গনঅভ্যূত্থানকে বোঝায় ।  প্রথম ইনতিফাদাটি সংঘটিত হয় ১৯৮৭  - ১৯৯৩ সালে :  যখন ফিলিস্তিনের জাবালিয়া শরনার্থী শিবিরে ইজরেলি সৈন্যরা গনহত্যা চালায় ।  ফিলিস্তিনি গনঅভ্যূত্থান গাজাসহ ওয়েস্ট ব্যাঙ্ক ও পূর্ব জেরুজালেমে ছড়িয়ে পড়ে ।  
সেই সময়ই - অর্থাৎ  ১৯৮৭ সালে গাজায়  ‘ হামাস ’  গঠিত হয় ।  হামাস আসলে মিশরীয় মুসলিম ব্রাদারহুডেরই একটি শাখা ।  হামাসের প্রতিষ্ঠাতা তিনজন : শেখ আহমেদ ইয়াসিন ,  আবদুল আজিজ আল রানতিসি ও মোহাম্মদ তাহা ।  হামাসের পুরো নাম -  ‘ হারাকাত আল মুকাওয়ামাত আল ইসলামিয়া ।  ’  বাংলায় ইসলামী প্রতিরোধ আন্দোলন ।  এটি  একটি রাজনৈতিক দল হলেও পশ্চিমের চোখে  ফিলিস্তিনি সুন্নী প্যারামিলিটারি সংগঠন   ।  সামাজিক সেবামূলক কাজেও হামাস জড়িত ।  এরা গাজায় হাসাপাতাল ,  শিক্ষা প্রতিষ্ঠান ও গ্রন্থাগার প্রতিষ্ঠা করে ফিলিস্তিনি জনগনের মধ্যে
ব্যাপক জনপ্রিয়তা অর্জন করেছে । 
২০০৭ এ হামাস গাজার নিয়ন্ত্রন গ্রহন করে । Hamas '  charter calls for the destruction of the State of Israel and its replacement with a Palestinian Islamic state in the area that is now Israel ,  the West Bank ,  and the Gaza Strip .  Hamas describes its conflict with Israel as political and not religious or antisemitic . However ,  its founding charter ,  writings ,  and many of its public statements reflect the influence of antisemitic conspiracy theories . 
 স্বাভাবিক কারণেই দখলদার ইজরেলের প্রতি বৈরী বলে হামাস ইজরেলি ভূখন্ড অর্ন্তঘাতমূলক তৎপরতা অব্যাহত রাখে ও প্রায়ই ইজরেলি ভূখন্ড লক্ষ করে রকেট নিঃক্ষেপ করে; যার জের ধরে ইজরেল গাজা উপত্যকায় বোমা বর্ষন অব্যাহত রাখে । 
 ইজরেলি ভূখন্ড লক্ষ করে হামাস গেরিলাদের রকেট নিঃক্ষেপের প্রতিক্রিয়াসরুপ গত সপ্তাহজুড়ে গাজা উপত্যকায় জঙ্গি বিমান থেকে বোমা বর্ষন করেছে ইজরেল । 
গত ৩ জানুয়ারি রাত্রে ইজরেলি সৈন্যরা ট্যাঙ্ক বহর নিয়ে ঢুকে পড়েছে গাজা উপত্যকায় । 
কী এর সমাধান ?  
এই অনন্ত ইনতিফাদার ? 
দুপক্ষের এই ব্যাপক বিদ্বেষের ? 
 আরও জানতে হলে - 
 http :  /  / www . slate . com / id / 2182754 /     

                    




আজ মাও সেতুং - এর জন্মদিন । 


 
                        মাও সে তুং ।  বারবার ইতিহাসের চাকা বদলে দিয়েছেন চৈনিক এই মানুষটি ।  মার্কসের বিরুদ্ধে দাঁড়িয়ে শ্রমিকের বদলে কৃষককে চিহ্নিত করেছেন বিপ্লবের মূল চালিকা শক্তি হিসেবে ,  গড়ে তুলেছেন সশস্ত্র রেড আর্মি ,  প্রচলন করেছেন আরণ্যক গেরিলা যুদ্ধের ।  সত্য এই -  বিশ্বময় তরুণেরা আজও হাঁটছে তাঁর দেখানো পথে ।   আজও নেপাল থেকে লাতিন আমেরিকার বিপ্লবী তরুণেরা পার্বত্য আরণ্যক এলাকায় নিঘূর্ম রাত কাটাচ্ছে  চেয়ারম্যান মাও - এর নির্দেশে । 
 চিনে হুনান নামে একটি প্রদেশ রয়েছে ।  সেই হুনান প্রদেশেই রয়েছে শাওশান গ্রাম ।  ১৮৯৩ ।  ২৬ ডিসেম্বর ।  মাও সে তুং - এর জন্ম সেই শাওশান গ্রামেই ।  পরিবারও ছিল স্বচ্ছল ।  ভালো স্কুলে পড়েছেন ।   বাবা ছিলেন কনফুসিয়াসপন্থি ।  মা ছিলেন একনিষ্ট বৌদ্ধ ।   কাজেই ছেলেবেলায় এ দুটি মতে বিশ্বাসী হয়ে উঠেছিলেন । 
হুনান প্রদেশের রাজধানীর নাম চাঙশা ।  ১৯১১ ।  মাও চাঙশা - য় চলে এলেন পড়তে ।  ভর্তি হলেন  হুনান টির্চাস কলেজে  ।  এখানেই প্রথম পাশ্চাত্য দর্শন সম্বন্ধে জানতে পারেন ।  তা হলে বুদ্ধ ও কনফুসিয়াস সব কথা বলে যাননি ?  
যাক ।  সে সময়টায় চিনে চলছিল  কিঙ রাজতন্ত্রের দুঃশাসন ।  তার বিরুদ্ধে জাতীয়তাবাদীদের তীব্র গনআন্দোলন হচ্ছিল ।   সান ইয়াত সেন ছিলেন জাতীয়তাবাদীদের নেতা ।  তিনি রাজতন্ত্র ভেঙ্গে গঠন করতে চান প্রজাতন্ত্র ।  তার ডাকে মাও উদ্ধুদ্ধ হলেন ।  যোগ দিলেন প্রজাতন্ত্রের সৈন্যবিভাগে  ।  রাজতন্ত্রবিরোধী আন্দোলনে সান ইয়াত সেন জয়ী হলেন ।  জয়ী হয়ে  কউমিঙটাঙ  ( জাতীয়তাবাদী )  দল গঠন করলেন ।  করে দলের প্রধান হলেন সান ইয়াত সেন । 
১৯১৮ ।  হুনান টির্চাস কলেজে থেকে পাস করে চাকরির খোঁজে বেজিং পৌঁছলেন মাও ।  কাজ জুটল ।  বেজিং বিশ্ববিদ্যালয়ের লাইব্রেরিতে ।  অখন্ড অবসর ।  পাঠ করতে লাগলেন সভ্যতার বিস্ময়কর এক তত্ত্ব :   মাকর্সবাদ ।  বুঝলেন মায়ের বুদ্ধবাদ ও বাবার কনফুসিয়বাদ কাজের জিনিষ না ।  এসব ব্যাক্তিদর্শন চিনের সামাজিক সমস্যা সমাধানে অক্ষম ।  এবং এসব বালখিল্য দর্শন চিনকে পিছিয়ে রেখেছে ।  চিনের প্রয়োজন প্রবল আধুনিকায়ন ,  তথা পাশ্চাত্যকরণ । 
১৯১৯ ।  তখন চিনকে আধুনিকায়ন করার লক্ষে চিনের বুদ্ধিজীবিদের তরফ থেকে একটি আন্দোলন চলছিল ।  আন্দোলনে মাও যোগ দিলেন ।  তবে  লিখে ।  সে লেখায় তীব্র সমালোচনা করলেন কনফুসিয়াসের ।  সেই সঙ্গে ঐতিহ্যবিরোধী আরও সব অনলবর্ষী লেখা লিখলেন মাও ।  
১৯২০ ।  চাঙশায় ফিরে এলেন মাও ।  হুনান প্রদেশে গনতান্ত্রিক সংস্কারের জন্য উদ্যোগী হলেন  ।  ব্যর্থ হলেন । 
১৯২১ ।  সাঙহাই এলেন ।  সে সময় চিনের কমিউনিস্ট পার্টি গঠিত হচ্ছিল ওখানে ।  সেই গোপন মিটিং - এ উপস্থিত হলেন মাও ।  তারপর হুনান ফিরে এসে হুনানে কমিউনিস্ট পার্টির আঞ্চলিক শাখা খুললেন ।  কী ভাবে ধর্মঘট করতে হয় -  শ্রমিকদের তাই শেখালেন ।  
ঠিক ঐ সময়টায় যুদ্ধরত গোষ্ঠীগুলো উত্তর চিন দখলে রেখেছিল ।  জাতীয়তাবাদী কউমিঙটাঙ দলের প্রধান  সান ইয়াত সেন তাদের দমনে সচেষ্ট হলেন ।  ১৯২৩ সালে কমিউনিষ্টরা জাতীয়তাবাদী কউমিঙটাঙ দলের সঙ্গে গঠন করে জোট ।  মাও কউমিঙটাঙএ যোগ দিলেন ।  হলেন সেন্ট্রাল কমিটির সদস্য । 
১৯২৫ ।  জন্মগ্রাম শাওশানে কৃষক সংগঠন গড়ে তোলেন মাও ।  
১৯২৭ ।  কৃষক আন্দোলন নিয়ে লিখলেন ।  ইতিহাসের চাকাকে ঘুরিয়ে দিলেন ।  কেননা মাও লিখলেন যে ,  বিপ্লবে কৃষকরাই মূল চালিকা শক্তি ,  শ্রমিকরা নয় ।  মার্কসবাদবিরোধী বক্তব্য ।  কাজেই নিজের দলে হইচই পড়ে গেল । 
 ১৯২৭ সালে জাতীয়তাবাদী কউমিঙটাঙ দলের সঙ্গে সম্পর্ক ছিন্ন হয়ে যায় ।  কউমিঙটাঙ দলের নেতা তখন চিয়াং কাই সেক ।  তিনি কট্টর প্রতিক্রিয়াশীল হওয়ায় প্রবল কমিউনিষ্টবিরোধী দমননীতি অনুসরন করলেন । 
সশস্ত্র আন্দোলনের পথ বেছে নিয়ে  আরেকবার ইতিহাসের চাকাকে  ঘুরিয়ে দিলেন মাও ।  হুনান প্রদেশের কৃষকদের নিয়ে সৈন্যবাহিনী গঠন করলেন মাও ।  
অবশ্য পরাজিত হলেন ।  
দক্ষিণে পার্বত্য এলাকায় সরে এলেন ।  জায়গাটার নাম জিয়াংজি প্রদেশ ।  এখানে তিনি গ্রামীন ভূমি সংস্কারে উদ্যোগী হলেন ।  ওদিকে অসংখ্য তরুণরা দলে দলে মাও নিয়ন্ত্রিত কমিউনিষ্ট পার্টিতে যোগ দিচ্ছিল ।  মাও তাদের সংগঠিত করেন ।  ইতিহাসে এই সশস্ত্র দলটি রেড আর্মি ।  এদের লক্ষ একটাই - কৃষকের মুক্তি ।  আর সে লক্ষ অর্জনে অভিনব গেরিলা যুদ্ধের পথ অনুসরণ করে আরেকবার ইতিহাসের চাকা ঘুরিয়ে দিলেন মাও । 
১৯৩৪ ।  চিয়াং কাই সেক জিয়াংজি প্রদেশ ঘিরে ফেলল ।  
 ( বাংলাদেশে মাওবাদীরা  " আর এ বি "  দ্বারা নিহত হলেও )  এক বিস্ময়কর ও অপ্রতিরোধ্য গতিবেগে সে বেড়াজাল ছিন্ন করে রেড আর্মিকে নিয়ে  বেড়িয়ে এলেন মাও । 
 অতপর ?  
অতপর আরেকবার ইতিহাসের চাকা ঘুরিয়ে দিলেন কৃষকের বন্ধু । 
কী করলেন তিনি ।  তিনি আরম্ভ করলেন এক দীর্ঘ পদযাত্রা ।  যা ইতিহাসে লং মার্চ হিসেবে পরিচিত ।  
রেড আর্মির সঙ্গে ৬ হাজার মাইল দীর্ঘ পথ পাড়ি দিতে হবে ।  
গন্তব্য ?  
উত্তরের ইয়ানান প্রদেশ ।  
হাঁটতে হাঁটতে অগনন কৃষকের সমর্থন পেলেন মাও; পেলেন অগনন কৃষানীর ভালোবাসা  । 
হাঁটতে হাঁটতে লক্ষ্যে পৌঁছে গেলেন মাও  ।  
ক্রমশ বদলে দিলেন চিনের হাজার বছরের পুরনো রুগ্ন কৃষিকাঠামো ।  
অপরকেও বদলে দিতে উদ্বুদ্ধ করলেন ।  
যে কারণে আজও নেপাল থেকে লাতিন আমেরিকার বিপ্লবী তরুণেরা পার্বত্য  এলাকায় কাটাচ্ছে নিঘূর্ম রাত  .  .  . এমন কী বাংলাদেশেও ।  
মনে থাকার কথা ।  কউমিঙটাঙ দলের নেতা তখন চিয়াং কাই সেক ।  তিনি কট্টর প্রতিক্রিয়াশীল হওয়ায় প্রবল কমিউনিষ্টবিরোধী দমননীতি অনুসরন করলেন । 
চিয়াং কাই সেক এর ভূমিকা নিয়েছে চার দলীয় জোট সরকার  ( এরা জোদদার শ্রেণির হওয়ায় )  ।  মাওবাদী দমনে তারা গঠন করেছে কালো পোষাকের  " আর এ বি ।  " 
যুদ্ধ শুরু হয়ে গেছে ।  এখন দেখা যাক কারা জেতে ! 
 ২
 বাংলাদেশেও রয়েছে দূর্বল কৃষিকাঠামো ।  এর দূর্বলতা কাটাতো প্রয়োজন আমূল ভূমিসংস্কারের ।  গ্রামীন কৃষি - অর্থনীতির আমূল পরিবর্তের সাহস কেউই করে না যেহেতু কেউই বিপ্লবী নয় ।  এ দেশে ভূমিসংস্কারের কথা কেউ তোলে না ।  
আমরা কি রুঢ় বাস্তবতা এড়িয়ে চলেছি ?  
কেন ? 
অথচ আমরা একটি উন্নত রাষ্ট্রের অধিকারী হতে চাই ।  তাই যদি হয় - তা হলে আমাদের পড়ে দেখতে হবে মাও সে তুং কী লিখে গেছেন । 
অবশ্য সে ক্ষেত্রেও রয়েছে নানা অন্তরায় ।  এদেশের রাজনীতি শহরভিত্তিক ।  তার নানা চকচকে জৌলুষ ।   পাকিস্থান আমল থেকেই বাংলাদেশের রাজনীতি ধনী জোদদার পরিবার নিয়ন্ত্রিত ।  কাজেই বাংলাদেশে কৃষির মূল সমস্যা এড়িয়ে সমস্যা নিরসনে  আজও দেওয়া হচ্ছে টোটকা অষুধ ।  
 ৩
 একদিন হয়তো চিৎকার শুনে ঘুম ভেঙ্গে দেখব কাস্তেহাতুড়ি নিয়ে শহরের উপান্তে পৌঁছে গেছে চেয়ারম্যান মাওয়ে বিশ্বাসী কৃষকেরা ।  
হয়তো ,  হাসিনা সরকার ব্যর্থ হওয়ার পর । 
কাজেই - মানে ,  ঐ ভূমি সংস্কারের বিষয়টি  .  .  . 
 তথ্যসূত্র : 
 Rogaski ,  Ruth .   " Mao Zedong .  "  Microsoft® Student 2008  [ DVD ]  .  Redmond ,  WA :  Microsoft Corporation ,  2007 .  Microsoft ® Encarta ® 2008 .  © 1993 - 2007 Microsoft Corporation .  All rights reserved . 
                            
                    




বাংলাদেশে একাত্তরের যুদ্ধপরাধীদের বিচার না হওয়ার অন্যতম কারণ :  ওয়াহাবী কানেকশন । 


 
                        এই সশস্ত্র ব্যাক্তিটির একটি অসম্ভব রক্তাক্ত অভিলাষ রয়েছে ।  বিশ্বময় একটি শান্তিরধর্ম প্রতিষ্ঠা করা ।  সে অভিলাষ চরিতার্থ করবার জন্য যত রক্ত ঝরে ঝরুক ।  এই লোকটি জানে না পৃথিবীতে অন্তত কমবেশি ৭৬টি সংস্কৃতি রয়েছে ।  এবং সে তার একটির অর্ন্তগত ।  এবং ৭৬টি সংস্কৃতি ধ্বংস করে শান্তির ধর্ম প্রতিষ্ঠা কোনওদিনই সম্ভব নয় ।  আশৈশব মধ্যযুগীয় প্রাচীন পুঁথিপুস্তক পাঠ করার ফলে এই সশস্ত্র ব্যাক্তিটির পৃথিবী সম্পর্কে  কোনও স্বচ্ছ ধারনাই গড়ে ওঠেনি ।   এই লোকটি এক অন্ধ আবেগের বশবর্তী হয়ে বেঁচে আছে ।  যে কারণে এরা ধর্মান্ধ বলে চিহ্ণিত ।  এরা জানে না একজন সুন্নি মুসলমানের কাছে তার ধর্মটি যেমন সত্য; একজন ফিলিস্তনী ম্যারোনাইট খ্রিস্টানের কাছেও তার ধর্মটি তেমনই সত্য । 
 সৌদি আরবের রাজধানী রিয়াদের ৩০ কিলোমিটার উত্তর - পশ্চিমে একটি মরুময় গ্রামে ।  গ্রামের নাম ইউআআনা ।  প্রদেশের নাম নাজদ ।    ১৭০৩ সালে ঐ ইউআআনা গ্রামেই বনু তামিম গোত্রে কট্টরপন্থি ধর্মতাত্ত্বিক আবদুল ওয়াহাব - এর জন্ম ।  আবদুল ছেলেবেলা থেকেই বাবার কাছে ইসলামী জ্ঞান অর্জন করেন ওয়াহাব ।  ওয়াহাব - এর পরিবারটি ছিল হাম্বলী মাজহাব  ( মাজহাব মানে স্বুল অভ থটস্ )  - এর অনুসারী ।  ওই সময়ে নাজদ প্রদেশে ইবনে হাম্বলীর ব্যাখ্যা জনপ্রিয় ছিল ।  কঠোর শাস্ত্রভিত্তিক বলে হাম্বলীর ব্যাখ্যা ইষৎ কট্টর ।  হাম্বলী মাজহাবকে কট্টর বলার কারণ আছে ।  হাম্বলী ছাড়াও  অন্য  মাজহাবগুলি হল মালেকী ,  হানিফি ও সাফায়ি ।  এই  মাযহাবগুলিতে আত্মরতি বৈধ ।  একমাত্র হাম্বলী মাজহাবে তে আত্মরতি নিষিদ্ধ ।  বাংলাদেশে হানিফি মাজহাবের প্রাধান্য ।  
যাক ।  তখনকার দিনে ইরাকের বসরা নগরটি ছিল ইসলামী জ্ঞানচর্চার অন্যতম কেন্দ্র ।  তরুন বয়েছে ওয়াহাব বসরায় গেলেন ।   মুসলিম পন্ডিতদের সান্নিধ্যে পড়ালেখা করেন ।  ওখানে সবাই তার মতো কট্টরপন্থি ছিল না ।  অনেকেই ছিলেন উদার সূফিসাধক ।  এরা ছিল ওয়াহাবের দুচোখের বিষ ।  ওয়াহাব উদারপন্থিদের সঙ্গে তর্ক করে আলোচিত হন ।  হাম্বলী ছাড়াও কট্টরপন্থি সালাফি মতবাদে উজ্জীবিত হন ওয়াহাব ।  যে কারণে তার মতবাদকে সালাফি মতবাদও বলা হয় । এক কথায় সালাফি মতবাদ হল  ইসলামের আদি ও অকৃত্রিম ধ্যানধারনার ধারক । 
বসরায় থাকতেই ইসলামী বিশ্বে  এক আমূল সংস্কারের চিন্তা করেছিলেন ওয়াহাব ।  যথাসময়ে  জন্মস্থান নাজদ প্রদেশের  ইউআআনা গ্রামে ফিরে এলেন ।   আমরা অনেকেই জানি -  যায়াদ ইবন আল খাত্তাব ছিলেন ইসলামের নবীর একজন প্রখ্যাত সাহাবা এবং ইসলামের দ্বিতীয় খলিফা ওমরের ভাই ।   যায়াদ ইবন আল খাত্তাব - এর কবরটি ছিল নাজদ প্রদেশে ।  স্থানীয়রা কবরটি জিয়ারত করত ।  কবর উপাসনার বিরুদ্ধে রুখে দাঁড়ালেন ওয়াহাব ।  নাজদ প্রদেশের তৎকালীন শাসক ছিলেন ওসমান ইবনে মুয়ামার ।  ওসমান ইবনে মুয়ামার ওয়াহাবের শিষ্যত্ব বরণ করেছিলেন ।    যায়াদ ইবন আল খাত্তাব - এর কবরটি মাটির সঙ্গে মিশিয়ে দিতে ওসমান ইবনে মুয়ামারকে রাজী করান ওয়াহাব ।  
এটি ছিল তার প্রথম পদক্ষেপ । 
 ওয়াহাবের ২য় পদক্ষেপটি ছিল  পরকিয়াকারীণিকে পাথর ছুঁড়ে হত্যা করা ।  ইসলামের নির্দেশ থাকলেও যে অপকর্মটি ওই সময়ে করা হত না ।  আসলে ইসলাম ৭ম শতক থেকেই কট্টরপন্থি ও উদারপন্থিতে বিভক্ত ।  যে কারণে  ওয়াহাবের সংস্কার অনেকেই পছন্দ করেননি ।  যেমন বনি খালিদ গোত্রের প্রভাবশালী নেতা সুলাইমান ইবন মুহাম্মাদ ইবন ঘুরাইয়ার ।  তিনি ওসমান ইবনে মুয়ামারবে নির্দেশ দিলেন - ওয়াহাবকে হত্যা কর ।  ওসমান ইবনে মুয়ামার তা পারেননি ।  বরং ওয়াহাবকে হিজরতের নির্দেশ দিলেন । 
তখন ১৭৪০ সাল ।  নাজদ প্রদেশের প্রতিবেশী দিরিয়া অঞ্চল ।  তার শাসক ছিলেন মুহাম্মাদ ইবন সাউদ ।    ( সাউদ লক্ষ করুন )  এঁর দু - ভাই ইউআআনায় ওয়াহাবের ছাত্র ছিলেন ।  তারাই 
মুহাম্মাদ ইবন সাউদকে রাজী করালেন ওয়াহাবকে আশ্রয় দেওয়ার জন্য ,  ওয়াহেব মতবাদ গ্রহন করার জন্য ।  মুহাম্মাদ ইবন সাউদ - এর স্ত্রী নাকি দেওরদের মুখে ওয়াহাবের ব্যাখ্যাবয়ানে রীতিমত ম্গ্ধু ।   ওই মহিলাই স্বামীকে ওয়াহাবী হতে রাজী করালেন । 
যাক ।  ওয়াহাব দিরিয়া পৌঁছলেন ।  পৌঁছার পর মুহাম্মাদ ইবন সাউদ - এর সঙ্গে এক চুক্তি হল তার ।  চুক্তি অনুযায়ী মুহাম্মাদ ইবন সাউদ ওয়াহাবের শিক্ষা মেনে নিবে ।  এবং তা প্রচার করবে ।  
মুহাম্মাদ ইবন সাউদ তাই করেছিলেন । 
আবদুল ওয়াহাব ,  ১৭৯২ মুহাম্মাদ ইবন সাউদ - এর ছত্রছায়া থেকে মারা যান । 
তারপর ১৪০ বছর ধরে যুদ্ধ করে মুহাম্মাদ ইবন সাউদ এবং তার  উত্তরসূরীরা আরব উপদ্বীপের অধিকাংশ অঞ্চল  দখল করে নেয় ।  ১৯২২ সালের পর যা হয়ে ওঠে কিংডম অভ সৌদি আরাবিয়া ।  যার রাষ্ট্রীয় আর্দশ হয়ে ওঠে কট্টরপন্থি  ওয়াহাবীবাদ । 
ওয়াহাবিরা সালাফিপন্থী নামেও পরিচিত ।  
ওয়াহাবীবাদের প্রভাব আজও এই একুশ শতকেও অপ্রতিরোধ্য । 
প্রথমে বলি মিশরের কথা ।  সৌদি ওয়াহিবারা যে সব সন্ত্রাসবাদী সংগঠনগুলিকে বিপুল অর্থ দিয়ে সাহায্য করে তার অন্যতম হচ্ছে মিশরের মুসলিম ব্রাদারহুড ।  এই বিশাক্ত সংগঠনটির প্রতিষ্ঠা ১৯২৮ সালে ।  প্রতিষ্ঠাতা  হাসান আল - বাননা ।  বলাবাহুর‌্য কট্টরপন্থি লোক ছিলেন বাননা ।  এর শিষ্যরা সবাই বিশ্বজুড়ে নাকি ওয়াহাবীবাদ কায়েমের জন্য মৃত্যুকে আলিঙ্গন করার শপথ নিয়েছিল । পঞ্চাশ ও ষাট দশকে এদের এক তাত্ত্বিক নেতা ছিলেন সৈয়দ কুতুব ।  সৈয়দ কুতুব আমেরিকায় কলরাডোতে পড়তে গিয়েছিলেন  ।  ফ্রি সেক্স আমেরিকান সমাজ তার ঘৃনার উদ্রেক ঘটিয়েছিল ।  এমন কী  সঙ্গীতও  ঘৃনা করতেন সৈয়দ কুতুব ।  বিশেষ করে জ্যাজ  ।  জ্যাজ নাকি যৌনগন্ধী !   সমুদ্রপাড়ে বিকিনি পরা মেয়েদের দেখে  মাথা গরম হয়ে গেল কুতুবের ।  এদের পাথর ছুঁড়ে মারতে না  -  পেরে শরীর ভরতি রি রি ঘৃনা নিয়ে মিশরে ফিরে এলেন ।  তারপর ইসলামের নামে মধ্যযুগীয় আচারপ্রথা কায়েমের জন্য মৃত্যুর জন্য প্রস্তুত হলেন ।  
পাশ্চাত্যপন্থি মিশর সরকার এই কট্টরপন্থিকে ফাঁসিতে ঝুলিয়েছিল । 
সৈয়দ কুতুবই ছিলেন আলকায়দার স্বপ্নদ্রষ্টা । 
সৈয়দ কুতুবের পথে তারপর হাঁটল ওসামা বিন লাদেন ।   আইমান আল জাওয়াহিরি ।  এঁকে কান্ডকারখানা আমরা কমবেশি জানি বলেই বিস্তরিত লিখব না । 
আমাদের এই নিবন্ধের বিষয় :  বাংলাদেশে একাত্তরের যুদ্ধপরাধীদের বিচার না হওয়ার অন্যতম কারণ :  ওহাবী কানেকশন । 
সে প্রসঙ্গে বরং আসি । 
১৯০৩ ।  ২৫ সেপ্টেম্বর ।  তৎকালীন ব্রিটিশ ভারতের হায়দারাবাদের আওরঙ্গাবাদ ।  ঐ আওরঙ্গাবাদ - এ জন্ম হল এক খুনে কট্টরপন্থির ।  আবুল আলা মাওদূদী ।  অনেকেই এর নামের আগে মাওলানা বসায় ।  আমি সূফি রুমির জীবনী পড়েছি :  জানি যে মাওলানা পবিত্র শব্দ ।  কাজেই এর আগে মাওলানা না বসালেই ভালো ।  
প্রথম জীবনে সাংবাদিকতা করেছেন মাওদূদী ।  সেই সময়ই  সালাফি - হাম্বলী ও ওয়াহাবী মতবাদের প্রতি  আকৃষ্ট হয়েছিলেন  ।   প্রচুর লিখেছেন ।  উল্লেখযোগ্য গ্রন্থ :  তাহফিমুল কোরান ।  এটি কোরানের তফসির ।   ( আধুনিক প্রকাশনীর ১৯ খন্ডে বাংলা অনুবাদ পাওয়া যায় ।  )  প্রচুর লিখলেও এই লোকটি জানতেন না যে পৃথিবীতে কমবেশি ৭৬টি সংস্কৃতি রয়েছে ।  সে তার একটির অর্ন্তগত ।  এবং ৭৬টি সংস্কৃতি ধ্বংস করে শান্তির ধর্ম প্রতিষ্ঠা সম্ভব নয় ।  প্রাচীন পুঁথিপুস্তক পড়ার কারণে পৃথিবী সম্পর্কে মওদূদীর কোনও স্বচ্ছ ধারনা গড়ে ওঠেনি ।  যে কারণে  ধর্মান্ধ হয়ে ওঠাই ছিল অনিবার্য । এক অন্ধ আবেগের বশবর্তী হয়ে জীবনভর চলেছেন ।   মওদূদী কি জানতেন না যে  একজন শিয়া মুসলমানের কাছে তার ধর্মটি যেমন সত্য একজন আহমেদীয় মুসলিম জামাতের সদস্যের কাছেও তার ধর্মটি তেমনি সত্য  ।  এই সহজ কথাটা মওদূদীর জানা থাকলে তিনি পাকিস্থানী সৈন্যদের আহমদীয় মুসলিম জামাতের সদস্যদের হত্যা করতে প্ররোচিত করতেন না ।  দেশবিভাগের পর  পশ্চিম পাকিস্থানের প্রভাবশালী ব্যাক্তিতে পরিনত হয়েছিলেন মওদূদী ।  তারই প্রভাবে ১৯৫০ সালে পাকিস্থানী সৈন্যরা ট্যাঙ্কের চাকার নিচে পাঞ্জাবে  আমেদীয় প্রধান গ্রামগুলি মাটি মিশিয়ে দিয়েছিল ।  ঘুমন্ত অবস্থায় হাজার হাজার নিষ্পাপ নিরীহ শিশুকে   মৃত্যুকে বরণ করতে হয়েছিল ।    ( এ প্রসঙ্গে বিস্তারিত পড়ুন তারিক আলী রচিত  “ ক্ল্যাশ অভ ফান্ডামেন্টালিজম ।  ”  )  
তাই তখন বলছিলাম যে মওদূদী খুনি ।  আর তার পূর্বাঞ্চলীয় শিষ্যরা খুন করেছিল পুর্ব বাংলায় ।  ১৯৭১ সালে । 
 ১৯৪১ সালে রাজনৈতিক দল গঠনের সিদ্ধান্ত নিলেন মওদূদী ।  দলটির নাম রাখলেন -  জামাত ই ইসলাম ।  দলটির প্রথম লক্ষ ছিল ব্রিটিশ ভারতে ইসলামী মূল্যবোধের প্রসার ও জাগরন ।  পরে অবশ্য ভারত বিভাগ   হলে মওদূদী ও তার দল ১৯৪৭ সাল থেকে পাকিস্থানকে সমর্থন করার নীতিগত সিদ্ধান্ত নেয় ।   ( যে কারণে আজও জামায়াতের মতিয়ূর রহমান নিজমী বলেন - পাকিস্থান আল্লার ঘর !  ) 
আমরা জানি দেশবিভাগের পর পূর্ববঙ্গের আপামর বাঙালি মুসলমান মেনে নিয়েছিল পাকিস্থান ,  তারা বৃহৎ ভারতে বিলীন হয়ে যেতে চায়নি ।   কিছু শর্তের অধীন ,  মানে নিজস্ব বৈশিষ্ট্য অক্ষুন্ন রেখেই  পূর্ববঙ্গের আপামর বাঙালি মুসলমান পাকিস্থান রাষ্ট্রর সঙ্গে যুক্ত হয়েছিল ।   ( এটি জাতীয় অধ্যাপক আবদুর রাজ্জাকের মত )  সেই নিজস্ব বৈশিষ্ট্যর ওপর ক্রমে ক্রমে আঘাত এলে প্রথমে ১৯৫২ তারপর ১৯৬৯ তারপর ১৯৭১ সালে পূর্ববঙ্গের সেই আপামর বাঙালি মুসলমানই অখন্ড পাকিস্থান জন্য হয়ে উঠল হুমকি ।   আসলে পশ্চিম পাকিস্থানের কাছে পূর্ব পাকিস্থান ছিল ঔপনিবেশ ,  পশ্চিমা শাসকগোষ্ঠী ইসলামী ব্রাদারহুডের কথা ভুলে পূর্বপাকিস্থানকে উপনিবেশ বানিয়েছিল ।  পূর্বপাস্থিানের বাঙালীর প্রবল অন্দোলনের মুখে উপনিবেশ হাত ছাড়া হতে থাকলে অর্থনৈতিক স্বার্থের কথা ভেবেই পাকিস্থানী অখন্ডতায় রক্ষায় পশ্চিম পাকিস্থানী শাসকগোষ্ঠীর নির্দেশে রক্তলোলুপ দুধর্ষ পাকিস্থানী সেনাবাহিনী ঝঁপিয়ে পড়ে নিরীহ ও নিরস্ত্র পূর্ব বাংলার মুক্তিকামী জনগনের ওপর ।  মওদূদীপন্থি জামায়াত ই ইসলামীর গর্ভদ সদস্যরা তথাকথিত আল্লার ঘর বাঁচাতে পাকিস্থানী সেনাবাহিনীকে সাহায্য  ( রাজাকার শব্দটি আরবী ।  অর্থ রাজাকার )  করার জন্য একেক জন কসাই ও জল্লাদ হয়ে ওঠে ।  
যে কারণে তৎকালীন জামাত নেতারা মানবতার কাছে বিশ্ব জনমতের কাছে যুদ্ধাপরাধী । 
 আসলে সৈয়দ কুতুব - মওদূদী - লাদেন সবাই একই সূত্রে গাথা । 
এদের প্রেরণার মূলে সালাফি - হাম্বলীপন্থি রক্ষণশীল কট্টরপন্থি আবদুল ওয়াহাবীব । এবং এদের পৃষ্টপোষক  সালাফি / ওয়াহাবী সৌদি রাজতন্ত্র ।  
আমরা যুদ্ধাপরাধীর বিচার করতে চাই ।  অথচ ,  আমরা
এ প্রসঙ্গে ওয়াহাবী কানেকশানের কথা উল্লেখ করি না ।  বাংলাদেশে যুদ্ধপরাধীদের বিচারের একটি বড় অন্তরায় সৌদি আরব ।  বাংলাদেশে যুদ্ধপরাধীরা জামায়াত ই ইসলামীর সদস্যরা সালাফি - হাম্বলী - ওয়াহাবী চক্রের অনুসারী ।  সৌদি আরবও ওই সালাফি - হাম্বলী - ওয়াহাবী চক্রের মূল পান্ডা ।  তারা বাংলাদেশে যুদ্ধাপরাধীদের বিচার করতে দেবে না ।  বাংলাদেশে যুদ্ধাপরাধীদের বিচার মানে সৌদি আরবের বিরুদ্ধে যাওয়া ।    আপাতত তা সম্ভব নয় ।  কেননা ,  বাংলাদেশ দরিদ্র বলেই জ্বালানীসহ অর্থনৈতিক ভাবে সৌদি আরবের ওপর অনেকাংশে নির্ভরশীল ।  বাংলাদেশের বিশাল অঙ্কের রেমিন্টেস আসে ও দেশ থেকেই ।  তা ছাড়া বাংলাদেশের প্রধান প্রধান রাজনৈতিক দলগুলো সৌদি সরকারের প্রতি নতজানু ।  মুসলিম উম্মার নামে এরা সৌদি সরকারকে খুশি রাখতে চায় ।  ৭৫ এর পর যুদ্ধাপরাধী জামাত নেতা গোলাম আযমকে বাংলাদেশে ফিরিয়ে এনে নিরাপত্তা দিলেন উগ্র ডানপন্থি নেতা জিয়াউর রহমান ।  জাতীয় পার্টির পান্ডা জেনারেল এরশাদ সৌদি সরকারকে খুশি করার জন্য বাংলাদেশের সংবিধান লঙ্ঘন করে ইসলামকে রাষ্ট্রধর্ম করলেন ।   সামান্য সর্দি কাশী হলে বাংলাদেশের প্রধান প্রধান রাজনৈতিক দলের প্রধান প্রধান সৌদি আরব দৌঁড়ায় ।  ঘন ঘন ওমরা করে ।  সুটকেসে সম্পদ পাচার করে ।  এদের গাজীপুরের বালাখানার নাম  “ খোয়াব ।  ”  টেকনাফের  জনযানের নাম কেয়ারি - সিন্ধাবাদ ।  এদের মগজে মগজের কোষে কোষে সৌদি তোষামোদ । 
এবং শেখ হাসিনাও কি এক্ষেত্রে ব্যাতিক্রম ?  তিনি বলেছেন যে তিনি  ( ২৯ ডিসেম্বরের নির্বাচনে )  নির্বাচিত হলে যুদ্ধাপরাধীদের বিচার করবেন ।  আসলে এটি একটি নির্বাচনী ফাঁকা বুলি মাত্র ।  তার পক্ষেও সৌদি রাজতন্ত্রের বিরুদ্ধে যাওয়া সম্ভব হবে না ।  
আপনাদের মনে থাকার কথা ।  জোট সরকারের আমলে যুদ্ধাপরাধী জামাত নেতা মতিয়ুর রহমান নিজামীর বিরুদ্ধে দূনীর্তির অভিযোগ গঠন করার সঙ্গে সঙ্গেই সৌদি আরব ও কুয়েতে বাংলাদেশি শ্রমিকদের ওপর নির্যাতন শুরু করে ।  তাদের ছাঁটাই করে ।  এভাবে ওয়াহাবীদের স্পর্শ না করতে তত্ত্বাবধায়ক সরকারকে সতর্ক করে দেয় । 
বাংলাদেশে যুদ্ধাপরাধীদের বিচার যেহেতু সৌদি সরকারের ওপর অধিকাংশ নির্ভরশীল ।  সে কারণে আমরা আশাবাদী দৃষ্টিতে ভবিষ্যতের দিকে তাকাতে পারি ।  সৌদি আরবে সালাফি ওয়াহাবীদের ধ্বংস করে সৌদি আরবে প্রগতিশীল গনতান্ত্রিক শক্তির উত্থান ঘটলেই বাংলাদেশে ওয়াহাবী যুদ্ধপরাধীদের বিচারের সম্ভবনা সৃষ্টি হতে পারে ।  কাজেই ,  সৌদি আরবে হাম্বলীপন্থি সালাফি - ওয়াহাবীদের ধ্বংস চাই ! 
এমন কথা উচ্চারণে আমাদের বুক কেঁপে ওঠার কথা না ।  আমরা ভুলে যাইনি ১৯৭১ আমাদের অগ্রজরা পাক বর্বরদের বিরুদ্ধে কীভাবে রুখে  করেছিল ।   
সবশেষে বলছি - 
প্রথম থেকেই ইসলাম কট্টরপন্থি ও উদারপন্থি - এ দুধারায় বিভক্ত হয়েছিল ।  এবং বাংলার মাটি কট্টরপন্থি ইসলামের জন্য সহনীয় নয় বলেই প্রমাণিত ।   আমরা জানি ,  উদারপন্থি ইসলামের অন্যতম ধারা সূফিবাদ ।   সাত শ বছর আগেই মরমী বাংলা মরমী সুফী মতবাদকে মনেপ্রাণে গ্রহন করেছে ।  তার কারণ - 
সারা বাংলার মানুষ প্রকৃতিগত কারণেই মিস্টিক ।  সমাজতন্ত্রীদের ও বাঙালির এই মরমীপ্রবণতাটি মেনে নিতে হবে ।  ওয়াহাবী জামাতীরা এ দেশে ঠাঁই পাবে না  - কারণ -  ওয়াহীবা কোনও প্রকার রহস্যবাদের ধার ধারে না ।  তখন আমি মওদূদীকৃত
কোরানের তফসির তাহফিমুল কোরান - এর কথা উল্লেখ করেছি ।  আমরা জানি ,  কোরানে সুরা ফিল নামে একটি সুরা রয়েছে ।  যে সুরায় অলৌকিক আবাবিল পাখির কথা রয়েছে ।  যে পাখি কঙ্কর রেখে আগ্রাসী আবরাহা বাহিনীকে ধ্বংস করেছিল ।  বাংলাদেশের মানুষ অলৌকিক আবাবিল পাখির ।  মওদূদীর ব্যাখ্যা একেবারেই অন্যরকম ।  আবদুল ওয়াহাবের মাজার ভাঙ্গার ঘটনাটি স্মরণ করুন ।  কাজেই জামায়াত ই ইসলাম মিষ্টিক নয় ।  যে কারণে এরা বাংলাদেশে অস্পৃশ্য :  এদের উত্থান সালাফি - ইবনে হাম্বল > আবদুল ওয়াহাব >  সৈয়দ কুতুব >  আবুল আলা মাওদূদী  .  .  . 
আর বাংলাদেশে ইসলামের ক্রমবিকাশ -  বুদ্ধ > সুফিবাদ >  হজরত শাহ্ জালাল  .  .  . বাংলার মাঠেপ্রান্তরে লক্ষ লক্ষ সূফি মিস্টিক বাউল আজও ঘুরে বেড়াচ্ছে ।  কাজেই এই ক্ষুদ্র যুদ্ধাপরাধী রক্ষণশীল কট্টরপন্থি গোষ্ঠীর আপাতত আবহমান কোনও ভবিষ্যৎ দেখতে পাচ্ছি না ।  এরা দু - বার অন্যের ঘাড়ে জেঁকে বসে ক্ষমতার স্বাদ পেয়েছিল ।   ( ১ )  ১৯৭১ সালে ।  পাকিস্থানী সেনাবাহিনীর ঘারে চেপে বসে ।   ( ২ )  ২০০১ সালে ফ্যাসিবাদী উগ্র ডানপন্থিদের ঘাড়ে এরা চড়ে বসেছিল ৪ দলীয় জোট নামে । 
ওয়াহাবীবাদের পাকিস্থানী সংস্করনকে গ্রহন করতে হলে রাতারাতি আবহমান বাংলার হাজার বছরের সাংস্কৃতিক ঐতিহ্য ভুলে যেতে হবে ।  সমাজ বিজ্ঞানীদের মতে যা সম্ভব নয় । 
আর যুদ্ধাপরাধীর বিচার ? 
রক্ষণশীল কট্টরপন্থিদের উৎস সৌদি রাজতন্ত্রে ধ্বংস কামনা করে সমগ্র আরব উপদ্বীপে উদারপন্থি গনতান্ত্রিক গ্রগতিশীল আরব শক্তির মানবিক উত্থানের জন্য অপেক্ষায় থাকা । 
 তথ্য উৎস : 
 আবদুল ওয়াহাব , সৈয়দ কুতুব ,  মওদূদী প্রসঙ্গে উইকিপিডিয়ার নানা প্রবন্ধ । 
                            
                    




আজকের এই মহান বিজয়ের দিনে শহীদ আলতাফ মাহমুদকে বিষন্নচিত্তে স্মরণ করছি । 


 
                        আলতাফ মাহমুদ
৩০ আগস্ট ।  ১৯৭১ ।  অসহ্য যন্ত্রনায় মৃত্যুকে বরণ করেছিলেন  এই কৃতি  সঙ্গীতজ্ঞ ।  আলতাফের জন্য বুলেট খরচ করেনি পশুরা ।  শরীরে কেরোসিন ঢেলে পুড়িয়ে মেরেছিল  ।  তার আগে সিগারেটের আগুন সারা শরীর অল্প অল্প করে পুড়িয়ে দিয়েছিল ।  সিলিং ফ্যানে বেধে ঘুরিয়েছে ।  রডের আঘাত তো ছিলই ।  তবু  সহযোগী মুক্তিযোদ্ধাদের নাম বলেননি আলতাফ ।  
 ১৯৩৩ ।  বরিশাল শহর ।  আলতাফ মাহমুদ জন্ম ঐ বরিশাল শহরেই ।  আলতাফ মাহমুদের পুরো নাম অবশ্য এ . এন . এম আলতাফ আলী ।  
ছেলেবেলা থেকেই গান আর ছবি আঁকার ঝোঁক ।    অপরুপ এক নদী কীর্তনখোলার পাড়ের তিরিশ - চল্লিশের দশকের নিঝুম শহরটি তার সমস্ত সঞ্চিত সুধা দান করেছিল স্পর্শকাতর সেই বালকটিকে ।  শহরের নির্জন রাস্তায় হাঁটতে হাঁটতে একদিন আলেকান্দার মোড়ে যেন ঘোর লাগা জীবনানন্দকে দেখে থমকে গেল বালক ।    ( আমার এমনটা কল্পনা করতে ভালো লাগে ।  )  আর ঐ তো কলাঝোপ আর পুকুরের পাশে শহরের বিখ্যাত বেহালাবাদক সুরেন রায়ের বাড়ি ।  এক অনুষ্ঠানে  সুরেন রায়ের বেহালা শুনে স্থানকালপাত্র বিস্মৃত হয়েছিল কিশোর আলতাফ ।  অনুষ্ঠান শেষে গুণী শিল্পীর পায়ে পড়ল কিশোর ।  আমি বেহালা শিখুম । 
ভায়োলিন শিখবা ?  তাইলে আমার বাড়ি আইস ।  হেসে বললেন সুরেন রায় । 
যামু । 
আমার বাড়ি চেনো মনু ? 
চিনি কাকা । 
ছেলে বেহালা কিনবে শুনে বাবা গম্ভীর ।  
আর মা ?  মা জমানো টাকা থেকে কোলকাতা থেকে বেহালা আনিয়ে দিলেন । 
সুরেন রায়ের কাছে সঙ্গীতের হাতেখড়ি হল । 
কিছুদিন পরে ছেলের বেহালার সুর শুনে গম্ভীর বাবার মুখে হাসি ফুটল । 
 আমার ভাইয়ের রক্ত রাঙানো - এই ঐতিহাসিক গানটার জন্য আলতাফ খ্যাতি হলেও ওঁর একটা অসাধারণ গান আছে ।  সাবিনা ইয়াসমীন গেয়েছেন - 
  শুধু গান গেয়ে পরিচয় । 
 চলার পথে ক্ষণিক দেখা  .  .  . এই জায়গার সুর  .  .  . মানে যারা গানের ব্যকরণ জানেন  .  .  . আর যারা গানের ব্যকরণ  জানেন না  - এই দু - দলই স্বীকার করবে যে আলতাফ মাহমুদ স্বর্গমহল থেকে সুরটা পেয়েছিলেন । 
গানটা মাইনর স্কেলে ।  মানে -   ( দরবারী রাগের আমেজ রয়েছে )  চলার পথে ক্ষণিক দেখা  .  .  . এই জায়গার স্বরগুলি  .  .  . মানে  .  .  . জীবন এখানেই রহস্যময় .  .  . গভীর রহস্যময়  .  .  . কাকে এ কথা বোঝাব ?  সুর ওহীরুপে আসে সাধকের কাছে । 
 এমন সাধককে পুড়িয়ে মারল ওরা ? 
জগৎ এখনও টিকে আছে । 
 কেন ? 
একাত্তরের খুনিদের সমর্থকেরা কেন আজও অনুতপ্ত নয় ? 
কেন ?  
তারা গান বোঝে না বলে ?  যে গান সুরসাধকের কাছে ওহীরুপে আসে । 
অনেক কিছু যেন পরিস্কার হয়ে আসে । 
বলছিলাম , চলার পথে ক্ষণিক দেখা  .  .  . এই জায়গার স্বরগুলি  .  .  . মানে  .  .  . জীবন এখানেই রহস্যময় .  .  . গভীর রহস্যময়  .  .  . কাকে এ কথা বোঝাব ?  সুর  সাধকের কাছে ওহীরুপে আসে । 
 সলিল চৌধুরী ।  আলতাফ মাহমুদ ।  আলাউদ্দীন আলী । 
 সুর  সাধকের কাছে ওহীরুপে আসে । 
সুর  সাধকের কাছে ওহীরুপে আসে । 
সুর  সাধকের কাছে ওহীরুপে আসে । 
  ( আবেগপ্রবন হয়ে পড়ার জন্য ক্ষমাপ্রার্থী ) 
 বরিশাল জেলা স্কুল পড়াশোনা চলছিল আলতাফের ।  ১৯৪৮ ।   ঐ স্কুল থেকেই ম্যাট্রিক পাস করল কিশোর । 
অবশ্য তার আগে থেকেই গানের আসর মাত করে দিচ্ছিল সে । ও বলায় হয়নি ।  আলতাফের গানের গলাও ছিল চমৎকার । 
শিল্পসংগঠনের প্রতি তীব্র টান ।  বরিশালে সে সময় নানান শিল্পসংগঠন ছিল ।  আলতাফ ওদের সঙ্গে  গণসঙ্গীত গাইত । 
ম্যাট্রিক পাসের পর বি এম কলেজে ভর্তি হয়ে কিছুদিন পড়াশোনাও হল । 
 ছবি আঁকার ইচ্ছেটাও এমন জেঁকে বসেছে । 
মা আমি কইলকাতা যামু । 
কা ? 
ছবি আঁকা শিখমু । 
তোর বাবায় রাজী হইবে ? 
না হউক ।  আমি যামু । 
যা । 
কিশোর ছুটল কোলকাতা ।  তারপর আর্ট স্কুলে ভর্তি ।  ছবি আঁকা শেখা ।   ( ঔপন্যাসিক এখানে বিস্তারিত লিখবেন ।  ) 
 ১৯৫০ ।  এবার ঢাকা ।  শিল্পসংগঠনের প্রতি তীব্র টান ।  আর সময়টাও তখন তীব্র গণজাগরণের ।   
তখন ঢাকায়  “ ধূমকেতু শিল্পী সংঘ ”  নামে একটি সংগঠন ছিল ।  আলতাফ সেই সংগঠনে যোগ দিলেন ।  দলটির সঙ্গে গণসঙ্গীত গাইত আলতাফ । 
 পথে এবার নাম সাথী
পথেই হবে এপথ চেনা  .  .  . 
 ১৯৫২ ।  ভাষা আন্দোলনের বছর ।   আলতাফের জীবনের স্মরণীয় বছর ।  আব্দুল গাফফার চৌধুরী ভারাক্রান্ত হৃদয়ে  লিখে ফেলেছেন স্পর্শকাতর একটি  গান ।   দেখ তো আলতাফ কেমন হয়েছে ? 
আলতাফ মন্তব্য করলেন ,  ভালো ।  কন্ঠস্বর কেমন গম্ভীর । 
তাইলে হারমোনিয়াম লইয়া বহ । 
তাই বসল আলতাফ ।  সুর করলেন -  আমার ভাইয়ের রক্তে রাঙানো  .  .  . 
 তখন বলছিলাম শুধু গান গেয়ে পরিচয় গানটা মাইনর স্কেলে এবং সে গানে দরবারী রাগের ছোঁওয়া আছে ।  
আলতাফ আমার ভাইয়ের রক্তে রাঙানো  .  .  . গানটি সুর করলেন মেজর স্কেলে ।  কী ভাবে একই সঙ্গে দুঃখ বেদনা গাম্ভীর্য ফুটিয়ে তোলা যায় ?  বিষাদের এমন মহিমা  .  .  . ছেলেহারা শত মায়ের অশ্র “   .  .  .  হায় এমন করুন আর্তি ! 
 সুর  সাধকের কাছে ওহীরুপে আসে । 
 এমন সাধককে পশুরা পুড়িয়ে মারল ? 
 একটা গানেই বাঙালির মন চিরকালের জন্য জয় করে নিলেন আলতাফ । 
একই সঙ্গে পাকিস্থানী শাসকগোষ্ঠীর নজরে পড়ে গেলেন ।  বিরাগভাজন হলেন পশ্চিমা লুটেরা শাসকগোষ্ঠীর । 
আজ আমরা জানি ,  তারা - সেই পশুরা  প্রতিশোধ যথাসময়েই নিয়েছিল । 
 ১৯৫৬ সাল ।  ভিয়েনায় একটি আর্ন্তজাতিক শান্তি সম্মেলনের আয়োজন করা হয়েছে ।  
ভিয়েনা  যাওয়ার আমন্ত্রণ পেলেন আলতাফ ।  ভিয়েনার উদ্দেশে যাত্রা করে করাচি পৌঁছলেন ।  তাঁর পাসপোর্ট জব্দ করল পাকিস্থানী গোয়েন্দা সংস্থা । 
 বিষন্ন হলেন আলতাফ ।  কী আর করা ।  
ওস্তাদ আদুল কাদের খাঁর তখন খুব নাম ডাক । 
উচ্চাঙ্গসঙ্গীতের তালিম নেওয়া হয়নি বলে মনে মনে ক্ষাণিক আফসোস ছিল ।  আলতাফ ওস্তাদ আদুল কাদের খাঁর শিষ্যত্ব বরণ করলেন । 
টানা ৭ বছর চলল সাধনা । গানের এমনই টান ।  আসলে তো আলতাফ গানের মানুষ ।  
 এমন মানুষকে পুড়িয়ে মারল তারা ! 
  ১৯৬৩ ।   ঢাকায় ফিরে এলেন আলতাফ । 
অনেক দিন পর ।  সংগঠনের খোঁজ খবর নিলেন । 
  ১৯৬৫ ।  ছায়াছবির সঙ্গীত পরিচালনা করতে শুরু করলেন ।  সে সময় বাংলা এবং উর্দু ভাষায় ছবি নির্মিত হত ।  সব মিলিয়ে ১৯টি ছবিতে কাজ করেছেন আলতাফ ।  উল্লেখযোগ্য হল -  এবং ,  তানহা .  কার বউ  .  .  . ইত্যাদি । 
 ছবির কাজের পাশাপাশি ক্রান্তি শিল্পীগোষ্ঠীর সঙ্গে গণসঙ্গীত গাইতেন । 
 ১৯৭১ ।  পূর্ব বাংলার জনগোষ্ঠীর ওপর ঝাঁপিয়ে পড়েছে পশুরা ।  গড়ে উঠেছে তার বিরুদ্ধে প্রতিরোধ ।  দেশাত্মবোধক গান রচনা করলেন আলতাফ ।  স্বাধীন বাংলা বেতার কেন্দ্র থেকে সে সব উদ্দীপনাময় গান প্রচার করা হতে লাগল । 
 দেশাত্মবোধক গান রচনার পাশাপাশি মুক্তিযোদ্ধাদের অর্থ ও খাদ্য যুগিয়ে সাহায্য করতে লাগলেন আলতাফ । 
 ৩০ আগস্ট ।  পাকবাহিনীর লোকেরা বাসা থেকে ধরে নিয়ে যায় ।  অভিযোগ - মুক্তিযোদ্ধাদের লুকিয়ে রাখা অস্ত্রের খবর জানে আলতাফ  । 
 তারপর  .  .  . 
 মৃত্যুর আগে অসহ্য যন্ত্রণা সহ্য করতে হয়েছিল আলতাফকে ।  আলতাফের জন্য বুলেট খরচ করেনি পশুরা ।  শরীরে কেরোসিন ফেলে পুড়িয়ে মেরেছিল  ।  তার আগে সিগারেটের আগুন সারা শরীর অল্প অল্প করে  .  .  . 
 ১৯৭৭ সালে বাংলাদেশ সরকার মরণোত্তর একুশে পদকে ভূষিত করে আলতাফকে । 
 ছবি :  বাংলাপিডিয়ার সৌজন্যে
তথ্য; মোবারক হোসেন খান লিখিত বাংলাপিডিয়ার একটি নিবন্ধ


                    




কম্বোডিয়ার গনহত্যা :  খেমার রুজ শাসনের এক বিভীষিকাময় অধ্যায় । 


 
                        ছোট্ট এই মেয়েটিকেও খেমার রুজ গেরিলারা রেহাই দেয়নি । 
 রুজ শব্দটা ফরাসী; অর্থ লাল ।  কাজেই খেমার রুজ শব্দের অর্থ :  লাল খেমার ।  কম্বোডিয়ার ৯৫ %  লোকই খেমার জনগোষ্ঠীর ।  খেমার রুজ বলতে কম্বোডিয়ার কমিউনিষ্ট গেরিলাদের বোঝায় ।  
কিন্তু ,  ফরাসী নামের কি কারণ ?   
১৮৬৩ থেকে ১৯৫৩ অবধি  কম্বোডিয়া শাসন করেছিল ফ্রান্স  ।  কাজেই ,  ফরাসী শাসনাধীন কম্বোডিয়ায় খেমার ভাষার পরই ফরাসী ভাষার স্থান ।     
স্বাধীনতাউত্তর কম্বোডিয়ার প্রথম শাসক ছিলেন প্রিন্স নরোদম সিহানুক ।  তিনিই কম্বোডিয়ার কমিউনিষ্ট গেরিলাদের ঐ  “ লাল খেমার ”  নাম দিয়েছিলেন ।  
১৯৭৫ ।  এপ্রিল মাস ।  সরকারী বাহিনীকে বিধস্ত করে লক্ষ লক্ষ  খেমার রুজ গেরিলারা  কম্বোডিয়ার রাজধানী নমপেনে প্রবেশ করে ।  সেই ষাটের দশক থেকেই কম্বোডিয়ার কমিউনিষ্ট গেরিলারা  কম্বোডিয়ার শাসন ক্ষমতা দখলের লক্ষ্যে জোর তৎপরতা চালিয়ে আসছিল ।  ১৯৭৫ সালের ১৭ এপ্রিল তারা সে লক্ষ্য অর্জনে সফল হয় ।  খেমার রুজ গেরিলাদের নেতৃত্ব দিয়েছিলেন পলপট ।  খেমার রুজ গেরিলারা নমপেন দখল করার পলপট সরকার কম্বোডিয়ার নামকরণ করে  “ ডেমোক্রেটিক কাম্পূচিয়া ”  ।  তারপর নানাবিধ সংস্কারে নামে পলপট সরকার ভয়ঙ্কর এক হত্যাযজ্ঞে লিপ্ত হয় ।  
যে গনহত্যা চলাকালীন সময়ে নমপেন শহরের পাশ দিয়ে বয়ে চলা মেকঙ নদীটার জল হয়ে উঠেছিল রক্তাক্ত ।  
গনহত্যা কারণ ? 
নমপেনবাসীর ওপর খেমার রুজ গেরিলাদের ছিল ভয়ঙ্কর ক্রোধ ।      খেমার রুজ গেরিলাদের চোখে নমপেনবাসী ছিল পাতি বুর্জোয়া :  যারা সব সময় শস্তা ভোগ বিলাসে ডুবে থাকে ,  মদ খায় ,  নাইট ক্লাবে নাচে; যারা আমেরিকান কালচারে আসক্ত ,  খেতে পছন্দ করে বার্গার ও কোক; দেশের প্রতি যাদের বিন্দুমাত্র টান নাই ,  যারা বিপ্লবে যোগ দেয়নি ,  যারা সব সময় কেবল আমেরিকার যাওয়ার ধান্দায় থাকে ,  গ্রামে যেতে চায় না; গ্রামের মানুষের দারিদ্র নিয়ে ভাবে না ,  কোনওমতে পাশ করে  একটা চাকরি পেলেই যারা খুশি । 
খেমার রুজ গেরিলারা নমপেনবাসীর নাম দিয়েছিল :   “ মেকঙ নদীর বেশ্যা ।  ”  
কাজেই অস্ত্রের মুখে আমেরিকা - আসক্ত পাতি বুর্জোয়া  নমপেনবাসীকে নিয়ে যাওয়া হল গ্রামের দিকে  ।  হাঁটিয়ে ।  রাস্তার ওপর হাজার হাজার নারীপুরুষশিশুবৃদ্ধবৃদ্ধা হাঁটছে ।  এপ্রিল - মে মাসের কড়া রোদ ।  তৃষ্ণা ।  ক্ষুধা ।  বিলাসী জীবনযাপসের জন্য মুটিয়ে গিয়েছিল অনেকেই ।  হাঁপাতে - হাঁপাতে পথেই মরল অনেকেই  ।   উৎকন্ঠিত তাদের চকচকে হলুদ মুখ ।  দু ’ পাশে কারবাইন উঁচিয়ে খেমার রুজ গেরিলারা ।  সামান্য এদিক - ওদিক হলেই ঠা ঠা ঠা ।  
মাঝে মাঝে একটা কালো ট্রাক এসে থামত রাস্তার পাশে ।  বেছে বেছে খেমার রুজ গেরিলার লোকজনকে তুলে দিত সেই ট্রাকে ।  তারপর ট্রাকটা চলে যেত কোনও নির্যাতন কেন্দ্র ।  হয়তো টুঅল স্লেঙ্গ - এ ।  টুঅল স্লেঙ্গ - এ বন্দিদের প্রথমে জিজ্ঞাসাবাদ করা হত   ।  জিজ্ঞাসাবাদের সময় টর্চার ।   
টুঅল স্লেঙ্গ থেকে মৃতপ্রায় বন্দিদের আবার ট্রাকে তোলা হত ।  
ট্রাক একাব ছুটত চোয়েয়ুঙ্গ এক - এর দিকে ।  
চোয়েয়ুঙ্গ এক ছিল খেমার রুজ গেরিলাদের অন্যতম বধ্যভূমি । 
 ২
 তখন বলছিলাম যে - খেমার রুজ গেরিলাদের নেতৃত্ব দিয়েছিলেন পলপট ।  পলপট ছদ্মনাম ।  ফ্রান্সে থাকাকালীন সময়ে নেওয়া ।  আসলে পলপট শব্দের কোনও নির্দিষ্ট মানে নেই ।  পলপটের আসল নাম -  সালথ সার ।  জন্ম ১৯২৫ সালে কম্বোডিয়ার এক অভিজাত পরিবারে ।  পরিবারটি ছিল বৌদ্ধ ।  কাজেই সালথ সারের ছেলেবেলায় শিক্ষার অন্যতম ভিতটি ছিল অহিংস বৌদ্ধ দর্শন ছিল   ।  বালক সালথ সার পাঠ করেছিল ধর্মপদ থেকে বুদ্ধের বানী ।  
 Let go of anger . 
Let go of pride . 
When you are bound by nothing
You go beyond sorrow . 
Anger is like a chariot careering wildly . 
He who curbs his anger is the true charioteer . 
Others merely hold the reins . 
With gentleness overcome anger . 
With generosity overcome meanness . 
With truth overcome deceit . 
Speak the truth . 
Give whenever you can , 
Never be angry . 
 ভাবলে অবাক হতে হয় - পরে এই পলপটেরই নির্দেশেই লক্ষাধিক নিরীহ বৌদ্ধ ভিক্ষুকে হত্যা করা হয়েছিল । 
১৯৪৮ সাল ।  রেডিও ইলেকট্রনিক্স নিয়ে পড়তে ফ্রান্সে যায় সালথ সার ।    সেই সময়টায় গোটা ইউরোপ ছিল মাকর্সবাদ নিয়ে উত্তেজিত ।  সেই সময়ককার অধিকাংশ  বুদ্ধিজীবি মনে করতেন :   মাকর্সবাদ সর্ব প্রকার সামাজিক রোগের একমাত্র প্রতিষেধক ।  এমন কী সার্ত্রর মতন নিরাসক্ত মানুষও মাকর্সবাদের আকর্ষন এড়াতে পারেন নি ।  প্যারিসেই মাকর্সবাদে দীক্ষা সালথসারের ।  সম্ভবত সার্ত্রর সঙ্গেও দেখা করেছিলেন ।  কম্বোডিয়ায় তখন ফরাসী শাসন ।  সার্ত্র উপনিবেশগুলোয় ফরাসী শাসনের ঘোর বিরোধী ছিলেন ।   
পলপট কম্বোডিয়ায় ফেরেন ১৯৫৩ সালে ।  ফিরেই স্বাধীনতা আন্দোলনে ঝাঁপিয়ে পড়েন ।  ভিয়েতনামও লড়ছিল ঔপনেবেশিক ফ্রান্সের বিরুদ্ধে ।  ভিয়েত কংদের সঙ্গে যোগাযোগ হল পলপটের ।  
১৯৫৩ সালেই ফ্রান্সের কাছ থেকে স্বাধীনতা ছিনিয়ে নিল কম্বোডিয়ার স্বাধীনতাকামী জনগন ।  নরোদম সিহানুক হলেন রাজা ।  স্বাধীনতার পরপরই   পলপটসহ অন্যদের তৎপরতায় কমিউনিষ্ট আন্দোলন দানা বাঁধছিল কম্বোডিয়ায় -  যে আন্দোলনের পিছনে ভিয়েতনামের শ্রমজীবি শ্রেনির অগ্রনায়ক হো চি মিন - এর প্রত্যক্ষ ইন্ধন ছিল ।   প্রিন্স নরোদম সিহানুক ছিলেন প্রাচীনপন্থি ।  তিনি মাকর্সবাদ বুঝতেন না ।  বুদ্ধের দানশীলতায় আস্থা ছিল ।   তিনি নির্মম উপায়ে কমিউনিষ্ট দমন করতে লাগলেন বটে  -  তবুও পলপটের নেতৃত্বে ষাটের দশকে কমিউনিষ্ট আন্দোলন আরও সক্রিয় হয়ে উঠতে থাকে কম্বোডিয়ায় ।  ভিয়েতনামের ভিয়েত কংরা তাকে বুদ্ধি পরামর্শ দিচ্ছিল ।  দুটি প্রতিবেশি দেশের অবস্থা তখন ভয়ানক জটিল ।  থেকে থেকে মার্কিন  বিমান হামলা চলছিল ভিয়েতনামে; সীমান্ত পেরিয়ে এমন কী কম্বোডিয়াতেও বোমা বর্ষন করছিল মার্কিন  বোমারু বিমানগুলি  ।  কেননা ,  মার্কিন প্রশাসন ইন্দোচিনে কমিউনিষ্ট তৎপরাতার মূল শিকড় উপড়ে ফেলতে চায় !  অবস্থা এমনই ভয়ানক । 
১৯৬৭ সাল ।  পলপটের নেতৃত্বাধীন কম্বোডিও কমিউনিস্টরা একের পর এক  সিহানুক নিয়ন্ত্রিত সরকারী বাহিনীকে আক্রমন করে করে পযুদর্স্ত করতে থাকে  । 
 প্রিন্স নরোদম সিহানুক ঠিক ঐ সময়টায় কম্বোডিয়ার কমিউনিষ্টদের নাম দিয়েছিলেন খেমার রুজ  ।  অর্থাৎ ,  লাল খেমার । 
১৯৭৫ ।  ৮ বছর গেরিলা যুদ্ধের পর ট্যাঙ্ক বহর নিয়ে লক্ষ লক্ষ খেমার রুজ গেরিলারা নমপেন শহরে প্রবেশ করে ।   তারপর ১৯৭৯ সাল অবধি প্রায় ৩০ লক্ষ কম্বোডিয় জনগনের মৃত্যুর কারণ হয়ে ওঠে ।   ১৯৭৫ থেকে ১৯৭৯ ।   এই  সময়টায় পলপট সরকার কম্বোডিয়ায়  শুদ্ধি অভিযানের নামে নারকীয় এক হত্যাযজ্ঞ চালায় ।  এককালের সুহৃদ ভিয়েতনামের সঙ্গে পলপটের সর্ম্পকে ফাটল ধরেছিল ।  খেমারুজরা ভিয়েতনাম সীমান্তও আক্রমন করছিল ।  ভিয়েনাম নাকি কম্বোডিয়ার পূর্বাঞ্চলের সীমানা গ্রাস করে নিয়েছিল - এই অজুহাতে ।  আসলে সেই সময়টায় ,  ঐতিহাসিকদের মতে ,  পলপট সরকার ভুগছিল উগ্র জাতীয়তাবোধে ।  
১৯৭৮ সাল ।    ভিয়েতনামী সৈন্যরা কম্বোডিয়ায় অনুপ্রবেশ করে ।  অনুপ্রবেশের অবশ্য অন্য কারণও ছিল ।   পলপট সরকার কর্তৃক পরিচালিত  অমানবিক  গনহত্যা  । 
অপ্রতিরোধ্য ভিয়েতনামী সৈন্যরা দ্রুত নমপেনের দিকে এগিয়ে আসছিল ।  
১৯৭৯ ।  পলপটসহ খেমার রুজরা গেরিলারা থাই সীমান্তের পালিয়ে যায় । 
ভিয়েতনাম ছিল আমেরিকার শক্র ।  কাজেই ,  গনহত্যার অভিযোগ সত্ত্বেও আমেরিকা খেমার রুজ গেরিলাদের বিচার না - করে বরং সাহায্যই করেছিল । 
 ৩
 নমপেন শহরের একটি হাই স্কুল ।  নাম :  টুঅল সাভি প্রেই ।  স্বাধীনতা উত্তর কম্বোডিয়ার প্রথম শাসক  প্রিন্স নরোদম সিহানুক - এর নামে নাম ।  সাদা রং করা ৫টি দালান মিলে তিন তলা স্কুল ।   সামনে খেলার মাঠ  ।  মাঠের কিনারে কিনারে নারকেল গাছ ।  নারকেল গাছ গোড়ায় সাদা রং করা  ।  রাস্তা থেকে দোতলার বারান্দা ও পিলার চোখে পড়ে ।  আজ ঐ স্কুলটাকে দেখে কে বলবে ঐ স্কুলেই চার বছর ধরে প্রায় ২০ , ০০০ মানুষকে  বন্দি করে অকথ্য নির্যাতন করা হয়েছিল । 
১৯৭৫ ।  আগস্ট মাস ।  পলপট সরকার সিদ্ধান্ত নিল টুঅল সাভি প্রেই স্কুলটাকে নির্যাতন কেন্দ্র করে তুলবে ।  স্কুলটার বাউন্ডারি কাঁটাতারে ঘিরে ফেলা হয় ।  প্রবাহিত করা হল বিদ্যুৎ ।  নাম দিল Security Prison 21  ( S - 21 )  Tuol Sleng ও বলা হল ।  Tuol Sleng শব্দটি খেমার ।  মানে ,   " বিষাক্ত বৃক্ষের পাহাড় ।  " 
স্কুলটার ক্লাসরুমগুলিই হয়ে ওঠে প্রিজন সেল আর টর্চার চেম্বার ।  কখনও ১০০০ থেকে ১৫০০ বন্দি থাকত টুঅল স্লেঙ্গ - এ ।  অনেকেই নির্যাতন সইতে পারত না ।  মরে যেত ।  যারা বেঁচে থাকত - তাদের পাঠানো হত চোয়েয়ুঙ্গ এক নামে বধ্যভূমিতে ।  
নমপেনের ১৭ কিলোমিটার দক্ষিণে চোয়েয়ুঙ্গ এক ।  
১৯৭৫ সালের আগে চোয়েয়ুঙ্গ এক ছিল ফাঁকা মাঠ ।  মাঠে নানা রকম গাছ ।   একপাশে চিনেদের কবরখানা ।  ১৯৭৫ সালের পর ঐ চোয়েয়ুঙ্গ এক - ই হয়ে উঠেছিল খেমার রুজদের বধ্যভূমি ।  প্রায় ২০ ,  ০০০ মানুষকে ওখানে মেরে ফেলা হয়েছিল ।  একটি ১৯৮০ সালের পর ওখানকার একটি  গনকবরে প্রায় সাড়ে আট হাজার মৃতদেহ পাওয়া গেছিল ।  মৃত্যুর আগে প্রায় সবাই টুঅল স্লেঙ্গ এ  ছিল ।  বন্দিরা  প্রথমে মাঠের ওপর একটা গর্ত খুঁড়ত ।  গর্ত খোঁড়া শেষ হলে বন্দিদের গর্তের পাশে দাঁড়াতে বলত খেমার রুজরা ।  হত্যাযজ্ঞের সময় পলপট সরকার বুলেট খরচ করত না ।  যে কারণে ,  খেমার রুজদের হাতে থাকত রড ,  কখনও  -  কখনও কোদাল নিড়ানির মতো ভোঁতাও ব্যবহার করত তারা  ।  খেমার রুজরা বন্দিদের পিটিয়ে পিটিয়ে মারত ।   
গাছের গুঁড়িতে আছড়ে মারত শিশুদের  ।  
আশির দশকে  একটি বৌদ্ধ স্তুপ নির্মান করা হয়েছে চোয়েয়ুঙ্গ এক - এ ।  সাদা রঙের ছোট্ট একটা বাড়ি ।  চারিদিকে কাচে ঘেরা ।  বাইরে থেকে দেখা যায় ভিতরে কী আছে ।   ভিতরের পরপর কয়েকটা প্ল্যাটফর্ম ।  প্ল্যাটফর্মের ওপর খুলির পাহাড় ।  সর্বমোট  ৫০০০ খুলি রয়েছে !  নানা বয়েসী মানুষের খুলি ।  নারীর ,  পুরুষের ,  শিশুর ।  বেশির ভাগ খুলিতেই ফাটল ।  আঘাতের চিহ্ণ  .  .  . 
মানুষের এমন অসহায় মৃত্যু !  
যে মৃত্যু খেমার রুজ পলপট সরকারের ঠান্ডা মাথার  পরিকল্পনা ।   পলপট সরকার  যে কোনও সন্দেহভাজনকে প্রথমে দু - বার সতর্কবানী পাঠাত  ।  তারপর তাদের আসতে বলা হত কোনও  গোয়েন্দা সংস্থার অফিসে ।   গোয়েন্দা কর্মকর্তারা বলত -  দোষ স্বীকার কর ।  তা হলে তোমাকে ছেড়ে দেওয়া হবে ।  বল তুমি বিদেশিদের চেন ,  তুমি কি আমেরিকানদের চেন ?  ।  বল ।  বল ,  নইলে তোমার স্লেট ক্লিন করে দেব ।  তার মানে এখন তুমি প্রথমে যাবে টুঅল স্লেঙ্গ ।  সেখানে তোমাকে জিজ্ঞাসাবাদ করা হবে ।  সামান্য উত্তম মধ্যম দেওয়া হবে ।   পরে তোমাকে পাঠানো হবে চোয়েয়ুঙ্গ এক ।  মেরে ফেলার জন্য ।  তোমার মাথায় মোটা শক্ত কাঠ দিয়ে আঘাত করা হবে ।  ভবিষ্যতের মানুষ দেখবে তোমার মাথায় ফাটল ,  আঘাতের চিহ্ন  .  .  . 
মানুষের এমন অসহায় মৃত্যু !  
টুঅল স্লেঙ্গ - এ সন্দেহভাজন বন্দিদের ২ থেকে ৩ মাস রাখা হত ।  গভীর সন্দেজভাজনদের আরও বেশি ।  টুঅল স্লেঙ্গ এ প্রথমে জিজ্ঞাসাবাদ করা হত ।  জিজ্ঞাসাবাদের সময় মারা হত ,  দেওয়া হত ইলেকট্রিক শক; লোহার তার গরম করে ঢোকানো হত শরীরের নানা জায়গায় ।  সিলিং থেকে উলটো করে ঝুলিয়ে রাখত -   নিচে ড্রাম ভরতি পানি ,  পানিতে বন্দির মুখ ।  একজন দড়ি ধরে টানছে ।  বন্দির মুখ  ড্রামের পানিতে ডুবছে ,  ভাসছে ।  কখনও মাথায় প্লাস্টিকের ব্যাগ ভরে মানুষটার নিঃশ্বাস আটকে রাখা হত ।  কিংবা ধারালো ছোরা দিয়ে ফালি ফালি করে কাটা হত অঙ্গপ্রতঙ্গ; তুলে ফেলা হত নখ  ।  নখের ক্ষতে ঢালা হত অ্যালকোলহল ।   বন্দির মাথা পানির তলে চুবিয়ে রাখা হত ।  অনেকক্ষণ ।  মেয়েদের করা হত ধর্ষন ।  
সবশেষে মেরে ফেলার জন্য পাঠানো হত চোয়েয়ুঙ্গ এক ।  
আগেই বলেছি -  চোয়েয়ুঙ্গ এক রয়েছে খুলিতে ভরা একটি সাদা রঙের কাচের বাড়ি ।  বৌদ্ধ স্তুপ ।  নানাদেশ থেকে লোকে যায় ওই সাদা রঙের বাড়িতে  ।  নানা বয়েসী মানুষের খুলি ।  নারীর ,  পুরুষের ,  শিশুর ।  বেশির ভাগ খুলিতেই ফাটল ।  আঘাতের চিহ্ণ  .  .  .  খেমার রুজ দের বর্বরতা দেখে শিউরে ওঠে তারা ।  
টুঅল স্লেঙ্গও এখন গনহত্যা যাদুঘর ।  নানাদেশ থেকে লোকে যায় ওখানে ।  খেমার রুজ দের বর্বরতা দেখে শিউরে ওঠে ।  
 ৪
 ১৯৭৫ থেকে ১৯৭৯ ।  অসংখ্য নির্যাতনকেন্দ্র ও বধ্যভূমি গড়ে উঠেছিল কম্বোডিয়া জুড়ে ।  প্রায় প্রতিদিনই হাজার হাজার লোককে মেরে ফেলা হত ।  ১৯৭৫ সালে কম্বোডিয়ার জনসংখ্যা ছিল ৭০ লক্ষ ।  যার মধ্যে ৩০ লক্ষই নিহত হয়েছিল খেমার রুজ গেরিলাদের পরিচালিত নির্মম গনহত্যায় । 
 খেমারদের পরিবার সাধারনত বড় হয় ।  একেকটা পরিবারের লোকসংখ্যা ৭০ থেকে ৮০ জনের কম না ।  ওদের অস্ত্রের মুখে কোনও নির্জন স্থানে নিয়ে যাওয়া হত ।  কাপড় দিয়ে চোখ বাধা হত ,  হাত বাধা হত ।   তারপর রড দিয়ে আঘাত করে করে ৭০ ৮০ জনকেই মেরে ফেলা হত ।  
অনেক খুনিরাই ছিল কিশোর ।  খেমার রুজরা এদের ডাবের পানিতে রক্ত মিশিয়ে খাইয়ে খুনিতে পরিনত করেছিল কম্বোডিয়ায় ক্ষমতা দখলের পর । 
 ৫
 পলপট সরকার হত্যাযজ্ঞে মেতেছিল কেন ? 
কমিউনিষ্ট পলপট সরকার সবকিছু নতুন করে শুরু করতে চেয়েছিল ।  নতুন এক সমাজ গড়তে চেয়েছিল খেমার রুজ গেরিলারা ।  গ্রামভিত্তিক ,  শ্রেণিহীন । ছেলেবেলায় কম্বোয়িায়ায় অপরিসীম দারিদ্র দেখেছিল পলপট ।  দেখেছিল ফরাসী শাসনশোষনের নির্মম ফল ।  বুদ্ধের মিঠে কথায় যে দারিদ্র দূর হয়নি টের পেয়েছিল ।  ইউরোপে গেলেন পলপট ।  মার্কসবাদ তখন নতুন স্বপ্ন দেখাচ্ছে ।  দরিদ্র রাশিয়াকে বদলে দিচ্ছে সোভিয়েতরা  ।  মাসর্কবাদী তত্ত্বমতে :  সমাজের রুপ  ( form ) আছে ।  একে সচেতন ভাবে বদলানো যায় ।  কাজেই পলপটের নির্দেশে অস্ত্রের মুখে পাতি বুর্জোয়া আমেরিকা - আসক্ত নমপেনবাসীকে  নিয়ে গেল গ্রামের পথে ।  হাঁটিয়ে ।  দু ’ পাশে খেমার রুজ গেরিলারা কারবাইন উঁচিয়ে ।  সামান্য এদিক ওদিক হলেই ঠা ঠা ঠা ।   এপ্রিল - মে মাসের গরম ।  তৃষ্ণা ।  পথেই মরল অনেকে ।  মাঝে মাঝে একটা কালো ট্রাক এসে থামত ।  লোকজনকে তুলে নিত ।  তারপর ট্রাকটা থামত কোনও নির্যাতন কেন্দ্র ।  হয়তো টুঅল স্লেঙ্গ - এ ।  
টুঅল স্লেঙ্গ থেকে চোয়েয়ুঙ্গ এক । 
 ৬
 অনেকের মতে বাংলাদেশেও সমাজকাঠামোর পরিবর্তন প্রয়োজন ।  কথাটা অস্বীকার করব না ।  তবে সে উদ্যেগে  একজন মানুষও যেন নিহত না হয় ।  সমাজকাঠামোর পরিবর্তন হতে হবে রক্তপাতহীন । 
আমাদের কম্বোডিয়ার স্বৈরাচারী পলপট শাসনের ইতিহাস থেকে শিক্ষা নিতে হবে । 
ষাট ও সত্তুরের দশকে মার্কিন আগ্রাসন ঠেকাতে  ২০ লক্ষ মানুষ নিহত হয়েছিল ভিয়েতনাম  ।   ভিয়েতনামী তরুনতরুণীরা সে ইতিহাস জানেই না । আজ তারা ঠিকই কোক খাচ্ছে ,  বার্গার খাচ্ছে ,  কিনছে আইপড ন্যানো । 
তাহলে কী লাভ হল ঐ ২০ লক্ষ মানুষের আত্মদানে ? 
নেপালের সাম্প্রতিক ঘটনাবলী থেকেও আমাদের শেখার আছে অনেক কিছু  । 
 ৭
 শেষমেশ কি হয়েছিল পলপটের ? 
মনে থাকার কথা ।  ১৯৭৮ সাল ।  কম্বোডিয়ায় গনহত্যা ঠেকানোর জন্য ভিয়েতনামী কমিউনিস্টরা কম্বোডিয়ায় অনুপ্রবেশ করে ।  পলপটসহ খেমার রুজরা গেরিলারা থাই সীমান্তের দিকে পালিয়ে যায় ।  তবে ,  খেমার রুজ গেরিলাদের ওপর পলপট তার আধিপত্য দীর্ঘকাল বজায় রাখতে পারেনি ।  একদল খেমার রুজ গেরিলা বিদ্রোহ করে পলপটকে বন্দি করে ।   তার বিচার চলছিল ।  বিচার করছিল খেমার রুজরাই ।  বিচার চলাকালীন সময়ে থাইকম্বোডিয়া সীমান্তের কাছে গহীন অরণ্যে একটি কাঠের বাড়িতে ।  পলপট মারা যান ১৯৯৮ সালের এপ্রিল মাসে   ।  পলপটের জীবনীকার লিখেছেন -  মৃত্যুর সময় পলপটের নাকি তেমন মৃত্যুযন্ত্রনা হয়নি ।  ঘুমের মধ্যে হার্ট অ্যাটাকে মারা গিয়েছিলেন পলপট ! 
পলপট প্রথম বিবাহ করেছিলেন ফ্রান্সে ।  ২য় একটি বিবাহ করেছিলেন নাকি মৃত্যুর ঠিক আগে   । 
 তথ্যসূত্র : 
 http :  /  / en . wikipedia . org / wiki / Cambodia  Chandler ,  David ,  and Rooney ,  Dawn F .   " Cambodia .  "  Microsoft® Student 2008  [ DVD ]  .  Redmond ,  WA :  Microsoft Corporation ,  2007 .  Microsoft ® Encarta ® 2008 .  © 1993 - 2007 Microsoft Corporation .  All rights reserved . 
 Tuol Sleng - এর বন্দিদের ছবি দেখতে চাইলে - 
 http :  /  / www . tuolsleng . com / photographs . php    

                    




জৈন কারা ? 


 
                        বর্তমানকালের ভাস্করে নির্মিত বর্ধমান মহাবীরের মার্বেল পাথরের ভাস্কর্য ।  
জৈনদের একটি প্রার্থনা এরকম - Namo Loe Savva Sahunam :   -  
এর অর্থ :  I bow to all saints and sages everywhere in the world ! 
খ্রিস্টপূর্ব যুগে প্রাচীন ভারতে যে ক ’ টি বেদবিরোধী ধর্মের উদ্ভব হয়েছিল তার মধ্যে জৈন ধর্মটি অন্যতম ।  জৈন ধর্মটির প্রাথমিক ধারনা যদিও অনেক প্রাচীনকাল থেকেই ভারতবর্ষে প্রচলিত ছিল -  প্রকৃত প্রস্তাবে বর্ধমান মহাবীরই ছিলেন  জৈনধর্মের মূল স্থপতি । তিনি যদি খ্রিস্টপূর্ব ষষ্ট শতকে  জৈনধর্মটির সংগঠিত না করতেন -  তা হলে হয়তো জীবন ও জগৎ সম্বন্ধে প্রাচীন জৈন সাধুদের  দার্শনিক মতমতটি  চিরকালের মতো হারিয়ে যেত ।  মহাবীরের ঔদার্য এই যে; তিনি যথেস্ট মেধা ও মৌলিক চিন্তার অধিকারী হওয়া সত্ত্বেও নতুন ধর্ম প্রচার করেননি; বরং ,  ২৩জন প্রাচীন সাধুর অহিংস দর্শনই জীবনভর প্রচার করে গিয়েছেন জগতের অহিংমতের জন্মভূমি প্রাচীন ভারতবর্ষে ।  
 সুপ্রাচীন কাল থেকেই প্রাচীন ভারতে তেইশ জন সাধু মোক্ষলাভের উপায় সম্বন্ধে প্রায় অভিন্ন এক অহিংস মতবাদ প্রচার করে আসছিলেন ।  এঁরা হলেন - ঋষব  ( বা আদিনাথ )  ,  অজিত ,  সম্ভব ,  অভিনন্দন সুমতি ,  পদ্মপ্রভূ ,  সুস্পর্শবন্ত ,  চন্দ্রপ্রভূ ,   সুবিধি ,  শীতল ,  অংশ ,  বসুপূজ্য ,  বিমল ,  অনন্ত ,  ধর্ম ,  শান্তি  কুন্থ ,  আরা ,   মল্লি ,  মুনিসুব্রত ,  নামি ,  নেমি এবং পার্শ্বনাথ ।  এই ২৩জন প্রাচীন আচার্যকে বলা হয়  তীর্থঙ্কর ।  তীর্থঙ্করের এক অর্থ - যে জলস্রোত পাড়ি দেয় ।  মানে ,  যে মোক্ষের দিকে যায় ।  তীর্থঙ্কর শব্দটির অন্য এক মানে হল -  পবিত্র সাধু  - বা জৈন পবিত্র সাধু ।  ভারতবর্ষের ভাষাগুলি প্রতিশব্দময় ।  কাজেই সাধু শব্দের আরও দুটো প্রতিশব্দ হল -  অরহৎ এবং জিনা  ( Jina )  ।   যিনি কামক্রোধ জয় করে গ্রন্থিমুক্ত হয়েছেন -  তিনিই অরহৎ  ।  যেহেতু গ্রর্ন্থিমুক্তির   কথা রয়েছে ।  কাজেই ,  জৈনসাধুদের নির্গ্রন্থও বলা হয়ে থাকে ।  অন্তত ,  বৌদ্ধেরা সেই সময় তাই বলত ।   
যিনি কাম ক্রোধ লোভ আবেগ গর্ব অহঙ্কার জয় করেছেন তিনিই  জিনা ।  Jina শব্দটি সম্ভবত মাগধী ।  কাজেই জিনার অনুসরণকারীই জৈন ।  জৈনদের বিশ্বাস এই যে -  জৈনধর্মটি ২৪ জন তীর্থঙ্করের  জীবনদর্শনের ওপর দাঁড়িয়ে রয়েছে ।  এদের মধ্যে উল্লেখযোগ্য হলেন পার্শ্বনাথ ও মহাবীর ।  বাকিরা নাকি ঐতিহাসিক ব্যাক্তি নন ,  সব কাল্পনিক চরিত্র ! 
 জৈনধর্মের ২৪তম  তীর্থঙ্কর হলেন মহাবীর  ।  তাঁর পরে আর  তীর্থঙ্কর আসেনি ।  কাজেই মহাবীরই জৈনধর্মের সর্বশেষ তীর্থঙ্কর ।  কাজেই ,  জৈন কারা - এই প্রশ্নটির উত্তর জানতে  হলে  আমাদের মহাবীরের জীবনের দিকে  ফিরে তাকাতে হবে । 
 প্রাচীন ভারতের   বৈশালী নামে একটি রাজ্য ছিল ।  বৈশালী জায়গাটি বর্তমান বিহারে ।  সেই বৈশালী রাজ্যে ছিল  কুন্ড নামে একটি গ্রাম ।  সেই কুন্ডগ্রামেই মহাবীরের জন্ম  ।  সময়টা ৫৯৯ খ্রিস্টপূর্ব ।   মহাবীরের মায়ের নাম ছিল ত্রিশলা ।  ত্রিশলা ছিলেন জ্ঞাতৃক জনগোষ্ঠীর রানী  ।  কেননা ,  মহবীরের বাবা সিদ্ধার্থ ছিলেন জ্ঞাতৃক জনগোষ্ঠীর রাজা ।   এরা ছিলেন  জাতে ক্ষত্রিয়; গোত্রে নট ।   মহাবীরের এক  মামা ছিল; নাম চেটক ।  চেটক ছিলেন বৃজি জনগোষ্ঠীর প্রধান ।  কাজেই ,  সোনার চামচ মুখে নিয়েই জন্মেছিলেন  মহাবীর ।  
জন্মের পরই ত্রিশলা ছেলের নাম রাখলেন - মহাবীর ।  ইচ্ছে - ছেলে বীরের মতন জীবন যাপন করবে ।  ত্রিশলার সেই ইচ্ছে কালে কালে পূর্ন হয়েছিল ।  তবে সে বীর ক্ষত্রিয় বীর নয়  -  পরবর্তীকালে মহাবীর হয়ে উঠেছিলেন আধ্যাত্বিক যুদ্ধের মহৎ এক যোদ্ধা ।  
 ছেলের আরেকটি নামও রেখেছিলেন ত্রিশলা -  বর্ধমান ।  মানে - ক্রমবর্ধমান; মানে -  যে যুগের চেয়ে এগিয়ে ।  তাই কিন্তু হয়েছিল ।  মহাবীর ছিলেন যুগের চেয়ে এগিয়ে ।  
যা হোক ।  বালক বয়েস থেকেই বর্ধমান যেন কেমন ।  গম্ভীর ,  চুপচাপ - সারাক্ষণ কী যেন ভাবছে ।  তো ,  সেকালে বর্ষকালে   খুব বৃষ্টি হত বৈশালীতে -  একালের মতোই ।  বৃষ্টিভেজা দিনের অন্ধকার ঘরে বসে  বালক বর্ধমান কত কী যে ভাবত ।  ভাবত কে আমি ?  আমি কোত্থেকে এলাম ?  আমি যেখানে আছি - কী এটা ?  এই ঘর ,  এই অন্ধকার ,  এই বৃষ্টি ,  ওই নিমের ডালের বৃষ্টিভেজা কাক; এই কুন্ডগ্রাম ।  আমি এখানে কী করব ?  আমার কি করা উচিত ?  এসব ভেবে ভেবে বালক বর্ধমান হয়ে উঠত অস্থির ।  
আর ওর মনও খারাপ হয়ে যেত প্রায়ই ।  
কেননা ,  দিন কয়েক আগে পাথর ছুঁড়ে একটা বকের ছানা মেরে ফেলল শ্রাবক  ।  শ্রাবক ওরই এক জেঠাতো ভাই ।  কী ছটফট করেই না মরে গেল বকের ছানাটি ।  বালক বর্ধমান ঐ করুণ দৃশ্যটি দেখে কেঁদে ফেলেছিল ।  মানুষ কেন যে পাখির ছানাদের ঢিল ছুঁড়ে ? 
পশু পাখিকে সামান্যতম আঘাতও না করার পন করল বর্ধমান । 
ত্রিশলা ছেলের মন খারাপ ঠিকই টের পেয়েছিল ।  তিনি জানতেন যে তাঁর ছেলে একদিন সন্ন্যাস নেবে ।  তিনি প্রমাদ গুনলেন ।  ছেলে বলে কথা ।  চোখের আড়াল হলে মায়ের বুকের ব্যথা কে বুঝবে ?  
বর্ধমান কিশোর বয়েসে পৌঁছলে ছেলের বিয়ে দেওয়ার কথা ভাবলেন ত্রিশলা ।  পাত্রী কৌন্ডিন্য গোত্রের মেয়ে যশোদা  ( কতিপয় জৈন অবশ্য বিশ্বাস করে যে - মহাবীর অবিবাহিত ছিলেন  !  তাদের বলি - বিবাহিত না হলেই কি শুদ্ধতা বৃদ্ধি পায় ?  ) 
কিশোর মহাবীরের ঘরে  বউ এল  ।  বউকে নিয়ে প্রেমকামে ডুবল ঠিকই মহাবীর - তবে তার মোহভঙ্গ হতেও সময় লাগল না ।  ততদিনে একটি মেয়েও হল - অনুজা ।  মেয়েকে কোলে নিয়ে বসে থাকে মহাবীর ।   প্রশ্নগুলি মাথার ভিতরে ডালপালা মেলছিল ।  মহাবীর ভাবছিল ।  কেবল ভাবছিল ।  ভাবছিল ,  আমি কেন শ্রাবকের মত কিশোরী মেয়েদের সঙ্গে খুনসুটি করতে পারি না ?  কেন আমি গুরুজনদের মুখের ওপর কড়া কড়া কথা শুনিয়ে দিতে পারি না ?  কেন আমি মনে করি নিঃস্ব শূদ্রও সম্মান পাবার অধিকারী !  কেন আমি  শস্তায় কোথায় গরু পাওয়া যায় সে খবর রাখি না । 
 আমার কেন ভালো লাগে না ভিড় ?  
হাটের ভিতর মানুষ মানুষ ভিড় ?  
হাটের ভিড়ে পায়ের নিচে ধূলা । 
ধূলায় গড়ায় ভাঙ্গা করুন কূলা ! 
আমার কেন ভালো লাগে রাত ? 
রাতের ভিতর রাতের নির্জনতা ?  
আমার কেন বুকটা করে হু হু ? 
শীতের দিনের নম্র দুপুর বেলায় । 
আমি কেন এমন একা -  ফাঁকা ?  
বুকে আমার কেন এত প্রেম ? 
মানুষ যখন ছোঁড়ে কঠিন ঢিল ? 
মানুষ যখন হাটের ভিড়ে হা হা  .  .  . 
 আর ,  ভাবল সে : 
  1 .  All worldly things are temporary . 
 2 .  The Soul alone is the sole resort . 
 3 .  This world is beginningless and crooked . 
 4 .  There is nothing to help the Soul ,  but the Soul itself . 
 5 .  Body ,  mind ,  etc .  ,  are essentially separate from the Soul . 
 6 .  The Soul is essentially pure and the body ,  etc .  ,  are essentially impure . 
 7 .  The Soul ’ s bondage is due to the inflow of Karma in it . 
 8 .  Every being ought to stop this inflow . 
 9 .  Emancipation is attained when Karma is absolutely got rid of . 
 10 .  The emancipated Souls remain fit the foremost top of the filled spaces . 
 11 .  In this world ,  to have the birth of a human being and to meditate on the nature of the Soul are the greatest blessings . 
 12 .  To have the three jewels as described by the Omniscient is the only morality . 
 ২
 মনের ভিতরে ভারি অশান্তি জমেছে ।  ঘরে আর ভাল লাগছিল না ।  আমি যা জানতে চাই ,  সেসব এই কুন্ডগ্রামে বেঁচে থেকে জানা সম্ভব নয়
 খ্রিস্টপূর্ব ৫৬৯ ।  শরৎকাল ।  ভোর ।   বাড়ির বাইরে পা রাখলেন মহাবীর । 
 মহাবীরের বয়েস তখন ৩০ ।  না;  ছেলেকে বাঁধা দেননি ত্রিশলা ।  এ ছেলেকে যে ধরে  রাখা যাবে না ,  তা তো তিনি অনেক আগেই   জানতেন -  ।  তিনি চোখ মুছলেন ।   যশোদা প্রথমে শ্বাশুড়িকে জড়িয়ে ধরলেন ।  তারপর মূর্চ্ছা গেলেন ।  
গৃহত্যাগের সময় স্ত্রীকন্যার কথা মনে পড়েছিল কি মহাবীরের ? 
কে জানে !  সে যুগে স্ত্রীকন্যারা ছিল তুচ্ছ । 
 ৩   
  হাঁটছেন মহাবীর ।  প্রাচীন ভারতের পথে পথে ।   প্রথম ১২ বছর আমি মৌন হয়ে থাকব ।  কারও সঙ্গে কথা বললেন না ।  কারও সঙ্গে কথা না বললে যদি আমার ভিতরের কথারা জেগে ওঠে ।  তাই করলেন ।  ওই মৌনী সময়টার সারাটা সময়টায় নির্জনে ধ্যান করে কাটালেন ।  কামক্রোধ লোভ অহঙ্কার - ইত্যাদি শব্দ  নিয়ে খেলা করলেন ।  তখনকার দিনের রাজারা প্রায় প্রতি নগরেই ধর্মশালার প্রতিষ্ঠা করেছিলেন সাধুসন্ন্যাসীদের সুবিধের জন্য ।  তারপরও প্রায়ই অনাহারে থাকলেন মহাবীর ।  চুপচাপ নিরীক্ষণ করতেন নিসর্গপ্রকৃতি ।  ছোটবেলা থেকেই এক গভীর মায়া বোধ করতেন পশুপাখির জন্য ।   সে মায়াবী বোধ আরও প্রবল হল ঋতু ও নিসর্গপ্রকৃতির দিকে তীক্ষ্ম চোখে চেয়ে; প্রবল এক  অহিংস বোধে আক্রান্ত হলেন মহাবীর ।  পশু পাখিকে আঘাত না করার পন ছেলেবেলাতেই করেছিলেন ।  এবার সে মায়া মমতা গড়াল কীটপতঙ্গের দিকে । 
৫৫৭ খ্রিস্টপূর্ব ।  নিজেকে কেমন নির্ভার মনে হল তাঁর  ।  মনে হল জীবজগৎ সম্বন্ধে জ্ঞান যেন আরও স্বচ্ছ হয়েছে ।  হ্যাঁ ,  ঐ সময়েই পরমজ্ঞান লাভ করলেন মহাবীর ।   শরীরের পোষাক খুলে ফেললেন ।  কারণ ,  কীটপতঙ্গের প্রতি প্রবল এক অহিংস বোধে আক্রান্ত হয়েছিলেন মহাবীর ।  শরীরের পোষাকে  কীটপতঙ্গ থাকতে পারে ।  যদি তারা পিষ্ট হয় তো ! 
পরমজ্ঞান লাভ করে পথে পথে ঘুরছেন মহাবীর  ।  নগ্ন  ।  সেসময় লোকে এসব নগ্নতা ভ্র “ ক্ষেপ করত না ।  কেননা -  এ মাটিতেই এককালে উচ্চারিত হবে -   “ যত মত তত পথ ।  ”    পথে পথে হাঁটার সময় কত কথা যে মাথায় আসে তাঁর ।  কী ভাবে এই বিশ্বজগৎ সৃষ্টি হল ?  কী আছে ঐ আকাশের ওপারে ?  এতকাল নিজের ভিতরের দিকে তাকিয়েছিলেন মহাবীর; এখন আকাশের দিকে তাকালেন  । 
তো ,  সেই সময়টায় পথেই  এক সাধুর সঙ্গে পরিচিত হল মহাবীরের ।  তারা পরস্পর পরস্পরের দিকে আকৃষ্ট হলেন ।  তারা একটা ছায়াময় গাছতলায় বসলেন ।  সাধুটি ছিলেন বৃদ্ধ ।  তিনি ছিলেন  পার্শ্বনাথের অনুসারী ।  পার্শ্বনাথ ছিলেন জৈনদের ২৩তম তীর্থঙ্কর ।   দুশো বছর আগে নাকি  বেঁচে ছিলেন পার্শ্বনাথ ।  মহাবীর কথাটা শুনে অবাক হলেন না ।  কেননা ,   অনেক আগেই তিনি  শুনেছিলেন যে - আর্যাবর্তে সেই সুপ্রাচীন কাল থেকেই  ঋষভ থেকে পার্শ্বনাথ - এই তেইশ জন সাধু মোক্ষলাভের উপায় সম্বন্ধে প্রায় অভিন্ন এক অহিংস মতবাদ প্রচার করে আসছিলেন ।   এই ২৩জন প্রাচীন আচার্যকে বলা হয়  জৈন তীর্থঙ্কর ।   জৈন তীর্থঙ্করেরা ঠিক কী বিশ্বাস সে সম্বন্ধে আবছা ধারনা ছিল ।  মহাবীর কৌতূহলী হয়ে উঠলেন ।   সাধুটি বললেন ,   পার্শ্বনাথসহ  জৈন তীর্থঙ্করেরা বিশ্বাস করতেন যে অনন্তকাল ধরে জীব কর্মের বন্ধনে জড়িয়ে আছে ।   কেননা ,  কর্মের বশে আত্মা  খোঁজে আনন্দ ,  এবং তা করতে গিয়েই সে  মগ্ন  হয়ে পড়ে বস্তুতে ।  যে কারণে মানুষ হয়ে ওঠে স্বার্থপর ও হিঃস্র ।  সে আরও বস্তু অর্জন করার জন্য  আরও কর্ম করার উদ্যোগ গ্রহন করে সে ।  কাজেই ,  কর্মের বন্ধন হচ্ছে জীবের সমস্ত দুঃখকষ্টের মূলে । 
আমার আপন ভাবনার সঙ্গে কী মিল !  মহাবীর অবাক হয়ে ভাবলেন । 
সাধুটি আরও বললেন , কর্মের বন্ধ থেকে মুক্ত হতে হলে দরকার সঠিক বিশ্বাস ,  সঠিক জ্ঞান ,  সঠিক আচরণ ।  এভাবেই মোক্ষ সম্ভব ।  সঠিক বিশ্বাস ,  সঠিক জ্ঞান ,  সঠিক আচরণ হল -  অহিংসা ,  সত্যবাদীতা ,  অপহরণ না করা ,   ব্রহ্মচর্য পালন ও অপরিগ্রহ ,  মানে কারও ওপর নির্ভরশীল না থাকা ।      
শুনতে শুনতে মহাবীর কেমন বিস্মিত হয়ে যেতে থাকেন ।  প্রাচীন তীর্থঙ্করেরা এমন মহৎ ছিলেন ? 
সাধুটি মাথা নাড়লেন ।  তারপর বলতে লাগলেন ,  বিশ্বের সঙ্গে সবার যোগ কর্মের মাধ্যমে   ।  কর্মের ওপরই ভালো বা মন্দ নির্ভরশীল ।  আলোকিত হলেই কেবল মোক্ষ লাভ হয় ।  সংযমী হয়েই মোক্ষলাভ করতে হয় ।  সুপ্রাচীন কাল থেকেই প্রাচীন ভারতে ঋষভ থেকে পার্শ্বনাথ - তেইশ জন সাধু মোক্ষলাভের উপায় সম্বন্ধে প্রায় অভিন্ন এক অহিংস মতবাদ প্রচার করে আসছিলেন ।  আমি যা বললাম তা সম্মিলিত ধারনা । 
ও । 
আমি একজন অরহৎ ।  বৃদ্ধ সাধুটি বললেন ।  
অরহৎ ?  মানে ? 
অরহৎ হলেন যিনি কামক্রোধ জয় করে গ্রন্থিমুক্ত হয়েছেন ।  কাজেই ,  জৈনসাধুদের নির্গ্রন্থও বলা হয়ে থাকে ।  আমাকে নির্গ্রন্থও বলতে পার ।  তুমি  জিনা মানে জান ? 
শব্দটি শুনেছি ।  কিন্তু এর অন্তর্গত মানে যে কী ।  মহাবীর ইতস্তত করলেন । 
সাধুটি ইষৎ হাস্য করলেন ।  তারপর বললেন ,  জিনা হল - যিনি ক্রোধ লোভ আবেগ অহঙ্কার জয় করেছেন   ।  কাজেই জিনার অনুসরণকারীই জৈন ।  
মহাবীর কী যেন ভাবলেন ।  এক যুগ মৌন থেকে কঠোর সাধনা করলেন ।  কিন্তু এখন যেন চোখ খুলে যাচ্ছে ।    জগৎ সম্বন্ধে তার প্রশ্নের কথা সাধুকে জানালেন মহাবীর । 
সাধুটি মহাবীরকে বললেন -  প্রাচীন তীর্থঙ্করদের বিশ্বাস স্বর্গমর্ত্যসহ এক ধারাবাহিক স্তরে রয়েছে এ বিশ্বজগৎ   ।  বিশ্বজগৎশুরু নেই; শেষ নেই ।  
বলেন কী !  মহাবীর আঁতকে উঠলেন । 
হ্যাঁ ।  মহাবিশ্বের ওপরে রয়েছে শীর্ষ আবাস ।  ওখানে বাস করে এক মুক্ত আত্মা - সিদ্ধ ।  উচ্চ জগতে তিরিশটি স্বর্গ রয়েছে ।  সেখানে বাস করে সমূদয় স্বর্গীয় জীব ।  পৃথিবী ও বাদবাকি বিশ্ব হচ্ছে মধ্যম জগৎ ।  নিম্ন জগতে রয়েছে সাতটি নরক ও তার কঠিনতম শাস্তি  ।  আর সবার মূলে বাস করে জীবনের নিম্নতম রুপ ।  আর রয়েছে এক বৈশ্বিক দূরত্ব :  মেঘের স্তরসমূহ -  যা উর্ধ্ব জগৎকে রেখেছে ঘিরে । 
এসবই তীর্থঙ্করদের কথা ?  মহাবীর অবাক হয়ে গিয়ে শুধালেন । 
তা হলে আর কার ?  সাধুটি ইষৎ হাস্য করলেন । 
কাজেই ,  পরবর্তীকালে জৈনসৃষ্টিতত্ত্ব একথাগুলিই যুক্ত হয়েছিল ।  কেননা ,  পার্শ্বনাথসহ অন্য তীর্থঙ্করদের মতবাদকেই প্রচার করেছিলেন মহাবীর - নতুন কোনও মতবাদ নয় ।  তীর্থঙ্করদের মতবাদ অপার মানবিক বলেই মহাবীর আর নতুন ধর্মের প্রয়োজন বোধ করেননি ।  তীর্থঙ্করদের মতবাদে তাঁর আত্মার স্পন্দন শুনেছিলেন ।  কাজেই তিনি ঘোষনা করলেন - আমিই পার্শ্বনাথের পর  জৈনধর্মের  ২৪তম  তীর্থঙ্কর ।  
তারপর  ভারতবর্ষে ঘুরে জৈন তীর্থঙ্করদের অহিংসবাণী প্রচার করতে লাগলেন মহাবীর ।   His ways of meditation ,  days of austerities ,  and mode of behavior furnish a beautiful example for monks and nuns in religious life .  His spiritual pursuit lasted for twelve years .  At the end he realized perfect perception ,  knowledge ,  power ,  and bliss .  This realization is known as keval - jnana . 
একটানা ৩০ বছর ধর্মপ্রচার করলেন মহাবীর ।  বাংলার পশ্চিম সীমান্তেও অহিংসবাণী নিয়ে এসেছিলেন মহাবীর ।  কী কারনে প্রাচীন বাংলার একদল অল্পদর্শী লোক কুকুর লেলিয়ে দিয়েছিল মহাবীরের পিছনে ।  ঐ দুঃখজনক ঘটনাটি প্রখ্যাত ঐতিহাসিক নীহাররঞ্জন রায়ের  “ বাঙালির ইতিহাস  ( আদিপর্ব )  ”  বইতে লেখা রয়েছে । 
 প্রাচীন ভারতের নানা জনপদে মহাবীরের নাম ছড়াল ।  লোকেরা তাঁর কাছে ভিড় করল ।  মুক্তির উপায় জানতে চাইল ।   তিনি বললেন - জন্মই আমাদের আজন্ম পাপ ।  কাজেই আমাদের লক্ষ্য হওয়া উচিত কীভাবে জন্মের চক্র থেকে মুক্তি পাওয়া যায় ।  কী করে দুঃখযন্ত্রণা থেকে মুক্তি পাওয়া যায় ।  দুঃখযন্ত্রণা থেকে মুক্তি পাওয়াকে বলে নির্বান ।  মনে রাখবে নির্গ্রন্থ জৈনদের মূলকথা হল -  অহিংসা ,  সত্যবাদীতা ,  অপহরণ না করা ,   ব্রহ্মচর্য পালন ও অপরিগ্রহ ,  মানে কারও ওপর নির্ভরশীল না থাকা ।  আর তোমরা সুন্দর হও ।  শরৎকালের জলের মতন নির্মল হও । 
নানা শ্রেণির মানুষ তার কথা শুনল ।  কেউ গ্রহন করল ।  কেউ করল না । 
মহাবীরের আগেও ভারতবর্ষে ২৩জন তীর্থঙ্করের মতবাদ ছিল ।  তবে তীর্থঙ্করদের কোনরুপ সংগঠন ছিল না ।  মহাবীরের সময়ে সময় বদলে গিয়েছিল পরিবেশ ।  প্রাচীনভারতে গড়ে উঠছিল একে একে ষোলটি মহাজনপদ ।  কৃষির পাশাপাশি স্থান করে নিচ্ছিল বানিজ্য ।  বাড়ছিল যোগাযোগ  ।  জনসংখ্যাও বাড়ছিল ।  দৃষ্টিভঙ্গির পরিবর্তন হচ্ছিল মানুষের ।  আর বিচ্ছিন্ন হয়ে থাকা যাবে না ।  কাজেই ,   তীর্থঙ্কদের বানী প্রচার ও চর্চার জন্য একটি সংঘ বা  ( সংগঠনের )  প্রয়োজনীয়তা বোধ করলেন মহাবীর । 
যারা তাঁর কাছে শিষ্যত্ব বরণ করেছিল -  মহাবীর তাদের ৪ ভাগে ভাগ করলেন - 
 ১ / সাধু
২ / সাধ্বী  ( নারী সাধু ) 
৩ / শ্রাবক  ( সাধারন মানুষ  [ পুরুষ ]  )  
৪ / শ্রাবিকা  ( সাধারন মানুষ  [ নারী ]  ) 
 এরাই পরে জৈন নামে পরিচিত হয়েছিল ।  আর সংঘটির নাম হল জৈন সংঘ ।  আজ আমরা জানি ,  মহাবীর জৈন সংঘটি দাঁড় না করালে ২৩জন তীর্থঙ্করের মতবাদটি চিরকালের মতো হারিয়েই যেত । 
৫২৭ খ্রিস্টপূর্ব ।   মহাবীর তখন একজন শিষ্যের বাসায়  ( বর্তমান বিহারের কাছে )  পাবাপুরীতে বাস করছেন ।  বয়েস হয়েছে ৭২ বছর  ।  অনাহারে ,  অর্ধাহারে কাল কাটাতেন ।  শরীর ভালো যাচ্ছিল না ।  তবে মহাবীর সিদ্ধ হয়েছিলেন ঠিকই ।  কেমন এক সুগন্ধী অলীক জ্যোতি বেরুত তাঁর শরীর থেকে ।  
একদিন সে জ্যোতি ধীরে ধীরে নিভে এল ।  
শেষ নিঃশ্বাস ত্যাগ করা আগে মহাবীর বললেন -  আমার পরে আর  তীর্থঙ্কর আসবেনা ।  আমিই জৈনধর্মের সর্বশেষ তীর্থঙ্কর ।  
না ।  গত আড়াই হাজার বছরে জৈনদের মধ্যে থেকে কেউই দাবী করেনি যে -  আমি জৈনধর্মের ২৫তম তীর্থঙ্কর কিংবা আমিই জৈনধর্মের সর্বশেষ তীর্থঙ্কর । 
মহাবীরের মৃত্যুর দিনটিতে  পাবাপুরীর শোকার্ত জনগন দীপ জ্বালিয়েছিল  ।  মহাবীরকে বড় ভালোবাসত তারা । 
আজও ,  আড়াই হাজার বছর পরেও ভারতের প্রায় ৫০ লক্ষ মানুষ ভালোবাসে মহাবীরকে ।  আজও তারা মহাবীরের মৃত্যুদিবসে দীপ জ্বেলে দীপাবলী উৎসব পালন করে  ।  
 ২
 না ।  মহাবীর প্রতিষ্ঠিত সংঘটি অটুট থাকে নি ।   খ্রিস্টীয় প্রথম শতকের দিকে জৈনসংঘে ফাটল ধরেছিল ।  জৈনেরা নানা কারণে সেই সময়টায় দু ’ ভাগ হয়ে পড়েছিল ।  একদলের নাম হয়েছিল শ্বেতাম্বর ।  অন্যদলের দিগম্বর ।  
কেন ?  
খুলে বলছি ।   খ্রিস্টীয় প্রথম শতকের দিকে জৈনদের মধ্যে একদল মহাজ্ঞানী পন্ডিত বলল ,  পোষাক পরলে পোষাকের ভিতরে লুকানো কীটপতঙ্গের মৃত্যুর সম্ভাবনা থাকে ।  কাজেই পোষাক পরা অনুচিত ।  মনে নাই পরমজ্ঞান লাভ করে মহাবীর পোষাক খুলে ফেলেছিলেন ? 
এরাই পরে দিগম্বর নামে পরিচিত  হয়েছিল । 
পৃথিবীতে চিরকালই কথার পিঠে কথা চলে । 
বিরোধীদল  বলল ,  কেন পার্শ্বনাথ পোষাক পরতেন না ?  পোষাক পরা যেতে পারে ।  তবে সাবধানে চললেই হল । 
এরাই পরে শেতাম্বর নামে পরিচিত হয়ে উঠল । 
দিগম্বরের বলল ,  নারী মোক্ষলাভের অধিকারীরি নয় । 
শেতাম্বরেরা বলল ,  কেন নয় শুনি ?  মহাবীর নিজে সাব্ধী সংঘ গড়ে দেন নি ?  তা হলে ?  নারীগন কেন মোক্ষলাভের অধিকারীরি নয় ? 
দিগম্বরেরা বলল ,  মহাবীর বিবাহ করেননি । 
শেতাম্বরেরা তখন বলল ,  বিবাহিত না হলেই কি শুদ্ধতা বৃদ্ধি পায় ? 
তর্ক চলতেই থাকল । 
তবে এসবই সব সংসারত্যাগী সাধুসাব্বধীদের বিষয়আশয় :  ঠিক সংসারী লোকের নয় ।  সংসারী লোকের হিসেব অবশ্য আলাদা ।  হ্যাঁ ।  সংসারীরাও জৈনধর্ম গ্রহন করতে পারে ।  পবিত্র গ্রন্থ পাঠ করতে ।  পবিত্র গ্রন্থের মধ্যে অঙ্গ ও উপাঙ্গই প্রধান ।  সবই মহাবীর থেকে আরম্ভ করে অন্যান্য ২৩ জনতীর্থঙ্করের বানী ।  জৈন নির্গ্রন্থরা আহারবিহার পরিত্যাগ করলেও -  সাধারণ জৈন্যদের প্রধান আহার নিরামিষ ।  পরম অহিংস বলে মাছমাংস খাওয়ার প্রশ্নই ওঠে না !  সংসারী জৈন্যদর প্রথম জীবন কাটে অধ্যয়নে ,  মানে ছাত্রজীবন ।  তারপর বিবাহ ,  পারিবারিক জীবন ।  সামাজিক জীবনও গুরুর্ত্বপূর্ন  ।  শেষ জীবনে অনেকেই সাধু হয়ে যায়  ।  
ওদিকে নির্গ্রন্থ জৈনসাধুদের সময় কাটে পবিত্র গ্রন্থপাঠ ও ধর্মালোচনায় ।  অতি কঠোর জীবন এদের ।  দিনের বেলায় তো বটেই রাতেও তেমন ঘুমায় না এরা ।  চুল কাটে না ,  টেনে টেনে ছিঁড়ে ফেলে ।  চুল কাটলে চুলের কীট যদি মারা যায় ।  হাঁটার সময় ময়ূরের পালক রাখে সঙ্গে পথের কীটপতঙ্গ ঝারার জন্য । 
অহিংস বলেই গত আড়াই হাজার বছর ধরে  কৃষিকাজ না - করে ব্যবসা করেছে জৈনরা ।  কৃষিতে জমি চষতে হয় ।  তাতে কীটপতঙ্গের মৃত্যুর সম্ভাবনা ।  কেননা ,  তাদের বিশ্বাস জীব পবিত্র ,  তার বিনাশ চলবে না ।  ব্যবসা করার কারণেই একশ কোটি মানুষের দেশে জৈনরা সংখ্যালঘু হলেও  ভারতের অর্থনীতি প্রধান নিয়ন্তা   ।  এরা যেমন ,  প্রভূত ধনের অধিকারী - তেমনি প্রচন্ড রকমের দানশীলও ।  শেষ বয়েসে হাজার কোটি রুপী বিলিয়ে দেওয়া কোনও জৈন ব্যবসায়ীর জন্য অসম্ভব না ।  আজও । 
জৈনরা মন্দিরে যায় উপাসনা করতে ।  মন্দিরের নাম জৈন চৈত্যগৃহ ।  
৫০ লক্ষর মতন জৈন আজও চৈত্যগৃহের ভিতরে উচ্চারন করে Namaskar Mantra
      *  Namo Arihantanam :   -  I bow to the arithantas  ( অরহৎ )  -  the ever - perfect spiritual victors
     *  Namo Siddhanam :   -  I bow to the siddhas  ( সিদ্ধ )   -  the liberated souls
     *  Namo Ayariyanam :   -  I bow to acharyas  ( আচার্য )   -  the leaders of the jain order
     *  Namo Uvajjayanam :   -  I bow to upadhyayas  ( উপাধ্যায় )  -  the learned preceptors
     *  Namo Loe Savva Sahunam :   -  I bow to all saints and sages everywhere in the world  ( এই বাক্যটি লক্ষ্য করুন ) 
     *  Eso Panch Namukkaro :   -  These five obeisances
     *  Savva PavapPanasano :   -  Erase all Sins
     *  Mangalancha Savvesin  :   -  Amongst all that is auspicious
     *  Padhamam Havai Mangalam :   -  This is the foremost
 In the above prayer ,  Jains do not ask for any favors or material benefits from their Gods ,  the Tirthankaras or from monks and nuns .  They do not pray to a specific Tirthankara or monk by name .  By saluting them ,  Jains receive the inspiration from the five benevolent for the right path of true happiness and total freedom from the misery of life . 
   ( এই লেখাটা পড়ে আপনাদের কারও যদি মনে হয় মহাবীর সত্যিই  একজন আলোকময় মানুষ ছিলেন; তা হলে আপনাদের একটা কথা আবারও মনে করিয়ে দিই যে :  মহাবীর অহিংসবাণী নিয়ে যখন   প্রাচীন বাংলার পশ্চিম সীমান্তে এসেছিলেন -  তাঁর পিছনে প্রাচীন বাংলার একদল লোক কুকুর লেলিয়ে দিয়েছিল  ।  কথাটা বলার কারণ ।  আজও আমাদের মহাবীরের কাছে ক্ষমা চাওয়া হয়নি ।  )  
 তথ্যসূত্র :  
 ১ )  নরেন্দ্রনাথ ভট্টাচার্য লিখিত - ধর্ম ও সংস্কৃতি :  প্রাচীন ভারতীয় প্রেক্ষাপট । 
  http :  /  / www . religioustolerance . org / jainism . htm  http :  /  / www . dlshq . org / saints / mahavira . htm  

                    




গল্প :  মরম জ্বীনের  কান্ড  (  শেষ পর্ব ) 



                        রহমত  উকিল রূপপুরের  দুদে উকিল  ।  মেয়ের বিয়েতে তিনি  পাওয়ার  শো করবেন না তা কি করে হয় ।  সুতরাং বিয়ের দিন সকাল থেকেই  শিবতলার মোড়ের বুড়ো  ট্র্যাফিক পুলিশ কে  ট্রাফিক কন্ট্রোলের জন্য বিয়েবাড়ির সামনে দাঁড়িয়ে থাকতে দেখা গেল ।  বেচারা সকাল থেকেই  রাস্তার মাঝখানে দাঁড়িয়ে আছে  ।  একে তো  দিনটা শুক্রবার ,  তার ওপর এই জামতলা এলাকাটি সাধারণত  নির্জনই থাকে  ।  অনেকক্ষণ  পর হয়তো রাস্তা দিয়ে একটি রিকশা কি একটি ভ্যানগাড়ি  কি একটি সাইকেল যায় ।  তখন  ট্রাফিক পুলিশ  বেচারা কে  হাত নেড়ে বিচিত্র সব অঙ্গভঙ্গি করতে হয় ।     
তো ,  রহমত  উকিল  আইনের লোক বলেই হয়তো  খরচাপাতির ব্যাপারে  বড্ড পাকা  ।  কমিউনিটি সেন্টারের খরচ বাঁচাতে  ছাদেই প্যান্ডেল খাটিয়ে  বিবাহভোজের  এন্তেজাম  করবেন  ।  কাজেই বিয়েবাড়ি আর বরেরবাড়ির মাঝখানে ফারাক রইল কেবল কুড়ি ফুটের একটি এবড়োখেবড়ো  পিচ রাস্তা ।  ইয়াসিন ডেকোরেটরের  করিৎকর্মা লোকজন ছাদের ওপর জোর কদমে কাজ এগিয়ে নিয়ে যাচ্ছে   ।  ছাদের ওপর  থেকে তারসহ  লাল নীল বাল্ব ঝুলিয়ে দেওয়া হবে ।   সন্ধ্যার পর ঝলমলে আলো জ্বলে উঠবে বিয়েবাড়িতে  ।   
সময়টা আষাড়ের প্রথম সপ্তা হলেও আকাশে মেঘটেঘ নেই ।  চারিদিকে সকালের সোনালি রোদ ছড়িয়ে আছে ।  অন্তুর বাবা কায়সার খান মজলিস পুকুরপাড়ে দাঁড়িয়ে আছেন ।  তাঁর পরনে নীল ট্রাউজার আর হলদে গেঞ্জি ।  হলদে গেঞ্জিতে  লেখা  ‘ সেভ আওয়ার ন্যাচারালার রিসোর্সেস ।  '   তাঁর পাশে দাঁড়িয়ে ফারিয়া ।  ফারিয়া গোলাপি রঙের  একটি সুন্দর ফ্রক পড়েছে ।  হাতে একটা লিকলিকে পাঠখড়ি ।  ফারিয়া বলল ,  বড়মামা ,  ও  বড়মামা ।  এই পুকুরে ডলফিন নেই কেন ?  
কায়সার খান মজলিস পড়াশোনা করেছেন জীববিজ্ঞানে ।  বর্তমানে অবশ্য  একটি প্রাইভেট ব্যাঙ্কে  চাকরি করছেন  ।  গতকাল দুপুরে বাংলাদেশ ব্যাঙ্কের গর্ভনরের সঙ্গে মিটিং ছিল ।  তারই টুকরো - টুকরো কথা ভাসছিল ।  কিন্তু কেন  এই পুকুরে ডলফিন নেই  ?    ভাগ্নির প্রশ্নের উত্তরটি তিনি  মনে করতে পারছেন না ।  
বড়মামা জানে না ,  জানে না ।  বলে ফারিয়া দৌড়ে চলে গেল ।  
কায়সার খান মজলিস কিছুটা স্তম্ভিত হয়ে পড়লেন ।  
ওদিকে রান্নাঘরে দক্ষযজ্ঞ অবস্থা ।  ভোর থেকে চৌদ্দবার করে চা - কফি বানাতে বানাতে জোছনা বানু কাহিল  ।  চা ছাড়াও আছে নাশতার বিশাল আয়োজন ।   এই যেমন ,  মুগের ডালের খিচুরি ,  গরুর ভুনা ,  মাছের চপ ইত্যাদি ।  রেহানার শাশুড়ি গুলেনার বেগম আবার  খিচুরি খান না ।  তার জন্য স্পেশাল ঘিয়েভাজা পরোটা চাই ।  সেলিনার জামাই আজাদ  আবার পরোটা খায় না ,  তার জন্য চাই  ফিনফিনে পাতলা রুটি  ।  
তো ,  এইসব রান্নাবান্নার  ফাঁকে জোছনা বানু আর নীলুফার মধ্যে ঝগড়া চলছিল যথারীতি   ।  
নিলুফার বক্তব্য  হল  বাসায় মেহমান বেশি হলে খালি ভাত আর ডাল রান্না করা উচিত ।  জোছনা বানু খেঁকিয়ে উঠে বলে ,  কয় কী ছেড়ি ,  মজলিস বাড়ি কি গরিব ? 
মজলিস বাড়ি কি ?  নিলুফা নিরীহ চোখ তুলে জানতে চায় ।   
জোছনা বানু বলে ,  হায় আল্লা ।  কোন বাড়িত আইসে ছেড়ি তাই  জানে না ।   আর বড় বড় কথা কয় ।   
জোছনা বানুর মেজাজ চরম খারাপ ।  রান্নাবান্নার চোটে হাত মেহদিতে রাঙাতে পারেনি ।  অন্তুর বড়বোন বুশরা অবশ্য গতরাতে নিলুফার হাতে চমৎকার একটি লালচে পাতা পাতা  নকশা এঁকে দিয়েছে ।  বারবার হাত তুলে  জোছনা বানুকে নকশা দেখাচ্ছে ।  জোছনা বানু উঠে শিকা থেকে  স্বর্ণের টুনটুনি বের করে বলল ,  দ্যাখ ,  স্বর্ণের   ।  বাপের জীবনে দেখছোস ?  
নিলুফা পাত্তা না দিয়ে হেসে বলল ,  স্বর্ণের ?  না পিতলেন ? 
দিমু ছেড়ির মাথায় বারি ।  বলে স্বর্ণের টুনটুনি ওপরে তুলল জোছনা বানু  ।  
দেন তো ।  দেখি সাহস কত ।  নিলুফা মুখ ভেংচে বলে ।  
 গতকালই বসারঘরের ভারী ভারী সোফাগুলি জলিল মিঞা আর জোছনা বানু ধরাধরি করে বারান্দায় এনে রেখেছে   ।  বাড়ি ভরতি মানুষ ।  গতরাত্রে  ফ্লোরিং করতে হয়েছে ।  সোফা ছাড়াও বারান্দায় অনেকগুলি কমলা রঙের প্লাষ্টিকের চেয়ার এনে পাতা হয়েছে ।  প্লাষ্টিকের চেয়ার ছাড়াও  বারান্দায় বেতের চেয়ারও আছে ।  সেই বেতের চেয়ারে সেলিনার মেয়ে টুনটুনিকে কোলে নিয়ে বসে আছেন মরিয়ম বেগম ।  টুনটুনি ওর নানীকে স্বরচিত ছড়া শোনাচ্ছে ।  আচকে বিয়ে  ছোটমামার   /  মাথায় টোপর দিয়ে /  আতি আসবে ,  ঘোলা আসবে /  কত মজা হবে  .  .  .  হাতিঘোড়া না এলেও বাড়ির মেন গেটের কাছে একটি কালো রঙের লম্বা মারসিডিস সি - ক্লাস চোখে পড়ে ।  মফঃস্ব শহরে এই কোটি টাকার বস্তুটা বিরল ।   মারসিডিসটা  রেহানার শিল্পপতি শ্বশুরের ।  শিল্পপতি ভদ্রলোক এই মুহূর্তে সোনাবালির নদীর পাড়ে মর্নিং ওয়াক করতে  গিয়েছেন  । 
মরিয়ম বেগম নাতনীকে চুমু খেলেন ।  পাশে বসে আছেন রেহেনার শাশুড়ি গুলেনার বেগম ।   বৃদ্ধার মুখের রং কেমন ফ্যাকাশে  ।  ভদ্রমহিলা হাইক্লাসের বলেই সম্ভবত কথা কম বলেন ।  এমন কী বৃদ্ধার ডায়াবেটিস আছে কিনা তাও জানা যায়নি ।  সেই যাই হোক ।  রেহানার শ্বশুর এলেও ওর জামাই আসেনি ।  ওর বর রেজওয়ান তাইওয়ানে  ।  
 টুনটুনি আরেকটি স্বরচিত ছড়া শুরু করেছে ।   তখনই বুশরা এসে ছোঁ মেরে নিয়ে গেল ।  গালে চুমু খেতে লাগল ।   
মরিয়ম বেগমের বুকের ভিতরে অথই  আনন্দের ঢেউ ।  বৃদ্ধার আজ  বড়ই সুখের দিন ।   ছোট ছেলে সারওয়ার  বিয়ে করবে না ,  বিয়ে করবে না  ।  অবশেষে ফরিদার রূপগুণে সিদ্ধান্ত পরিবর্তন করল ।  আজ ছেলেমেয়েরা ,  নাতি - নাতনিরা এসে ঘরদোর ভরিয়ে তুলেছে  ।  কতদিন পর  ।  আল্লাহ কপালে এত সুখ রেখেছেন ।  
ঠিক তখনই বারান্দায় এল সেলিনা  ।  হাতে মোবাইল ।  মুখ কালো ।  মরিয়ম বেগম জিজ্ঞেস করলেন ,   কিরে রে ? 
সেলিনা বলল ,  মা ,  হঠাৎ আমার শ্বশুর অসুস্থ হয়ে পড়েছেন ।  ওরা মনে হয় আসছেন না ।  
মরিয়ম বেগম দীর্ঘশ্বাস ফেললেন ।   কি আর করা ।  সেলিনার কপালই মন্দ  ।  ছোটবোন রেহেনার  চেয়ে সেলিনার  বিয়ে হল দেরিতে ।  বাচ্চাও হল দেরিতে ।  এখন শ্বশুরবাড়ি তে নানা সমস্যা ।  ওর জা আবার  তাবিজ - টোনা করে ।  সোলাইমান জ্বীন  অবশ্য বাণ কাটিয়ে দিয়েছেন ।  কিন্তু এখনও কি সোলাইমান জ্বীন  নিলুফার সঙ্গে আছে ?  মরিয়ম বেগম জানেন  না ।   .  .  . অবশ্য সেলিনার জামাই আর  ননদ  এসেছে ।  জামাই আনন্দে ঘুরে বেড়ালেও ননদ  জুঁইয়ের মুখ কালো ।   এ বাড়ির কিছুই পছন্দ হচ্ছে না মেয়েটির ।  
ভিতর থেকে বুশরা  ‘ ও সেলিনা ফুপ্পি ,  সেলিনা ফুপ্পি ’  বলে ডাকতেই সেলিনা ভিতরে চলে গেল ।   
আজ সকাল থেকে সেলিনার স্বামী  আজাদ শ্বশুরবাড়ি ঘুরে ফিরে দেখছিল ।  আজাদের  গায়ের রং শ্যামলা ।  মাথায় ব্রেকব্রাশ চুল ।  চোখে গোলাকার  সোনালি ফ্রেমের চশমা ।  সব সময় ধবধবে পাজামাপাঞ্জাবি ।   দেখে মনে হয় কোনও কলেজের আদর্শবান বাংলার  শিক্ষক ।  আজাদের অবশ্য  বলপেন আর মোমবাতির  কারখানা আছে ।  সব সময় সেই ঘোরের মধ্যেই থাকে ।  
আজাদ বারান্দায় এসে একটা কমলা রঙের প্লাস্টিকের চেয়ারে  বসল ।   তারপর মরিয়ম বেগমকে বলল ,  মা ,  পুকুরের পাশে অনেকটা খালি জমি পড়ে আছে ।  সেখানে একটা  মোমবাতির  কারখানা দিলে কেমন হয় । 
মরিয়ম বেগম চশমা ডাঁটি ঠেলে বললেন ,  তাহলে তো খুব ভালো হয় বাবা  ।  তুমি এ ব্যাপারে আমার বড়ছেলেন কায়সারের সঙ্গে কথা বল ।  
আচ্ছা বলব ।  আচ্ছা ,  আম্মা ।   
বল । 
আজ কি বিয়েবাড়িতে বোরহানি করবে ?  আপনি কিছু জানেন ?  আমার আবার জিনিসটা তোফা লাগে বলে জানতে চাইলাম ।  
আচ্ছা ,  দাঁড়াও ।   আমি ফোন করে জেনে নিচ্ছি ।  বলে ফরিদার নাম্বারে ফোন করেন মরিয়ম বেগম ।  কথাটা জিজ্ঞেস করলেন ফরিদাকে ।   ফরিদা বলল ,  বোরহানি ?  আব্বা তো পেপসির কথা বললেন ।  কেন মা ? 
না ।  এমনি ।  কিছু না ।  বলে ফোন অফ করে মরিয়ম বেগম বললেন ,  না বাবা ।   ওরা বোরহানি করছে না ।  
আজাদের মুখটা ভীষন ম্লান হয়ে এল ।  হতাশ ভঙ্গিতে চেয়ার থেকে উঠে চলে গেল সে ।  
রেহানার শ্বশুর   গালিব আবদুল্লা গেট দিয়ে ঢুকছেন ।  বিশালদেহি বৃদ্ধের মাথায় মস্ত একখানি টাক ,  হাতে ছড়ি ।  কালো গেঞ্জি তে লেখা  ‘ আয়াম ষ্টিল ইয়াং ’  ।  সে যাই হোক ।  তেষট্টি বছরের   বলিষ্ট গড়নের  বৃদ্ধটি বেশ ফরসা ।  চোখে  চশমা  ।  দুটি জুলফিই  পাকা  ।  চট্টগ্রামের বিশিষ্ট শিল্পপতি গালিব আবদুল্লার দু - দুটি রি - রোলিং মিল ছাড়াও রয়েছে রিয়েল এসটেটের ব্যবসা  ।  ব্যক্তিগত জীবনে বৃদ্ধ  উর্দু গজলের ভক্ত ।  প্রায়ই একে ওকে ধরে মুখস্ত করা শের  শুনিয়ে দেন ।  আর নিজেই  ‘ মারহাবা ’  ,   ‘ মারহাবা ’  বলে চেঁচিয়ে ওঠেন ।  চট্টগ্রামে  শিল্পপতিমহলে বৃদ্ধের খেতাব -   মিঃ মারহাবা  ।   
মরিময় বেগম উঠে দাঁড়িয়ে বললেন ,  আসুন বেয়াই ।  আসুন ।   
রেহানা জানালা দিয়ে শ্বশুরকে আসতে দেখেছে ।  শ্বশুরের কিছু লাগবে কিনা তাই জানার জন্য বারান্দার দরজার কাছে  চলে এসে পর্দার আড়ালে দাঁড়াল ।  এখান থেকেই শ্বশুরের চাহিদা বুঝে উপযুক্ত ব্যবস্থা করবে ।   গালিব আবদুল্লা সোফায় বসে রূমাল বের করে ভালো করে মুখের ঘাড়ের ঘাম মুছলেন ।  তারপর বললেন ,  বেয়াই ,  অনেক দিন পরে রূপপুর এলাম ।  এসব জায়গা অনেক বদলে গেছে ।  শিবতলায় কফিশপও হয়েছে দেখলাম ।  তো কান্ড দেখেন ,  কফিশপ বন্ধ ।  সকালে লোকজনের কফি দরকার ।  ড্যাকরাগুলি শপ বন্ধ করে ঘুমাচ্ছে ।  আশ্চর্য ! 
মরিয়ম বেগম বললেন ,  আচ্ছা আমার বড়ছেলেকে বলব ।  
রেহানা  চট করে রান্নাঘরে চলে এল ।  বলল ,  জোছনা আমার এখনই গরম পানি লাগবে ।  
ও খালা ,  কন কি !   দুই চুলায় যে পাতিল বসাইছিল  ।   আপনের শ্বশুর আব্বার জন্য খেজুরের গুড় দিয়া কাউনের পায়েস বসাইছি । আরেকটায় খিচুরি । 
অ ।  রেহানা ফাঁপড়ে পড়ল ।  দেরি সইছে না ।  যে করেই হোক এখুনি এক কাপ কফি নিয়ে শ্বশুরের সামনে নিয়ে যেতেই হবে ।  
নিলুফা ফস করে বলল ,  ও খালা ,  খালা ।  আমাগো ফেলাক্সে গরম পানি আছে  ।  নিয়া আমু ?   
আচ্ছা যা ।  নিয়ে আয় ।  রেহানা হাঁফ ছেড়ে বাঁচল ।  
জোছনা বানু ফিসফিস করে বলল ,  ছেড়ি আমারে ডুবাইতে ফেলাক্সের কথা কইল ।  আমি বুঝি না ।  
কথাটা অবশ্য রেহানার কানে গেল না ।  রেহানার শ্বশুর যখন তখন কফি খেেেত  পছন্দ করেন ।   রেহানা সে কারণে হাতের কাছে সব সময়  ইন্সটান্ট কফির মিনি প্যাক রাখে   ।  ওদিকে   ডাবটাব কেটে - টেটে জলিল মিঞা এখন রান্নাঘরের পীঁড়ির ওপর বসে রুটি খাচ্ছিল ।  বুড়োর থালায় একটা  ডিম পোচ ।  জিনিসটা এখনও অক্ষতই আছে ।  রেহানা জিজ্ঞেস করল ,   জলিল মিঞা তুমি  কফি খাবে ? 
জলিল মিঞা বলল যে সে এর আগে কফির নাম শুনলেও কুনোদিন খেয়ে দেখেনি ।  আজ দিলে  খেয়ে  দেখতে পারে ।   
কথাটা শুনে রেহানার মুখে এক চিলতে হাসি ফুটে উঠল । 
 ওদিকে   গালিব আবদুল্লা বললেন ,  বেয়াই । 
মরিয়ম বেগম ,  বলুন ,  বেয়াই ।   
আজ সকালে হাঁটতে হাঁটতে আমার মাথায় একটা আইডিয়া এল ।  
বলুন ,  শুনি কি আইডিয়া ? 
এই এলাকার নাম জামতলা ।  আরে এলাকার নাম জামতলা কেন ।  আজীব বাত ।  আপনাদের মতন বনেদী  ফ্যামেলি  এই এলাকায় থাকেন  ।  এরিয়ার  নাম তো হওয়া উচিত এই ধরুন আপনাদের নামেই ।  এই ধরুন ।  মরিয়মবাগ কি মরিয়ম নগর ।  
মরিয়মবাগ !  মরিয়ম বেগমের শরীর শিরশির করে উঠল ।  শরীরজুড়ে ঠান্ডা হিমপ্রবাহ টের পেলেন ।  বললেন ,  বেয়াই দয়া করে আপনি আমার বড়ছেলের  সঙ্গে কথা বলুন  । 
গালিব আবদুল্লা  উচ্ছ্বসিত হয়ে উঠলেন ।  বললেন ,  আরে ,  বলব না মানে ।  বলব ,  বলব ।  আরে ,  বলার জন্যই তো চট্টগ্রাম থেকে এতদূর এসেছি ।   রূপপুরের  সংসদ সদস্য আবার আমার এক বন্ধুর বন্ধু ।  আমার সঙ্গে ঢাকায় এমপি হস্টেলে একবার দেখা হয়েছিল ।  আমি তাঁকে যথাযথ উদ্যেগ নিতে বলব ।  
গুলেনার বেগম  স্বামীর দিকে তাকালেন ।  স্বামীর কথার মাথামুন্ডু বুঝলেন কিনা কে জানে ।   
রেহানা কফির কাপ নিয়ে এল ।  বলল ,  বাবা ,  এই যে কফি ।  নিন ।  
গালিব আবদুল্লা অত্যন্ত সন্তুষ্ট হয়ে বললেন ,  কফি !    ভেরি গুড ,  ভেরি গুড  ।  বলতে বলতে ছেলেবউর হাত থেকে কফির কাপ নিলেন বৃদ্ধ ।   তারপর বললেন ,    শোন মা ।  আজ থেকে এই জামতলাকে  মরিয়মবাগ বলে ডাকবে ।  
মরিয়মবাগ ? 
হ্যাঁ ।  মরিয়মবাগ ।  আহা ,  কাগজপত্র নিয়ে অযাথা ভেব না তো তুমি ।  ওসব আমি ঠিক করে দেব । 
আচ্ছা বাবা  ।  বলে রেহানা মায়ের দিকে তাকায় ।  মরিয়ম বেগম কে চেতনাশূন্য মনে হল ।  
কফিতে চুমুক দিয়ে   গালিব আবদুল্লা  বললেন ,  সত্যিই তোমাদের রূপপুরের কফির তুলনা হয় না মা ।  আমার মুডই বদলে দিয়েছে ।  একটা শের বলবে ইচ্ছে হচ্ছে মা  ।  শুনবে ?  
বলুন বাবা বলুন ।  
গালিব আবদুল্লা তুখোর উর্দু উচ্চারণে বললেন ,  রাত যিতনী ভি সাংগিন হোগি /  সুবাহ উৎনি হি রাংগিন হোগি ।  রেহানা বলে উঠল ,  তোফা ।  তোফা ।  
এসব কেতা রেহানা শ্বশুরবাড়িতে শিখেছে ।  গালিব আবদুল্লা  কফিতে চুমুক দিয়ে বললেন ,  এবার বলত মা ,  এর বাংলা মিনিং কি হবে ? 
রেহানা এর আগেও অন্তত লক্ষকোটিবার শেরটি শুনেছে ।  ও বলল ,  রাত যতই কঠিন হবে ,  প্রভাত ততই রঙিন হবে ।  মারহাবা ।  মারহাবা ।  
 মরিয়ম বেগমের ঘরে বিছানার ওপর একটি ডালা খোলা স্যুটকেশ  ।   রেহানা ,  রেহনুমা আর বুশরা স্যুটকেশের ভিতর  শাড়ি গুছিয়ে রাখছে  ।  সেলিনা ঘরে নেই ।  বিছানার এক কোণে মুখ কুঁচকে সেলিনার ননদ জুঁই বসে ছিল ।  মেয়েটি বলল ,  পাত্রী তেমন সুন্দরী না ।  ফরসা হলেও মুখে বোরোনের দাগ আছে ।  আমার ভাইয়ের জন্য কখনোই এরম পাত্রী পছন্দ করতাম না ।  
রেহনুমা মিষ্টি হেসে বললেন ,  যার যেরকম পছন্দ জুঁই ।  
এমন সময় মরিয়ম বেগমের বেড়াল মিল্লাত ঘরে  ঢুকল ।  মিল্লাতের দিকে চেয়ে  জুঁই বলল ,  আপনাদের বিলাটা দেখতে সুন্দর না ।  কেমন জানি মরা মরা ।  আমাদের বিলাইটা দেখতে খুব সুন্দর ।  নাম বদন । 
রেহনুমা উচ্ছ্বসিত হয়ে উঠে বললেন ,  তাই না কি ?  তা বদনের ছবি তোমার মোবাইলে  আছে জুঁই ?  
আছে না আবার ।  বলে সস্তা একটি ম্যাক্সিমাস সেট বার করে একটি ঝাপসা বেড়ালের ছবি দেখাল  জুঁই ।  বদন মিল্লাতের চেয়ে সুন্দর কিনা বোঝা গেল না ।  
কই দেখি ।  ওমাঃ কি সুন্দর ।  রেহানা বলল ।  
বুশরা বলল ,  হ্যাঁ ,  জুঁই আপা ।  বদন তোমার চেয়েও সুন্দর । 
 দোতলার বারান্দায় অন্তুর ছোটচাচা আর রূপপুর থানার    সাব - ইন্সপেক্টর মোহাম্মদ মোজাম্মেল হোসেন দুটি চেয়ারে মুখোমুখি বসে আছেন ।  সাব - ইন্সপেক্টর মোহাম্মদ মোজাম্মেল হোসেন  এর পরনে পুলিশের ড্রেস ।  একটু পর অপারেশনের বেরুবেন ।   সোনাবালি নদীর আতরের ব্রিজের কাছে একটি ট্রলারে দরগাপাড়ার তোবারক মওলার লোকজন  ফেনসিডিলের একটি বড় চালান খালাস করছে ।   ইনর্ফমার  পটা মোটামুটি সিওর ।  
নিলুফা একটি ট্রেতে দু ’ কাপ চা নিয়ে এল ।  তারপর পাশের ছোট টেবিলের ওপর ট্রে নামিয়ে রাখল ।  নিলুফার সম্ভবত  সাব - ইন্সপেক্টর মোহাম্মদ মোজাম্মেল হোসেন কে কৌতূহল হচ্ছিল  ।  ও জিজ্ঞেস করল ,  আপনি কি পুলিশ ? 
হ্যাঁ ।  আমি পুলিশ ।  
আপনের বন্দুকের গুলি কি ফুটে ? 
হ্যাঁ ।  দেখবে ?  বলে চোখের পলকে হোলসটার থেকে রিভলবার বার করলেন সাব - ইন্সপেক্টর মোহাম্মদ মোজাম্মেল হোসেন  ।  
নিলুফা আতকে উঠে বলল ,  না না ।   আমার ডর করে ।  বলে   ছুটে পালিয়ে গেল ।  
 অন্তু ওর বন্ধুদের সঙ্গে পেয়ারাবাগানে ছিল ।  ওদের সঙ্গে মরমও ছিল ।  মরম কে কেমন বিষন্ন মনে হল ।  আজ ভোরে ওর সঙ্গে সোলাইমান জ্বীনের  কিছু গোপন কথা হয়েছে ।  সোলাইমান জ্বীন এখনও নিলুফার সঙ্গে আছে ।  সোলাইমান জ্বীনের সঙ্গে কথা বলার পর থেকেই মরমের মন খারাপ ।  
পেয়ারাবাগানে  রোদ ও ছায়ার খেলা ।  পাখপাখালির ডাক ।  প্রত্যয় রাফি ও রোমেল ছাড়াও ইমরানও এসেছে  ।  ইমরানের রূপপুর ভালো লাগছে ।  ওরা অবশ্য আজই  ঢাকায়  রওনা হয়ে যাবে ।  অন্তুরা অবশ্য দু ’ দিন পর যাবে ।  বউভাতের পর ।  
প্রত্যয় কীভাবে কিডন্যাপ হয়েছিল  তাই বলছিল প্রত্যয় ।   জিসান তানিম এবং ফারিয়া চোখ বড় বড় করে শুনছিল ।  ফারিয়া বলল ,  তুমি শয়তানদের গুলি করতে পারলে না ?  
তানিম বলল ,  ধ্যাত ,  সবার কাছে কি আমর্স থাকে ।   
জিসান গম্ভীরমুখে বলল ,  গুলি করলেও তো মিস হতে পারত ।  পেয়ারা গাছে লাগত ।  কিংবা অন্য কারও গায়ে লাগত ।  
প্রত্যয় কি বলতে যাবে - বুশরা এসে বলল ,  এই ,  মরম ,  মরম ।  দাদি তোমাকে  ডাকছে ।  
মরম যেতেই মরিয়ম বেগম বললেন ,  যা তো মরম ।  মাধব ঘোষের শ্রীময়ী  মিষ্টান্ন ভান্ডার থেকে দই মিষ্টি আর সন্দেশ  ।  রাজভোগ আনবি ।  আর বেশি করে পানসুপারিও আনিস । আমার জর্দাও ফুরিয়ে গেছে ।  জর্দা মুকিমপুরীই আনিস ।  
 বরযাত্রা জুম্মার নামাজের পর ।  বর ক্রিম কালারের  শেরওয়ানি পরেছে  ।  মাথায় পাগড়ী   ।  বরকে দারুণ লাগছিল ।  বর মাকে সালাম করে ।  বৃদ্ধ মা ছেলেকে ধরে গেট অবধি এলেন ।  দোওয়া পরছেন মা ।  রাস্তায়  গাড়ি আর লোকজনের  ভিড় ।  বুড়ো ট্র্যাফিক পুলিশ হুইশিল বাজাচ্ছে । বরযাত্রীরা ভিড়ের মাঝখান দিয়ে  রাস্তা পাড় হল  ।  অনেকের মোবাইল ঝলসে উঠল ।   আমন্ত্রিত অতিথি বাদেও স্থানীয় উৎসুক লোকজনের ভিড় ছিল ।  মুখোমুখি বরকনের বাড়ি - এমন নাকি রূপপুরে গত একশ বছরেও দেখা যায়নি ।  
যথারীতি কনেপক্ষের লোকেরা  গেট ধরেছে ।   দেনদরবার করছে ফরিদার বড় বোন আবিদা আর  তার ছোটবোনের জামাই শরিফুল ।  শরিফুল একটি বিখ্যাত কোম্পানীর জ্যেষ্ট বিক্রয়প্রতিনিধি ।  সে শ্রেফ জানিয়ে দিল -  এক লক্ষ টাকার কমে ছাড়বে না ।  আবিদা বলল ,  হ্যাঁ ।  হ্যাঁ ।  এক লক্ষ টাকার  এক টাকাও কম হবে না ।  আবিদার  বড় মেয়ে চৈতি ,  ঢাকার ইডেন কলেজে পড়ে ,  বিখ্যাত বিতার্কিক ,  সেই চৈতি বলল ,  হ্যাঁ ।  হ্যাঁ ।  এক লক্ষ টাকার  এক টাকাও কম হবে না ।  কম হবে না ।  কাজেই দুপক্ষের তুমুল বচসা লেগে গেল ।  বরপক্ষের  পক্ষে তুমুল যুক্তি দেখাচ্ছে বুশরা আর আজাদ ।  এরই মধ্যে  ফিসফিস করে বুশরা মরমকে বলল ,  এই মরম ।   ছোটচাচ্চুর জুতা কিন্তু চুরি হতে পারে  ।  তুমি একটু খেয়াল রেখ ।  
আষাঢ় মাসের বৃষ্টিহীন ভ্যাপসা দিন ।  গালিব আবদুল্লা ধূসর রঙের কোট পড়েছেন ।  ভিড়ের মধ্যে দাঁড়িয়ে  তিনি বিরক্ত হচ্ছেন নাকি মজা পাচ্ছেন তা ঠিক বোঝা গেল না ।  তবে তার  খিদে পেয়েছে সুনিশ্চিত ।   আড়াইটের মতো বাজে ।  তিনি কোটের পকেটে হাত ঢোকালেন ।  তার পর কড়কড়ে দশ টাকার অনেকগুলি নোট কনে পক্ষের দিকে  মুঠো মুঠো ছড়িয়ে দিলেন ।  সঙ্গে সঙ্গে ভিড়ের মধ্যে  হুল্লোড় পরে গেল ।  সবাই এক হাজার টাকার নোট মনে করে উবু হয়ে  কুড়াতে লাগল ।  এরপর আর গেটটা ঠেলে ভিতরে  ঢুকতে অসুবিধে হয়নি কারও । 
গালিব আবদুল্লার নেতৃত্বে  বরপক্ষ ছাদে উঠে এল  ।  বরের স্টেজটি সুন্দর করে সাজানো হয়েছে ।   টিউবলাইট জ্বলছে ।  কোন্ ফাঁকে  চৈতির ছোট বোন তিন্নি বরের জুতা চুরি করল ।  পরে অবশ্য দেখা গেল যে বরের জুতা ঠিক জায়গাতেই আছে ।  অথচ কনেপক্ষের অনেকেরই  জুতা খুঁজে পাওয়া যাচ্ছে না ! 
সে যাই হোক ।  রহমত উকিল অত্যন্ত ঘন আবেগে গালিব আবদুল্লাকে জড়িয়ে ধরলেন ।  গালিব আবদুল্লা অতি সত্ত্বর আলিঙ্গন মুক্ত হলেন ।  তারপর  বললেন ,  উকিল সাহেব ।   আমি আর দেরি করতে পারব না ।  গন্ধই বলে দিচ্ছে রান্না কেমন হয়েছে ।  
রহমত উকিল বললে ,  আরে আসুন ।  আসুন ।  এখুনি আপনাকে বসিয়ে দিচ্ছি ।   
রহমত উকিল টেনশনে আছেন ।  অতিথির সংখ্যা বাড়লে খাবারে টান পড়তে পাড়ে । 
এরই মধ্যে একটা ব্যাচ খেতে বসে গেছে ।  একটা টেবিল অবশ্য খালি ছিল ।  গালিব আবদুল্লার নেতৃত্বে    আজাদ ,   কায়সার ,  প্রত্যয় ,  জিসান ,  রাফি ও তানিম বসে গেল ।  রোমেল ও অন্তু বরের স্টেজে বসে আছে ।    ফারিয়াও অবশ্য বসতে চেয়েছিল ।  ওকে সুন্দর করে বুঝিয়ে ওপাশের মহিলাদের টেবিলে পাঠিয়ে দেওয়া হল ।   
ওপাশে জোছনা বানু নীল রঙের নতুন শাড়ি পড়ে বসে আছে ।  ফারিয়াকে দেখে বলল ,  আস ,   তোমারে আমি খাওয়াই দেই ।  ফারিয়া ঠোঁট উলটে বলল ,  আমি নিজেই খেতে পারি ।  বেড়াতে এসে তোমাকে আর কাজ করতে হবে না ।  
এরপর জোরতাল খাওয়া - দাওয়া শুরু হল ।  একাই আটটি রোষ্ট সাবার করলেন গালিব আবদুল্লা ।  বিখ্যাত শিল্পপতির পাতে  অরেকটি রোষ্ট তুলে দিল জলিল মিঞা  ।  জলিল মিঞা নতুন কেনা দামী লুঙ্গি আর সবুজ রঙের পাঞ্জাবি পরে আছে   ।  রেহানার  নির্দেশেই জলিল মিঞা বিখ্যাত শিল্পপতি শ্বশুরের খাওয়া দেখাশোনা করছে  ।    রহমত উকিল জলিল মিঞার দিকে কটমট করে তাকালেন ।  
সাব - ইন্সপেক্টর মোহাম্মদ মোজাম্মেল হোসেন প্যান্ডেলে   এলেন পুলিশের ড্রেস পরেই  ।  একটু আগেই সোনাবালি নদীর আতরের ব্রিজের কাছে  অপারেশনে ছিলেন ।   দরগাপাড়ার তোবারক মওলার  ফেনসিডিলের একটা বড় চালান যাচ্ছিল ।   ।  বিস্তর গোলাগুলি হয়েছে ।  দুটো লাশ পরেছে ।  এখুনি খেয়েই আবার বেরুবেন সাব - ইন্সপেক্টর মোহাম্মদ মোজাম্মেল হোসেন  ।  
লাল বেনারশি পরে ফরিদা বসেছিল ওর ঘরের বিছানার ওপর  ।  ফরিদা এমনিতেই সুন্দরী । তার ওপর আজ ভোর থেকে সেজেছে ।   ( হ্যাঁ ,  রূপপুরে বিউটি পারলারও আছে একটা )   বিছানার ওপর ফরিদাকে ঘিরে মেয়েরা  বসে ।  ঘরজুড়ে পারফিউমের গন্ধ ।   ঘরে ফারিয়া আর তানিম ঢুকেছে ।  সঙ্গে নিলুফা ,  নিলুফার কোলে টুনটুনি ।   ওদের খাওয়া শেষ ।   হঠাৎ টুনটুনি বলল ,  আমি বউ দেখব ।   আমি বউ দেখব ।  
এই যে বউ ।  বলে নিলুফা ওকে ফরিদার দিয়ে এগিয়ে দেয়  ।   ফরিদা ওকে পরম আদরে কোলে নিল ।  ফরিদার কোলে বসে  টুনটুনি   বলল ,  এইটা বউ ? 
হ্যাঁ ।  এইটা বউ ।  ফারিয়া বলল ।  
রহমত উকিল রান্নার জায়গায় এলেন ।  হেড বাবুর্চি  ছিদ্দিক বলল ,  ছার ।  খাবার শর্ট পড়ব কইলাম । 
হুমম ।  বলে হাঁড়ির ঢাকনা তুলে দেখলেন দশ - বারোটা  রোষ্ট পড়ে আছে ,  পোলাও প্রায় অর্ধেক ,   খাসির রেজালাও প্রায় তলানিতে ঠেকেছে  ।  রহমত উকিল  চিন্তিত হয়ে উঠলেন ।  এখনও প্রায় ৩ / ৪টি ব্যাচ বাকি ।  ছোটমেয়ের বিয়ে ।  এত হিসেব না করলেই হত । 
হেড বাবুর্চি  ছিদ্দিক বলল ,  ছার ,  তখনই  আমি কইছিলাম ।  
রহমত উকিল  হেড বাবুর্চি  ছিদ্দিকের দিকে কটমট করে তাকালেন ।  বললেন ,  ও বাড়ির জলিল মিঞাকে এদিকে আসতে দিও না তো ।  ওই তো সর্বনাশ করল ।  মনে মনে বললেন ,  বুরহানি করলে একাই ৫ / ৬ জগ খেয়ে ফেলত ।  
মরম আর ফারিয়া রান্নার জায়গায়  এল ।  রহমত উকিল ওদের দেখে ওপাশে সরে গেলেন ।    ফারিয়া এক সঙ্গে অনেক গুলি বড় বড় হাঁড়ি দেখে ভালো লাগছে । হাঁড়ির ঢাকনার ওপর আবার জ্বলন্ত কয়লা ।  মরম বলল ,  চল ,  আবার বউ দেখে আসি ।  
চল । 
একটু পর কী ভৌতিক কান্ড যে ঘটল ।  হাঁড়িগুলি আবার ভরে গেল ।  বাবুর্চি ছিদ্দিক অবাক ।  যেই একটা রোষ্ট তুলছে অমনি সেই জায়গায় আরেকটি রোষ্ট এসে  যাচ্ছে ।  
 শূন্যবাড়িতে মরিয়ম বেগমের  স্বামীর কথার মনে পড়ছে   ।  আজ তিনি বেঁচে থাকলে কত খুশিই না হতেন ।  জীবনের সব কাজই তো প্রায় শেষ হয়ে গেল ।  দীর্ঘশ্বাস ফেললেন মরিয়ম বেগম ।  ধীরে ধীরে   ছাদে উঠে এলেন ।  পায়ে পায়ে রেলিংয়ের কাছে এলেন ।   বিয়েবাড়ির দিকে তাকালেন ।  রাস্তার ওপরে  ভিখেরির ভিড় ।  গাড়ির সারি ।  বুড়ো  ট্র্যাফিক পুলিশ বেচারা হিমসিম খাচ্ছে ।  ঘন ঘন হুইশিল বাজাচ্ছে ।   মরিয়ম বেগম মুখ তুলে    আকাশের দিকে তাকালেন ।  আকাশ সামান্য মেঘলা ।  তবে বৃষ্টির সম্ভাবনা নেই বলে মনে হল ।  
পিছনে সিঁড়িঘরের কাছে পায়ের শব্দ ।  মরিয়ম বেগম ঘুরে দাঁড়ালেন ।  নিলুফা ।   এদিকে আসছে ।  পরনে নীল রঙের সালোয়ার কামিজ  ।   সালোয়ার কামিজটা  ওকে  সারওয়ার কিনে দিয়েছে ।  মরিয়ম বেগম খানিকটা অবাক হয়ে বললেন ,     কি রে তুই ?  টুনটুনি কই ?  
নিলুফা ধীরে ধীরে  নীল ধোঁওয়ায়  ডেকে গেল ।  মরিয়ম বেগম মেশক আতরের গন্ধ পেলেন ।  নীচের কামরাঙা গাছ থেকে অনেকগুলি কাকা চিৎকার করে উঠে গেল ।  দূরন্ত বাতাস নীলচে ধোঁওয়া উড়িয়ে নিলে দেখা গেল লাঠি তে ভর দিয়ে একজন ফরসামতন সামান্য কোলকুঁজো  থুত্থুরেবুড়ো  দাঁড়িয়ে আছে ।  সোলাইমান জ্বীন  ।  মরিয়ম বেগম চমকে উঠলেন ।  সোলাইমান জ্বীনের পরনে কালো আলখাল্লা ।  টিকোলো নাক ,   শনের মতন পাকা চুল ,   মাথায় রঙীন টুপি ,    পাকা  ভুঁরু  ।  চোখ দুটি আকিক পাথরের মতন ঘোলা ।  বগলে একটা গোটানো কাপড়  ।  সেই জায়নামাজ ।  
মরিয়ম বেগম অবাক হয়ে বললেন ,  এ কি !  আপনি ? 
হ ।  আমি ।  বিয়াবাড়ির ভিড়ের চোটে কথা কইতে পারি নাই ।  অখন  আইলাম ।  তোমার লগে আমার একখান জরুরি একখান কথা ছিল ।   
কি কথা ?  বলুন ।  মরিয়ম বেগম  বুক কেঁপে উঠল ।  তিনি জানেন সুখের পরেই সর্বনাশ আসে ।  
এক পা এগিয়ে এসে সোলাইমান জ্বীন বলল ,  মরমের আব্বার নাম দাউদ লোকমান ।  সে আমার কাছে আছছিল ।  মরমের আম্মায় মরমকে বহুকাল দেখ না ।  মরমের আম্মার নাম জুলেখা খানম ।  জুলেখা খানম খালি  কান্দে আর কান্দে ।  মায়ের কান্দন থামানো লাইগা মরম রে এই বার  জ্বীনের দেশে যাইতে হইব ।  
মরিয়ম বেগম  কেঁপে উঠলেন ।  একটু পর কোনও রকমে বলতে পারলেন ,  কথাটা মরম জানে ? 
হ ।  ওরে আইজ ফজরের নামাজ পইড়া সুবা সাদিকের সময় কইছি  । 
মরিয়ম বেগম খানিক ক্ষণ কী যেন ভাবলেন ।  একবার আকাশের দিকে তাকালেন ।  মেঘলা আকাশে বকের সারি উড়ছে   ।  ওই পাখিগুলো কোথাও বেশি দিন থাকে না ।  জ্বীন ও ইনসানও ওই পাখিদের মতন ।  বেশিদিন কোথাও থাকে না ।  আমাকেও তো একদিন এই পৃথিবী ছেড়ে চলে যেতে হবে ।  কথাটা ভেবে মরিয়ম বেগম গভীর দীর্ঘশ্বাস ফেললেন ।  তারপর বললেন ,  ঠিক আছে ,  মরমের মা যখন কাঁদছে ,   তখন মরম ওর মায়ের কোলেই ফিরে যাক ।  
সোলাইমান জ্বীন কিছু না বলে চোখ বুজে দাঁড়িয়ে থাকে ।  মরিয়ম বেগমের হাতে  মোবাইল ।  অন্তুকে ফোন করলেন তিনি ।  
হ্যালো ,  দাদি ।  বল ।  শুনছি ।  না ,  আমার খাওয়া শেষ ।  
তুই তাহলে মরমকে নিয়ে একবার আমাদের বাড়ির ছাদে আয় ।  ওর সঙ্গে আমার জরুরি কথা আছে ।  
আতরের গন্ধ আরও তীব্র হয়েছে ।  বাতাস দূরন্ত হয়ে উঠেছে ।  এই মুহূর্তে কথা কথা মনে পড়ছে মরিয়ম বেগমের  ।  স্বামীর মৃত্যুবার্ষিকীতে মাদ্রাসার একটি  ছেলেকে দেখে ভারি অবাক হয়ে গিয়েছিলেন ।   বেশ ফুটফুটে সুন্দর  বালক ।   বয়স তেরো - চৌদ্দর কাছাকাছি ।  বড় মাসুম নিষ্পাপ চেহারা ।  বড় বড় চোখ ।  ধবধবে ফরসা ।  ছেলেটির পরনে ঘিয়ে রঙের পায়জামা - পাঞ্জাবি ।  তার ওপর মেরুন রঙের কুর্তা ।  মাথায় সোনালি জরির কাজ করা টুপি ।   কি নাম তোমার বাবা ?  মরিয়ম বেগম সস্নেহে জিগ্যেস করলেন ।   ছেলেটি চুপ করে থাকে ।  ঘাড় গুঁজে খেতে থাকে ।  বড় বড় চোখের পাপড়ি  ।  ঘন কালো জোরা ভুঁরু ।   মরিয়ম  বেগম এত বছরের জীবনে এত সুন্দর বালক এর আগে কখনও দেখেননি ।   তিনি ভীষন কৌতূহলী বোধ করেন ।    ওপাশে পাশে বসে সাত্তার মৌলবী খাচ্ছিলেন ।  তিনি বললেন ,  জ্বী ,  বেগম সাহেবা ।  এই পোলার  নাম হইল মরম ।  গত মাসে বাসেত মৌলভী আইসা আমার কাছে রাইখা গেল ।  বাসেত মৌলভী কইল ,  এইডা আমার গেরামের  পোলা ।  এতিম ।   মা - বাপ নাই ।  আপনি এরে রাখেন ।  আমার বয়স হইছে ।  আল্লায় কখন ডাক দেন ঠিক নাই  .  .  .  সিঁড়িঘরে শব্দ হল ।  মরম ।  কেমন বিষন্ন লাগছে ওকে দেখতে ।  মরমের পাশে অন্তু ।  অন্তু সোলাইমান জ্বীনকে দেখে অবাক ।  দাদির মুখ দেখে কিছু জিজ্ঞেস করল না ।   
মরিয়ম বেগম মরমকে জড়িয়ে ধরল ।  ফিসফিস করে বললেন ,  জীবনে মাই সবচে বড় রে সোনা  ।  যা ,  তুই তোর মার কাছেই ফিরে যা ।  মনে রাখিস ,  তোকে আমরা কখনও ভুলব না ।  
মরিয়ম বেগম চোখ মুছলেন ।     মরমকে আর দেখা গেল না ।  
মেঘলা আকাশে কেবল একটা টিয়া পাখি উড়ছে ।  ডানা ঝাপটে ঝাপটে  উড়ছে  .  .  .  উড়ছে 
 শেষ  .  .  . 
 উৎসর্গ :  
  প্রথম পর্বের লিঙ্ক 


                    




আজকের বই :  সেলিনা হোসেন - এর র্পূণ ছবির মগ্নতা


 
                        সেলিনা হোসেনের জন্ম ১৪ জুন; ১৯৪৭ ।  
বাবা এ কে মুশাররফ হোসেন এর আদিবাড়ি নোয়াখালি হলেও চাকরিসূত্রে বগুরা ও পরে রাজশাহী  থেকেছেন দীর্ঘকাল; কাজেই সেলিনাকে একেবারে মেয়েবেলায় নোয়াখালিতে বেশিদিন থাকতে হয়নি ।   সেলিনা হোসেনের মায়ের নাম মরিয়ামুন্ননেছা বকুল ।  মুশাররফ - মরিয়ামুন্ননেছা দম্পতির সব মিলিয়ে সাত ছেলেমেয়ে ।  সেলিনা ভাইবোনদের মধ্যে  চতুর্থ ।  
মহান ভাষা আন্দোলনের দুবছর পর পর  ( অর্থাৎ , ১৯৫৪ সালে )  বগুরার লতিফপুর প্রাইমারি স্কুলে ভর্তি হল বালিকা সেলিনা ।  ক্লাস থ্রিতে ।  
ক্লাস থ্রি - তে কেন ? 
কেননা ,  ক্লাস ওয়ান আর টু - র পড়া শেখা হয়েছিল বাড়িতে বসেই ।  সে কালে সে রকমই হত ।  যা হোক প্রাইমারি শিক্ষা ওই লতিফপুর স্কুলেই শেষ হল । 
আমরা সমকালীন বাংলা ভাষার একজন্য বিশিস্ট লেখকের জীবন আলোচনা করছি ।  কথাটা এই জন্যই বলা যে - লতিফপুর স্কুলের চারপাশের মনোরম সৌন্দর্য , স্বুলের শিক্ষক - শিক্ষিকাদের মমতা ,  লেখাপড়ার সিসটেম সবই বালিকা সেলিনার মনে গভীর দাগ কেটেছিল ।  ওই লতিফপুর স্কুলেরই একজন খোঁড়া শিক্ষক ছিলেন ।  তিনি প্রায়ই ক্লাসে এসে আবৃত্তি করতেন - 
 পাখি সব করে রব 
রাত্রি পোহাইল;
কাননে কুসুমকলি সকলই ফুটিল । 
 পদ্য আবৃত্তি শেষ করে তারপর শিক্ষকটি  বলতেন ,  সোনামনিরা ,  তোমরা সবাই কুসুমকলি  ।  তোমরা সবাই একদিন ফুলের মতন ফুটবে ,  দেখ ।  
এই কথাটাই বালিকা সেলিনার মনে ভীষণ দাগ কেটেছিল ।  
পরবর্তী জীবনে যতই আপদবিপদ এসেছিল - ওই লতিফপুর স্কুলের পঙ্গু শিক্ষকটি এসে যেন ফিসফিস করে বলতেন , শক্ত হ মা ।  হার মানিস নে ।  তোর এক মেয়ে  মরেছে তো কি ।  তোর মেয়ে কি একটা ! 
বালিকা সেলিনার কী সৌভাগ্য যে -  অমন একটা স্কুলের মহৎ হৃদয়ের শিক্ষকদের সান্নিধ্যে প্রাথমিক লেখাপড়া শিখেছিলেন ! 
দু ’ বছর পর ।  ১৯৫৭ ।  ক্লাস ফাইভে ভর্তি হলেন ভি এম গালর্স স্কুলে ।  নতুন স্কুল; নতুন জীবন ।  হেডমিসট্রেস ছিলেন সালেহা খাতুনের ছিল চন্ড রাগ ।  বড় বদরাগী ছিলেন ওই মহিলা; সারাক্ষণ জ্বালিয়ে মারতেন ।  
যা হোক ।  বেশি দিন ওই পচা স্কুলে থাকতে হয়নি বালিকার ।  
বাবা বদলী হয়ে এলেন রাজশাহী  ।  দু ’ বছর পর অর্থাৎ ১৯৫৯ সালে রাজশাহীর নাথ গালর্স স্কুলে ক্লাস এইটে ভরতি হল কিশোরী সেলিনা । 
নাথ গালর্স স্কুলের বেশির ভাগ শিক্ষক - শিক্ষকাই ছিলেন উদার আর মহৎ ।  কেননা ,  ছাত্রীদের তারা কেবল সিলেবাসে আটকে রাখেননি ।  সিলেবাসের বাইরে কতকিছু যে কথা বলতেন তারা ।  কিশোরী সেলিনার ছিল উৎসুক মন ।  ভালো লাগত জ্ঞানবিজ্ঞানের কথা শুনতে; ভালো লাগত ভাষা ,  বাংলা ও ইংরেজি ভাষা ।  ভালো লাগত অক্ষর ,  শব্দ ।  ভালো লাগত লিখতে ।  টুকটাক মনের কথা লিখতে ।   কবিতা পড়তে ।  তখনই একদিন প্রথম জীবনানন্দের কবিতা পড়ে অবশ বোধ করেছিল কিশোরী ।  রজদর্শনের মত দিনটাকে কখনও ভোলা গেল না ।  তারপর জীবনটা আর আগের মতো থাকেনি কিশোরীর ।  ধানসিঁড়ি নদীটি কোথায় ?  ওই নদীর ওপর মেঘ জমে ,  সোনালি ডানার চিল ওড়ে ?  হায় ,  চিল সোনালি ডানার চিল ,  তুমি আর ঘুরে ঘুরে উড়ো নাকো ধানসিঁড়ি  .  .  . ধানসিঁড়ি নদীটি কোথায় ?  বুকের ভিতর কী এক আবেগ তখন থরথর করে কাঁপত ।  মাঝরাতের অন্ধকারে শুয়ে শোনা যেত পদ্মার পাড় ভাঙ্গর শব্দ ।  অন্ধকারে কে যেন তখন ফিসফিস করে বলত - 
 পাখি সব করে রব 
রাত্রি পোহাইল
কাননে কুসুমকলি সকলই ফুটিল । 
  সারারাত দুচোখে ঘুম আসত না ।  আমি কে ?  আমি এখানে কেন ?  আমি ঘুমাতে পারি না কেন ?  ভোরে দূরর হেতেম খাঁ মসজিদের মুয়াজ্জিনের আজান শোনা যেত ।  চোখে জলে ভরে যেন কবি কিশোরীর ।  ধানসিঁড়ি নদীটি কোথায় ?  এই প্রশ্নটাই জীবনভর তাড়িয়ে বেড়াবে । ধানসিঁড়ি নদীটি কোথায় ?  জীবনানন্দ কে ?  কবি কে ?  শব্দ কি ?  সেই কিশোরী  দিনগুলোয় কী এক ব্যাথা বাজত বুকে । 
ওই নাথ গালর্স স্কুল থেকেই ম্যাট্রিক  ( তখন এস এস সি বলা হত না )  পাশ করল কিশোরী সেলিনা ১৯৬২ সালে । 
১৯৬২ সালে রাজশাহী কলেজে ভর্তি হলেন ঠিকই কিন্তু তখন শরীর এমনই কাহিল যে ক্লাস করা হল না ।  আহা তখন কী যন্ত্রনাই না সময় কেটেছিল কিশোরী সেলিনার ।  শিক্ষকটি এসে যেন ফিসফিস করে বলতেন , শক্ত হ মা ।  হার মানিস নে । 
রাজশাহী উইমেন্স কলেজে ভর্তি হল সেলিনা ।  মজা এই -  সেলিনারাই ছিল ওই কলেজের প্রথম ব্যাচ ।  শরীরে যন্ত্রণা তো কি - সারাদিন দাপাদাপি করে বেড়াত তরুণী সেলিনা ।  ক্লাসমেটদের মধ্যে উজ্জ্বলতম বুদ্ধিমতী একটি মেয়ে ।  এত কথা বলত !  কবি তো ।  তাই । 
১৯৬৪ ।  রাজশাহীতে আর্ন্তকলেজ প্রতিযোগীতা অনুষ্ঠিত হবে ।  সব মিলিয়ে সাতটি ইভেন্টে নাম লেখাল  সেলিনা ।  প্রথম হল ছটিতে - একটি ইভেন্টে হল তৃতীয় ।  তখন বলছিলাম না -  সেলিনা ছিল রাজশাহী উইমেন্স কলেজের সবচে উজ্জ্বলতম বুদ্ধিমতী একটি মেয়ে ।  এই মেয়েই তো একদিন বাংলায় উপন্যাস লিখে দু - বাংলার বোদ্ধা মহলে ঝড় তুলবে ।  লিখবে  “ গায়ত্রী সন্ধ্যা ” র বিপুলায়তন উপন্যাস । 
কলেজ জীবন শেষ করে বাংলা ভাষা ও সাহিত্য নিয়ে ভর্তি হল রাজশাহী বিশ্ববিদ্যালয়ে ।  এবার জীবনে যুক্ত হল নিবিড় সাংস্কৃতিক ও গভীর রাজনৈতিক অধ্যায় ।  ১৯৬৭ সালে  বিতর্ক প্রতিযোগীতায় অংশ নিতে পাঞ্জাব যাওয়ার কথা থাকলেও অস্থির রাজনৈতিক অবস্থার কারণে যাওয়া হয়নি ।  এই আক্ষেপ আজও কাঁটার মত বেঁধে । 
রাজশাহী বিশ্ববিদ্যালয় থেকেই বি এ অনার্স পাশ করলেন ১৯৬৭ সালে ।  
এম এ পাশ করলেন পরের বছর অর্থাৎ ১৯৬৮ সালে ।  
এবার আসুন ,  আমরা এ লেখাটির মাধ্যমে রাজশাহী বিশ্ববিদ্যালয়ের অধ্যাপক আবদুল হাফিজকে গভীর কৃতজ্ঞতা জানাই । 
কেন ? 
তিনিই তো সেলিনার লেখকজীবনের ভিতটি গড়ে দিয়েছিলেন ।  He helped in the formation of her style and concept .  He helped her in modern thought .  Selina Hossain still firmly believes that teachers ,  parents and libraries are extremely important in the life of a student .  Teachers and parents must encourage students to read more than just textbooks .  They must teach them the love of books; introduce them to the wonderful world of the printed world .  It is the government and the other concerned authorities who must ensure that the students have access to these books .  A student must not be prepared just to pass exams .  He or she must become a reader in the true sense of the word . 
সেলিনার ভালো লাগে ঘুরে বেড়াতে ।  আর ,  বই পড়তে । Travelling and reading top the list ,  travelling first and foremost .  Books can be difficult ,  sad ,  painful and sorrowful .  The joy of reading can sometimes be a painful process .  But travel has no sorrow ,  no pain ,  no difficulty ,  just peace . রবীন্দ্রনাথের গান শুনতে বড় ভালো লাগে সেলিনার; লোকগানের মধ্যে ভাটিয়ালি ও ভাওয়াইয়া ।  যন্ত্রসংগীতের মধ্যে বাঁশী ও শানাই ।  
সেলিনা হোসেন বাংলা একাডেমিকে যোগ দেন ১৯৭০ ।  আজও ওখানেই আছেন । 
আজকের বই  " পূর্ণ ছবির মগ্নতা "  - র বিষয় রবীন্দ্র - জীবনের শিলাইদহ পর্ব ।  আমরা জানি শিলাইদহ বেশ ক ' বছর ছিলেন কবি ,  জমিদারী তদারকি করেছেন ।  শেষবারের মতো শিলাইদহ ছেড়ে চলে  যাওয়ার আগে কবি লিখেছিলেন গভীরতম এক বিরহী গান - 
 ভালোবেসে সুখী নিভৃতে যতনে 
আমার নামটি লিখ তোমার মনের মন্দিরে  .  .  . 
 এই সখী ,  করতোয়া পাড়ের সাহাজাতপুর;পদ্মাপাড়ের শিলাইদহ ,  বাংলা ,  পূর্ববাংলা । 
বাংলা রবীন্দ্রনাথের কাছে সখী । রবীন্দ্রনাথ তাই আজও আমাদের প্রাণে নিঃশ্বাসে প্রতিনিয়ত প্রবাহিত  .  .  . সেই রবীন্দ্রনাথকে নিয়ে সেলিনা লিখলেন বলেই আজ সেলিনাকে নিয়ে যৎসামান্য লিখলাম কৃতজ্ঞতাসরুপ । 
 বই 
   সূত্র :  
  

                    




গল্প :  মরম জ্বীনের  কান্ড  ( চতুর্থ পর্ব ) 



                        জিপ থেকে নেমে চারিদিকে তাকিয়ে রাফি বলল ,  অসাম ।  
অন্তু  হাসল ।  ওর পরনে নীল রঙের পাতলা হাফহাতা শার্ট ।   ( আজ যা গরম পড়েছে !  )  গলায় এস নাইনটি ফাইভ মডেলের ক্যানন পাওয়ারশট ক্যামেরা ঝুলছে ।  এক কানে সাদা হেডফোন ।  নতুন কেনা  স্যামসং গ্যালাক্সি ওয়াইটা নীল রঙের হাফ প্যান্টের পকেটে ।  
জিপ থেকে রোমেল ও প্রত্যয়ও নেমে পড়েছে ।  চারিদিকে তাকিয়ে দেখছে ।  ওদের চোখেমুখে গভীর মুগ্ধতা ।  হয়তো রূপপুরের নির্জনতা ভালো লাগছে ।  রোমেল -  এর পরনে হলদে রঙের টি - শার্ট ।  ওর হাতে একটা ৫ মেগা পিক্সেলের সনি এরিকসন এক্সপেরিয়া অ্যাকটিভ  ।  গেটের পাশে দেয়ালের ওপর একটা  নীলকন্ঠ পাখি এসে বসেছে  ।  ওর ক্যামেরার ফ্ল্যাশ ঝলসে উঠল ।   
প্রত্যয় আজ পরেছে নীল রঙের জিন্সের প্যান্টের ওপর  সাদা ফতুয়া ।  প্রত্যয়ের  গায়ের রং শ্যামলা  ।   মাথার  চুলগুলি কোঁকড়া কোঁকড়া ।  চোখে চশমা ।  ওর মুখচোখে একটা পড়ুয়া পড়ুয়া ছাপ আছে ।  মেধাবী ছাত্র প্রত্যয় সাইন্স ফিকশনের পোকা ।  ওর প্রিয় লেখক মোহাম্মদ জাফর ইকবাল । 
ছোটচাচা বললেন ,  আমি ঠিক সন্ধ্যা ছটায় এসে তোদের তুলে নেব অন্তু ।  তোরা রেডি থাকিস ।  
ওকে ।  অন্তু বলল ।  
তিন বন্ধুকে নিয়ে  একদিনের জন্য দাদুবাড়ি ট্রিপের জন্য ছোটচাচাই বললেন ।  কালরাতে ছোটচাচা অন্তুদের কলাবাগানের ফ্ল্যাটে ছিলেন ।  কী কাজে আজ রূপপুর এসেছেন ।  আজই সন্ধ্যায় আবার ঢাকায় রওনা হবেন ।  দিনটা আজ শুক্রবার ।  রাফি রোমেল আর প্রত্যয়কে রূপপুরের কথা বলতেই ওরা  লাফিয়ে উঠল ।   
বাতাসে পোড়া ডিজেলের গন্ধ ছড়িয়ে জিপটা চলে যায় ।  
অন্তু বলল ,  চল ।   
সেই জ্বীন ছেলেটা  কোথায় ?  রাফি ফিসফিস করে জিজ্ঞেস করে ।  
দেখবি চল ।  অন্তু হেসে বলল ।  
জ্বীন না ছাই  ।  প্রত্যয় কাঁধ ঝাঁকায় ।  জ্বীনভূতে মোটেও  বিশ্বাস করে না প্রত্যয়  ।  ও এত বেশি সাইন্স ফিকশন পড়েছে যে - প্রতিটি  ঘটনার বৈজ্ঞানিক ব্যাখ্যা চাইই চাই ।  প্রত্যয় এলিয়েন বিশ্বাস করে ঠিকই ,  তকে  জ্বীনভূতে একেবারেই বিশ্বাস করে না ।  
অন্ত তার দলবল নিয়ে উঠান পেরিয়ে বারান্দায় উঠে এল ।  
মরিয়ম বেগম বেরিয়ে এলেন ।  ফরসা মুখজুড়ে প্রশান্তির হাসি ।  নাতির বন্ধুদের দেখে খুশি হয়েছেন ।  আজ ভোরে মরম কে জেলেপাড়ায় পাঠিয়ে মতিন জেলের কাছে খবর পাঠিয়েছেন ।  মতিন জেলে আজ পুকুরে জাল ফেলবে ।  নাতির বন্ধুদের জন্য মাছ ধরার আনন্দময় আয়োজন করেছেন ।  
ফরসা ,  মেহেদি রাঙানো চুল আর  সোনালি ফ্রেমের চশমা পরা বৃদ্ধাকে দেখে মুগ্ধ হল ওরা  ।  ওরা উবু হয়ে   মরিয়ম বেগমকে    সালাম করে ।  বেঁচে থাক বাবা ।   বেঁচে থাক ।  
জোছনা বানু তৈরিই ছিল ।  একটা প্লেটে  রূপপুরের বিখ্যাত চমচম আর একটা বড়  থালায় আমের বড় বড় টুকরো এনে হাজির করল । 
মরম কই দাদি ?  মুখে আধখানা চমচম ফেলে অন্তু জিগ্যেস করল ।  
মরম বাজারে ।  তোরা আসবি । 
অন্তু অবাক হয়ে বলল ,  আমরা যে আসসি তা জানলে  কি করে  ।  আমরা তো তোমাকে সারপ্রাইস দিতে চেয়েছিলাম ।  
তোর মা কাল রাতেই ফোন করে জানাল ।  বলে মরিয়ম বেগম মুখ টিপে হাসলেন ।    
ও ,  তাই বলো । 
ওদের আম - টাম খাওয়া হয়ে গেলে মরিয়ম বেগম বললেন ,  যা ঘুরে ঘুরে বন্ধুদের দেখা সব ।  মরম এলে ডাব পেড়ে দেবে ।  
কেন জলিল মিঞা  কোথায় ? 
আরে ও তো ঘুমাচ্ছে ।  
এত বেলায় ?  অন্ত অবাক হয়ে বলল ।  
আরে আর বলিস না ।  মরম আসার পর থেকে জলিল মিঞা সুখের  সাগরে ভাসছে ।   বলে মরিয়ম বেগম  হাসলেন ।  
 রূপপুর বাজারটা  শিবতলায় আলামিন সুপার মার্কেটের পাশে গলিতে ।  সে গলির ভারি অদ্ভূত নাম ।  চালের আড়তের গলি ।  তো ,  চালের আড়তের গলি দিয়ে ঝাঁ ঝাঁ রোদে  বাজার থেকে ফিরছিল মরম ।  এক হাতে  বাজারের ব্যাগ ,  অন্য  হাতে একটি পাঁচ কেজি তেলের ক্যান ।  ক্যানটা যথেষ্ট ভারী ঠেকছে ।  মরম অবশ্য বাজারে না এসেই বাড়িতে বসেই চোখের পলকেই এসব জিনিস নিয়ে আসতে পারে ।  জোছনা বানু ভয় খাবে বলেই অভিনয় করতে হয় ।  আজ অবশ্য  মাছ কেনেনি মরম ।  আজ মতিন জেলে এসে পুকুরে  জাল ফেলবে  ।  আজ শুধু খাসির মাংস আর গরুর কলিজা কিনেছে মরম ।   মরিয়ম বেগম আজ নিজের হাতে মুগের ডালের খিচুরি রাঁধবেন । 
হাঁটতে হাঁটতে হঠাৎ থমকে দাঁড়িয়ে পড়ল মরম ।  তখনও বড় রাস্তা বেশ খানিকটা দূরে ।  বাঁ পাশে একটা মরচে পড়া লোহার গেট ,  গেটের ওপর একটা সাইনবোর্ড ।  তাতে লেখা :  গোডাউন ।  তার নীচে ছোট্ট করে লেখা :  এন . এন ফার্মা ।  পরনে হলদু টিশার্ট ,  চোখে কালো সানগ্লাস  পরা হোতৎকা চেহারার একটি   লোক সিগারেট টানতে টানতে গেটের  ভিতরে ঢুকল ।  এর আগে  লোকটাকে মরম কোথায় যেন দেখেছে ।  মনে পড়ল !  তাজুডাকাত যে রাতে দলবল নিয়ে বাড়িতে ডাকাতি করতে এল  .  .  .  মরম জাল ফেলে ধরে ফেলেছিল  .  .  .  ওই লোকটা সেই জালে ধরা পড়েছিল ।   কিন্তু ,   লোকটা এখানে কি করছে ?  মরম চিন্তি হয়ে হাঁটতে থাকে ।  
 অন্তুর বন্ধুরা  পুকুরপাড়ে  ছিল ।  আজ দিনটা বেশ গরম ।   অন্তু ঠান্ডা পানির বোতল নিতে এসেছে ।  জোছনা বানুকে ও জিগ্যেস করল ,  বাজার থেকে মরম ফিরেছে ? 
হ ।  উঠানে ।  ডাব পাড়ে । 
দ্রুত পায়ে উঠানে এল অন্তু ।   মরম মাত্র ডাব পেড়ে গাছ থেকে নেমেছে ।  মরম -  এর কাছে গিয়ে অন্তু বলল ,  কেমন আছ মরম ? 
পাঞ্জাবি ঝেড়ে হেসে মরম বলল ,  ভালো । 
আমার বন্ধুদের নিয়ে এসেছি ।  
দাদিমার কাছে শুনলাম ।  
চল ,  ওদের সঙ্গে তোমার পরিচয় করিয়ে দিই ।  
চল । 
পুকুরে হইচই  ।  মতিন জেলে তার  দলবল নিয়ে জাল ফেলেছে ।  কই আর তেলাপিয়াগুলো মাঝপুকুরে লাফাচ্ছে ।  অন্তুর বন্ধুরা তাই দেখে ভারি মজা পাচ্ছিল ।  ছবি তুলছিল ।   
মরম -  এর সঙ্গে ওর বন্ধুদের পরিচয় করিয়ে ছিল অন্তু   ।  মরম -  এর ফর্সা মাসুম চেহারা দেখে রাফি  বলল ,  ভেরি ইম্প্রেসিভ ।  
কিন্তু ও যে জ্বীন তা কীভাবে বুঝব ।  ফস করে বলে বসল রোমেল । 
অ্যাকশনে বুঝবি ,  অ্যাকশনে ।  রাফি বলল । 
ঠিক ।   ঠিক ।  
জ্বীন না ছাই  ।  প্রত্যয় নীচুস্বরে বলে কাঁধ ঝাঁকিয়ে শ্রাগ করল ।  তারপর গলার স্বর উঁচু করে বলল ,  আসলে ও হল চাইল্ড প্রোডিজি ।  ভবিষ্যতের গ্রেট ম্যাজিশিয়ান ।  আমরা কেবল ভুল বুঝছি ওকে ।  ওর ব্রেইন ওয়েভ কিছুটা ডিফারেন্ট ,  তবে অ্যাবনরমাল নয় ।  
অন্তু হাসল ।  তারপর বলল ,  আচ্ছা চল ,  আগে পেয়ারাবাগানে যাই । 
চল । 
হাঁটতে হাঁটতে ওরা পেয়ারাবাগানে চলে এল ।  অনেক শুকনো পাতা পড়ে থাকা পেয়ারাবাগানে চমৎকার আলোছায়ার খেলা ,  পাখপাখালির ডাক ।   পেয়ারাবাগানের শেষ মাথায় শ্যাওলা ধরা  দেয়াল ।  দেয়ালের ওপর একটি ১৮ সেন্টিমিটার খঞ্জনা পাখি এসে বসেছে  ।  পাখিটার মাথার ওপরের দিকে কালো ,  পিঠটা ছাই রঙের ।   রোমেল ওর ৫ মেগার সনি এরিকসন এক্সপেরিয়া অ্যাকটিভ তাক করে   ক্লিক করল ।  খঞ্জনাটা উড়ে পালাল ।  
এক ঢোক পানি গিয়ে অন্তু  বলল ,  মরম ?  
বল । 
তুমি অদ্ভূত একটা কিছু কর ।   নইলে ওরা কী করে বুঝবে যে তুমি জ্বীন । 
আমি কি করব ?  ওর গলার টোনটা কেমন ম্লান শোনাল ।  
এই যেমন  .  .  .  যেমন আমাদের কিছু খাওয়াও ।  
কি খাওয়াব ? 
অন্তু ওর দাদির মুখে সোলাইমান জ্বীন এর গল্প শুনেছে ।  দাদির বাবা ইয়াজউদ্দীন সরকার অত্যন্ত  পরহেজগার মানুষ ছিলেন ।  তিনি একবার  জ্বীন হাছিল করেছিলেন ।  সেই জ্বীনের নামই সোলাইমান ।  সোলাইমান জ্বীন  অন্তুর দাদিকে কত কিছুই না খাইয়েছিল ।  এই যেমন কাবুলের হালুয়া ,  বাগদাদের শরবত ,  লাহোরের পেস্তা ,  দিল্লির বাদাম । 
অন্তু বলল ,  আমাদের কাবুলের হালুয়া খাওয়াও । 
এই নাও খাও ।  মরম বলল ।  
চোখের সামনে চারটে রূপার বাটি ।  শূন্যে ভাসছে ।  বাটিতে কাবুলের হালুয়া ।    পেস্তা আর কিসমিস দেয়া  থকথকে  হালুয়ার রংটা অনেকটা পান্নার মতন সবুজ ।  প্রতিটি বাটিতে   একটা করে রূপার চামচও আছে । 
অন্তু ছাড়া অন্যদের  খানিকটা বিমূঢ় দেখাল ।   প্রত্যয় বলল ,  হুমম ।  জাস্ট ,  অপটিক্যাল ইলিউঝন ।  কিংবা টাইম অ্যান্ড স্পেসের ওপর সাটল কন্ট্রোল ।  কিংবা প্যারালাল টাইম কিংম্বা স্পাইরাল টাইম - এর ব্যাপারস্যাপার ।   বাট আই ক্যান এক্সপ্লেইন ।    তোরা স্টার ট্রেক  - এ এরকম দেখিসনি ?  বলে এক চামচ হালুয়া মুখে ফেলল ।   তারপর মাথা ঝাঁকিয়ে বলল ,  তবে যাই বলিস ম্যাজিক হালুয়াটা কিন্তু কুল ।  
অসাম ।  বলে রাফি আরও এক চামচ মুখে পুরে দিল । 
রোমেলের চোখ মুখ দেখে মনে হল ও পাথর বনে গেছে ।  ওকে যাদুঘরে রাখতে হবে ।  
হঠাৎ শুকনো পাতার ওপর পায়ের শব্দ শোনা গেল ।  জলিল মিঞা ।  বলল ,  ডাব কাটছি ।  চলেন ।  ডাব খাইবেন ।  
চল ।  যাঃ গরম পরেছে ।  
ওরা পাশাপাশি হাঁটতে থাকে ।  মরম কে সামান্য আপসেট মনে হল ।  ও যে জ্বীন তা প্রত্যয় কেন যে বিশ্বাস করে না ।  তখন কী সব হাজিবাজি শব্দ বলল ।  অথচ মরম জ্বীন ,  ওর বাবা জ্বীন ওর দাদা জ্বীন ওর চৌদ্দ পুরুষ জ্বীন !  হ্যাঁ ।    
হাঁটতে - হাঁটতে ওরা উঠানে  এল ।  দেখল প্রত্যয় নেই ।  রোমেল বলল ,   কি রে প্রত্যয় কোথায় গেল ? 
তাই তো । 
স্ট্রেঞ্জ ।  রাফি কাঁধ ঝাঁকাল । 
ওরা আবার পেয়ারা বাগানে ফিরে এল ।  পেয়ারা বাগানে প্রত্যয় নেই ।  ওরা তন্নতন্ন করে খুঁজল ।  অন্তুর মুখ কালো হয়ে উঠল ।  আঙ্কেল - আন্টিকে অনেক কষ্টে রাজি করিয়েছে ।  এখন ?  ঠিক তখনই  অন্তুর মোবাইল ফোন বাজল ।  খানিক ক্ষণ কার সঙ্গে কথা বলল ও ।  তারপর ফোন অফ করে বলল ,  সর্বনাশ হয়েছে ।  প্রত্যয়কে তাজুডাকাত কিডন্যাপ করেছে ।  
কিডন্যাপ করেছে মানে !  তাজুডাকাত কে ?  
রূপপুরের কুখ্যাত ডাকাত ।  এককোটি টাকা মুক্তিপন দাবী করল । 
এক কোটি টাকা !    
অন্তু দ্রুত ভাবছে ।  বলল ,   আচ্ছা এখন শোন ,  দাদিকে কিডন্যাপের ব্যাপারটা জানানো যাবে না ।  টেনশন করবেন ।  আর  যা করার সন্ধ্যার আগেই করতে হবে ।  
ওকে । 
মরম ? 
বল ।  
আমরা এখন রূপপুর থানায় যাব ।  ওখানে প্রথমে   সাব - ইন্সপেক্টর মোহাম্মদ মোজাম্মেল হোসেন আঙ্কেলের সঙ্গে কথা বলতে হবে  ।  প্রত্যয়কে খুঁজে বের করা যায় কিনা  তুমিও একটু দেখ ।  
ঠিক আছে । 
ওরা চলে গেলে মরম একটা পাখি হল ।  টিয়ে পাখি ।  টিয়ে পাখিটা উড়ে উড়ে শিবতলায় আলামিন সুপার মার্কেটের পাশে চালের আড়তের গলির দেওয়াল ঘেঁষে  একটা আমগাছের পাতার ফাঁকে  বসল ।  
 সকাল এগারোটার মতো বাজে ।  রূপপুর থানার কম্পাউন্ডে কয়েক হাজার ফেনসিডিলের বোতল  ।  একজন কনষ্টেবল একটা টুলে বসে পাহারা দিচ্ছিল ।  বোতলগুলি সম্ভবত ভেঙে ফেলা হবে ।  থানার  ভিতরে ঢুকে অন্তু হতাশ হল ।  সাব - ইন্সপেক্টর মোহাম্মদ মোজাম্মেল হোসেন কে তার কক্ষে পাওয়া গেল না ।  তিনি ভোরবেলা  রাউন্ডে বেরিয়েছেন ।  অন্তু অপেক্ষা করবে বলে ঠিক করল  ।  রোমেল বলল ,  যদি ওরা প্রত্যয়কে মেরে ফেলে ।  
অন্তু বলল ,  ধ্যাত ,  বাজে চিন্তা করিস নাতো ।  
রাফি বলল ,  আমার মনে হয় মরম মিরাকল একটা কিছু করবেই ।  
আধঘন্টা পর সাব - ইন্সপেক্টর মোহাম্মদ মোজাম্মেল হোসেন এলেন ।  অন্তুকে দেখেই  চিনতে পারলেন ।  হেসে জিজ্ঞেস করলেন ,  আরে ,   কি খবর তোমার ? 
খবর ভালো না আঙ্কেল ।   আমার এক বন্ধুকে তাজুডাকাত  কিডন্যাপ করেছে ।   এক কোটি টাকা মুক্তিপন চাইছে ।  বিকেল পাঁচটার  মধ্যে টাকা দিতে হবে । 
সাব - ইন্সপেক্টর মোহাম্মদ মোজাম্মেল হোসেন ভুঁরু কুঁচকে ওঠে ।  তাজুডাকাত ?  
হ্যাঁ ।  কিন্তু আঙ্কেল ,  তাজুডাকাতের তো জেলে থাকার কথা ,  তাই না  ? 
তাজুডাকাত গতমাসে জেলভেঙে পালিয়েছে ।  গম্ভীরকন্ঠে বললেন সাব - ইন্সপেক্টর মোহাম্মদ মোজাম্মেল হোসেন ।  
কথাটা শুনে অন্তু  রীতিমতো চমকে উঠল ।  
সাব - ইন্সপেক্টর মোহাম্মদ মোজাম্মেল হোসেন বললেন ,  তাজুডাকাত তোমাদের বাড়িতে ধরা পড়েছে বলে তোমাদের বাড়ির ওপর তার রাগ আছে ।  সম্ভবত চোখ রাখছিল ।  আজ মওকা পেয়েছে ।  বলে ঘড়ি দেখলেন ।   তারপর বললেন ,   চল ,  তোমার বন্ধুকে খুঁজে বের করতে পারি  কিনা দেখা যাক  ।  
থানার কম্পাউন্ডে একটা  জিপ থেমে ছিল ।  ওরা জিপে উঠল ।  সঙ্গে রাইফেলধারী দু ’ জন পুলিশ ।  সাব - ইন্সপেক্টর মোহাম্মদ মোজাম্মেল হোসেন ওয়াকিটকিতে কার সঙ্গে কথা বলছেন ।   এটা - ওটা নির্দেশ দিচ্ছেন ।  তাজুডাকাত অ্যাটাক করেছে ,  কাউন্টারঅ্যাটাক শুরু হয়ে গেছে ।  
 শিবতলায় আলামিন সুপার মার্কেটের পাশে চালের আড়তের গলির দেওয়াল ঘেঁষে  একটা আমগাছের পাতার ফাঁকে বসে টিয়েটা এদিক - ওদিক চেয়ে চেয়ে দেখছিল ।  চারিদিকে ঝরঝরে রোদ ছড়িয়ে আছে ।  নীচে সিমেন্ট বাঁধানো একটা চত্ত্বর ।  সেখানে একটা সাদা রঙের মাইক্রোবাস থেমে আছে ।  আশেপাশে অবশ্য কাউকে দেখা যাচ্ছিল না ।  এক তলায় পুরোটাই গ্রিল - দেওয়া ।  
টিয়েটা উড়ে গোডাউনের পিছনে চলে এল ।  জায়গাটা কেমন অন্ধকার - অন্ধকার ।    দেওয়ালে শ্যাওলা ধরেছে ।  একটা জানালা খোলা ছিল  ।  টিয়েটা  উড়ে জানালার পাল্লার ওপরে বসল ।  ভিতরে উঁকি দিল ।  ভিতরে অন্ধকার একটা ঘর ।  মেঝের ওপর বড় বড় বাক্স ।  তারি ফাঁকে হাঁটুগেড়ে প্রত্যয় বসে আছে ।  ওর চোখমুখ কালো কাপড়ে বাধা ।  ওদিকে  পায়ের শব্দ হল ।  গুন্ডার মতন দেখতে চক্রাবক্রা টি - শার্ট পরা দু - জন  পেশল শরীরের লোক এল  ।  একজন কর্কস কন্ঠে বলল ,  অ্যাই ,  তুই  ওঠে ।  চল আমাদের সঙ্গে ।  
প্রত্যয় কাঁপতে কাঁপতে উঠে দাঁড়াল ।  
টিয়েটা উড়ে আবার আমগাছের পাতার ফাঁকে বসল । 
একটু পর মাইক্রোবাসটা টার্ন দিয়ে গেট দিয়ে বেড়িয়ে গেল ।  তারপর চালের আড়তের গলিটা পেড়িয়ে বড় রাস্তায় উঠে এল ।  রূপপুরের একটাই বড় সড়ক ।  সেটি চোখের নিমিষে পেরিয়ে শহরের শেষে আতরের ব্রিজ পার হয়ে বাঁ দিকে টার্ন নিয়ে মাইক্রোবাসটা সোনাবালি নদীর পাশ ঘেঁষে চলতে লাগল  ।  ডানপাশে কলাই ক্ষেত ।  তার  কিছু পরেই গভীর গড়ানবন ।  সেই গড়ান বনে গড়ান গাছ ছাড়াও রয়েছে শাল ,  অর্জুন আর মেহগনি ।  দিনের বেলাতেও আধো অন্ধকারে ছাওয়া  গভীর নির্জন গরানবনে ঝিঁঝি ডাকে ।  গরানবনের মধ্যেখানে একটি  পরিত্যক্ত প্রাচীন গড় ।  রূপপুরের লোকে বলে  ‘ মোহনের গড় ’  ।  সেই মোহনের গড় এর সামনে     মাইক্রোবাস এসে থামল ।  
একটি টিয়ে পাখি  যে  মাইক্রোবাসটার পিছন পিছন উড়ে যাচ্ছে ,  তা কারও চোখে পড়ার কথা নয় ।   
 বেলা একটা ।  বাড়ির উঠনে  মতিন জেলের লোকজন মাছ কুটছিল ।  রাজ্যের কাক এসে জড়ো হয়েছে ।    ঝাড়ু হাতে বারবার জোছনা বানু হা হা করে  ছুটে যাচ্ছে ।  জলিল মিঞা বেশ বিরক্ত । চিৎকার চেঁচামেচিতে  তার ঘুমের বারোটা বেজে গেছে ।  তখন একবার ডাব কাটতে হল  ।  শেষজীবনে আর সুখ হল কই !  
মরিয়ম বেগম -  এর মুখে উদ্বেগের চিহ্ন ।  বেলা পড়ে এল ।  অন্তুরা  সব গেল কোথায় ?  ডাবও খেল না ।  কি চঞ্চল ছেলে রে বাবা ।  
মরিয়ম বেগম নাতীর মোবাইল নাম্বারে কল করলেন ।  
অন্তু বলল ,  দাদি ,  আমরা একটু ঘুরছি ।  
কথাটা একেবারেই মিথ্যে নয় ।  
 জিপ ড্রাইভ করছেন সাব - ইন্সপেক্টর মোহাম্মদ মোজাম্মেল হোসেন  ।  এরমই মধ্যে সম্ভাব্য দু - চার জায়গায় রেইড দেওয়া হয়ে গেছে ।  ছিচকে চোর ছাড়া ডাকাতদলের  কাউকে ধরা যায়নি ।  ইনফরমার এখনও অবধি পাকা খবর  দিতে পারেনি ।  এরই মধ্যে আরও দুটো জিপ ওদের সঙ্গে যোগ দিয়েছে ।   
সাব - ইন্সপেক্টর মোহাম্মদ মোজাম্মেল হোসেন জিগ্যেস করলেন ,  মুক্তিপনের টাকা কোথায় পৌঁছে দিতে বলেছে ?   
শিবতলার আলামিন সুপার মার্কেটের চারতলায় ।  
সাব - ইন্সপেক্টর মোহাম্মদ মোজাম্মেল হোসেন যেন আপনমনে বললেন ,  আশ্চর্য !  ওখানে তো অ্যাডভোকেট শরাফত আলীর চেম্বার । 
শহরের শেষে আতরের ব্রিজ পার হয়ে বাঁ দিকে টার্ন নিলেন সাব - ইন্সপেক্টর মোহাম্মদ মোজাম্মেল হোসেন  ।  সোনাবালি নদীর পাড় ঘেঁষে সরু পথ ।  ওখানে একটা পরিত্যক্ত চিনিকল আছে ।  গুন্ডাবদমাশদের  আখড়া ।  ওখানে একবার রেইড দেওয়া দরকার ।  
জিপের সামনে একটা উড়ন্ত টিয়েপাখি ।  আর কারও চোখে না পড়লেও অন্তু ঠিকই দেখতে পেল ।  পাখিটা মাঝে মাঝেই ঘুরে শূন্যেই পাখা ঝাপটাচ্ছে ।  
আঙ্কেল । 
বল । 
আপনি ওই টিয়েপাখিটা ফলো করেন ।  
টিয়ে পাখি ফলো করব মানে  .  .  . 
প্লিজ ,  আঙ্কেল ।   পরে আপনাকে সব খুলে বলব ।  
ও . কে । 
ডান দিকে টার্ন নিয়ে গড়ান বনের দিকে জিপ ছোটালেন সাব - ইন্সপেক্টর মোহাম্মদ মোজাম্মেল হোসেন  ।  ওয়াকিটকিতে কীসব নির্দেশ দিলেন ।   
 যদিও আধোঅন্ধকার স্যাঁতস্যাঁতে কক্ষটায় বেশ কজন সশস্ত্র ষন্ডাপ্রকৃতির লোক ছিল ,  তবুও তাজুডাকাতের ফিনফিনে চেহারা দেখে হাসি পাচ্ছিল প্রত্যয়ের ।  ঢ্যাঙা  সিরিঙে চেহারা লোকটার মুখটা শেয়ালের মতন ছুঁচোলো ,  চোখদুটো ট্যারা ,  থুতনিতে ছাগুলেদাড়ি ,   নাকিস্বরে কথা বলে ।  সবুজ রঙের হাফপ্যান্ট আর হলুদ রঙের স্যান্ডো গেঞ্জি পরে ছিল তাজুডাকাত  ।   এমন একটা লোক ডাকাত দলের সর্দার হল কী করে তা লজিক অ্যাপলাই করেও ভেবে পেল না প্রত্যয় ।  তাজুডাকাত যখন নাকি গলায় বলল ,  ফালানোর চিইন্তা কইরো না কলাম ,  মহনগড়ে কক্ষে কক্ষে চিনাজোখ আছে ,  তোমারে আস্ত গিলি খাইব -  তখন খানিকটা রিসক নিয়ে হেসেই ফেলল প্রত্যয় ।  
 টিয়েটা উড়ে উড়ে একটা  উঁচু কড়ুই গাছের মগডালে বসল ।   
দূর থেকে মোহনের গড় দেখে সাব - ইন্সপেক্টর মোহাম্মদ মোজাম্মেল হোসেন অনেক কিছু আঁচ করতে পারলেন ।   কুখ্যাত রাবুগুন্ডাকে ধরতে  বছরখানেক আগে এখানে একবার অপারেশ পরিচালনা করতে হয়েছিল  ।  রাবুগুন্ডা স্থানীয় এক ধনী ব্যবসায়ীর  ছেলেকে কিডন্যাপ করেছিল ।  সেই ছেলেকে অক্ষতই উদ্ধার করেছিলেন ।  মোহনের গড়ের খানিকটা দূরে একটা শালগাছের নীচে জিপ থামালেন ।  তারপর জিপ থেকে নেমে সাব - ইন্সপেক্টর মোহাম্মদ মোজাম্মেল হোসেন প্রয়োজনীয় নির্দেশ দিলেন ।  
 ওরা যখন বাড়ি ফিরে এল তখন ঘড়িতে তিনটে বেজে চৌদ্দ মিনিট ।  
কি রে তোরা কোথায় ছিলি ?  মরিয়ম বেগম মুখ ঝামটে উঠলেন ।  
এই শহরে ঘুরছিলাম ।  অন্তু মিনমিন করে বলল ।  
তাই বলে এতক্ষণ ?   এদিকে ভাত - তরকারি সব জুড়িয়ে গেল ।  ওদিকে জোছনা  বারবার বলছিল ,  তোরা ঢাকা চলে গেছিস ।  আর আসবি না ।  এদিকে তোরা নেই দেখে মরম -  এরও মন খারাপ ।  
মরম ?  অন্তুর চোখ কপালে উঠল ।  
হ্যাঁ ,  মরম ।  সকাল থেকে ছেলেটা কত খাটল  ।  বাজারে গেল ,  ডাব পাড়ল ,  তারপর মতিন জেলের লোকদের সঙ্গে মাছ ধরল ,   মাছ কাটল ।  তারপর সেই মাছ ধুয়ে ডিপফ্রিজে তুলল ।   ওদিকে গুঁড়ো হলুদ ফুরিয়ে গেছে ,  আজ শুক্রবার ।  পাড়ার মুদিকোন বন্ধ ।  মরম আবার সেই বাজারে ছুটল ।  
শুনতে শুনতে অন্তুর ভিমড়ি খাওয়ার যোগাড় ।  
যা এখন তোরা কলপাড় থেকে হাতমুখ ধুয়ে আয় গে যা ।  তারপর  খেতে বস ।  মতিন জেলে কত  মাছ ধরল ,  তোরা  দেখলিও না ।  তোরা এলি বলে কত শখ করে ওকে ডাকলাম ।  
অন্তু মুখ টিপে হাসল ।  মতিন জেলের মাছ ধরা না দেখলে কী হবে গা ছমছমে মোহন গড় তো দেখা হল ।  ওরা জঙ্গলের ভেজা মাটি আর লতাপাতায় ভিতর দিয়ে পা টিপে টিপে  হাঁটছিল ।  ঝিঁঝির ডাকে জায়গাটা সরগরম হয়ে ছিল ।  হঠাৎ শ্যাওলা ধরা প্রাচীর ,  ইটের মেঝে ।  সাব - ইন্সপেক্টর মোহাম্মদ মোজাম্মেল হোসেন এমনভাবে হাঁটছিলেন যেন তিনি মোহনগড়ের নাড়ীনক্ষত্র চেনেন ।  তারপর সাব - ইন্সপেক্টর মোহাম্মদ মোজাম্মেল হোসেন যখন গর্জে উঠে বললেন হ্যান্ডস আপ ,  তখন তাজুডাকাতের শেয়ালের মত মুখটা দেখার মত হল ।  কোনও ফাঁকে পালাল লোকটা  ।  এক কক্ষে জলাশয় ছিল ,   তাতে লক্ষ লক্ষ  ছিনেজোঁক  ।  পড়বি তো পড় ,  ওখানেই পড়েছিল তাজুডাকাতটা  .  .  . 
 মুগের ডালের খিচুরি ,  খাসির রেজালা ,  গরুর কলিজা ভুনা ,  কইমাছ ভাজা আর সর্ষে - তেলাপিয়া দিয়ে জম্পেশ খাওয়ার পর ওরা লিচুবনে এল ।  প্রত্যয় বলল ,  আমি হাঁটতে হাঁটতে পিছিয়ে পড়েছিলাম ।  আমার মোবাইলে ম্যাসেজ এসেছিল ।  ইমরানের ম্যাসেজ  ।  ম্যাসেজটা পড়তেও পারিনি ।   হঠাৎ কে যেন পিছন থেকে জাপটে ধরল  ।  কে যেন  নাকে রুমাল চেপে ধরেছিল  ।  মিষ্টি গন্ধ ।  তারপর আর মনে সেই । 
তোর মোবাইল কই ? 
তখনই তো  হাতে থেকে পড়ে গিয়েছিল । 
তাহলে খুঁজে পাওয়া যাবে ।  চল খুঁজি ।   
ওরা পেয়ারাবাগানে এল ।  মোবাইলটা পাওয়া গেল ।  এইচটিসি ড্রোইড ইনক্রিডেবল টু ।  এইট মেগাপিক্সেলের অ্যান্ড্রায়েড  ফ্রয়ো সেলফোনটা অক্ষতই আছে ।  বকুল গাছের তলায় নরম মাটির ওপর পড়েছিল ।  কারও মাথায় এল না যে তাজুডাকাতের তো অন্তুর নাম্বার জানার কথা না ।  তাহলে তাজুডাকাত অন্তুকে ফোন করল কীভাবে  ?  
অন্তুদের  ‘ পেজ লোড এরর ’  নামে একটি অরটানেটিভ রক ব্যান্ড আছে ।  প্রত্যয় ওই ব্যান্ডে  বেজ গিটার বাজায় ।  ইমরান ড্রামার কাম ব্যান্ড ম্যানেজার ।  রাফি রিদম গিটার বাজায় ।  অন্তু বাজায়  কিবোর্ড  ।   গান লেখে রোমেল  আর রাফি ।  রোমেল বলল ,  ইমরান কি লিখেছে দ্যাখ তো । 
প্রত্যয় বলল ,  নেক্সট ফ্রাইডে রাশান কালচারাল সেন্টারে আমাদের কনসার্ট ।  
ওরা হইহই করে উঠল ।  এটাই ওদের ব্যান্ডের  প্রথম কনসার্ট ।   ভীষন উত্তেজিত বোধ করছিল ওরা ।  
প্রত্যয় বলল ,  তুমি একবার ঢাকায় এস মরম ।  
মরম  কিছু না বলে চুপ করে রইল ।  
তুমি যে জ্বীন ,  আমি সেটা একেবারে  বিশ্বাস করিনি ।   আশ্চর্য !   আর তুমিই কিনা আমাকে বাঁচালে ।  
মরম  কিছু না বলে চুপ করে রইল ।  
 সন্ধ্যার ঠিক আগে ছোটচাচা গেটের বাইরে  জিপ থামিয়ে হর্ন দিলেন ।   ওরা হই হই করে উঠল জিপে ।  মরম -  এর মুখটা সামান্য বিষন্ন মনে হল ।  তবে মরিয়ম বেগম আজ আর অন্তুর মায়ের জন্য মোরব্বার বক্স দিতে ভুল করলেন না ।  
 প্রথম পর্বের লিঙ্ক


                    




আমরা কি অভ্যন্তরীন পর্যটনের কথা ভাবতে পারি ?   ( ৪ ) 



                        উৎসর্গ :  প্রিয়কবি ফারিহান মাহমুদ । 
 অভ্যন্তরীণ পর্যটন তত্তের উদ্ভাবক জুবায়ের রহমান গত পৌষে হোসেনপুর গ্রাম বেড়িয়ে গেলেন ।  যে - কটা দিন জুবায়ের রহমান হোসেনপুর গ্রামে ছিলেন রহমান সাহেব উত্তেজিত হয়েই ছিলেন ।  তার কারণ ছিল । 
জুবায়ের রহমান অভ্যন্তরীণ পর্যটন সস্পর্কে আরও কটি নতুন কনসেপ্ট দিলেন ।  এর মধ্যে উল্লেখযোগ্য হল - 
 ক )  সন্ধ্যার পর বাউল কনসার্ট । 
খ )  সপ্তাহব্যাপী পিঠা মেলা । 
গ )  পাল পাড়ায় একটি স্থায়ী প্রদর্শনী কেন্দ্র । 
 শীত সকালের মিঠে রোদে কাচারিবাড়ির টানাবারান্দায় বসে গুড়ের চা খেতে খেতে জুবায়ের রহমান বললেন ,  পাল পাড়ায় যারা মূর্তি তৈরি করে প্রথমেই তাদের  প্রথম শ্রেণির শিল্পীর মর্যাদা দিতে হবে ।  
রহমান সাহেব মাথা নাড়লেন ।  পাল পাড়ার বিপিন রহমান সাহেব - এর ছোটবেলার বন্ধু ।  কত সুন্দর ছবি আঁকত বিপিন ।  ঘুড়ি তৈরি করত ।  সেদিন বিকালে হোসেনপুরের হাটে বিপিনকে দেখলেন রহমান সাহেব ।  অনেক দিন পর ।  কেমন বুড়িয়ে গেছে বিপিন ।  অভাব । 
জুবায়ের রহমান চা শেষ করে ততক্ষণে একটা সিগারেট ধরিয়েছেন ।  একমুখ ধোঁওয়া ছেড়ে বললেন ,  পাল পাড়ায় একটি স্থায়ী প্রদর্শনী কেন্দ্র গড়ে তুলতে হবে ।  শহর থেকে লোকে যেহেতু হোসেনপুরে আসতে শুরু করেছে ,  ক্রেতা তারাই ।  
আপনি ঠিকই বলছেন ।  রহমান সাহেব বললেন । 
জুবায়ের রহমান বললেন ,  তাতে সম্প্রদায়টা বাঁচবে ।  আগে মূর্তি গড়ার মাটি ফ্রি পেত ওরা ।  এখন কিনতে হয় । 
হ ।  জানি ।  বিপিনের বহুৎ কষ্ট । 
বিপিন কে ?  জুবায়ের রহমান কিঞ্চিত বিস্মিত । 
রহমান সাহেব বললেন ,  আরে বিপিন ।  পালপাড়ায় বাড়ি ।  আমার ছুটবেলার দোস্ত ।  
ও ।  তো ওদের বাজার তৈরি করতে হবে ।  পন্য উৎপাদনকারীদের জন্য বাজারই হচ্ছে আসল ।  জুবায়ের রহমান বললেন ।  শহরের পর্যটকরাই পাল পাড়ার মূর্তিগুলি কিনবে ।  দেখবেন তখন ওদের অবস্থাটা বদলে যাবে ।  আর ? 
আর ?  রহমান সাহেব সামান্য ঝুঁকে পড়েন । 
জুবায়ের রহমান বললেন ,  সন্ধ্যার পর বাউল গানের কনসার্টের আয়োজন করতে পারেন ।  সন্ধ্যার পর তো অতিথিরা ঘুরে বেড়ায় না ।  এই উঠানেই মঞ্চ করুন না কেন ?  গ্রামের বাউলদের সঙ্গে চুক্তি করুন ।  তা হলে ওদের হাতে কিছু পয়সা আসবে ।  বাংলাদেশে বাউলদের দুঃখকষ্ট দেখে এত কষ্ট লাগে যে কি বলব ?  অথচ ওদের মতন শুদ্ধাত্মা আর কোথায় আছে ? 
কথাট রহমান সাহেব বুঝলেন না ।  বললেন ,  তয় গান কি ফ্রি হবে ? 
না ,  না ফ্রি হবে কেন ?  পৃথিবীতে কোন্ জিনিসটা ফ্রি বলুন ।  গান শোনার জন্য অতিরিক্ত টাকা দিতে হবে ।  ১০ টাকা হলেও দিতে হবে ।  আসলে আমি চাইছি অভ্যন্তরীণ পর্যটনকে করের আওতায় আনতে ।  আপনিও বছর শেষে আয়ব্যয়ের হিসাব করে কর দেবেন কিন্তু ।  
রহমান সাহেব বললেন , দিমুনা মানে ।  জীবনে হারাম খাইনি ।  এখন এই শেষ বেলায় আমার কী ভূতে ধরবে ? 
জুবায়ের রহমান বললেন ,  অভ্যন্তরীণ পর্যটন করের আওতায় এলে সরকার আরও রাজস্ব পাবে ।  তখন জনগনের আরও সেবা করতে পারবে ।  আমি কেবল পদ্মা ব্রিজের কথা ভাবি না রহমান সাহেব ।  আমি লক্ষ্মীপুর - ভোলা ব্রিজ  .  .  .  মানে মেঘনা ব্রিজ নির্মানেরও স্বপ্ন দেখি । 
কথাটা রহমান সাহেব ঠিক বুঝলেন না ।  তিনি বললেন ,  আর পিঠা উৎসবের কথা তখন কি  .  .  . কথা শেষ হল না ।  রহমান সাহেবের মোবাইল বাজল ।  পুরনো মডেলের একটা মোটোরোলা ।  নীল রঙের ।   হ্যালো ।  কে ?  ও আপনি ।  আরে চিনুম না মানে ?  আপনার মেয়ে কেমন আছে ।  ভালো ।  যাক ।  আসলে আমি কই কি - শহরের মানুষের মনের দুঃখের নিদান পল্লীর কাদাপানিতে আছে ।  আল্লায় রাইখা দিসে ।  আর কে রাখব ।  শোনেন আপনারে একটা কথা কই ।  ১০ বছর আগে আমার কি হইল জানেন ।  তখন খুলনায় ইউসুফ জুটমিলে চাকরি করি ।  খালি পানির পিপাসা ।  ঘন ঘন প্রশ্রাব ।  বাসে উঠলে ঝামেলা ।  মেয়ে পড়ে ময়মনসিং মেডিকেলে ।  ডাক্তারে কইল ডায়াবেটিস ।  শুইনা এমন মন খারাপ হইল ।  তখন আমার এক কলিগে কইল হাঁটেন আর কালিজিরার তেল খান ।  খাইলাম ।  ইনশাল্লা এখন অবধি সমস্য নাই  .  .  .  তাই কইলাম ,  শহরের মানুষের মনের দুঃখের নিদান পল্লীর কাদাপানিতে আছে ।  আল্লায় রাইখা দিসে ।  আর কে রাখব ।  আবার কবে আসবেন ।  পোলা - মাইয়া নিয়া আইসেন ।  
আরও কিছুক্ষণ কথা বলে মোবাইল অফ করলেন রহমান সাহেব । 
 সিগারেট শেষ করে অ্যাসট্রেতে গুঁজে সিধে হয়ে বসে রহমান সাহেবের দিকে তাকালেন জুবায়ের রহমান ।  চোখে প্রশ্ন ।  
রহমান সাহেব বললেন , মিসেস রুবি ইসলাম ।  গত বছর আসছিল ।  মেয়ের সমস্যা ছিল ।  গায়ে কাদা মাখায়া ঠিক হইয়া গেছে । 
ও ।  জুবায়ের রহমান অবাক হলেন না ।  তিনি পদ্মাপাড়ের জলকাদা অনেক আগেই শরীরে মেখেছেন ।  ছাত্রজীবনে । 
তা তখন  পিঠা লইয়া কি কইতেছিলেন ?  রহমান সাহেব জিজ্ঞেস করলেন । 
জুবায়ের রহমান বললেন ,  এই রকম শীতের সময়ে পিঠা উৎসব করতে পারেন ।  গ্রামের মেয়েরা অংশ নেবে ।  তবে একসঙ্গে সবাই না ।  একদিন একটা পরিবার ।  আগে থেকে তারিখ বলে দেবেন । 
চমৎকার ।  আচ্ছা ।  তয় রাঙার মা রে দিয়া শুরু করি ।  আগামী পরশু ।  তালতলার মাঠে ।  রাঙার মা স্পেশাল ।  আজ সকালে চিতই পিঠা খাইলেন না ? 
খাইনি আবার ।  কতদিন পর মায়ের কথা মনে পড়ে গেল ।  জুবায়ের রহমানের কন্ঠে বাস্প জমে ।  এমনিতেই তিনি নিছক আবেগ পাত্তা দেন না ।  বাস্তববাদী চিন্তাবিদ বলেই হয়তো । 
পিঠা কে করসে কন তো ? 
রাঙার মা ? 
তাইলে বুঝেন ।  তা হইলে রাঙার মারে দিয়াই শুরু করি ।  তুই কি কস শামসুল ? 
শামসুল কাছেই দাঁড়িয়ে ছিল ।  সে হাসল ।  মাথা নাড়ল । 
রহমান সাহেব বললেন ,  চলেন পাল পাড়ায় যাই ।  প্রদর্শনী কেন্দ্র কোথায় হবে ঠিক কইরা আসি ।  তয় বিপিনের বাড়িতে করলেই ভালো ।  রানি মাসিমা আমারে যে কি স্নেহ
করতেন ।  আমি আর বিদেশ গেলাম না ।  
চলেন ।  জুবায়ের রহমান উঠে দাঁড়ালেন ।  মাথা সামান্য টলে উঠল ।  কদিন ধরে অল্প অল্প উইক লাগছে ।  কালিজিরার তেল খেতে হবে ।  হোসেনপুর থেকেই নিয়ে যাবেন ১ কেজি । 
রহমান সাহেব বললেন ,  আসার পথে মোমিন বাউলের বাড়িও যামু ।  প্রথম চুক্তি তাঁর সঙ্গেই করমু ।  শুনছি শরীরটা নাকি তার ভালা না ।  বিজয় সরকারের দারুণ ভক্ত মোমিন বাউলা ।  কি চমৎকার বিজয় সরকারের গান গায় !  জানিতে চাই দয়াল তোমার আসল নামটা কি ।  
তা হলে তো শুনতে হয় ।  জুবায়ের রহমান হেসে বললেন । 
নিশ্চয়ই শুনবেন । 
ওরা উঠানে নেমে আসেন ।  
শামসুল দুজন পাগলাটে মানুষের পিছু নেয় ।  
জুবায়ের রহমান ততক্ষণে আরেকটা সিগারেট ধরিয়েছেন । 
ইয়ে ,  মানে ,  সিগারেটটা ছাড়লে হয় না ?  রহমান সাহেব মিনমিন করে বললেন । 
কি দরকার ।  মাই ওনলি ভাইস ।  জুবায়ের রহমান বললেন ।  বাদ দেন ।  এখন শুনেন কি বলি ।  বাংলাদেশে প্রায় সত্তর হাজার গ্রাম , না ? 
হ । 
 ঢাকা শহরের মানুষই ধরুন দেড় কোটি মানুষ ।  আমি মাত্র ২ লাখ মানুষ চাই । 
ক্যান ? 
বলছি ।  ঢাকা শহরের দেড় কোটি মানুষের মধ্যে যদি মাত্র ১ লাখ মানুষ বা আরও কিছু বেশি মানুষ নিয়মিত গ্রামে ভিজিট করে তো শহরের টাকা গ্রামে চলে আসে না ।  
আসে । 
তখন ৭ / ৮ কোটি ছিন্নমূল মানুষের অন্নের সংস্থান হওয়ার সম্ভাবনা  .  .  . 
কথাগুলি শামসুল ঠিক বুঝল না ।  তবে এটুকু বুঝল - একদিন ওর একটা গাড়ি হবে । 
ওর গাড়ির খুব শখ । 


                    




প্রথম আলো কিশোর নববর্ষ সংখ্যা ১৪১৯ :  ২৫৬ পৃষ্ঠার একটি জমজমাট বই



                        দিন কয়েক আগে হকার এসে  ঈদসংখ্যার মতো দেখতে একটা বই দিয়ে গেল ।   প্রথম আলো কিশোর নববর্ষ সংখ্যা ১৪১৯ ।    পড়ার জন্য নতুন কিছু পেয়ে মনটা খুশিতে ভরে উঠল ছেলেবেলার মত ।  ছেলেবেলায় হকার  ‘ কিশোর বাংলা ’  দিয়ে যেত ।  মেঝেতে উপুড় হয়ে পড়তাম ।  সেই আনন্দময় স্মৃতি স্মরণ করে আজও গায়ে কাঁটা দিয়ে ওঠে ।   কিশোর নববর্ষ সংখ্যার সূচিপত্র পড়ে দেখে খুশির মাত্রা গেল বেড়ে  ।  কী নেই এতে ।  উপন্যাস ,  ভৌতিক উপন্যাস ,  গল্প ,  রম্য গল্প ,  রহস্য গল্প ,  প্রবন্ধ ,  স্মৃতিকথা ,  বিশেষ রচনা ,  ছড়া ,  কার্টুন ,  ছড়াটুন ,  প্রকৃতি ,  ম্যাজিক ।  তাই বলছিলাম ২৫৬ পৃষ্ঠার দুই মলাটের    ভিতর কী নেই ।  সংখ্যাটি সম্পাদনা করেছেন আনিসুল হক ।  ২৫৬ পৃষ্ঠা ভরিয়ে তুলতে যথাসাধ্য চেষ্টা করেছেন বোঝা গেল ।  সেই সঙ্গে চমৎকার একটি সম্পাদকীয়ও লিখেছেন তিনি ।  বিখ্যাত বাংলাদেশি প্রকৌশলী ফজলুর রহমান খান - এর উদ্ধৃতি দিয়ে  তিনি লিখেছেন ,   ‘ আমাদের শিল্প - সাহিত্য ,  নাটক ,  সংগীত আর মানুষের মর্ম বুঝতে পারতে হবে ।   .  .  .  কাজেই শুধু পরীক্ষার পড়া পড়লে চলবে না ,  অন্য সব আনন্দের খবরও রাখতে হবে ।  প্রথম আলো তাই তোমাদের দিল এই আনন্দের সন্ধান ।  ’ শামসুজ্জামান খান -  এর লেখার নাম  ‘ আমাদের প্রাণের উৎসব ।  ’   লেখাটি বাংলা নববর্ষ নিয়ে ।  বাঙালির জীবনে নববর্ষ কীভাবে মিশে আছে এবং সংক্ষিপ্ত পরিসরে সেই উৎসবটির ঐতিহাসিক প্রেক্ষাপটই লেখার বিষয়বস্তু ।  আর পয়লা বৈশাখ যে ক্রমেই এক সুবৃহৎ অসাম্প্রদায়িক মৈত্রীর বন্ধনে রূপ নিচ্ছে তারও ইঙ্গিত রয়েছে নিবন্ধটিতে ।   হুমায়ূন আহমেদ শৈশবের স্মৃতি নিয়ে লিখেছেন  ।  বরারবরের মতোই তুমুল লিখেছেন ।  হুমায়ূন আহমেদ তীক্ষ্ম স্মৃতিশক্তির অধিকারী   ।  আসলে স্মৃতিশক্তি তীক্ষ্ম না হলে লেখক হওয়া যায় না ।  অনেকেরই স্মৃতিশক্তি তীক্ষ্ম; তবে লেখার জন্য ছেলেবেলার স্মৃতি মনের মধ্যে লালন করতে হয় ,  এবং সেই স্মৃতি প্রকাশ করতে কঠোর সাধনা করতে হয় ।  এই তিন মিলেই হুমায়ূন আহমেদ ।   ‘ বৈশাখে প্রকৃতির রং ’  মোকারম হোসেন -  এর একটি অনবদ্য রচনা ।  হৃদয়গ্রাহী ভাষায় বৈশাখ মাসের ফুলফলের রঙের বর্ণনা করেছেন এই বিশিষ্ট নিসর্গবিদ ।  এভাবে -   ‘ আমাদের চারপাশে যখন জারুল ,  সোনালু আর কাঠগোলাপের ফুলগুলি ফুটতে শুরু করে তখন টুকটুকে লাল রঙের কোনো ফুল থাকে না ।  প্রকৃতিতে সেই লাল রঙের শূন্যতা দূর করতেই আসে কৃষ্ণচূড়া ফুল ।  ’ মুহম্মদ জাফর ইকবাল এর উপন্যাসের নাম  ‘ মানিক - রতন এবং কুংফু গাড়ি ।  ’  শিরোনাম শুনেই বোঝা যায় কী মজার একটা লেখা ।  আসলেই তাই ।  উপন্যাসটা কবি মানিক এবং বৈজ্ঞানিক রতন  - এর মজার মজার কান্ডকারখানা  ।  গল্পটা অবশ্য বলছি না ।  আমি শুধু বলব মুহম্মদ জাফর ইকবাল একজন ব্যস্ত মানুষ ।  তিনি এত লেখার সময় পান কখন ! অধ্যাপক আনিসুজ্জামান রবীন্দ্রনাথের কবিতার ওপর ছোট একখানি  নিবন্ধ লিখেছেন ।  দু পাতার ছোট লেখা ,  অথচ অসম্ভব প্রাণর্স্পশী ।  কোরানত্যা দ্যাশাতেলপ্যারো কোকো - র সমুদ্র অভিযান নিয়ে লেখা  ‘ ভিভা লা বাংলাদেশ "  লেখাটিও অনবদ্য ।  সমুদ্র অভিযান  ছাড়াও মুসা ইব্রাহীম এর পর্বত অভিযান এবং তারেক অণু - র মেরু অভিযানও ঠাঁই পেয়েছে কিশোর নববর্ষ সংখ্যায় ।  কবি বেলাল চৌধুরীর গল্পের নাম  ‘ তাঁর সময়ের আগে ।  ’  গল্পের কেন্দ্রে রয়েছেন লেওনার্দো দ্য ভিঞ্চি ।  কাজেই আমাদের এই বিদগ্ধ কবিটি এবার গল্পকার হয়ে ইতিহাসের পৃষ্ঠায় আলো ফেলেছেন ।  কিশোর নববর্ষ সংখ্যায় মেহেদী হক -  এর লেখা এবং আরাফাত করিম -  এর আঁকা কমিকস ও আছে ।  তবে আজকাল আর খুঁটিয়ে খুঁটিয়ে কমিকস তেমন পড়া হয়ে ওঠে না ।  ছেলেবেলায় এই জিনিসটা জন্য অধীর হয়ে থাকতাম ।  কমিকস ছাড়াও আছে সাদাত -  এর কার্টুন  ‘ টমাটো ’  ।  সংখ্যাটিতে অন্য যাদের কার্টুন এবং কমিকস রয়েছে তারা হলেন আহসান হাবীব ,  শাহরিয়ার ,  তারিকুল ইসলাম শান্ত এবং আরও অনেকে  .  .  .  ‘ দেখা হবে কবরে ’  - এই শিরোনামে একটি ভৌতিক উপন্যাস লিখেছেন শেখ আবদুল হাকিম ।   নামটাই কেমন গা ছমছমে ।  পড়তে বসলেও তেমন মনে হয় ।  শেখ আবদুল হাকিম রহস্য - রোমাঞ্চ বিষয়ে অভিজ্ঞ লেখক ।  তিনি পাঠককে মন্ত্রমুগ্ধ করে রাখার কলাকৌশল জানেন ।  এই উপন্যাসেও সেই নজীর রয়েছে ।  কিশোর নববর্ষ সংখ্যাটি বিচিত্র সব লেখার উপকরণে ঠাসা ।  যেমন ,   ‘ জুলফি  - কাহিনি ’  নামে একটি রম্য - গল্প লিখেছেন আহসান হাবীব ।  কে না জানে রম্যগল্প লেখা কেমন শক্ত ।  অথচ আহসান হাবীব কী সহজেই না উতরে গেলেন !  বিখ্যাত মানুষদের ছেলেবেলা কিশোর নববর্ষ সংখ্যাটির একটি উল্লেখযোগ্য দিক ।  বিল গেটস  - এর ছেলেবেলার ওপর এক পাতার ছোট লেখাটি লিখেছেন পল্লব মোহাইমেন ।  শৈশব  - এর কাহিনি থেকে ষ্টিভ জবসও বাদ পড়েন নি; তাঁকে নিয়ে লিখেছেন নাইর ইকবাল ।  আরও যাদের ছেলেবেলা রয়েছে তারা হলেন আফজাল হোসেন ,  তিশা এবং শচীন তেন্ডুলকার ।  দুরন্ত শৈশব পর্যায়ে জানা যাবে ক্রিকেটার মাশরাফি ,  সাকিব এবং মুশফিক এর ছেলেবেলার মজার ঘটনা ।  আসলেই মজার ।  যেমন সাকিব -  এর বাবা চাইতেন না যে তাঁর ছেলে ক্রিকেট খেলুক ।  তিনি রাগ করে সাকিব -  এর ব্যাট কেটে ফেলতেন ! রফিকুন নবী  মনে করেন  .  .  .  কার্টুন আর ছড়া মিলিয়ে হয় ছড়াটুন ।  তাই লিখেছেন আমাদের প্রিয় রফিকুন নবী ।   ‘ ডেঙ্গা - মশা ’  শিরোনামে ছড়াটির  চারটে লাইন তুলে ধারার লোভ কিছুতেই সামলাতে পারছি না । যেই করলাম ঠাসএক নিমিষেপুন - পুনানিগুন - গুনানি নাশ ! কিশোর নববর্ষ সংখ্যায় আরও ছড়া লিখেছেন আল মাহমুদ ,  আমীরুল ইসলাম ,  ফারুক নওয়াজ ,  আলম তালুকদার ,  টোকন ঠাকুর ,  দীপংকর চক্রবর্তী ,  সারওয়ার - উল - আলম ।  কবি বেলাল চৌধুরী ছাড়াও কিশোর নববর্ষ সংখ্যায়  গল্প লিখেছেন  আন্দালিব রাশদী ,  সেলিম হোসেন ,  খসরু চৌধুরী ,  বিশ্বজিৎ চৌধুরী ,  এবং ধ্রুব এষ ।  রহস্য গল্প লিখেছেন মশিউল আলম ।   ‘ রহস্যের দ্বীপ ’  নামে একখানি কিশোর রোমাঞ্চ উপন্যাস লিখেছেন রকিব হাসান ।  আমরা জানি কিশোর অ্যাডভেঞ্চার লেখায় রকিব হাসান সিদ্ধহস্ত ।  এবারও সেই প্রমাণ পেলাম ।  পাঠককে চেনা - অচেনা এক উত্তেজনাকর জগতে নিয়ে যেতে তাঁর জুড়ি মেলা ভার ।  সে যাই হোক ।   আনিসুল হকও একটি উপন্যাস  লিখেছেন ।  সেই উপন্যাসের নাম :   ‘ একাত্তরের একদল দুষ্টু ছেলে ’  ।  প্রেক্ষাপট ,  বোঝাই যায় ,  বাঙালির গৌরবময় সেই অগ্নিঝরা ক ’ টি মাস ।  উপন্যাসটিতে আনিসুল হক ঘটনা এবং দৃশ্যপটের এমন বর্ণনা দিয়েছেন যেন বই পড়ছি না হলে বসে সিনেমা দেখছি ।  ইফতেখার মাহমুদ লিখেছেন ,  ‘ চিড়িয়াখানার অন্দরে ’  ।  বোঝাই যায় লেখাটি কী নিয়ে ।  এখানে একটা কথা বলে রাখি ।  কিশোর নববর্ষ সংখ্যাটি কিন্তু নিউজপ্রিন্টে ছাপানো ।  তবে ছবি ঝরঝরেই ঠেকবে ।  বাঘ ও গন্ডারের ছবিগুলি ঝকঝকে এসেছে ।  কালি লেপটে যায়নি । সবশেষে বলব ।  কিশোর নববর্ষ সংখ্যাটির দাম দেখে আমার চক্ষু  ছানাবড়া ।  মাত্র ৫০ টাকা !  সুতরাং এক কথায় প্রথম আলো কিশোর নববর্ষ সংখ্যা ১৪১৯ :  ২৫৬ পৃষ্ঠার একটা জমজমাট বই ।   কম্পিউটারে মুখ গুঁজে বসে থাকা কিশোর - কিশোরীরা বইটি   হাতে তুলে নেবে কিনা এখন  দেখার বিষয় সেটাই ।  






হরপ্পা সভ্যতা  ( ষষ্ট পর্ব ) 

 হরপ্পা সভ্যতা নিয়ে ধারাবাহিক ভাবে লিখছি ।   সভ্যতাটি সর্ম্পকে প্রথম পর্বে ভূমিকা হিসেবে লিখেছি যে -   হরপ্পা সভ্যতা ভারতবর্ষের প্রাচীনতম সভ্যতা   ।  এবং হরপ্পা সভ্যতার আবিস্কার একটি অতি গুরুত্বপূর্ণ ঘটনা ।  কেননা ,   এই আবিস্কারের পূর্বে মনে করা হত যে ভারতের ইতিহাসের সূচনা  আর্যদের ভারতবর্ষে আসার পর থেকে  ।  আজ আর এ কথার কোনও ভিত্তি নেই ।  হরপ্পা সভ্যতা আবিস্কারের পর ভারতীয় সংস্কৃতির প্রাচীনত্ব এবং মৌলিকত্ব প্রতিষ্ঠিত করেছে ।  অন্তত পাঁচ হাজার বছরের পরনো হরপ্পা  সভ্যতাটি  প্রাচীনত্বের  দিক থেকে মিশর - ব্যাবিলন আসিরিয়ার সমকক্ষতা অর্জন করেছে ।  সে যাই হোক ।  প্রাগৈতিহাসিক ভারতবর্ষে সিন্ধু নদের অববাহিকায় হরপ্পা  সভ্যতা গড়ে ওঠার সুনির্দিষ্ট কারণ ছিল ।  মাঠ পর্যায়ে গবেষনা করে প্রত্নতাত্ত্বিকগণ এই সিদ্ধান্তে উপনীত হয়েছেন যে ,  নবোপলীয় ,  অর্থাৎ নব্যপ্রস্তর  যুগে খাদ্য ও ঘাসের অভাব দেখা দিয়েছিল ।  নিজেদের এবং পশুদের খাদ্য যোগানোর জন্য নদীর তীরই ছিল উপযুক্ত জায়গা ।  কাজেই ভারতবর্ষের বিভিন্ন অঞ্চলের মানুষ নদীর তীরে বসতি গড়তে থাকে ।  ঐতিহাসিকদের মতে হরপ্পা সভ্যতার কালসীমা খ্রিস্টপূর্ব ২২০০ থেকে ১৭০০ ।  মিশর কিংবা মেসোপটেমিয় সভ্যতার তুলনায় হরপ্পা - সংস্কৃতি সম্বন্ধে আমাদের জ্ঞান সীমিত ।  এর প্রধান কারণ লিখিত দলিলের অভাব ।  প্রায় হাজার দুয়েক সীল পাওয়া গেলেও সেগুলির পাঠোদ্ধার হয়নি ।  প্রত্নতাত্ত্বিক উৎখননের  (  archaeological   excavation   )    ফলে যে তথ্য পাওয়া গিয়েছে তারই ভিত্তিতে গড়ে উঠেছে ।  অবশ্য এই খননকার্যও মহেনজোদারোয় ভূগর্ভস্থ কয়েকটি স্তর জলমগ্ন থাকায় পুরোপুরি সম্ভব হয়নি ।   সুবিশাল হরপ্পা সংস্কৃতির আয়তন সব মিলিয়ে  ১২ , ৫০ , ০০০ বর্গ কিলোমিটার  । এ প্রসঙ্গে একজন ভারতীয় ঐতিহাসিক লিখেছেন :   The totalgeographical area over which this civilization flourished is more than 20 times of the area of Egyptian and more than 12 times of the area of Egyptian and Mesopotamian civilizations combined .  হরপ্পা সভ্যতার মানচিত্র । ১৯৪৭ সালে ভারত বিভাগের সময় সিন্ধু অঞ্চলে সব মিলিয়ে চল্লিশটির মতন প্রত্নক্ষেত্র  আবিস্কার হয়েছিল ।  এর পর গত ৫০ / ৬০ বছরে সব মিলিয়ে ১৪০০ প্রাচীন বসতি আবিস্কৃত হয় ।  এর মধ্যে ৯২৫ টি ভারতে; এবং ৪৭৫ টি পাকিস্তানে ।  কাজেই বর্তমানকালের রাজনৈতিক সীমানায় হরপ্পা - সংস্কৃতির বিচার করা যাবে না ,  কাজেই হরপ্পা - সংস্কৃতির  সমীক্ষা চালাতে হবে সভ্যতাটি  ভৌগোলিক প্রেক্ষপটে ।  যা বিশাল এক ভূখন্ডে ছড়িয়ে রয়েছে -  পশ্চিমে পাকিস্তানের বেলুচিস্তানের সুতকাজেন্দর; পুবে ভারতের উত্তরপ্রদেশের মিরাট জেলার আলমগীরপুর; দক্ষিণে মহারাষ্ট্রের আহমদনগর জেলার ধাইমাবাদ; এবং উত্তরে জন্মু এবং কাশ্মীরের আখনুর জেলার মানডা ।  পুব - পশ্চিমে সব মিলিয়ে ১৬০০ কিলোমিটার ।  এবং উত্তরদক্ষিণে ১৪০০ কিলোমিটার । ঠিক কী কারণে হরপ্পা সংস্কৃতিটি ধ্বংস হল -  সে বিষয়ে ঐতিহাসিকগণ আজ অবধি কোনও সুনির্দিষ্ট অভিন্ন সিদ্ধান্তে  পৌঁছতে পারেননি ।  তবে হরপ্পা সংস্কৃতিটির পতনের সময়কাল ২০০০ থেকে ১৭০০ খ্রিস্টপূর্ব বলে ধারণা করা হয় ।  ওই সময়ে  ' The Indus Valley Civilization as a distinct entity gradually ceased to exist '  . অতিবৃষ্টি ,  অনাবৃষ্টি ,  ভূমিকম্প ,  জমির  উর্বরতা হ্রাস ,  আর্য আক্রমন এবং  রোগব্যাধিকে হরপ্পা সংস্কৃতিটির  ধ্বংসের কারণ হিসেবে  চিহ্নিত করা হয়েছে ।  এ রকম উষর প্রান্তরেই গড়ে উঠেছিল হরপ্পা সভ্যতা কোনও একটি কারণে হরপ্পা সংস্কৃতিটির পতন হয়নি ।  হরপ্পা সংস্কৃতিটির পতনের  পিছনে একাধিক  কারণ ছিল ।  তবে জলবায়ূ পরিবর্তন ছিল অন্যতম একটি কারণ ।  ২০০০ খ্রিস্টপূর্বে সিন্ধু উপত্যকায় জলবায়ূ পরিবর্তনের প্রমাণ মিলেছে ।  ভূপৃষ্টের পরিবর্তনের কারণে  সিন্ধু ও সরস্বতী নদীতে প্রাকৃতিক বাঁধের সৃষ্টি হয়েছিল ।  ফলে  সমতল ও নগর প্লাবিত হয় ।  এরপর নতুন নগর আর গড়া হয়নি ,  আগে যেভাবে হয়েছিল ।  নগরে নির্মানের জন্য ভাঙা ইটের ব্যবহার করত ।  এমন কী পরবর্তীতে  পয়ঃনিস্কাশন প্রণালীতেও ভাঙা ইটের ব্যবহার করা হয়েছে ।   পাশাপাশি অনাবৃষ্টির ফলে  মরুকরণ সূচিত হয়  ।  হরপ্পা ছিল ছিল কৃষির ওপর নির্ভরশীল  ।   এরই পরিনতি ভয়াবহ  হয়েছিল ।  শষ্যাগার শূন্য হয়ে পড়েছিল ।  কৃষিপন্যে উৎপাদন হ্রাস সভ্যতার পতনকে দ্রুত  করেছিল ।  হরপ্পা সংস্কৃতিটির পতনের কারণটি আজও মীমাংশা করা যায়নি ঐতিহাসিক Mortimer Wheeler  মনে করেন হরপ্পা সংস্কৃতি আর্যরা ধ্বংস করেছিল ।  কেননা আর্যরা যুদ্ধবিগ্রহে বেশি শক্তিশালী ছিল ।   তাহলে হরপ্পা সংস্কৃতি কি আর্য আক্রমনে ধ্বংস হয়েছিল ?  মহেনজোদারো নগরে কঙ্কাল পাওয়া গিয়েছে ।  অন্য নগরে অবশ্য পাওয়া যায়নি ।  তাহলে কেন মহেনজোদারো নগরে কঙ্কাল পাওয়া গেল ?  আর্য আক্রমন কি কেবল মহেনজোদারো নগরেই হয়েছিল ?  সে তো সম্ভব নয় ।  আর আর্যরা ভারতবর্ষে এসেছিল হরপ্পা ধ্বংসের ৫০০ বছর পর ।  তাছাড়া Subsequent examinations of the skeletons by Kenneth Kennedy in 1994 showed that the marks on the skulls were caused by erosion ,  and not violent aggression . হরপ্পায় আজও খননকাজ চলছে হরপ্পা সভ্যতার পতনের অন্যতম কারণ সিন্ধু এবং সরস্বতী নদীর গতিপথ পরিবর্তন ।  ঐতিহাসিক Sir John Marshal ,  Lambrick Ges  E . J . H Mackay এই মতের সমর্থক ।  অন্য ঐতিহাসিকগণ অবশ্য এই মতকে পুরোপুরি সত্য বলে মনে করেন না ।   তারা বন্যাকে দায়ি মনে করেন ।  কয়েকটি নগরে সেরকম চিহ্ন থাকলেও কয়েকটি নগরে বন্যার চিহ্ন পাওয়া যায়নি ।  হরপ্পার কোনও নগরের প্রাচীর ।  আজও দৃশ্যমান ,  আজও কৌতূহলকর  .  .  . কারও কারও মতে হরপ্পা সভ্যতা ঠিক ধ্বংস হয়নি ।  হরপ্পা সভ্যতা চারপাশে  ছড়িয়ে পড়েছিল ।  সিন্ধু অঞ্চলজুড়ে ক্ষুদ্র ক্ষুদ্র বসতি গড়ে উঠেছিল ।  নগরগুলি অবশ্য তার পূর্বেকার তাৎপর্য হারিয়েছিল ।  তবে একেবারে পরিত্যক্ত হয়নি ।  নগরে বাণিজ্যে অবনতি ঘটেছিল ।  কেননা আর্য আক্রমনে বাণিজ্য পথ বিচ্ছিন্ন হয়েছিল  ।  এককালের হরপ্পা নগর আজ কেবলই ইটের স্তূপ  .  .  . আগে মনে করা হত যে হরপ্পা সংস্কৃতির পতন উপমহাদেশে নাগরিক জীবনে ছেদ ঘটিয়েছিল ।  আসলে তা নয় ।    However ,  the Indus Valley Civilization did not disappear suddenly ,  and many elements of the Indus Civilization can be found in later cultures .  এখন তো প্রত্নতাত্ত্বিকগণ বলছেন যে ৯০০ খ্রিস্টপূর্ব অবধি  হরপ্পা সংস্কৃতি অব্যাহত ছিল !  যদিও হরপ্পা সংস্কৃতিটির পতনের সময়কাল ২০০০ থেকে ১৭০০ খ্রিস্টপূর্ব বলে ধারণা করা হয় । এরা আজও বেঁচে আছে ,  পাকিস্তান কিংবা ভারতে  .  .  . হরপ্পা সভ্যতা ও সংস্কৃতির ধারক ও বাহক হয়ে  .  .  . হরপ্পা  সংস্কৃতির ঠিক পতন হয়নি  .  .  . সেই সময়কার নগরগুলির আর বাসযোগ্য থাকেনি  .  .  .  হার্বাড বিশ্ববিদ্যালয়ের প্রত্নতাত্ত্বিক  Richard Meadow বলেছেন the late Harappan settlement of Pirak ,  which thrived continuously from 1800 BCE to the time of the invasion of Alexander the Great in 325 BCE . সেকালের একটি কুয়া  ।  এই কুয়ায় আজ আর কেউ পানি তোলে না ঠিকই  তবে এককালের এই কুয়াই ছিল প্রাচীন পৃথিবীর শ্রেষ্ঠতম এক নগরসভ্যতার প্রাণপ্রবাহ  .  .  . প্রথম দ্বিতীয় তৃতীয় চতুর্থ ও পঞ্চম পর্বের লিঙ্কছবি :  ইন্টারনেট । তথ্যসূত্র : http :  /  / india . mrdonn . org / indus . html  _ harappan _ culture . htmlhttp :  /  / en . wikipedia . org / wiki / Harappa






কুকুটেনি - ট্রাইপিলিয়ানস :  ইউরোপের প্রত্নপ্রস্তর যুগের  সংস্কৃতি

 কুকুটেনি - ট্রাইপিলিয়ানস সংস্কৃতির একটি মৃৎপাত্র ।  প্রত্নপ্রস্তর যুগে  ইউরোপের  দক্ষিণ - পূর্বে  উন্নত এক সভ্যতা গড়ে উঠেছিল ।  রুমানিয়ার কুকুটেনি গ্রামে এবং ইউক্রেইন - এর ট্রাইপিলিয়ানস - এ  এই সংস্কৃতির নিদর্শন আবিস্কৃত হয়েছে বলে পুরাতাত্ত্বিকরা সংস্কৃতিটির নাম দিয়েছেন  ‘ কুকুটেনি - ট্রাইপিলিয়াস সংস্কৃতি ’   ।  কুকুটেনি - ট্রাইপিলিয়ানস সংস্কৃতির সময়কাল খ্রিস্টপূর্ব ৫৫০০ - ২৭৫০ ।  ইউক্রেইন ,  মোলদাভিয়া এবং রুমানিয়াজুড়ে এই সংস্কৃতির প্রায় ৩০০০ প্রতত্নতাত্ত্বিক ক্ষেত্র  ছড়িয়ে আছে ।  অপটিক্যাল আর্ট  সদৃশ নকশা আঁকা রঙিন মৃৎপাত্র ও নান্দনিক  ভাস্কর্য ও নারীমূর্তি ,  কাঠের দোতলা বাড়ি ,  ব্রোঞ্জের মূর্তি ,  কৃষিকাজ ,  পণ্য বিনিময় প্রথা এবং মাতৃদেবীর আরাধনা ছিল কুকুটেনি - ট্রাইপিলিয়ানস সংস্কৃতির অন্যতম  বৈশিষ্ট্য ।   সবচে বিস্ময়কর হল কুকুটেনি - ট্রাইপিলিয়ানস যুগের মানুষ   ৬০ থেকে ৮০ বছর পর পর নিজেদের ঘরবাড়ি পুড়িয়ে ফেলে অন্যত্র চলে যেত  .  .  .  পূর্ব ইউরোপের মানচিত্রে  কুকুটেনি - ট্রাইপিলিয়ানস সংস্কৃতিক অঞ্চল ১৮৮৪ খ্রিস্টাব্দ ।  রুমানিয়ার কুকুটেনি নামে একটি  গ্রামে প্রত্নপ্রস্তর যুগের নির্দশন আবিস্কৃত হয় ।  সেসব প্রত্নসামগ্রীতে এমন কিছু স্বকীয় বৈশিষ্ট্য ছিল যা পুরাতাত্ত্বিকদের কৌতূহলী করে তোলে ।  এরপর ১৮৯৩ সালে   ইউক্রেইন - এর ট্রাইপিলিয়ানস অঞ্চলে একই ধরণের প্রত্নবস্তু পাওয়া যায় ।  পুরাতাত্ত্বিকদের খননকার্যের ফলে  ক্রমশ রুমানিয়া ,  ইউক্রেইন এবং মোলদাভিয়া  - এই তিনটি দেশের ১৩৫ , ০০০ বর্গমাইল জুড়ে কুকুটেনি - ট্রাইপিলিয়ানস সংস্কৃতিক  নির্দশন আবিস্কৃত হয় - যা বিশ্বের পুরাতাত্ত্বিক মহলে আলোড়ন তৈরি করে  ।   এ কালের শিল্পীর চোখে কুকুটেনি - ট্রাইপিলিয়ানস  গ্রাম ।  সময়ের দিক থেকে কুকুটেনি - ট্রাইপিলিয়ানস  সংস্কৃতি সুমেরিয়া এবং মিশরীয় সভ্যতার চেয়েও পুরনো ।  এবং এই সংস্কৃতি সর্ম্পকে  খুব বেশি তথ্য জানা যায় নি ।  আসলে কুকুটেনি - ট্রাইপিলিয়ানস  সংস্কৃতি সর্ম্পকে  উত্তরের চেয়ে প্রশ্নই বেশি ।  গবেষকরা অবশ্য উত্তর দেওয়ার প্রাণপন চেষ্টা চালিয়ে যাচ্ছেন ।   কারও কারও মতে কুকুটেনি - ট্রাইপিলিয়ানস  সংস্কৃতি ইউরোপের প্রত্নপ্রস্তর যুগের প্রথম সভ্যতা ।  ধারণা করা হয় মানবসভ্যতায় প্রথম লবনের ব্যবহার তারাই করেছিল ।   এ কালের  শিল্পীর চোখে কুকুটেনি - ট্রাইপিলিয়ানস গ্রাম । নিউলিথিক সময়ে পূর্ব ইউরোপের  বিশাল এলাকা নিয়ে  কুকুটেনি - ট্রাইপিলিয়ানস  যুগের মানববসতি গড়ে উঠেছিল ।  মানুষ বসবাস করত গ্রামে - যা ছিল মূলত আধা - গ্রাম আধা - নগর ।  একেকটি গ্রামে প্রায় ১৫০০০ মানুষ বাস করত ।   ৪ থেকে ৫ কিলোমিটার দূরে ছিল এসব আধা -  গ্রাম আধা -  নগরে  ।  বসতি নির্মিত হত সমকেন্দ্রিক পরিধী রেখার ওপর ।  কুকুটেনি - ট্রাইপিলিয়ানস  সংস্কৃতির মানুষ ছিল কৃষিজীবি ।  তারা  লাঙলের ব্যবহার জানত ।  কৃষি ছাড়াও  ছিল কুঠির শিল্প ,   ছিল ধর্মজীবন ,   ছিল মানুষের উদ্ভব ও পরকাল সর্ম্পকে আবছা ধারণা । পুননির্মিত একটি  কুকুটেনি - ট্রাইপিলিয়ানস যুগের বাড়ি । ওই যুগের বাড়িগুলি হত দোতলা ।  কাঠের খুঁটির ওপর বিনুনি করা নরম ডাল দিয়ে তৈরি করা হত সেসব বাড়ি ।  দেয়াল তৈরি করত  মাটি লেপা বাতার বেড়া দিয়ে এবং ছাদ  হত বাতার  ।  কিছু খিচু বাড়ি আবার কিছুটা মাটির নীচে তৈরি করত  ।   মেঝেতে থাকত কাঠ ,  সেই কাঠের ওপর মাটি দিয়ে লেপে নিত ।  বাড়ির ছাদ ও  দেয়াল লাল ও কালো রং দিয়ে নানান প্রতীক চিহ্নের কিংবা পশুর  ছবি আঁকত  ।  বাড়ির  ভিতরে থাকত মাটির পাত্র আর মূর্তি  ।  এসব মাটির পাত্র এবং মূর্তিতে যে ধরণের নকশা আঁকত হত তার বিন্যাস  প্রায় আধুনিক যুগের মতোই ।  এটিই কুকুটেনি - ট্রাইপিলিয়ানস  সংস্কৃতির অন্যতম বৈশিষ্ট্য ।   বাড়ির আঙ্গিনা ।  কুকুটেনি - ট্রাইপিলিয়ানস  সমাজটি ছিল কৃষিভিত্তিক ।   স্বনির্ভর ।  আগেই বলেছি  কৃষিকাজে তারা লাঙ্গল ব্যবহার করত  ।  ফসল  ফলানো এবং   পশুপালনই ছিল সেই প্রতœপ্রস্তর যুগের  অধিবাসীদের প্রধান জীবিকা ।  সচরাচর  প্রতœপ্রস্তর যুগের খাদ্য হত শষ্যদানা ।  কুকুটেনি - ট্রাইপিলিয়ানস যুগের মানুষও   যব  ( ওটস )   , গম ,  রাই ,  ভূট্টা ,  জোয়ার ,  বজরা বা মিলেট চাষ করত ।  এসব গুঁড়ো করে ময়ান তৈরি করে   মাটির চুলায় কিংবা গরম পাথরে সেঁকে রুটি তৈরি করত ।  তারা সীম ,  এপ্রিকট ,  চেরি ,  পাম এবং আঙুরও ফলাতো ।  তবে তারা  মদ তৈরি করত কিনা তা অবশ্য জানা যায়নি ।  তবে তারা মৌমাছি পালত ।  গরুও পালত ।  এ ছাড়া পালত  শূকর ,  ভেড়া ,  ছাগল এবং ষাঁড় ।  কুকুটেনি - ট্রাইপিলিয়ানস  সমাজে পণ্য বিনিময় প্রথা প্রচলিত ছিল ।   কেননা ,  কুকুটেনি - ট্রাইপিলিয়ানস  প্রতœক্ষেত্রে অনেক barter tokens পাওয়া গেছে ।  এ কালের শিল্পীর চোখে  কুকুটেনি - ট্রাইপিলিয়ানস  নারী । কুকুটেনি - ট্রাইপিলিয়ানস সমাজটি ছিল মাতৃতান্ত্রিক ।  সংসারে নারীই কর্তা ।  কৃষিকাজ ,  মাটির কাজ ,  বয়ন ও বুনন ছিল নারীর কাজ ।  পুরুষেরা ছিল শিকারী ,   মিস্ত্রি এবং তারা পশুপালনও করত  । কুকুটেনি - ট্রাইপিলিয়ানস সংস্কৃতির  মানুষ মাতৃদেবীর আরাধনা করত  ।  মাতৃদেবী উর্বরা শক্তি এবং মাতৃত্বের প্রতীক  ।  তাছাড়া তারা  শক্তি উর্বরতা এবং আকাশের প্রতীক হিসেবে  ষাঁড় এবং অনাদিকালের প্রতীক হিসেবে সাপ পূজা করত ।    বাড়ি পোড়ানো  ( পুননির্মিত ) কুকুটেনি - ট্রাইপিলিয়ানস যুগের মানুষ কী এক অজ্ঞাত কারণে ৬০ থেকে ৮০ বছর পর পর পুরো গ্রাম পুড়িয়ে ফেলত ।  তারপর তারা  অন্যত্র চলে যেত কিংবা ছাইয়ের গাদার ওপর আবার ঘরবাড়ি তৈরি করত ।  রুমানিয়ার একটি এলাকা পরীক্ষা করে এ রকম ১৩টি স্তর পাওয়া গেছে ।   অনেক গবেষকই এই রহস্যময় আচরণের ব্যাখ্যা করার চেষ্টা করেছেন ।  অবশ্য কোনও  সদুত্তর মেলেনি ।  মোলদাভিয়া প্রজাতন্ত্রের ন্যাশনাল হিস্ট্রি অ্যান্ড কালচার মিউজিয়ামের পরিচালক সার্গি ক্রোলেভেটস বলেছেন :  :   " We do not know why ,  but all of the 4 , 000 Cucuteni - Trypillians settlements were intentionally burned .  "    পূর্ব ইউরোপের মানচিত্রে পোড়া বাড়ির দিগন্ত এই রহস্যময় গৃহদাহর একটি গ্রহনযোগ্য ব্যাখ্যা হতে পারে কুকুটেনি - ট্রাইপিলিয়ানস যুগের মানুষ বিশ্বকে চক্রাকার আবর্তন হিসেবে দেখত বলেই ৬০ থেকে ৮০ বছর পর পর পুরো গ্রাম পুড়িয়ে ফেলত ।  তারপর তারা  অন্যত্র চলে যেত কিংবা ছাইয়ের গাদার ওপর আবার ঘরবাড়ি তৈরি করত ।   মৃৎপাত্রের পেঁচানো এবং বৃত্তাকার বিন্যাস .  .  . মৃৎপাত্রে পেঁচানো এবং বৃত্তাকার বিন্যাস কেন ?  কে বলতে পারে ?   কুকুটেনি - ট্রাইপিলিয়ানস সংস্কৃতি যেন চিররহস্যঘেরা ।  রঙে ছাপানো এত চিহ্ন ,  এত প্রতীক  !  কী যে তার মানে !  মাটির পাত্রে রহস্য ,  রহস্য তার গড়নে ,  তার ভাস্কর্যে; মৃতদেহের সৎকার কীভাবে করা হত ,  সেটিও জানা যায়নি ।  এত খনন কার্যের পরও সমাধিক্ষেত্র পাওয়া যায়নি ।   এই শিল্প অনন্য অসাধারণ এই পুনরাবৃত্ত রেখা ,  বৃত্ত এবং সর্পিল রেখা বিস্ময়কর ভাবে সমকালীন অপটিক্যাল আর্টের মতন ।  ভিজুয়াল আর্ট যেমন  জ্যামিতিক নকশার মাধ্যমে বিভ্রম তৈরি করে ,  তেমনি   ।  এই ব্যতিক্রমী শিল্প যেন কুকুটেনি - ট্রাইপিলিয়ানস  সংস্কৃতির রহস্যময়তাকে গভীর করে তুলেছে   ।  কুকুটেনি - ট্রাইপিলিয়ানস  সংস্কৃতি তে  পুরুষমূর্তি বিরল ।  পুরুষ মূর্তি কখনও মুখোশে আবৃত ।  নারীমূর্তির সংখ্যা প্রচুর ।  প্রসন্ন এবং  মুখোশহীন; শরীরে টাটটু ,  পা লম্বা ।  সবচে বড় কথা কোনও মূর্তিই ভয়ঙ্করদর্শন নয়; শৃঙ্খলাবৃদ্ধ দাস কিংবা বলির প্রাণি নেই ।   সভ্যতাটি যে ন্যায়ভিত্তিক ছিল সেটি অনুমান করা যায় ।   কুকুটেনি - ট্রাইপিলিয়ানস চিত্রলিপিকুকুটেনি - ট্রাইপিলিয়ানস যুগের মানুষ  লিখন পদ্ধতি আবিস্কার করেছিল ।  তবে সেটি আজকের মতো  ঠিক অক্ষর ভিত্তিক লিখন পদ্ধতি নয়   - বরং ছবি বা প্রতীক সমৃদ্ধ  - যাকে বলা হয় :  চিত্রলিপি ।  লেখা হত সিরামিকের ওপর অলঙ্কৃত রং করে বা খোদাই করে   ।  এবাবেই তারা মনের ভাব প্রকাশ করত ।  আসলে কুকুটেনি - ট্রাইপিলিয়ানস যুগের লিখনপদ্ধতি  প্রতীক চিহ্ন সমৃদ্ধ  একটি হারানো ভাষা ।  যে লুপ্ত ভাষাটির পাঠোদ্ধারের চেষ্টা চলছে । কুকুটেনি - ট্রাইপিলিয়ানস - এক অনন্য সংস্কৃতি । কুকুটেনি - ট্রাইপিলিয়ানস সংস্কৃতি ধ্বংসের অন্যতম  কারণ পরিবেশ বিপর্যয় ।  প্রত্নপ্রস্তর যুগে  যাযাবররা অনবরত নতুন নতুন চারণভূমির সন্ধানে থাকত বলে টিকে থাকত ।  তার তুলনায় কুকুটেনি - ট্রাইপিলিয়ানস সংস্কৃতি  স্থায়ী ছিল ।  ২৭৫০ বছর ধরে কুকুটেনি - ট্রাইপিলিয়ানস সংস্কৃতি  টিকে ছিল; ফলে গ্রামীণ কৃষিভূমির উর্বরতা শক্তি হ্রাস পেয়েছিল ।   সে যাই হোক ।  কুকুটেনি - ট্রাইপিলিয়ানস সংস্কৃতি   অন্যান্য সংস্কৃতির মধ্যে বিলীন হয়ে যায় ।  অবশ্য কোনও কোনও ঐতিহাসিকের মতে যুদ্ধপ্রবণ কুরগান জাতি কুকুটেনি - ট্রাইপিলিয়ানস সংস্কৃতি  ধ্বংস করেছিল ।  তবে  .  .  .  More recent archeology points to a dramatic climate change which could have led to one of the worst droughts in European history -  devastating for a culture that relied heavily on farming .  এ কালের শিল্পীর চোখে  কুকুটেনি - ট্রাইপিলিয়ানস  কর্মরত নারী ।  তাঁত ।   ( পুননির্মিত )  পণ্য বিনিময় প্রথা বা বার্টার টোকেন ।  ছবি :  ইন্টারনেট । তথ্যসূত্র : 






মালোপাড়ার বলরাম হাড়ি  এবং তাঁর জীবনদর্শন



যেয়েও আছে থেকেও নাই / তেমনই তুমি আর আমি রে  ।  বলরাম হাড়ি 
 ১৯৭১ সালের ১৭ এপ্রিল  উচ্চবর্ণের পাকিস্তানী শাসকগোষ্ঠীর শোষনের বিরুদ্ধে মেহেরপুরের বৈদ্যনাথতলার আম্রকাননে বাংলাদেশের স্বাধীনতার সনদ ঘোষনা করা হয় ।  সেই  মেহেরপুরেরই এক নিম্নবর্গের শূদ্র পুরুষ তুমুল রুখে দাঁড়িয়েছিলেন উচ্চবর্ণের ব্রাহ্মণ্যবাদীদের শাসনশোষনের বিরুদ্ধে ।  সময়টা উনিশ শতক ।  আজকের মেহেরপুর জেলাটি ছিল তৎকালীন অবিভক্ত ভারতের নদীয়া জেলায় ।  মেহেরপুর জেলার বুক চিরে বইছে  ভৈরব নদী ।  জেলা সদরটি ছোট ।  পশ্চিমদিকের মালোপাড়া ।  সেখানে কয়েক ঘর  অন্ত্যজ শ্রেণির বাস ।  তারা  অধিকাংশই জাতে হাড়ি ।  হাড়িদের পেশা ছিল শুয়োর চরানো ,  কবিরাজী ওষুধ বিক্রি ,  লাঠিয়ালগিরি কিংবা দারোয়ানী ।  ১৮২৫ খ্রিষ্টাব্দ ।   মালোপাড়ায় গোবিন্দ হাড়ি এবং গৌরমণির ঘরে জন্মালেন এক শিশু; যে শিশুটি কালক্রমে  বাংলার লোকধর্মের অন্যতম পুরোধা হয়ে উঠেছিল ।  শিশুর নাম রাখা হয়  বলরাম হাড়ি ।  জন্মসূত্রে অন্ত্যজ বলেই আজন্ম ব্রাহ্মণ্য শোষন দেখেছে ।  তাই তাঁর স্পর্শকাতর মনে জন্ম নিয়েছিল প্রচন্ড ব্রাহ্মণ বিদ্বেষ ।  
বলরাম হাড়ির ব্রাহ্মণ - বিদ্বেষ সম্বন্ধে নানা কথা প্রচলিত রয়েছে ।  যেমন একদা আশ্বিন মাসে ভৈরব নদীতে ব্রাহ্মণরা  পিতৃপুরুষের নাম তর্পন করছিলেন  ।  হঠাৎ তারা দেখেন এক তরুণ বুকজলে দাঁড়িয়ে তর্পন করছে ।  দেখে অন্ত্যজ বলেই  মনে হয় ।  
একজন ব্রাহ্মণ নাক সিটকে বললেন ,  আরে ,  এ যে মালোপাড়ার বলরাম হাড়ি !  
কী স্পর্ধা ! 
কি রে বলা ,  তোরাও কি আজকাল আমাদের মত পিতৃতর্পন করছিস নাকি ? 
বলরাম হাড়ি বললেন ,  আজ্ঞে না ঠাকুরমশাই ,  আমি আমার শাকের ক্ষেতে জলসেচ করছি । 
বলিস কি ?  এখান থেকে জল তোর জমিতে যাচ্ছে কি করে ?  আকাশ দিয়ে নাকি ? 
আপনাদের তর্পনের জল কি করে পিতৃপুরুষের কাছে যাচ্ছে ?  আকাশ দিয়ে ? 
এই হল বলরাম হাড়ির মেধা ,  ব্যঙ্গ এবং ব্রাহ্মণবিদ্বেষের নিদর্শন !  
পেশায় বলরাম হাড়ি ছিলেন মেহেরপুরের ধনী পদ্মলোচন মল্লিকের দারোয়ান ।  একরাতে মল্লিকদের গৃহদেবতার সমস্ত অলংকার চুরি হয়ে গেল ।  সন্দেহ করা হল বলরামকে  ।  তাকে গাছের সঙ্গে বেঁধে প্রচন্ড প্রহার করা হল ।  তারপর তাকে  গ্রাম থেকে তাড়িয়ে দেওয়া হল ।  এই হল নিম্নবর্গের ওপর অত্যাচারের স্বরূপ ।  তদন্ত নেই ,  প্রমানাদি নেই ,  সন্দেহ হলেই বেধড়ক পিটুনি আর গলাধাক্কা  .  .  . 
আমরা  গ্রাম থেকে উৎখাত হওয়া বিপন্ন  বলরাম হাড়ির মনের করুণ অবস্থা কল্পনা করতে পারি  .  .  . 
মালোপাড়ার বলরাম হাড়ির মানবিক  চেতনা ছিল উচ্চাঙ্গের ।  যার ফলে অপমানিত বলরাম হাড়ি পথে পথে ঘুরেও  চোরডাকাত কিংবা নৈরাশ্যবাদী হননি ,  হয়েছেন সাধক  .  .  .   
বেশ কয়েক বছর পর বলরাম হাড়ি মালোপাড়ায় ফিরে এলেন ।  আগের সেই মানুষটি অনেক বদলে গেছেন ।  পরনে সিদ্ধাই সাধুর বেশ ।   ভৈরব নদীর ধারে নির্মান করলেন সাধনকুটির ।  বলরাম হাড়ির সাধন সঙ্গিনী হলেন ব্রহ্ম মালোনী নামে এক নারী ।  ইতিমধ্যে অলংকার চোর ধরা পড়েছিল বলে  অনুতপ্ত মল্লিক পরিবার বলরামকে  অর্থ আর জমি  দিলেন ।  মালোপাড়ায়  নির্মান করলেন হাড়িরামের মন্দির ।  কে এই হাড়িরাম ?  সে প্রসঙ্গে একটু পরে আসছি ।  তার আগে বলি যে ,   দলে দলে কৈবর্ত ,  বেদে ,  বাগদি এবং নমঃশূদ্ররা এসে বলরাম হাড়ির কাছে আশ্রয় নিলেন ।  এরা সবাই ব্রাহ্মণদের দ্বারা শোষিত  ।  বলরাম হাড়ি এখন তাদের মুর্শিদ ।  তৈরি হল এক নতুন ধর্মমত আর বিশ্বাস ।  যে বিশ্বাসকে  বলা হল :    ' বলা হাড়ির মত '  ।  হাজার বিশেক ভক্তশিষ্য জমে গেল বলরাম হাড়ির ।  এদের বলা হল :  বলরামী । বলরামী সম্প্রদায়ের কোনও বিশেষ ধর্মীয় চিহ্ন বা বেশবাস ছিল না ।  এদের অনেকেই ছিলেন ভিক্ষাজীবী ।  ঠাকুর দেবতার নাম তারা কখনও উচ্চারণ করত না ।  বাংলার অন্যান্য লোকধর্মের  অনুসারীরা অবতারতত্ত্ব মানলেও বলরামীরা মানতেন না ।   এঁদের সবচে বড় বৈশিষ্ট্য ছিল ব্রাহ্মণবিদ্বেষ ।  তার কারণ আছে ।  অষ্টাদশ শতকের শেষের দিকে বাংলায় শূদ্রশ্রেণির নানা দিক থেকে অসহায় হয়ে পড়েছিল ।  তাদের সামাজিক নিরাপত্তা ছিল না ।  এ র ওপর মড়ার উপর খরার ঘায়ের মতো উচ্চবর্ণের দমনপীড়ন তো ছিলই  ।  বলরাম হাড়ি অন্ত্যজ - শূদ্রদের বাঁচার জন্য একটা জায়গা তৈরি করেছিলেন ।  সংকীর্ণ শাস্ত্র ব্যাখ্যা করে বাঁচা নয় ,  উদার মানবতা নিয়ে সহজ করে বাঁচা ।  মূর্তিপূজা , অপদেবতা পূজা ,  অকারণ তীর্থভ্রমন , দেবদ্বিজে বিশ্বাস ,  শাস্ত্র নির্ভরতা ও আচার সর্বস্বতার বিরুদ্ধে এঁর অস্ত্র ছিল জাতিভেদহীন সমন্বয় এবং নতুন মানবতাবাদী সহজ ধর্মবিশ্বাস ।   ( দ্র :  সুধীর চক্রবর্তী; গভীর নির্জন পথে  ) 
  বঙ্গবন্ধুর সঙ্গে বলরাম হাড়ির জীবনদর্শনের গভীর সাদৃশ্য লক্ষ করি ।  বঙ্গ বন্ধু যেমন উচ্চবর্ণের পাকিস্তানি শাসকগোষ্ঠীর বিরুদ্ধে শোষিত বাঙালির কাছে বাঙালি জাতীয়তাবাদের নতুন discourse    উত্থাপন করেছিলেন ।  বলরাম হাড়িও অনুরূপ ভাবে  উচ্চবর্ণের ব্রাহ্মণ্যবাদের বিরুদ্ধে বিশ্বজগতের অন্ত্যজ বয়ান উত্থাপন করেছিলেন ।  সেই বয়ানের স্বরূপই এই পোস্টের বিষয় ।  
   ভৈরব নদীর পাড়ে সাধনকুটিরের আঙিনায় বসে ভক্তশিষ্যদের কাছে বলরাম নিজেকে বলেছিলেন :   ‘ আমি হাড়িরাম ’  ।  অবশ্য হাড়ি বলতে  কোনও  ' জাতি '  বুইঝ না ।  যিনি হাড়ের স্রষ্টা তিনিই হাড়ি ।  হাড় মানে কাঠামো ,  তাতে চামড়ার ছাউনি । 
এই পর্যায়ে আমাদের বাউল মামুন নদীয়ার একটি গান মনে পড়ে যায় : 
 ত্রিবেনীর শূন্যতে বেঁধেছে ঘররূপে / 
রূপকাষ্ঠের ছাউনি দিয়া রে  .  .  . 
  হাড়ের কাঠামোর ভিতরে রয়েছে  ‘ বল ’  অর্থাৎ রক্ত ।    এই হল মানবদেহ ।  যে মানবদেহের  মধ্যে রয়েছে হাড্ডি ,  মণি ,  মগজ ,  গোস্ত ,  পোস্ত ।  সব মিলিয়ে আঠারো মোকাম ।  বলরামীরা যে কারণে গান বেঁধেছে - 
 হাড় হাড্ডি মণি মগজ গোস্ত পোস্ত গোড়তালি  । 
এই আঠারো মোকাম ছেপে আছেন আবার বলরামচন্দ্র হাড়ি ।    যাই হোক ।  ভক্তেরা বলরাম হাড়িকে প্রশ্ন করেছিল - পৃথিবী কোথা থেকে এল ? 
উত্তরে তিনি বলেছেন ,  ক্ষয় থেকে । 
কী ভাবে ? 
আদিকালে কিছুই ছিল না ।  আমি আমার শরীরের ক্ষয় করে এই পৃথিবী সৃষ্টি করি ।  সেইজন্য এর নাম ক্ষিতি ।  ক্ষয় ,  ক্ষিতি ও ক্ষেত্র একই পদার্থ ।  আমি কৃতদার গড়নদার হাড়ি ।  অর্থাৎ যে ব্যক্তি ঘর প্রস্তুত করে সে যেমন ঘরামী সেইরূপ আমি হাড়ের সৃষ্টি করেছি বলে আমার নাম হাড়ি ।  
বলরামীরা আজও বিশ্বাস করে  ব্রহ্মা ,  বিষ্ণু ও শিবের জন্ম হাড়িরামের হাতে ,  অর্থাৎ মালোপাড়ার বলরাম হাড়ি  ।  এই বিশ্বাসের ভিতর ব্রাহ্মণ্যধর্মের বিরুদ্ধে বিতৃষ্ণা সহজে বোঝা যায় ।   সত্য ত্রেতা দ্বাপর কলি  - এই চার যুগের আগে ছিল দিব্যযুগ ।  সেই সময়ে হাড়িরামের জন্ম ।  তার মানে সব অবতারের আগে তিনি ।  বলরামীরা যে কারণে গান বেঁধেছে - 
 দিব্যযুগ যে হাড়িরাম / 
মেহেরপুরে তার নিত্যধাম ।  
  বলা হাড়ি ত্রেতাযুগের রামচন্দ্র বা দ্বাপর যুগের বলরামের অবতার বলে নিজেকে প্রতিষ্ঠা করেন নি ।  নিজেকে বসিয়েছেন এ সবের ঊর্ধ্বে ।  নিজের নাম দিয়েছেন  “ রামদীন ”  ।  রামদীনের পরিচয় দিয়ে বলরামীরা  গান বেঁধেছে - 
  ‘ রা ’  শব্দে পৃথিবী বোঝায় । 
 ‘ ম ’  শব্দে জীবের আশ্রয় । 
 ‘ দীন ’  শব্দে দীপ্তাকার হয়
নামটি স্মরণ করলে তার ।  
 বলাহাড়িরা রামদীনকে ডাকে ।  কেননা ,  তিনিই কারিকর ।   বলরামীরা মানুষভজনে বিশ্বাসী ।  কেননা ,  মানুষ কারিকর - এর সৃষ্টি ,  অর্থাৎ হাড়িরামের সৃষ্টি;  ঈশ্বরের নয়  ।  সংসারে থেকে এ ধর্মের সাধনা করতে হয় ।  বলরামীরা  বিশ্বাস করেন ,  হাড়িরাম যেমন আঠারো তত্ত্ব দিয়ে মানবদেহ গঠন করেছেন ,  তেমনই সেই দেহ চালাচ্ছেনও তিনি ।  বাংলার অন্য উপধর্মের সঙ্গে বলরামীদের তেমন মিল নেই ।  গুরুবাদের এঁরা বিশ্বাস করেন না ।  এঁরা ব্রাত্য ।   এঁরা মন্ত্রহীন ।  এঁদের সহজিয়া বৈষ্ণবদের মতো স্তরভিত্তিক সাধনমার্গ এদের নেই ।  এঁরা নারীসঙ্গী নিয়ে কায়াসাধন করে না ।  এ ধর্মে বিকৃতি কম ।  গুরুবাদ নেই বলে ভক্তের ওপর শোষন নেই ।  বলরামীদের আচরণবিধি খুব সহজ সরল ।  বলরামী সম্প্রদায়ে উচ্চবর্ণের কেউ নেই ,  থাকারও কথাও নয় ।  নিম্নবর্ণের হিন্দু অন্ত্যজ ব্রাত্য আর দলছুট মুসলমান মিলে সৃষ্ট বলরামীসমাজ  ।  মুসলমান থেকে যাঁরা বলরামী হয়েছেন তাঁরা  হাড়িরামকে বলেন -   ‘ হাড়িআল্লা ’  ।  বলরামীদের গদি নেই ,  খাজনা নেই ,  আখড়া নেই ,  আসন নেই ।   বাংলাদেশের  মেহেরপুর ছাড়াও বলরামীদের আরেক কেন্দ্র  পশ্চিম বাংলায় নদীয়া জেলার তেহট্ট থানার নিশ্চিন্তপুর ।  সেখানে সিদ্ধপীঠ বেলতলায় হাড়িরামের খড়মজোড়া আছে ।  তাতে আজও নিত্য তেলজল দেয় ভক্তশিষ্যরা ।  
উনিশ শতকে উচ্চবর্ণ ব্রাহ্মণ্যবাদের বিরুদ্ধে নতুন এক জাতবিরোধী ধর্মের স্মৃতিস্বরূপ মেহেরপুরের সদর উপজেলার পশ্চিমে মালোপাড়াটি আজও আছে; আছে মল্লিকবাড়ি ,  হাড়িরামের মন্দির ।  ,  যেমন আজও উচ্চকোটির পাকিস্তানকে বৃদ্ধাঙ্গুল প্রদর্শন করে অটল দাঁড়িয়ে আছে বাংলাদেশ .  .  .  
  তথ্যসূত্র :   সুধীর চক্রবর্তী; গভীর নির্জন পথে  বাংলাপিডিয়া 
 

                    




প্রাচীন ভারতের গুপ্ত সাম্রাজ্য  :  একটি সংক্ষিপ্ত পর্যালোচনা

 প্রাচীন ভারতের সভ্যতার মধ্যে গুপ্ত সাম্রাজ্য অন্যতম   ।  সাম্রাজ্যটি বাংলাদেশের কুমিল্লা  ( সমতট )  থেকে পশ্চিম ভারতের  গুজরাট থেকে পর্যন্ত বিস্তৃত ছিল  ।  সাম্রাজ্যটির সময়কাল ৩২০ থেকে ৫৫০ খ্রিস্টাব্দ  ।  গুপ্ত সাম্রাজ্যকে বলা হয় -   ‘ ধ্রুপদি সভ্যতা ’  ।  কেননা ,   এই প্রথম ভারতের উচ্চবিত্ত শ্রেণি উন্নত জীবনযাত্রার সান্নিধ্যে এল ।   অর্থনৈতিক এবং সাংস্কৃতিক মান উন্নত ছিল বলে গুপ্ত যুগটি   ‘ ভারতের স্বর্ণযুগ ’  হিসেবেও চিহ্নিত ।     কবি কালিদাস (  চতুর্থ শতক ) ; গণিতবিদ আর্যভট্ট  ( ৪৭৬  - ৫৫০ খ্রিস্টাব্দ ) ; পঞ্চতন্ত্রের লেখক বিষ্ণুশর্মা  ( তৃতীয় শতক )  কামসূত্রের রচয়িতা বাৎসায়ন  ( চতুর্থ শতক )  প্রমূখ ছিলেন গুপ্ত যুগের অনন্য প্রতিভা  ।  এ ছাড়া জ্যোতিষ বরাহমিহির  ( ৫০৫ - ৫৮৭ )  ছিলেন গুপ্ত সম্রাট ২য় চন্দ্রগুপ্তের নবরত্নের অন্যতম  ।  গুপ্তযুগেই   ভারতীয় মহাকাব্য এবং পুরাণ পরি পূর্ণতা লাভ করে এবং  এভাবে বৈদিক যুগের সঙ্গে তার  বিচ্ছেদ রচিত হয় ।  গুপ্ত সাম্রাজ্যের মানচিত্র ।  গুপ্ত সাম্রাজ্যের  রাজধানী ছিল পাটলিপুত্র যা বর্তমান বিহার রাজ্যের পাটনা শহর ।  রাষ্ট্রভাষা ছিল সংস্কৃত ।  যে ভাষাটি ঘিরে হিন্দু  ব্রাহ্মণ্যবাদের উত্থান ঘটেছিল ।  তবে গুপ্তসমাজে বৌদ্ধধর্মটিও সমান জনপ্রিয় ছিল ।  তবে বৌদ্ধধর্মের পৃষ্ঠপোষক অ - ভারতীয়  ( কুষাণ )  হওয়ায় এর প্রতিক্রিয়াস্বরূপ হিন্দু জাতীয়তাবাদ উত্থানের মাধ্যমে ব্রাহ্মণ্যধর্মের বিকাশ লাভ করেছিল  ।  এর প্রভাব হয়েছিল সুদূরপ্রসারী ।   উনিশ শতকে  ইংরেজরা যখন বলল :   ‘ ভারতের ইতিহাস নেই ।  ’  তখন উনিশ শতকেরর ভারতীয় ঐতিহাসিকগণ গুপ্তদের উদাহরণ দিয়েছিলেন ।  এদের মধ্যে অন্যতম ছিলেন বাঙালি ঐতিহাসিক রাখালদাশ বন্দ্যোপাধ্যায় ।  মৌর্য সাম্রাজ্যের  ( ৩২২ - ১৮৫ খ্রিস্টপূর্ব )  পতনের পর ভারতবর্ষে শতবর্ষব্যাপী এককেন্দ্রীক শাসনের ক্ষেত্রে  বিরাজ করছিল অথই শূন্যতা  ।  অনেক উচ্চাকাঙ্খী  বীরপুরুষই সেই শূন্যতা পূরণের প্রয়াস পেয়েছেন ।  তবে তারা সকলেই  ব্যর্থ হন ।   শেষাবধি গুপ্ত পরিবার মগধে  ( বর্তমান ভারতের বিহার রাজ্য )  একটি রাজতন্ত্র প্রতিষ্ঠার ক্ষেত্রে  সফল হয় ।  কিন্তু কারা এই গুপ্ত ?  এই অনিবার্য প্রশ্নটি উত্থাপিত হলেও অত্যন্ত পরিতাপের সঙ্গেই বলতে হয় যে -  গুপ্তদের শিকড়টি কুয়াশায় আবৃত ।  এ কারণে ঐতিহাসিক  Romila Thapar  লিখেছেন :  The origin of the Guptas is somewhat obscure .   It is possible that the family was one of  wealthy landowners who gradually  gained political control in the region of Magadha .   (   A History of India :  Volume 1 .  page 136 )  গুপ্ত বংশের প্রতিষ্ঠাতা শ্রীগুপ্ত  ( ২৪০ - ২৮০ খ্রিস্টাব্দ )  ।  ৬৯০ খ্রিস্টাব্দে  ইৎসিং নামে একজন চৈনিক পর্যটক ভারতে এসেছিলেন  ।   শ্রীগুপ্ত   মগধের ভূস্বামী ছিলেন -  এমন একটি তথ্য তার বর্ণনায় জানা যায়  ।  শ্রীগুপ্ত  এরপর ক্রমশ রাজনৈতিক শক্তির অধিকারী হন ।  শ্রীগুপ্তের  পুত্র ঘটোৎকচ গুপ্ত  ( ২৮০ - ৩১৯ )  ছিলেন গুপ্ত বংশের দ্বিতীয় শাসক ।  তবে এদের দু - জনের শাসনামলে সীমাবদ্ধ  গুপ্ত রাজ্যটি সাম্রাজ্যের  রূপ লাভ করেনি ।  ঘটোৎকচ গুপ্তর পুত্র  প্রথম চন্দ্রগুপ্ত গুপ্তের  সময়েই প্রকৃত সাম্রাজ্যের  উত্থান ঘটে ।   ৩৩৫ থেকে ৩৮০ খ্রিস্টাব্দের মধ্যে সমুদ্রগুপ্তের আমলে প্রাপ্ত  মুদ্রায় রানী কুমারদেবী এবং রাজা প্রথম চন্দ্রগুপ্ত  ।   প্রথম চন্দ্রগুপ্তই   ( ৩২০ - ৩৩৫ )   গুপ্ত সাম্রাজ্যের  প্রথম নৃপতি ।  এ প্রসঙ্গে একজন ঐতিহাসিক লিখেছেন :  The Gupta dynasty first seems to be in eminence with the accession of Chandra Gupta I ,  son of Ghatotkacha to the throne of the ancestral Gupta kingdom .   গুপ্ত সাম্রাজ্যের সূচনাকাল ২৬ ফেব্রুয়ারি ৩২০ খ্রিস্টাব্দ  ।  প্রথম চন্দ্রগুপ্ত মহারাজাধিরাজ  উপাধি ধারণ করেছিলেন ।   লিচ্ছবি গোত্র   মগধে শক্তিশালী ছিল ।  প্রথম চন্দ্রগুপ্ত  লিচ্ছবি গোত্রে বিয়ে করেন ।  তাঁর স্ত্রীর নাম কুমারদেবী ।   সুতরাং  বিয়ের উদ্দেশ্যটি ছিল একেবারেই রাজনৈতিক ।   প্রথম চন্দ্রগুপ্ত প্রয়াগ  ( এলাহাবাদ )  সাতেক  ( অযোধ্যা )  এবং মগধ  ( বিহার )  জনপদ শাসন করেন ।  সমুদ্রগুপ্তের স্বর্ণমুদ্রা ।  উল্লেখ্য ,  বাংলাদেশে গুপ্ত শাসন আরম্ভ হয়েছিল  সমুদ্রগুপ্তের   শাসনামলে  ।  বাংলার কালিঘাট হুগলি তমলুক ও যশোর গুপ্তযুগের প্রচুর  মুদ্রা পাওয়া গেছে । প্রথম চন্দ্রগুপ্তর পুত্র সমুদ্রগুপ্ত ৩৩৫ খ্রিস্টাব্দে মগধের শাসনভার গ্রহন করেন ।  তিনি সর্বমোট ৪৫ বছর শাসন করেন ।  এই সময়কালে তিনি কুড়িটি রাজ্য জয় করেন এবং  হিমালয় থেকে দক্ষিণের নর্মদা নদী এবং  ব্রহ্মপুত্র থেকে যমুনার মধ্যবর্তী বিপুল ভূখন্ড গুপ্ত সাম্রাজ্যের   অর্ন্তভূক্ত করেন ।   অনন্য সামরিক প্রতিভার কারণে সমুদ্রগুপ্ত  কে ভারতীয় নেপোলিয়ান বলা হয়  ।  তিনি  অশ্বমেধ যজ্ঞ করতেন  .  .  .  ছিলেন বিষ্ণুর পূজারী  ( অর্থাৎ বৈষ্ণব )  ।   ধর্মীয় বিষয়ে অবশ্য সমুদ্রগুপ্ত সহনশীল ছিলেন ।  তাঁর সময়ে শ্রীলঙ্কার বৌদ্ধ রাজা Sirimeghvanna কে গয়ায় একটি বৌদ্ধমঠ নির্মাণ করার অনুমতি দিয়েছিলেন ।  কেবল কুশলী সমরবিদ কিংবা উদার শাসকই নন ,   শিল্পসাহিত্যের পৃষ্ঠপোষক  ছিলেন সমুদ্রগুপ্ত  ।  কবিতা লিখতেন ।  সংগীত চর্চা করতেন ।  রাজকবি হরিষেন ,  বৌদ্ধ ভিক্ষু বসুবন্ধু এব বৌদ্ধ যোগী আসঙ্গ এইসব আলোকিত মানুষ তাঁর রাজদরবার আলো করেছিল ।  বাংলাদেশে গুপ্ত শাসন আরম্ভ হয়েছিল ওই সমুদ্রগুপ্তের   শাসনামলেই  ।  সমুদ্রগুপ্ত বাংলা  ( বর্তমান বাংলাদেশ এবং পশ্চিমবাংলা )  জয় করেছিলেন ।  এ সময়ে বঙ্গদেশ নতুন অধ্যায়ের প্রবেশ করে ।  কেননা ,  বঙ্গে যে স্বাধীন রাজ্যগুলির মধ্যে অভ্যন্তরীণ সংঘাত চলছিল  তার অবসান হয় ।  কেবল তাই নয়  বঙ্গদেশ প্রায় দেড় শতক ধরে গুপ্ত সাম্রাজ্যের  রাজনৈতিক ও সাংস্কৃতিক কর্মকান্ডের সঙ্গে সর্ম্পকিত ছিল ।  পরবর্তীকালে বঙ্গদেশ যখন নিজেই সাম্রাজ্য প্রতিষ্ঠা করেছিল -  তখন সেই অভিজ্ঞতা তার কাজে লেগেছিল ।   ২য় চন্দ্রগুপ্তের মুদ্রা ।  সমুদ্রগুপ্তর মৃত্যুর পর তাঁর জ্যেষ্ট পুত্র রামগুপ্ত মগধের সিংহাসনে বসেছিলেন ঠিকই  তবে এক বিস্ময়কর ঘটনার পর  শেষাবধি মগধের ক্ষমতা লাভ করেন ২য় চন্দ্রগুপ্ত ।  রামগুপ্ত ছিলেন দূর্বল শাসক  ।  তিনি শকরাজা ২য় রুদ্রসেন - এর কাছে পরাজিত হয়েছিলেন ।  মূলত  শকরা  (  ( Saka )  )  ছিল কাস্পিয়ান সমুদ্রের তীরবর্তী গোত্র ।  এদের বলা হয় Scythian  ।  এদেরই একটি গোত্র মাইগ্রেট করে ভারতের রাজস্থান অবধি চলে এসেছিল  ।  এবং গুপ্তদের মুখোমুখি হয়েছিল ।  দূর্বলচিত্ত শাসক রামগুপ্ত তাঁর জীবনের বিনিময়ে তাঁর  স্ত্রী ধ্রুবদেবীকে শক রাজা ২য় রুদ্রসেন হাতে তুলে দিতে উদ্যত হন  ।  তবে ২য় চন্দ্রগুপ্ত এইরূপ হীন সিদ্ধান্ত  মেনে নিতে পারেননি  ।  ২য় চন্দ্রগুপ্ত  নারীর ছদ্মবেশ ধারণ করে শক শিবিরে পৌঁছে শকরাজা ২য় রুদ্রসেন কে হত্যা করেন ।   এরপর রামগুপ্ত কেও হত্যা করেন এবং  ধ্রুবদেবীকে বিয়ে করেন ।   (  ফিলম তৈরি জন্য এমন একটি দূর্দান্ত প্লট গেমস আর রোবট নিয়ে ব্যস্ত শাহরুখ খান মিস করেন কি ভাবে ?  কাপুরুষ  রামগুপ্তর স্ত্রী ধ্রুবদেবীর চরিত্রে  ঐশ্বরিয়া রাই অনিবার্যভাবে মানিয়ে যাবেন   .  .  .  কবি কালিদাস তো ২য় চন্দ্রগুপ্তর সভাকবি ছিলেন  .  .  . কাজেই  .  .  .   ।  )  .  .  .  যাই হোক ।   ২য় চন্দ্রগুপ্ত  ‘ বিক্রমাদিত্য ’  উপাধি গ্রহন করেন ।  এবং   ৩৮০ থেকে ৪১৩ খ্রিস্টাব্দ  অবধি প্রায় চল্লিশ বছর শাসন করেন ।  এই সময়ে তিনি  ভারতের পশ্চিম উপকূল  থেকে বঙ্গোপসাগর অবধি গুপ্ত সাম্রাজ্যের বিস্তার ঘটান ।  সাম্রাজ্যের  কলেবর বৃদ্ধি পাওয়ায় উজ্জীয়িন -  এ দ্বিতীয় রাজধানী স্থাপন করেন ।  ভারতের পশ্চিম উপকূলে বন্দরগুলি সক্রিয় থাকায় ভূমধ্যসাগরের সঙ্গে বানিজ্য সুগম হয়েছিল ।  ২য় চন্দ্রগুপ্ত কূটনৈতিক পদক্ষেপে দক্ষিণ ভারতের সঙ্গে রাজনৈতিক সর্ম্পক সুদৃঢ়  করেন ।  তার আগে শকদের পশ্চিম - ভারত থেকে সম্পূর্ণরূপে উচ্ছেদ করেন ।  তাঁর আমলে  বঙ্গদেশে বিদ্রোহ দেখা দিয়েছিল ।  সুতরাং  তিনি পূর্নবার  বাংলা জয় করেন ।  নানা কারণে  সম্রাট ২য় চন্দ্রগুপ্তর শাসনামল উল্লেখযোগ্য ।  কবি কালিদাসের কথা আগেই উল্লেখ করেছি ।  তাছাড়া চৈনিক পর্যটক  ফাহিয়েন তাঁর সময়েই  ভারতবর্ষে এসেছিলেন । প্রথম কুমারগুপ্তর আমলের লৌহস্তম্ভ ।  বর্তমানে এটি রয়েছে দিল্লির কুতুব কমপ্লেক্সে ।  যদিও লৌহস্তম্ভটি  প্রথমে ছিল মথুরায় ।   স্তম্ভের উপরে ছিল গরুড় ।  এই লৌহস্তম্ভ সম্বন্ধে বলা হয় : The iron pillar is one of the world ' s foremost metallurgical curiosities . প্রথম কুমারগুপ্ত  ছিলেন ২য় চন্দ্রগুপ্তর পুত্র ।  এর সময়কাল ৪১৫ - ৪৫৫ খ্রিস্টাব্দ  ।  ইনিও একজন যোগ্য শাসক ছিলেন ।  বাংলা থেকে গুজরাট এবং হিমালয় থেকে নর্মদা অবধি গুপ্ত সাম্রাজ্যের  অভ্যন্তরীণ ঐক্যটি অক্ষুন্ন রেখেছিলেন ।  প্রথম কুমারগুপ্ত  চল্লিশ বছর শাসন করেন ।  অবশ্য দক্ষিণের  পুষ্যমিত্র বংশের  হুমকি এবং  পশ্চিমে শেষ হূনদের আক্রমনের কারণে  তাঁর রাজত্বের শেষ অধ্যায়টি  ভালো যায়নি ।  প্রথম কুমারগুপ্ত  অবশ্য শক্রদের দমন করেছিলেন ।  এবং  অশ্বমেধযজ্ঞ করেছিলেন ।  গুপ্তযুগের স্থাপত্যস্কন্ধগুপ্ত ছিলেন গুপ্ত বংশের সর্বশেষ উল্লেখযোগ্য সম্রাট ।  তাঁর  সময়কাল ৪৫৫ - ৪৬৭ খ্রিস্টাব্দ ।  ঐতিহাসিকরা ওই সময়ে অর্থাৎ প্রথম কুমারগুপ্তর মৃত্যুর পর মগধে গৃহযুদ্ধ সংগঠিত হয়েছিল বলে  অনুমান করেন ।  একটি শিলালিপিতে গৃহযুদ্ধের কথা উল্লেখ রয়েছে ।  যা হোক ।    প্রথম কুমারগুপ্ত দক্ষিণে পুষ্যমিত্র বংশের হুমকি এবং পশ্চিমে শেষ হূনদের আক্রমন দমন করলেও স্কন্ধগুপ্ত এদের আক্রমনে পর্যদস্ত হন । আজও ভারতবর্ষের পথে পথে গুপ্তযুগের দালানকোঠা চোখে পড়ে এবার গুপ্ত সাম্রাজ্যের পতন সম্বন্ধে দু - চার কথা বলা যাক ।  একে গুপ্ত সাম্রাজ্য   বিশাল আকার ধারণ করেছিল ।  কাজেই স্থানীয় বিদ্রোহের ফলে কেন্দ্র তার  রাজ্য হারাচ্ছিল ।  মরার উপর খাড়ার ঘায়ের মতো  ৫০০ খ্রিস্টাব্দে পশ্চিম দিক থেকে  হুন আক্রমন আরম্ভ হয় ।  দু - জন হুন শাসক তোরামানা এবং মিহিরকুল এর আক্রমনে গুপ্ত সাম্রাজে্যর  পশ্চিম ভাগ বিপর্যস্ত হয়ে পড়েছিল ।   অবশ্য  ৪৫৫ খ্রিস্টাব্দে স্কন্ধগুপ্ত  হূনদের  দমন করতে সমর্থ হন ।  এতে অবশ্য রাষ্ট্রকে  বিপুল  ব্যয়ের ভার সইতে হয়েছিল ।  ( পরিস্থিতি অনেকটা বর্তমান কালের মার্কিন যুক্তরাষ্ট্রের মতো ।  মার্কিন যুক্তরাষ্ট্র ইরান ,  পাকিস্তান এবং উত্তর কোরিয়া আক্রমন করতে চায়  কিন্তু বিপুল ব্যয়ের কথা ভেবে পিছু হটে  .  .  .  )  এবার সাম্রাজ্যটির পতনের  অভ্যন্তরীণ কারণগুলির দিকে তাকানো যাক ।  উদার গুপ্ত সম্রাটরা  ব্রাহ্মণদের বড় বড় গ্রাম দান করতেন ।  এটি ভারতের ইতিহাসে বিরল না হলেও ব্রাহ্মণদের কর আদায়ের ক্ষমতা দিয়েছিলেন তাঁরা ।  কাজেই এতে ক্ষুদ্র ক্ষদ্র  ( অনুৎপাদনশীল )  অর্থনৈতিক জোন তৈরি হয়েছিল ।  যা পরিনামে সাম্রাজ্যটিকে অর্থনৈতিকভাবে  দূর্বল করে তুলেছিল   ।  গুপ্ত রাজারা  বিহারের নালন্দা এবং বিক্রমশীলা মহাবিহারে   ( বৌদ্ধ বিশ্ববিদ্যালয়ে )  প্রচুর  অর্থ দান করতেন ।   এটিও ছিল অনুৎপাদনশীল খাত ।  তাছাড়া গুপ্ত রাজারা    ছিলেন বৈষ্ণব  ।  তবে সম্রাট প্রথম কুমারগুপ্ত সন্ন্যাস ধর্মের প্রতি  ঝুঁকেছিলেন ।  একটি মুদ্রায় তাকে  সন্ন্যাসীর পোশাক পরিহিত অবস্থায় দেখা যায়  ।  তিনি এক ধরনের মুদ্রার প্রবর্তন করেছিলেন যাকে  " অপ্রতিঘ ধরন "  বলা হয় ।  প্রতিঘ শব্দের মানে ক্রোধ ।  কাজেই  অপ্রতিঘ মানে অক্রোধ ।  কাজেই অহিংস একজন সম্রাটের  পক্ষে কঠোর হাতে রাজ্যশাসন কিংবা রাজ্যবিস্তার সম্ভব না ।  এসব কারণেই  গুপ্ত সামাজ্যের পত তরান্বিত হয়েছিল ।  অজন্তা গুহা ।  গুপ্ত আমলের শিল্পীদের অপূর্ব সৃষ্টি ।  যা আসলে গুপ্ত সম্রাটদের  শিল্পের প্রতি ভালোবাসার উজ্জ্বল নিদর্শন ।   অজন্তা গুহার অবস্থান বর্তমান ভারতের  মহারাষ্ট্রের পশ্চিমে ।  তৎকালে  যেখানে বাকাটাক রাজ্য শাসন করত  ।  গুপ্তদের সঙ্গে এদের বৈবাহিক সম্পর্ক ছিল ।  কাজেই  The rich and sensuous life at Vakataka court and of Gupta India in general is realistically displayed in these murals .  গুপ্ত যুগে তন্ত্রেরও চর্চা হত ।  আজও অজন্তার ইরোটি স্থাপত্য তারই প্রমাণ ধরে রেখেছে   এসব দালানকোঠা এক ধূসর যুগের স্মৃতি নিয়ে পড়ে আছে  .  .  .   পূর্বেই উল্লেখ করেছি যে ভারতবর্ষের ইতিহাসে গুপ্তযুগকে বলা হয় ধ্রুপদি সভ্যতা এবং  স্বর্নযুগ ।  কেননা ,   সেই  প্রথম ভারতের উচ্চবিত্ত শ্রেণি উন্নত জীবনযাত্রার স্বাদ পেয়েছিল ।  তবে সাধারণ মানুষের ভাগ্য  ‘  ধ্রুপদি সভ্যতায় ’  বিশেষ বদলায় নি ।  এদের কাঁধের ওপর ভর করেই দাঁড়িয়ে ছিল গুপ্ত সাম্রাজ্য  ।  যেমনটা আজও   আধুনিক ভারতবর্ষ সমাজের গরীব পদদলিত মানুষের বুকের ওপর পা রেখে দাঁড়িয়ে আছে  ।  লাভ যা হয়েছে তা ওই উচ্চবিত্তেরই ।  আজও যাদের হাতে অবাধ  দূর্নীতির ছাড়পত্র   .  .  . কাজেই  বর্তমানে ভারতবর্ষজুড়ে যে অহিংসপন্থী আন্না হাজারে এবং সহিংসপন্থী মাওবাদী আন্দোলনের উত্থান ঘটেছে  তার কারণ সহজেই অনুমেয় ।  সাহসী শিখ যুবকের হাতে  দুর্নীতিবাজ মন্ত্রীর চড় খাওয়ারও কারণটিও আমরা ভারত - ইতিহাসের বিভেদ এবং বৈষম্যের  ভিতর অনুসন্ধান করতে পারি  .  .  . তথ্যসূত্র : সুনীল চট্টোপাধ্যায় :  প্রাচীন ভারতের ইতিহাস  ( প্রথম এবং ২য় খন্ড )  Majumdar ,  R . C .  ,  Raychaudhuri ,  H .  C .  ,  Datta ,  Kalikinkar; AN ADVANCED HISTORY OF INDIARomila Thapar  A History of India :  Volume 1এই পোস্টটি গুপ্তযুগ সম্বন্ধে সংক্ষিপ্ত পর্যালোচনা মাত্র ।  কাজেই  যারা গুপ্ত যুগ সম্বন্ধে বিশদভাবে জানতে চান তারা নীচে লিঙ্কগুলিতে পর্যাপ্ত তথ্য পাবেন  .  .  . http :  /  / india . mrdonn . org / gupta . htmlhttp :  /  / www . nupam . com / Sgupta1 . htmlhttp :  /  / www . ushistory . org / civ / 8e . asp






ভৌতিক  গল্প :  মধ্যরাতের অতিথি



                        ভৌতিক অভিজ্ঞতা বা অপ্রাকৃত ঘটনা আমার জীবনে  খুব বেশি ঘটেনি ।  তবে তরুণ বয়েসে আমি একটি অস্বাভাবিক ঘটনার মুখোমুখি হয়েছিলাম ,  যে ঘটনাটির ব্যাখ্যা আজও আমি পাইনি  .  .  .   তখন আমি একটি ওষুধ কোম্পানির  বিক্রয় - প্রতিনিধির কাজ নিয়ে সদ্য নাজিরপুর  এসেছি ।   নির্জন ,  ছিমছাম মফস্বল শহর ।  শহরের  নিরিবিলি এলাকায় একটি মেসে থাকি ।  সকালবেলায়  খেয়েদেয়ে কাজে বের হই ।  রাতে ফিরি ।  শুক্রবার ছুটি ।  তবে সেদিন আমি বাড়িওয়ালার অনুরোধে তার ছোট মেয়েটিকে পড়াই ।  বাড়িওয়ালা  জয়নাল হাজি  বেশ ধনী এবং গম্ভীর ধরনের মানুষ ।  পরিবার - পরিজন নিয়ে  দোতলায় থাকেন ।  তাঁরই ছোট মেয়ে মুক্তি ,   ক্লাস এইটে পড়ে ।  ভারি ফুটফুটে আর হাসিখুশি মেয়ে ।  তবে মুক্তির পড়ায় একেবারে মন নেই ,   পড়ার চেয়ে  গল্প করার ঝোঁকই বেশি ।  তবে  মুক্তির গল্প বলার স্টাইলটি কিন্তু ভারি চমৎকার ।  আর ওর ঝুলিতে কত যে গল্প রয়েছে !  ওর এক মামা ছিল ।  সেই মামাটি ছিলেন  আজব চরিত্রের এক মানুষ ।  তার গল্পই মুক্তি বেশি শোনায় ।   মুক্তির ছোটমামা ছিলেন অনেকটা ছন্নছাড়া ভবঘুরে ধরনের ।  ম্যাজিক - ট্যাজিক জানতেন ।  আবার সার্কাসেও নাকি মোটরসাইকেলের খেলা দেখাতেন ।  নীল রঙের একটা  ইয়ামাহা হানড্রেড চালাতেন ।  মুক্তি ওর ছোটমামার ফ্যান ।  ছোটমামার গল্পই মুক্তি বেশি করে ।  অনেক বছর হল ভদ্রলোক নাকি নিখোঁজ  .  .  .   তো ,  মুক্তিকে পড়িয়ে আর ওর মুখে মজার মজার গল্প শুনে আমার মফস্বলের নিঃসঙ্গ দিনগুলি বেশ কেটে যাচ্ছিল  .  .  .  তো ,  অদ্ভূত সেই  ঘটনাটা ঘটল এক রাতে  .  .  . আমি সতীরহাট থেকে ফিরছিলাম ।  রেললাইনে কী সমস্যা ছিল ,  ট্রেন লেট ছিল ।  নাজিরপুর স্টেশনে ফিরতে -  ফিরতে রাত দশটা বেজে গেল ।  কার্তিক মাস বলে  চারধার  নিঝুম হয়ে ছিল  ।  আর বেশ শীতও পড়েছিল ।  স্টেশনটা ছিল নাজিরপুর শহর থেকে আধ - কিলোমিটার দূরে ।  ওটুকু পথ হেঁটেই যাই ।   রিকশা নিই না ।  বাবা মারা যাওয়ার পর ঘাড়ের ওপর পুরো সংসার ।  প্রতিটি পাইপয়সা হিসেব কষে চলি ।  সে রাতেও   হাঁটছিলাম ।  অবশ্য রাস্তায় আমি একা নই ।  অন্য লোকজনও ছিল ।   বেশির ভাগই স্থানীয় হাটুরে লোকজন ।  গায়ে কাঁথামুড়ি দিয়ে কথা বলতে -  বলতে বিড়ি -  সিগারেট টানতে -  টানতে তারা হাঁটছিল ।  আকাশ থেকে ফুটফুটে  জ্যোস্না ঝরে ঝরে পড়ছিল ।  সরু এবড়োখেবড়ো পিচ রাস্তায় ঘন কুয়াশা  ।  দু ’ পাশে জ্বোনাক - জ্বলা বাঁশঝাড়  ।  মাঝে - মাঝে একটি - দুটি রিকশা চলে যায় টুংটাং শব্দে বেল বাজিয়ে ।   আমার মাথায় ক্যাপ ,  গলায় মাফলার প্যাঁচানো ,  পরনে  ফুলহাতা সোয়েটারের ওপর জিন্সের জ্যাকেট আর  জিন্সের প্যান্ট; পায়ে কেডস ।  তবু বাঁশঝাড়ের ওপাশেই গ্রাম আর দিগন্ত অবধি ধূ ধূ পাথার বলেই কনকনে শীত জেঁকে ধরছিল  ।   ঘন কুয়াশা সত্ত্বেও চারধার পরিস্কার চাঁদের আলোয় ঝকঝক করছিল ।  হঠাৎ লক্ষ করলাম রাস্তায় লোকজন নেই ।  যেন বাতাসে মিলিয়ে গেছে ।  পরক্ষণেই মনে হল বাঁশঝাড়ের ভিতর দিয়ে সরু পথ চলে গিয়েছে গ্রামের দিকে  ।  লোকগুলোর বাড়ি হয়তো সেই সব গ্রামে ।  হঠাৎ দেখতে পেলাম রাস্তার পাশে একটা মোটর সাইকেল থেমে আছে ।  একজন লোক চাকার কাছে উবু হয়ে ঝুঁকে কী যেন দেখছে ।  মোটর সাইকেলটা  বিগড়ে গেছে মনে হল  ।  উবু হয়ে বসে থাকা  লোকটা মধ্যবয়েসি ।  পরনে সাদা রঙের সোয়েটার ও কালো রঙের কর্ডের প্যান্ট ।  পাশে একজন মহিলা দাঁড়িয়ে ছিলেন ।  বৃদ্ধা বলে মনে হল ।  বৃদ্ধার পরনে  সাদা শাড়ি ,  গায়ে কালো রঙের  দামি  চাদর ,  চোখে সোনালি ফ্রেমের চশমা ।   আমি আবার মোটরসাইকেলের পাগল ।  ওই দুই চাকার যান্ত্রিক  বাহনটার প্রতি আশৈশব আমি ভীষণ দূর্বল ।  আমার নীল রঙের একটা ইয়ামাহা হানড্রেড ছিল ।  সেকেন্ড হ্যান্ড অবশ্য ।  ওটা বছর দুয়েক চালিয়েছি ।  বাবা মারা যাবার পর বেচে দিতেই হল । আমি মোটরসাইকেলের পাশে এসে দাঁড়ালাম ।  ঠিক তখনই কেমন  আঁশটে গন্ধ পেলাম ।  বৃদ্ধার মুখটি কেমন ফ্যাকাশে ,  হলদে রঙের ,  যাকে বলে পেইল ।  পায়ের শব্দে  মাঝবয়েসি লোকটি মুখ তুলে আমার দিকে তাকালেন ।  মাথায় ব্যাক ব্রাশ করা চুল ।   মুখটি ভীষণ কালো ।  মুখভরতি বসন্তের দাগ ।  চোখে  নীল রঙের সানগ্লাস ।  ভদ্রলোক এত রাতে সানগ্লাস পরে আছেন কেন ?  ব্যাপারটা আমার কাছে কেমন যেন  বেখাপ্পা ঠেকল ।  আর সেই আঁশটে গন্ধটা তীব্র হয়ে উঠল মনে হল । কি সমস্যা ?  মৃদু হেসে আমি জিজ্ঞেস করলাম ।   লোকটা বিরক্ত হয়ে বলল ,  আর বলবেন না ভাই ।  এই  সেদিন ক্লোজ এক আত্মীয়র কাছ থেকে  কিনলাম । আমি বললাম ,  দেখি তো ,  আমি একবার ট্রাই করি ।  বলে হাতের ব্যাগটা মাটির ওপর রেখে চাকার সামনে  ঝুঁকে বসলাম ।  মিনিট দশেক পর  এটাওটা নেড়েচেড়ে ভারি অবাক হলাম ।  সবই তো ঠিকই আছে ।  গিয়ার  - ক্লাচ - ব্রেক সব ।  তাহলে চলছে না কেন ? বৃদ্ধা বলল ,  তখন অত করে মানা করলাম কিনিস না ।  লোকমান লোকটা সুবিধা না ।  আহ্ মা !  কী শুরু করলা ।  অখন চুপ করো তো । ছেলের ধমক খেয়ে বৃদ্ধা কেমন মিইয়ের গেল । লোকটা আমাকে জিগ্যেস করল ,  আপনার নাম ? বললাম ।  কী করি তাও বললাম ।  আরও বললাম যে নাজিরপুরে আমি নতুন এসেছি ।  কথায় কথায় জানতে পারলাম ।  ভদ্রলোকের নাম আমিনুল ইসলাম সিকদার ।  বাড়ি ধুরুলিয়ার সিকদার বাড়ি ।  ধুরুলিয়া জায়গাটা নাজিরপুর  ছাড়িয়ে আরও অন্তত সতেরো - আঠারো কিলোমিটার ।   বাইকটা এখন অচল হয়ে গেলে মুশকিল । আমার কপালেও চিন্তার রেখা ফুটে উঠল । আমারও ফেরা দরকার  ।  খিদে পেয়েছে ।   ট্রেনে সন্দেশ আর ঝালমুড়ি খেয়েছি আটটার দিকে ।  মেসে খাবার ঢাকা আছে ।  আজ বুধবার ।  সিরাজগঞ্জের আফজাল - এর  আজ বিরিয়ানি রাঁধার কথা  ।  পিচ রাস্তার ওপর কার যেন দীর্ঘ ছায়া পড়ল ।  চমকে উঠলাম ।  তাকিয়ে দেখি  কুয়াশার ভিতর কে যেন এদিকেই এগিয়ে আসছে ।  ভালো করে ঠাওর হতে বুঝলাম বুড়োমতন একটা  লোক ।  মাথায় মাঙ্কিটুপি , গায়ে   চাদরমুড়ি দেওয়া  ।  কাছে এসে দাঁড়াতেই ভালো করে চেয়ে দেখলাম ।  বুড়োর ফরসা মতন চেহারা ,  টিকালো নাক ।  তবে চোখ দুটি ভীষণ প্রাণহীন ,  ঘোলা ।  মুখে খোঁচা খোঁচা পাকা দাড়ি ।  তবে বেশ শক্ত সমর্থ শরীর ।  বুড়ো বলল ,  সার ,  গাড়ি নষ্ট হইছে নাকি ?  হ্যাঁ ।  আমি মাথা নেড়ে বললাম । বুঝছি ।  তয় এত রাইতে মেকানিক কই পাইবেন ।  আইজ রাতটা আমার বাড়িত থাকেন ।  গরম গরম চাইট্টা ডাইল - ভাত খান ।  কাল বিহানে  একটা যাহা হউক ব্যবস্থা কইরা দিমুনে । আমিনুল ইসলাম জিগ্যেস করলেন ,  তোমার নাম কি ?  বুড়ো হাত কচলে বলল ,  এই দীনদরিদ্রের নাম হইল গিয়া নায়েব আলী সার ।  খেয়াল করলাম বুড়োর হাতে লেদারের গ্লাভস পরা ।  থাক  কোথায় ?  এবার আমি জিগ্যেস করলাম ।  কাছেই ।  ঐ পাইকার তলা ।   বলে হাত তুলে বাঁশঝাড়ের দিকে দেখাল বুড়ো । বৃদ্ধা বলল ,  ও ফজলু ,  চল বাবা ।  এর সঙ্গেই চল ।  ঠান্ডায় আমার দম বন্ধ হয়ে আসতেছে ।  তখন কত কইরা বললাম রাতটা আফরোজাদের বাড়ি থাকি ,  তুই রাজি হইলি না তখন ।   আমিনুল ইসলাম বললেন ,  আইচ্ছা ।  থাকুম ।  অখন তুমি চুপ কইরা থাক ।  আমি বললাম ,  আমি তাহলে যাই ।  আমিনুল ইসলাম আমার দিকে তাকালেন ।  হাসলেন ।  তারপর  বললেন ,  আপনাকে অনেক ধন্যবাদ ।  বলে চোখ থেকে সানগ্লাস খুলে ফেললেন ।  দেখি লোকটার একটা চোখ পাথরের আর  .  .  .  আর অন্য চোখে কিছু নেই ।  গর্ত ! আমি কোনওমতে বললাম ,  না ,  না ঠিক আছে ।  বলে ব্যাগটা তুলে দ্রতপায়ে হাঁটতে থাকি ।  আমার বুক কাঁপছিল ।  আমিনুল ইসলাম -  এর এক চোখে গর্ত কেন ?  ভাবছিলাম ।  একবার মুখ ফিরিয়ে দেখলাম আমিনুল ইসলাম আর নায়েব আলী মিলে  মোটরসাইকেলটা ঠেলছে ।  কিন্তু মোটরসাইকেলটা এক চুলও নড়ছে না ।  আমি দাঁড়িয়ে পড়লাম ।   আমার কি ওদের সাহায্য করা উচিত ।  দ্রুত ভাবছি ।  তারপর কখন যে আমি  মোটরসাইকেলটার কাছে চলে এলাম ,  কীভাবে এলাম ,  বুঝতে পারলাম না ।  আমি বললাম ,  কি ব্যাপার ?  নড়ছে না ।  দেখি তো  ।  বলে আমিও ধাক্কা দিলাম ।   মোটরসাইকেলটা এবার চলতে শুরু করল ।  সরু একটা রাস্তা  বাঁ পাশের বাঁশঝাঁড়ের ভিতর দিয়ে চলে গেছে ।  বাঁশগাছের  ফাঁকেফোঁকড়ে জ্যো¯œার আলো পড়ে আছে ।  শুকনো পাতায় ভরতি একটা পুকুর দেখা দেখতে পেলাম ।  আর কলাঝোপ ,   খড়ের স্তূপ ।  কী  নির্জন রাত !  বাতাসে বাঁশপাতা - মাখা  শিশিরের গন্ধ ভাসছিল ।  নির্জনতা ভেঙে হঠাৎ গরুর হাম্বা ডাক ভেসে এল ।  মোটরসাইকেল  ঠেলতে -  ঠেলতে আমিনুল ইসলাম আমাকে বললেন ,  মাকে নিয়ে শ্বশুরবাড়ি গিয়েছিলাম ,  বুঝলেন ।  দাওয়াত ছিল ।  আমার বোর আবার বাচ্চা হবে ।  আমার শ্বশুরবাড়ি হৈল সিদ্দিকগঞ্জ  । সিদ্দিকগঞ্জ কোথায় সার ?  নায়েব আলী জিগ্যেস করে ।  আতাইখোলা ।  চিনছি সার ।  আমার আব্বার মামার বাড়ি হইল আতাইখোলা মন্ডলবাড়ি ।  আপনি মোনাফ মন্ডলরে চিনেন ছার ? না ।   রাতে থাকবার জন্য আফরোজার বাবায় মানে আমার শ্বশুরে জোরজবস্তি করছিলেন ।  এইদিকে ঘরবাড়ি খোলা ।  ভাইদের সঙ্গে আবার আমার পৈত্রিক সম্পত্তি লইয়া মামলা - মোকদ্দমা চলতাছে ,  বুঝলেন না । কথাবার্তায় আমিনুল ইসলাম কে  ভীষণ আন্তরিক মনে হল । তবে তখন আমার বুক কাঁপছিল ।  আমিনুল ইসলাম -  এর এক চোখে গর্ত কেন ?  ভাবছিলাম ।  বৃদ্ধা হাঁটতে হাঁটতে পিছিয়ে পড়েছিলেন ।    খুঁড়িয়ে  খুঁড়িয়ে হাঁটছিলেন ।  পায়ের কোনও ধরণের সমস্যা আছে বলে মনে হল ।  ঠেলাঠেলি করে আমা মোটর সাইকেলটা বিশাল একটা খড় - ছড়ানো  উঠানে তুলে আনলাম ।   উঠানের চারপাশে টিনের চৌচালা ঘর ।  একপাশে গোহাল ঘর ।  বাড়ির চারধারেই ঘন বাঁশঝাড় ।   এটা কি নায়েব আলীর বাড়ি ?  তাহলে তো তাকে বেশ অবস্থাসম্পন্ন গৃহস্থ বলতেই হয় ।  আমি বললাম ,    আমি তাহলে যাই ।  নায়েব আলী বলল ,  যাবেন কী ছার ।  আপনি হইলেন আমার অতিথি ।  আমাগো লগে অখন গরম গরম চাইট্টা ভাত খান ।  ঘরে গাওয়া ঘি আছে ।  মনোয়ারায় গরম গরম বেগুন ভাইজা দিবনি ।  আমিনুল ইসলাম অত্যন্ত আন্তরিক কন্ঠে বললেন ,  আরে !  আপনি আসুন তো আমাদের সঙ্গে ।  আসুন ,  আরাম করুন ।  আপনি হৈলেন গিয়া বিদেশি মানুষ ।  মেহমান ।  এই অঞ্চলের মানুষ কেমন অতিথিপ্রবন হয় সেইটা  স্বচক্ষে দেইখে যান ।  মাইঝরাতের অতিথি গো আমরা কী রকম যতœআত্তি  সম্মান করি দেখবেন না ?   এবার বৃদ্ধা বললেন ,  তুমি আমাদের সাথে থাক না বাবা ।  তুমি এত ভালো মানুষ ।  আমাদের কত সাহায্য করলা ।  এই রকম কেউ করে ।  আমি চুপ করে থাকি ।  আমি প্রচন্ড খিদে টের পাচ্ছিলাম ।  ওপাশের একটা ঘরে সাদা আলো দেখা যাচ্ছিল ।    চুড়ির রিনরিন শব্দ শোনা গেল ।  ছ্যাঁত ছ্যাঁত  শব্দ শুনতে পেলাম ।  চুলায় ডাল বাগার দেবার সময় যে রকম শব্দ হয় ,  ঠিক তেমন ।  মনোয়ারা ?  নায়ের আলীর বউ না মেয়ে ?  বৃদ্ধা সাবলীল ভঙ্গিতে  দাওয়ায় উঠে সেই ঘরের ভিতরে চলে গেলেন ।  যেন  পরিচিত ঘরদোর ।  আমার কেমন খটকা লাগল ।  নায়েব আলী আমাকে আর আমিনুল ইসলামকে বাঁ পাশের বড় একটা  ঘরে নিয়ে এল ।  কাচারিঘরই মনে হল ।   মেঝের ওপর একটা হ্যাজাকবাতি ।  সাদা আলো ছড়িয়ে  ছিল ।  ঘরে চৌকি কিংবা খাট - পালঙ্ক কিছু নেই ।  মেঝেতেও খড় বিছানো ।  তবে একটি বড় পাটি বিছানো ।  ভিতরে ঢুকে টের পেলাম ঘরটা বেশ গরম ।  আরামই লাগছিল ।  ঠান্ডায় হাত পা জমে আছে ।  ব্যাগ রেখে বসলাম হাত - পা ছড়িয়ে । নায়েব আলী বেড়িয়ে গেছে ।  সম্ভবত খাবার আনতে ।  বাড়িঘর শুনশান করছে ।  এ বাড়িতে কারা থাকে ?  আর কারও সাড়াশব্দ পাচ্ছি না কেন ? নায়েব আলীর সঙ্গে দেখা না হইলে কী যে মুশকিলে পড়তাম ।  বলে আমিনুল ইসলাম চোখ থেকে সানগ্লাস খুলে ফেললেন ।  গর্তের ওপর আমার চোখ আটকে গেল ।  এরই মধ্যে  আমার অনেক ঘনিষ্ট হয়েছি ।  তবে আমি কিছুটা অর্ন্তমুখি বলেই চোখ নিয়ে  কিছু জিজ্ঞেস করলাম না ।   নায়েব আলী বড় একটি গামলা নিয়ে পাটির ওপর রাখল ।  গামলায় গরম পানি  ।  পকেট থেকে  কসকো সাবান বের করল সে ।  তার কাঁধের ওপর একটি গামছা ।  গামছাটা নতুন মনে হল ।  আমার খটকা লাগল ।  যেন সব তৈরিই ছিল ।  কিন্তু ,  তা কি করে সম্ভব ?  হাত মুখ ধুয়ে আমি জুত করে বসলাম ।  একটু পর নায়েব আলী গামলা ভর্তি ধোঁওয়া ওঠা গরম ভাত নিয়ে এল ।  আর একটা থালায় বেগুন ভর্তা ,  বাটিতে মাসকলাইয়ের ডাল ।  ভাত মুখে দিয়ে দেখি কাঁকর ,  ভর্তায় ভীষণ ঝাল আর লবণ বেশি ,  ডালে লবণই  হয়নি ।  মুখ ফুটে কিছু বললাম না ।  হাজার হলেও আমি অতিথি ।  আড়চোখে দেখি আমিনুল ইসলাম নিশ্চিন্তে খেয়ে চলেছেন ।  খেতে খেতেই আমার ভয়ানক  ঘুম পেল  .  .  . কীসের যেন আবছা  ডাক শুনতে পাচ্ছিলাম ।  একটু পাখিদের ডাক ।  আর মুখের ওপর গরম লাগছিল ।  বুঝলাম রোদের তাত ।  ঘাড়ের নীচে ভেজা ভেজা । শিশির ভেজা ঘাসের ওপর শুয়ে আছি বুঝতেই  ধড়ফড় করে জেগে উঠলাম ।  মাথা ভীষণ ভার ভার ঠেকল ।  কপালের দু ’ পাশের রগ টনটন করছে ।  আমি এখানে কেন ?   চারিদিকে চেয়ে দেখি ভোরের আলো ফুটতে শুরু করেছে ।  ধীরে ধীরে সব মনে পড়ে গেল ।  নায়েব আলীর বাড়িঘর গেল কোথায় ?  চারিদিকে বাঁশঝাড় ।  আর কিছু নেই ।  পিচরাস্তা চোখে পড়ে ।  একটা মোটরসাইকেল চলে যাচ্ছে ।  দূরে  আমার ব্যাগটা পড়ে আছে ।  পকেট হাতড়ে ব্যাগ খুলে দেখলাম  টাকাপয়সা কিছুই  খোয়া যায়নি ।  তাহলে অজ্ঞান পার্টি নয় ?  তাহলে আমি কী স্বপ্ন দেখছিলাম ?  কিন্তু ,  কিন্তু স্বপ্ন এত বাস্তব হয় ?  ক্লান্ত অবসন্ন শরীরে ধীরে ধীরে শহরে ফিরে এলাম ।  আমি ইনট্রোভার্ট গোছের মানুষ ।  সেই রাতের অস্বাভাবিক ঘটনাটি সর্ম্পকে  কাউকে কিছু বললাম না   .  .  . শুক্রবার ।  সিপাহি পাড়ার  দারুল ইহসান জামে মসজিদে জুম্মার নামজ পড়তে গেলাম ।  আমার সঙ্গে বাড়িওয়ালা জয়নাল হাজি  ।  প্রতি শুক্রবার আমি আর জয়নাল হাজি একসঙ্গে নামাজ পড়তে যাই ।  জামে মসজিদটা কাছেই ।  আমরা হেঁটেই যাই ।    আজ মসজিদে যাওয়ার সময় জয়নাল হাজি সরাসরি তার ছোটকন্যা মুক্তির সঙ্গে আমার বিয়ের প্রস্তাব দিলেন । মুক্তি এইটে পড়ে ।   আমি খানিকটা হকচকিয়ে গেলাম ।  ধাক্কা সামলে নিয়ে বললাম ,  মুক্তি আগে এইচ এস সি পাস করুক চাচা ।  তারপরে আপনি আমার মাকে বলবেন । হাজি সাহেবের প্রতিক্রিয়া বোঝা গেল না ।  মুক্তিকে পড়ানোর সুবাদে শুক্রবার জুম্মার নামাজের পর  আমি জয়নাল হাজির বাড়িতেই খাওয়াদাওয়া করি ।  হাজি সাহেব এলাহি আয়োজন করেন ।  জয়নাল হাজি আমার সঙ্গে খেতে বসেন ।    গল্পটল্প করেন ।  জয়নাল হাজি জিন - পরি ,  পির - আউলিয়ার মনোরম জগতে বাস করেন ।   সেসব গল্পই বেশি হয় ।  শুনতে আমার ভালো লাগে ।  খাওয়ার আগে ড্রইংরুমে বসে আছি ।  আড়চোখে দেখলাম মুক্তি গোলাপি রঙের সালোয়ার কামিজ পরে পরির মতন উড়ছে ।  হাতে মুঠোফোন ।  একবার বারান্দায় যাচ্ছে তো একবার ঘরে ।  মুক্তি  জয়নাল হাজির তৃতীয় পক্ষের মেয়ে ।  অনেক আদরের ।  ভারি ফুটফুটে মেয়ে ।  সারাক্ষণ মুখে হাসি লেগেই আছে ।  এত চটপটে আর হাসিখুশি মেয়ে ।  ওকে আমার দুপুরবেলা পড়াতে হয় ।  বিকেলে একেবারে চা আর সাত পদের নাশতা খেয়েই ঘরে ফিরি ।   তবে পড়ার চেয়ে মুক্তির গল্প করার ধাতই বেশি ।  আর ওর গল্প বলার ধরনটা দারুন ।  প্রাণবন্ত বর্ণনা আর সংলাপ থাকে ।  মুক্তি কে আমার বর্ন স্টোরি টেলার বলে মনে হয় ।  খাবার পরিবেশন করেন মুক্তির মা  ।  জয়নাল হাজির তৃতীয়পক্ষের এই  স্ত্রীটির বয়স তিরিশের বেশি না ।  অসম্ভব সুন্দরী ।  তবে কথাবার্তা বলেন খুবই কম  ।  রান্নার হাতও চমৎকার ।  ভাবলে অবাক লাগে এই সুন্দরী ভদ্রমহিলার অস্থিরচিত্ত ভবঘুরে ছোট ভাইয়ের গল্পই মুক্তি প্রায়ই আমাকে বলে  .  .  .  অনেক বছর হল ভদ্রলোক নাকি নিখোঁজ  .  .  .   ছন্নছাড়া ছোটভাইয়ের কথা ভেবে চোখের পানি ফেলেন  .  .  . আজ খেতে বসে হাজি সাহেবকে বললাম ,  আচ্ছা চাচা ,  আপনি  কি ধুরুলিয়ার সিকদার বাড়ির কাউকে চিনেন ? হাজি সাহেব জিগ্যেস করলেন ,  ধরুলিয়ার আপনে কার কথা কন ?   ( মুক্তির মা স্বামীর প্লেটে কাবাব তুলে দিলেন ।  ) আমিনুল ইসলাম সিকদার ?   ( মুক্তির মা আমার প্লেটে সালাদ তুলে দিলেন ।  )  নাহ্  ।  বলে মাথা নাড়লেন হাজি সাহেব ।  কাচ্ছি বিরিয়ানি চিবুচ্ছেন ।  একটু পর  বললেন ,  বুঝলেন ,  আমরা হইলাম গিয়া এই অঞ্চলের লোক ।  ধুরুলিয়ায় আমার ছুটফুপুর শ্বশুরবাড়ি ।  গত পঞ্চাশ বৎসর ধইরা আমার অত্র এলাকায় যাতায়াত ।  আর আমার দ্বিতীয় পক্ষের স্ত্রী মোছাম্মৎ গুলবদন খানমের মামার বাড়িও হইল  ধুরুলিয়ার ।  নাহ্ ,  আমি  সিকদার বাড়ির নাম কখনও শুনি নাই ।  বলে বোরহানির গ্লাসে চুমুক দিলেন ।  ওহ্  ।    আজ খাওয়া - দাওয়ার পর মুক্তিকে পড়াতে বসলাম । দোতলার দক্ষিণের ঘরটা মুক্তির ।  সাদা চুনকাম করা দেয়ালে শাহরুখ খানের ছোটবড় মিলিয়ে ৬ / ৭টি পোস্টার ।  বইয়ের তাকে বইয়ের চেয়ে ডিভিডির সংখ্যাই বেশি ।  বিছানার ওপর ৬ / ৭টি সেলফোন ।   ( বেশির ভাগই নকিয়া ।  )  আর একটি ডেল ল্যাপটপ ।  আজ পড়তে বসে মুক্তি বলল ,  জানেন স্যার ,  আমার  ছুটমামার সঙ্গে না একবার কার্তিক মাসে রাইতের বেলা নীল রঙের গগলস পরা একটা লোকের দেখা হইছিল ।  লোকটা একটা চোখ আছিল পাথরের আর অন্য চোখে গর্ত ।  তারা মাইঝরাতে এক বুড়ার বাড়িত দাওয়াত খাইছিলো । মুক্তিকে ধমক দিতে যাব ,  পারলাম না ।  আমার শরীর ভীষণ অবশ -  অবশ ঠেকছিল । কিছু বলতে চাইলাম ।  ঠিকমতো স্বর ফুটল না ।  দশ বছর আগের কথা ।  আমি তখন ছুট ।  আমার ছুটমামায় নাজিরপুর  স্টিশন থেইকা আমাগো বাড়ি ফিরতেছিল ।  মামা কী কামে জানি  সতীরহাট গেছিল ।  টেরেনের লাইনে কী সমস্যা ছিল ,  টেরেন লেইট করছিল ।  রাইত তখন দশটা ।  কার্তিক মাসের রাত ।  ভালো ঠান্ডা পড়ছিল ।  তয় রাস্তা খালি আছিল না ।   গেরামের লোকজন ছিল ।  তারা গায়ে কাঁথা জড়াইয়া জোরে জোরে কথা বলতে -  বলতে বিড়ি -  সিগারেট টানতে -  টানতে হাঁটতেছিল ।  আমি অভিভূত হয়ে শুনছি  .  .  টের পাচ্ছি কপালে ঘাম ফুটেছে ।  আকাশে ফুটফুইটা পূর্ণিমার আলো ছিল ।  রাস্তার দুই পাশে আছিল বাঁশগাছ ।  বাঁশগাছ কুয়াশায় ঢাইকা ছিল ।  রাস্তার পাড়ে গেরাম আর মাঠ ।   স্যার  আপনি দেখছেন না পাইকার তলা ?  হু ।  বলে আমি মাথা নাড়লাম ।  ভীষণ অন্যমনস্ক হয়ে যাচ্ছিলাম ।  সিলকের পাঞ্জাবির ওপর সোয়েটার পরে ছিলাম ।  তারপরও  আমার শীত করছিল  .  .  . হাতের তালু ঘেমে যাচ্ছিল  ।  মাথার ভিতরে কুয়াশা ছড়িয়ে পড়ছিল  .  .  . তারপরে কী হইল শুনেন ।  চারিদিকে ঘন কুয়াশা ।  তার মইধ্যে পরিস্কার চাঁন্দের আলোয় ছুটমামায়  দেখল  কুনও লোকজন নাই ।  যেন গায়েব হইয়া গেছে ।  পরক্ষণেই মনে হইল বাঁশঝাড়ের ভিতর দিয়া রাস্তা চইলা গেছে গ্রামের দিকে  ।  লোকগুলার বাড়ি মনে হয় সেই গ্রামে ।  তারপরে কী হইল শুনেন ।  আমার ছুটমামায় দেখল রাস্তার পাশে একখান মোটরসাইকেল থাইমা আছে ।  একটা লোক উবু হইয়া ঝুঁইকা কী যেন দেখতাছে ।  মোটরসাইকেল মনে হইল নষ্ট ।   পাশে সাদা শাড়ি পরা এক বুড়ি খাঁড়ায় আছিল ।  চশমা পরা বুড়ির গায়ের রং ধবধবে ফরসা  ।   বুড়ির গায়ে চাদর ছিল ।  আর লোকটা  সোয়েরটার আর  কালো প্যান্ট পইরা ছিল । আমি অভিভূত হয়ে শুনছি  .  .  . আমার ছুটমামায় মিনার্ভা সার্কাসে মোটরসাইকেলের খেলা দেখাইত ।  আমার ছুটমামায় তো  মোটরসাইকেল মেরামত করতে  পারেই । আর ছুটমামার মন ছিল অনেক বড় ।   আপনেরে বলছি না স্যার  .  .  .  আমার ছুটমামার একটা  নীল রঙের ইয়ামাহা হানড্রেড ছিল ।  ঐ মোটরসাইকেলে চইড়া  কত ঘুরছি ।  হায় ,  আমার ছুটমামায় কোথায় যে হারাইয়া গেল !  বলে মুক্তি চুপ করে রইল ।  দু ’ হাতে মুখ ঢাকে ।  ওর লালচে চুলের ওপর গোলাপি ওড়না ।  ফরসা কপাল ।  নীল রঙের টিপ ।   কাঁদছে বলে মনে হল ।  আমি ছোট্ট শ্বাস ফেলে মুখ ফিরিয়ে দেয়ালের দিকে তাকালাম ।   কালো রঙের জ্যাকেট পরা শাহরুখ খান - এর পোস্টার ।  দৃশ্যটা বাস্তব না অবাস্তব ঠিক বুঝতে পারলাম না ।  জানালার ওপাশে কার্তিক দুপুরের ধূসর আকাশ ছড়িয়ে আছে ।  ছেঁড়া  - ছেঁড়া শুভ্র মেঘ ভাসছিল ।   সারা বাড়ি কী রকম শুনশান করছিল ।  এ ঘরের দরজা খোলা ।  আমি যেখানে বসে আছি সেখান থেকে খাওয়ার ঘরের তোশিবা ফ্রিজটা  চোখে পড়ে ।  ফ্রিজের সামনে মুক্তির মা দাঁড়িয়ে ।   টল ফিগার ।   কালো রঙের সালোয়ার কামিজে শরীরের দুধে আলতা রঙ চমৎকার ফুটেছে ।  মুক্তির মা একবার এদিকে তাকালেন ।  মুখে হাসির রেখা ।  হাজি সাহেব কি করছেন ?  ঘুমাচ্ছেন মনে হল । মুক্তি ওড়না দিয়ে চোখ মুছছে - মুছতে একবার নাক টানল ।  তারপর  বলল ,  তারপরে কী হইল শুনেন ।   ( এখন আমি জানি ও কী বলবে )   .  .  .  আমার ছুটমামায় লোকগুলার কাছে গিয়া দাঁড়াইল ।  ঠিক তখনই আমার ছুটমামায় কেমন জানি পচা গন্ধ পাইল  ।  জানেন স্যার ,  বুড়ির  মুখটা না কেমন হলুদ রঙের ।   মরা - মরা ।  আর লোকটা যেই না মুখ তুইলা তাকাইল  .  .  . আমার ছুটমামায় পাতিলের তলার মতন কালা মুখ দেখল ।  মুখ ভরতি বসন্তের দাগ ,  চুল পিছন দিকে আঁচড়ানো ।   চোখে  নীল রঙের গগলস  ।  লোকটা রাইতের বেলায় গগলস পড়ছে দেইখা আমার ছুটমামার কেমন সন্ধ হইল  .  .  . আমি অভিভূত হয়ে শুনছি  .  .  . উৎসর্গ :  সোহামনি আর তার মাকে  .  .  . 






আফ্রিকার উপকথা  :  বুদ্ধিমতী মেয়ে



                        অনেক অনেক দিন আগের কথা ।  আফ্রিকার এক গাঁয়ে এক গোত্রপতি ছিল ।  তার কাছে গাঁয়ের লোকজন নানান সমস্যা নিয়ে আসত ।   গোত্রপতি সেসব সমস্যার সমাধান করে দিত ।  একদিন ।  একজন লোক এল অভিযোগ নিয়ে ।  লোকটি বৃদ্ধ ।  গোত্রপতি বৃদ্ধকে জিগ্যেস করল ,  বল কি তোমার সমস্যা ?  বৃদ্ধ বলল ,  আমার প্রতিবেশি আমার ছাগল চুরি করেছে ।  গোত্রপতি বৃদ্ধের প্রতিবেশিকে ডেকে পাঠাল ।  লোকটি এল ।  মাঝবয়েসি লোক ।  গোত্রপতি তাকে বলল ,  এই বৃদ্ধ অভিযোগ করছে যে তুমি নাকি তার ছাগল চুরি করেছে ।  বল ,  এ ব্যাপারে তোমার বক্তব্য কি ? আমি ছাগল চুরি করিনি ।  বৃদ্ধের প্রতিবেশি বলল ।  হুমম ।   জটিল সমস্যা ।  অনেক ভেবে গোত্রপতি বলল ,  ঠিক আছে ।  আমি তোমাদের দুজনকে একটি প্রশ্ন জিগ্যেস করব ।  যে প্রশ্নের সঠিক উত্তর দিতে পারবে ছাগল সেই পাবে ।  বৃদ্ধ ও তার প্রতিবেশি একে অন্যের মুখের দিকে চাইল ।   বোঝা যায় তারা অবাক হয়েছে ।  গোত্রপতি বলল ,  আমি জানতে চাই এ জগতে সবচে দ্রুত কি ?  প্রশ্ন শুনে বৃদ্ধ ও তার প্রতিবেশি মাথা চুলকাতে লাগল ।  গোত্রপতি বলল ,  তোমরা এখন বাড়ি ফিরে যাও ।  কাল আবার এসো ।  প্রশ্নের উত্তর নিয়ে এসো কিন্তু ।  বৃদ্ধ আর তার প্রতিবেশি মাথা নাড়তে নাড়তে চলে গেল ।  এমন জটিল প্রশ্নের উত্তর কে দিতে পারে ? বৃদ্ধের একটি মেয়ে ছিল ।  সেই মেয়ের নাম ছিল  জিআহ ।  জিআহ সুন্দরী তো বটেই ,  সুন্দরী আর বুদ্ধিমতী ।  জিআহ জানত যে ওর বৃদ্ধ বাবা প্রতিবেশির বিরুদ্ধে নালিশ জানাতে গোত্রপ্রধানের কাছে গিয়েছিল ।   জিআহ জিগ্যেস করে ,  বাবা । হু । গোত্রপ্রধান কি বললেন তোমাকে ? বৃদ্ধ কিছুক্ষণ চুপ করে থাকে ।  তারপর বলে ,  গোত্রপতি আমাদের দুজনকে  একটি  প্রশ্ন করলেন ।  যে সঠিক উত্তর দিতে পারবে ছাগল সেই পাবে ।   কি প্রশ্ন ?  জিআহ জিগ্যেস করে ।  এ জগতে সবচে দ্রুত কি ?  কাল বিলম্ব না - করে জিআহ  উত্তর দিল । পরদিন । বৃদ্ধ গোত্রপতির কাছে গেল । গোত্রপতি জিগ্যেস করল ,  কি ,  প্রশ্নের  উত্তর পেয়ে গেছ বলে মনে হচ্ছে ? বৃদ্ধ মাথা নাড়ল ।  গোত্রপতি বলল ,  বল শুনি । বৃদ্ধ বলল ,  এ জগতে সবচে দ্রুত হল সময় ।  হুমম ।  বলে গোত্রপতি মাথা নাড়তে লাগল ।  বৃদ্ধ বলল ,  আমাদের কারওই যথেষ্ট সময় নেই ।  এ জগতে  সবচে দ্রুত যায় সময়  ।  আমরা যা যা করতে চাই করতে পারি না ।   বৃদ্ধের কথা শুনে গোত্রপতি অবাক ।  তার কেমন যেন সন্দেহ হল ।  লোকটাকে দেখে বোকাসোকা বলে মনে হয় ।  সে কী ভাবে অমন গভীর তত্ত্বকথা জানতে পারল ।  গোত্রপতি বলল ,  কে তোমাকে উত্তর বলে দিয়েছে ?  বৃদ্ধ বলল ,  কেউ বলে দেয়নি তো ।  আমি মাথা খাটিয়ে বের করেছি ।  সত্যি করে বল !  মিথ্যে বললে তোমায় শাস্তি পেতে হবে ।  গোত্রপতি গর্জে উঠল ।  এবার বৃদ্ধ ভয় পেল ।  বলল ,  আমার মেয়ে জিআহ ।  ওই আমাকে প্রশ্নের উত্তর বলে দিয়েছে ।  জিআহ  অনেক বুদ্ধিমতী । হতেই হবে ।  গোত্রপতি ভাবল ।  অমন বুদ্ধিমতী মেয়েকে একবার স্বচক্ষে দেখতে হয় ।  বৃদ্ধ জিআহ কে গোত্রপতির কাছে নিয়ে এল ।  গোত্রপতি  এর আগে জিআহর বুদ্ধিতে চমকে গিয়েছিল ।  এবার জিআহ - র রূপ দেখে মুগ্ধ হল ।  কি সুন্দর দেখতে !  যেন কৃষ্ণবর্ণের চিকন বিদ্যুতের শিখা ।  গোত্রপতি ঈষৎ উত্তেজিত হয়ে বলল ,  তুমি সত্যিই রূপসী আর বুদ্ধিমতী মেয়ে ।  তোমাকে স্ত্রী হিসেবে পেলে আমি সম্মানিত বোধ করব ।  জিআহ মাথা ঝুঁকিয়ে বিনয় দেখিয়ে বলল ,  সে তো আমারও সম্মান মাননীয় । বিয়ের পর গোত্রপতি নতুন বউকে নিয়ে সন্তুষ্ট হলেও এক বিষম ভাবনার মধ্যে পড়ে গেল ।  গোত্রের লোকজন গোত্রপতির কাছে নানান সমস্যা নিয়ে আসে ।  গোত্রপতি সেসব সমস্যা সমাধান করতে ভালোবাসে ।  এ নিয়ে তার মনের মধ্যে কিছু  চাপা অহংকারও আছে  ।  এখন বুদ্ধিমতী জিআহ  এসব ব্যাপারে নাক  গলালেই সব ভেস্তে যাবে ।  কি করা যায় ?   গোত্রপতি এক কৌশল অবলম্বন করল  ।  সে জিআহকে বলল ,  শোন ,  জিআহ  ।   আমার ঘরের যা যা আছে সবই তোমার । জিআহ হাসল ।   গোত্রপতি বলল ,  তবে একটা কথা সব সময় মনে রাখবে  ।  কি ? লোকজন যখন আমার কাছে সমস্যা নিয়ে আসবে তখন তুমি চুপ করে থাকবে ।  কোনও কথা বলবে না ।  আমি তোমায় সতর্ক করে দিচ্ছি ।  যদি তুমি আমার কথা না শোনো তো আমি তোমাকে  তোমার বাবার বাড়ি পাঠিয়ে দেব ।  গোত্রপতির কথা শুনে  জিআহ হাসল কেবল ।  কিছু বলল না । কিছুদিন কাটল ।  গোত্রপতি লোকজনের সমস্যা সমাধান করছেন ।  জিআহ ঘরসংসার নিয়ে ব্যস্ত রইল ।  একদিন ।  গ্রামের  বাইরে ঝর্না থেকে পানি নিয়ে ফিরছিল জিআহ  ।  একটি বালককে গাছতলায় বসে থাকতে দেখল ।  বসার ভঙ্গিটি ভারি  বিমর্ষ ভঙ্গি ।  জিআহ  বালকটিকে চেনে ।  অত্যন্ত সৎ ।  জিআহ তাকে  জিগ্যেস করল ,  কি হয়েছে তোমার ?  অমন মন খারাপ করে বসে আছ কেন ?  বালকটি দীর্ঘশ্বাস ফেলে বলল ,  আমার এক বন্ধু আমার ভেড়া চুরি । তাই নাকি ? হ্যাঁ । তা তুমি গোত্রপ্রধানের কাছে যাওনি ? গেছিলাম । তো কি বললেন তিনি ? গোত্রপতি আমাদের দুজনকে  একটি করে ডিম দিয়েছেন । ডিম দিয়েছেন ?  আশ্চর্য !  কেন ?   ডিম দিয়ে গোত্রপতি বলেছেন  আগামীকালের মধ্যে যে ডিমে  তা দিয়ে বাচ্চা ফুটিয়ে নিয়ে যেতে পারবে  সেই ভেড়া পাব ।  জিআহ কি যেন ভাবল ।  তার পর মুচকি হাসল ।  বলল ,  তুমি এখনই গোত্রপ্রধানের কাছে এক মুঠো ধান নিয়ে যাও ।  তারপর বল যে ,  ধানগুলি আজই বুনতে কাল সকালে যেন ভাত খেতে পার ।  তাহলেই গোত্রপ্রধান বুঝতে পারবেন যে  একদিনে যেমন ধান ফলানো সম্ভব না ,  তেমনি অত তাড়াতাড়ি ডিমে তা দিয়ে বাচ্চা ফোটানোও যায় না ।   তো বালকটি ধান নিয়ে গোত্রপতি কাছে গেল ।  জিআহ ওকে যা বলেছিল গোত্রপতিকে  তাই বলল সে  ।  গোত্রপতি বিস্মিত না হয়ে বরং ভয়ানক রেগে উঠল ।  ক্ষিপ্ত হয়ে বলল ,  এসব কথা তোমাকে কে বলেছে ?  এত ছোট বয়েসে এসব নিশ্চয়ই তোমার মাথায় ঢোকার কথা না । বালক বুক ফুলিয়ে বলল ,  কেউ বলে দেয়নি ।  আমি মাথা খাটিয়ে বের করেছি ।  সত্যি কথা বল !  কে তোমায় এসব বলেছে ?  সত্যি কথা না - বললে তোমাকে শাস্তি দেব ।  গোত্রপতি গর্জে উঠল ।  এই কথা শুনে বালক মিইয়ে গেল ।  মিনমিন করে  বলল ,  জিআহ । গোত্রপতি রেগে উঠে জিআহ কে ডেকে পাঠাল ।  জিআহ এলে তাকে কিছুক্ষণ  বকাঝকা করল ।  জিআহ মাথা নীচু করে দাঁড়িয়ে থাকল ।  গোত্রপতি বলল ,  যাও ,  এখুনি  বাপের বাড়ি চলে যাও ।  তোমার মুখ আমি দেখতে চাই না ।   জিআহ শান্তকন্ঠে বলল ,  যাব ।  তবে শেষবারের মতো আমি আপনাকে রেঁধে খাওয়াতে পারি ।  তারপর আমার যা যা আছে সব নিয়ে চলে যাব । ঠিক আছে ।  যা ইচ্ছে নিয়ে যাও ।  গোত্রপতি বলল ।  জিআহ রান্না করতে বসল ।  গোত্রপতির সব  প্রিয় খাবার ।  তবে খাওয়ার পর বেশি করে তালের রস খেতে দিল ।  গোত্রপতি  মাতাল হয়ে ঘুমিয়ে পড়ল ।   জিআহ তার পরিবারের লোকজনকে ডেকে পাঠাল ।  তারা ধরাধরি করে গোত্রপতিকে জিআহর বাবার বাড়ি নিয়ে এসে বিছানায় শুইয়ে দিল ।  গোত্রপতি সারারাত ঘুমিয়ে কাটাল ।  গোত্রপতি সকালে জেগে উঠে বাড়ি কাঁপিয়ে হুঙ্কার ছাড়ল ,  অ্যাই !  কোথায় আমি ?  জিআহ বলল ,  আমার বাবার বাড়ি । কেন ?  আমি এখানে কেন ? জিআহ বলল ,  আপনি না বলেছিলেন আমার যা ইচ্ছে তাই নিয়ে যেতে পারি ।  তাই আমি আপনাকে নিয়ে এসেছি ।  গোত্রপতি হেসে ফেলল ।  বলল ,  তুমি ভীষণ বুদ্ধিমতী মেয়ে জিআহ  ।   বোকারাই কেবল তোমার মতো মেয়েকে দূরে রাখতে পারে ।  আপনি তো আর  বোকা নন ।  বুদ্ধিমতী জিআহ বলল ।  অনুবাদ উৎস :  






চিচেন ইটজা :  মায়া সভ্যতার অন্যতম কেন্দ্র

 ইউরোপীয়দের  আগমনের পূর্বে   দক্ষিণ আমেরিকায়  মায়া সভ্যতার বিকাশ ঘটেছিল  ।  সভ্যতাটি প্রায় ২০০০ বছর ধরে  মেক্সিকো ,  গুয়েতেমালা ,  বেলিজ ,  এল সালভাদর এবং পশ্চিম হন্ডুরাসে গড়ে উঠেছিল ।  মায়া সভ্যতার অন্যতম বৈশিষ্ট্য ছিল পাথরের পিরামিড ,  উপাসনালয় ,  ভাস্কর্য ,  লিখন পদ্ধতি বা হায়ারোগ্লিফিক  ।  এ ছাড়া  গণিত এবং জ্যোর্তিবিজ্ঞানে মায়ারা অনেক উন্নত ছিল ।  তবে মায়ারা কখনোই একটি অখন্ড সাম্রাজ্য গড়ে তুলতে সক্ষম হয়নি ।  কতগুলি  স্বাধীন নগররাষ্ট্র নিয়ে মায়া সাম্রাজ্য গড়ে উঠেছিল ।  অবশ্য  এইসব নগররাষ্ট্রের  মধ্যে ঘনিষ্ট যোগাযোগ ও গভীর ঐক্য বিদ্যমান ছিল ।  এবং এই ঐক্যের ভিত্তি ছিল ধর্ম ।    আমাদের মনে রাখতে হবে ,  মায়া নগরমাত্রই ছিল ধর্ম - নগর ।  কেননা ,  মায়ারা গভীরভাবে  নক্ষত্র পর্যবেক্ষণ করে এবং সেই নকশা অনুযায়ী নগরী স্থাপন করত ।  পালানকুয়ে ,  উক্সমাল ,  তিকাল এবং কোপান ইত্যাদি নগরগুলির নির্মাণ নাক্ষত্রিক নকশা অনুযায়ী  হয়েছিল ।    চিচেন ইটজা ছিল মায়া সভ্যতার অন্যতম কেন্দ্র  । 
     মেক্সিকোর মানচিত্রে চিচেন ইটজার অবস্থান ।  মেক্সিকোর দক্ষিণে   ইউকাটন উপসাগরে ।  মায়ারা আজও সেখানে বাস করে ।  বর্তমানে এদের সংখ্যা প্রায়  ষাট লক্ষের মত ।  এরা বিভিন্ন মায়া উপভাষায় কথা বলে ।   মায়া নগরে খনন কার্য চালানো হয়েছে ।  এখনও খনন কাজ চলছে ।  
  গবেষকদের মতে ,  অস্টম শতকে  মেক্সিকোর ইউকাটন উপসাগরে সমুদ্র পথে একটি গোত্রের  আগমন ঘটেছিল ।  এরা ছিল  মায়াদের ইটজা গোত্র ।  এ প্রসঙ্গে একজন ঐতিহাসিক লিখেছেন ,  It is believed that  " Itza "  derives from the Maya itz ,  meaning  " magic ,  "  and  ( h ) á ,  meaning  " water; "  Itzá means :   " Water Magicians . ইটজারা  ছিল মূলত merchant warriors  বা  বণিক যোদ্ধা ।  এরাই ইউকাটন উপদ্বীপের উত্তরাঞ্চলে চিচেন ইটজার    ভিত গড়ে তুলেছিল ।  
     চিচেন ইটজার মানচিত্র ।  
  মেক্সিকোর ওই দক্ষিণ অঞ্চলটি বরাবরই ছিল  শুস্ক ।  তবে মেক্সিকোর ওই দক্ষিণ অঞ্চলটি তে ছিল ভূগর্ভস্থ  প্রাকৃতিক খাল ।  খালের মুখকে  cenote বলে ।   পানি ব্যতীত সভ্যতা গড়ে ওঠা সম্ভব নয় বলেই  দুটি প্রাকৃতিক কুয়ার মুখের মাঝখানে গড়ে উঠেছিল চিচেন ইটজা ।  আর একারণেই  চিচেন ইটজার অর্থ  ‘ ইটজা কুয়ার মুখ ’  ।   কুয়াকে কেন্দ্র করেই  গড়ে উঠেছিল  ( ইটজা  )  মায়াদের  ধর্মীয় ও সাংস্কৃতিক জীবন ।  
   ভূগর্ভস্থ খালের মুখ বা cenote  .  .  .  মায়াদের বৃষ্টির দেবতা ছিল চাক ।  দেবতা চাক -  এর উদ্দেশ্যে মায়ারা  মানুষসহ অন্যান্য ধর্মীয় উপকরণ কুয়ায় নিক্ষেপ করত ।  প্রত্নতাত্ত্বিকগণ কুয়ার ভিতর থেকে মৃৎপাত্র ,  স্বর্ণ ও রৌপ্যের তৈজষপত্র  ও কঙ্কাল আবিস্কার করেছে । 
   ভূগর্ভস্থ  কুয়া হল  পাতালের প্রবেশ মুখ -  মায়ারা এমনই মনে করত;  তারা ভাবত দেবতা চাক -  এর আর্শীবাদ পেলেই তবে  পাতালে যাওয়া সম্ভব ।  
  অস্টম শতকে যাত্রা শুরু করে প্রায় ৩ স্কয়ার মাইল জুড়ে ছড়িয়ে থাকা চিচেন ইটজার অগ্রগতি   অব্যাহত ছিল ১২০০ শতক অবধি ।  আজ অবশ্য অঞ্চলটিতে ধ্বংসস্তূপ ছাড়া কিছুই নেই ।  আজও দেশি - বিদেশি পর্যটকেরা মধ্যযুগীয় মায়া সভ্যতার পিরামিড ,  ধর্মীয় মঠ ,  পবিত্র কুয়া ,  টেম্পল অভ দি ওয়ারিয়রস ,  কারাকল বা গোল স্তম্ভ  দেখে অভিভূত হয়ে পড়ে  । 
    কুকুলকান  পিরামিড ।  সম্ভবত এটিই চিচেন ইটজা সবচে আকর্ষণীয় কাঠামো ।   এটি    El Castillo  নামেও পরিচিত ।  El Castillo  মানে দূর্গ ।  মায়াদের কুকুলকান  পিরামিড কে স্প্যানিশরা  দূর্গ ভেবেছিল ।  ভুল ভেবেছিল ।  আসলে এটি মায়াদের উপাসনালয় ।  
      ২০০৭ সালের ৭ জুলাই El Castillo কে পৃথিবীর সপ্তম আশ্চর্যের একটি বলে চিহ্নিত করা হয় । 
  কুকুলকান হল  ডানাওয়ালা সরীসৃপ ।  এটি ইটজা গোত্রের সর্পদেবতা ।  কুকুলকান  উপাসনা ছিল  ( ইটজা  )  মায়াদের  রাষ্ট্রধর্ম ।  রাজনৈতিক ও বানিজ্যিক স্থিতিশীলতার  উদ্দেশ্য মায়ারা কুকুলকান কে কেন্দ্র করে ঐকবদ্ধ হয়েছিল ।   এতে করে মায়াসমাজের  শ্রেণিগত ভারসাম্যটিও রক্ষা পেয়েছিল । 
   কুকুলকান পিরামিড এর সিঁড়ির গোড়ায়  ইটজা গোত্রের সর্পদেবতা কুকুলকান ।  মায়ারা  কুকুলকান কে মনে করত  রাজা এবং দেবতার দূত ।  
  সর্পদেবতা কুকুলকান  -  এর  উপাসনার জন্য মায়ারা নবম ও দ্বাদশ শতকের মাঝামাঝি এক একর জায়গার ওপর ১০০ ফুট উচ্চতার পিরামিডসদৃশ একটি উপাসনালয় নির্মাণ করে ।  পিরামিডের  চার দিকে  ৯১ ধাপের সিঁড়ি ।  আর ওপরে ওঠার জন্য আরও একটি ধাপ  ।  সব মিলিয়ে ৩৬৫ !  
    বসন্ত কালে  ( অর্থাৎ ,   সূর্যের বিষুবরেখা অতিক্রমের কালে )   যখন দিন ও রাত্রি সমান হয় তখন সূর্যের আলো পিরামিডের ওপর পড়ে যে ছায়ার সৃষ্টি হয়  তাতে মনে হয় যে পিরামিডের সিঁড়ি বেয়ে একটি সরীসৃপ নামছে ।  
     বল খেলার মাঠ বা বল কোর্ট ।  
  খেলাধুলা ছিল  মায়াসমাজের  ধর্মীয় কৃত্যের অন্তর্গত ।  তবুও  এটি ছিল অন্যতম বিনোদনের মাধ্যম  ।  মায়ারা ,  বিশেষ করে ,   বল খেলত ।  চিচেন ইটজায় এরকম একটি বলকোর্ট আবিস্কৃত হয়েছে ।  বলের মাঠ বা বলকোর্ট - এর অবস্থান ৩০ ফুট পুরু এবং ২৭৪ ফুট দীর্ঘ দুটি সমান্তরাল দেওয়ালের মাঝখানে   ।  আর দুটি দেয়ালের মধ্য দূরত্ব   ১২০ ফুট  ।  মাঝখানে  একটি পাথরের রিং ।  খেলার সময় রিংয়ের ভিতর দিয়ে বল গলাতে হত । 
   বল  খেলা দেখতেন স্বয়ং  মায়া রাজা ।  
  খেলার শেষে পরাজিত দলের দলনায়ক বিজিত দলের অধিপতির শিরচ্ছেদ করত ।  বিষয়টি আমাদের কাছে অদ্ভুত মনে হলেও  মায়াসমাজে এটি ছিল অতি সম্মানজনক ।  কারণ ?  বিজয়ী দলের অধিপতি সরাসরি  স্বর্গে যাবে ।  এমনি তে স্বর্গে যাওয়া অত সহজ নয় ।  গুনে গুনে ১৩টি দুঃসাধ্য ধাপ পেরুতে হত ।  
    টেম্পল অভ দ্য ওয়ারিওরস  ।   চিচেন ইটজায় টেম্পল অভ দ্য ওয়ারিওরসটি  বিশাল চারটে প্ল্যাটফর্মের  ওপর নির্মিত ।  প্ল্যাটফর্মের ওপরে রয়েছে  সারিবদ্ধ  ২০০টি  গোলাকার ও চতুস্কোন স্তম্ভ ।  
    চাক মুল ।  
  এই ভাস্কর্যটি রয়েছে টেম্পল অভ দ্য ওয়ারিওরস এর সামনে ।  চিচেন ইটজায়  এ রকম বারোটি ভাস্কর্য রয়েছে ।  তবে চাক মুল কে মায়াদের বৃষ্টির দেবতা চাক এর সঙ্গে গুলিয়ে ফেলা ঠিক হবে না ।  
     কারাকোল ।  এটি  মায়াদের মহাকাশ পর্যবেক্ষণ কেন্দ্র ।  এটি ১০৫০ খ্রিস্টাব্দে নির্মিত হয় ।  আমরা জানি গণিত এবং জ্যোর্তিবিজ্ঞানে মায়ারা অনেক উন্নত ছিল । 
  ১২০০ শতকের দিকে প্রতিপক্ষের আক্রমনে চিচেন ইটজা থেকে ইটজা মায়ারা উৎখাত হয়ে যায় ।  ইটজারা  গুয়েতেমালায় চলে যায় ।  সেখানে  কিছুকাল তারা পুরনো ঐতিহ্য ধরে রেখেছিল ।  অবশ্য তাদের স্প্যানিশ আক্রমনের মুখোমুখি হতে হয়েছিল  ।  মায়ারা  বিদেশি আক্রম প্রতিহত করেছিল ।  যেহেতু মায়াসমাজে   নরবলির প্রচলন ছিল ,  অনেক স্প্যানিশ সৈন্য ও ধর্মযাজক নির্মম ভাবে প্রাণ হারায় ।  অবশেষে  ১৬৯৭ সালে মায়ারা স্প্যানিয় শাসকদের কাছে আত্মসমপর্ন করে ।  
    মেক্সিকোর মানচিত্রে প্লায়া দেল কামমেন -  এর অবস্থান ।  চিচেন ইটজায় যেতে হলে প্রথমে প্লায়া দেল কামমেন - এ পৌঁছতে হবে ।  মেক্সিকোর এই শহরটি ক্যারেবিও সাগরের পাড়ে  .  .  .     ( এই পোস্টে চিচেন ইটজা সম্বন্ধে সবটুকু বলা গেল না ।  পরবর্তী পর্বে আরও কিছু তথ্য ও ছবি সংযুক্ত করার ইচ্ছে রইল ।  ) 
 ছবি :  ইন্টারনেট । 
 তথ্য :  
     http :  /  / chichenitzafacts . com /    উৎসর্গ :  রেজওয়ান মাহবুব তানিম 

                    




একদিন লালন



                        নৌকা উজানীর ঘাটে ঠেকেছে ।  একতারা হাতে ধীরেসুস্থে নৌকা থেকে নামতে যাবেন -   গড়াই নদীর প্রবল বাতাসে নৌকা টলে উঠতেই লালনের  ৮৪ বছরের শীর্ণ শরীরটি একবার টাল খেল ।  একটি খালি গা ধুতি পরা কালো রঙের লিকলিকে   বালক বৃদ্ধ বাউলকে জাপটে ধরে ।   .  .  .  লালন অধরা মানুষের পরম স্পর্শ পেলেন ।   আজকাল এসব  ঘটনায় বৃদ্ধ বাউলটির  চোখে জল এসে যায় ।    
১৮৬০ খ্রিস্টাব্দ ।  আশ্বিন মাস ।  এখন এই পূর্বাহ্নের নীলাভ আকাশ থেকে ধবল আলোর ঢল নেমে আসছিল গড়াই নদীর বুকে  .  .  .  উজানীর চরে ।  গড়াই নদীর এই চরে আজই প্রথম এলেন লালন ।  আজ এই চরে আসবার পিছনে তেমন কোনও উদ্দেশ্য নেই ।  মাঝে - মাঝেই চুপিসারে আখড়া থেকে বেরিয়ে যান লালন ।  আশেপাশের অপরিচিত পাড়াগাঁয়ে ঘুরে বেড়ান ।  একা একা  .  .  .   
 গতমাসে গিয়েছিলেন হরিণাকুন্ড ।  যায়গাটা কুষ্টিয়া সদরের দক্ষিণে ।  এক ছায়াঢাকা পুরাতন খালের পারে রাধা বৈষ্ণবীর ভিটা ।  সত্তরের মতো  বয়েস রাধা বৈষ্ণবীর ।   অপূর্ব দেবদত্ত কন্ঠস্বর ।  রাধা বৈষ্ণবীর কন্ঠে গোষ্ঠলীলার গীত  শুনে লালন অশ্রু সম্বরণ করতে পারেননি : 
 গোঠে আমি যাব মাগো গোঠে আমি যাব । 
শ্রীদাম সুদাম সঙ্গে বাছুরি চরাব । 
চূড়া বান্ধি দে গো মা মুরলী দে মোর হাতে
আমার লাগিয়া শ্রীদাম দাঁড়ায়্যা রাজপথে । 
 লালনও গভীর আবেগের বশে চড়া গলায় গান ধরেছিলেন :    আছে আদি মক্কা এই মানব দেহে
দেখ না রে মন চেয়ে । 
দেশ - দেশান্তর দৌড়ে এবার
মরিস কেন হাঁপিয়ে ।    গানখানা যেন্ রাধা বৈষ্ণবী রে অবশ কইরে দিয়েছেল ।   চোখের জল ফেলতি - ফেলতি  আমার পদধুলি নিল বৈষ্ণবী ।  
 আজ ভোর ভোর সময়ে আখড়া বাড়ি থেকে বেরিয়ে এসে   গড়াই নদীর ঘাটে বসেছিলেন লালন ।  একা ।  মনের ভাব খানিকটা উদাস এবং বিষন্নই ছিল ।    কদিন ধরে চারটে পদ মাথায় ঘুরছিল ।  আমি একা রইলাম ঘাটে  /  ভানু সে বসিল পাটে  /    তোমা  বিনে ঘোর সঙ্কটে /  না দেখি উপায়  .  .  . কিন্তু এভাবে তো গান শুরু করা যায় না ।  গানের শুরুর জন্য একখান যুৎসই গৌড়চন্দ্রিকা দরকার ।  সেটাই তৈরি করতে পারছিলেন না ।  লালন আপনমনে হাসলেন ।  ভাবলেন :  বঙ্গের মানুষ  .  .  .  তুমরা  আমার গান  শুনবা ।  কিন্তু আমার গান লয়ে আমার বিস্তর পেরেশানির খবর কি তুমরা লবা ?   ঘাটে একটা নৌকায় যাত্রীরা উঠছিল ।  হঠাৎ কী মনে করে উঠে দাঁড়ালেন লালন ।  তারপর নৌকায় উঠে বসলেন ।  মুচকি মুচকি হাসছিলেন ।  
 ভাবখানা এমন  .  .  .  দেখি কোন্ ঘাটে ঠেকে নৌকা ।  তারপর সে নৌকা এখন ঠেকল এসে উজানীর চরের ঘাটে ।  বেলা হলি পর শিষ্যরা খুঁজবে ।  খুঁজুক ।   মাঝে মাঝে শিষ্যদের ফাঁকি দিয়ে হারিয়ে যান লালন ।  এই ৮৪ বছর বয়েসেও  .  .  .   
নৌকার যাত্রীরা ঘাটে নেমে যে - যার গন্তব্যে চলে গেছে ।  শূন্য নৌকা আবার নতুন যাত্রীতে ভরে উঠেছে  ।   মাঝি নৌকা ছেড়ে দিয়েছে ।   নৌকা আবার কখন আসে কে জানে ! 
এখন ঘাটে নেমে এদিক - ওদিক তাকাচ্ছেন লালন ।  দেখলেই বোঝা যায়  উজানীর চরটি  বেশ পুরনো  ।  শক্ত দোআঁশ মাটি কেটে কয়েক ধাপ ঘাট তৈরি করা হয়েছে   ।  ঘাটের দু ’ পারে বিস্তারিত কাশবন ।  বাতাসে সাদা সাদা কাশফুলেরা দুলছিল ।  দেবী মায়ের  আসার সময় হল ।  কাল্পনিক ঢাকের আনন্দিত বোলও যেন শুনলেন বৃদ্ধ বাউলটি ।  
ঘাট ছেড়ে  উঠে এলেই একটা মস্ত নিম গাছ ।  তারই তলায়  একখানা  খড়ের চালাঘর ।  চালাঘরটি বেশ বড়োসরো ।   চারপাশে দেয়াল - টেয়াল নেই ।   মাটির ভিতখানি বেশ উঁচু ।  তাতে কয়েকটি বাঁশের বেঞ্চি পাতা ।  চালাঘরে যাত্রীরা বসে জিরিয়ে নেয় ।   
লালন ধীরেসুস্থে বেঞ্চে বসে নদীর দিকে তাকিয়ে রইলেন ।   চোখের সামনে ঘোলা জলের গড়াই নদীটি  শ্রাবণের ঝকঝকে রোদে  স্পষ্ট ।   নদী উপরে  নীল রঙের একখানি বিস্তারিত আকাশ ।  পাগলা  বাতাস উড়িয়ে নিচ্ছিল শুভ্র মেঘ ।  সেদিকে তাকিয়ে থাকতে থাকতে  ক্ষণিকের জন্য আচ্ছন্ন হয়ে পড়লেন লালন ।    কি আছে আকাশের ওই পারে ?  অধরা মানুষ ?  কিন্তু অধরা মানুষ তো বাস করে এই দেহে  .  .  .    অধরা মানুষ যে মানবদেহে বাস করে - এই কথাটা আলমপুরের তারক নস্কর বিশ্বাস করে না ।  তারক নস্কর   বয়েসে লালনের দু - এক বছরের বড়ই হবে  ।  লালনের তরুণ বয়েসের সঙ্গী তারক নস্কর ।   জাতে বৈদ্যি ।  তরুণ বয়েসে   গড়াইপাড়ের জঙ্গলে একসঙ্গে কত কত দিন ভেষজ লতাপাতার সন্ধানে কেটেছে ।  
লালন তারক নস্কর কে শুধান  ,  অধরা মানুষ মানবদেহে বাস করে না ? 
না ।  নস্কর বিশ্বাস মাথা নেড়ে কন ।  
তাহলে গান করে কিডা ?  লালন হেসে শুধান ।   
আরে বেটা গান করস তুই !  বলে তারক নস্কর লালনের কাঁধে থাবড়া মারেন ।  তারপর ফোকলা দাঁতে হাসেন ।  
তাইলে এই আমিডা কিডা ?  লালন কয় ।  
তারক নস্কর ঠিক এই জায়গায় এসে খাবি খায় ।  তার খেল খতম হয়ে যায় ।  তার  পুঁজিপাট্টা শেষ হয়ে যায় ।  বয়স তো অনেক হল ।  কে আমি ?   এই প্রশ্নের উত্তর তো আইজও জানা হৈল না  ।  
 চালাঘরে  বসে থেকে অনেকটা সময় কাটল । 
মধ্যাহ্নে   একটা লোক এসে ঢুকল চালাঘরে ।  তারপর  বেঞ্চির ওপর  বসল ।   লোকটি মাঝবয়েসি  ।   খালি গায় ধুতিপরা লোকটা বেশ থলথলে শরীর ।  ফর্সা ।   ।  এক মুখ কাঁচাপাকা দাড়ি  ।   হাতে হুঁকো ।  বেঞ্চের উপর পা তুলে বসে গুড়গুড় করে হুঁকো টানতে লাগল লোকটা ।  বেশ  অবস্থা সম্পন্ন বলে মনে হয় ।  পা তুলে বসার ভঙ্গিতে কেমন নিশ্চিন্ত ভাব ।  তবে লালনকে  চেনার কোনও লক্ষণই নেই ।  
 লালনকে যে এ অঞ্চলের সবাই চেনে এমন না ।  হয়তো অনেকেই লালনের গান শুনেছে । কিন্তু স্বচক্ষে দেখেনি ।   তার ওপর উজানীর চরটি কুষ্টিয়া সদর থেকে অনেকটা দক্ষিণে ।  অনেকটা বিচ্ছিন্ন ।  চরবাসী সামান্য আহার - সংস্থানের জন্য  নিত্য সংগ্রামে রত  ।  এদের গানের বাণী ও সুরের দিকে  মুখ তুলে তাকানোর ফুরসৎ কই  !  লালন অভিজ্ঞতায় জানেন ,  সমাজের  সামান্য অংশই গানের জন্য উতলা বোধ করে ।   তার বাইরে অধিকাংশের জীবন একেবারেই অন্যরকম ।   মশায়ের নাম ?  লোকটি গলা খাঁকারি দিয়ে জিগ্যেস করল ।  ধোঁয়ায় ঢেকে আছে লোকটা মুখ ।  
আজ্ঞে ,  আমার নাম লালন ।  লোকে আমারে কয় লালন ফকির  .  .  . 
লোকটা হুঁকো মুখে তুলতে যাবে ,  হুঁকোসুদ্ধো হাতটা  থমকে গেল ।   হেসে বলল ,  ওহো ।  আপনেই লালন ফকির ?  
আজ্ঞে ,  হ্যাঁ । 
লোকের মুকে  আমি আপনার নাম শুনেছি শাঁইজী ।  তবে গান কখনও শুনিনি  । 
লালন হাসলেন ।  লোকটা আমার গান শুনেনি বলল ।   তারপরও লোকটা গান শুনতে চাইল না ।  বরং  হুঁকো টানতে লাগল ।   সংসারের বেশির ভাগ মানুষই এমন ধারার  ।  অজ্ঞান ।  বেহুঁশ ।  তারা  সৌন্দর্যের তত্ত্বতালাশ করে না ।  এই লোকটাও তেমনি ।   এই জনমে এর জ্ঞান ফিরবি নে ।  লালন গান গেয়ে লোকেদের হুঁশ ফেরান  ।  বলেন ,   দেখ ,  জগতে দুঃখ থাকলেও জগৎ কত সুন্দর  .  .  .  লোকটা বলল ,  শাঁইজী ।  আমার নাম নিবারণ চাকী ।  জাতে কায়স্থ ।    
হুমম ।  ছোট্ট শ্বাস ফেললেন লালন ।  মনে মনে বললেন ,  তোমার জাতের পরিচয় কে জানতে চেয়েছে ? 
নিবারণ চাকী বলে ,  আমরা দু - পুরুষর ধইরে এই উজানীর চরে বাস করে আসছি ।  পূর্বে আমাদিগের  ভিটেমাটি ছেল মজমপুর পরগনার ধলা - শুরেশ্বর মৌজায় ।  বাপদাদার মুখে শুনিছি ,  তাদের মজমপুরের দিনগুলি নাকি সুখেই যাচ্ছিল ।  তারপর  নয়নপুরের  আশু ঘোষ মামলা  ঠুকে দেলেন ।  আমার ঠাকুরর্দা মুকুন্দ চাকী সে মোকদ্দমায়  হেইরে    ছাওয়াল - পাওয়াল লয়ে এই উজানীর চরে আসি ঠাঁই নিলেন ।  সেই থেকে আমরা এই চরেই আছি ।  ভগবান সুখে রেখেছেন ।  তৃতীয় পুরুষ বসে বসে  খাচ্ছে ।  
লালন মন দিয়ে শুনছিলেন ।  মানুষের মনের কথা  তিনি মন দিয়েই শোনেন ।  যদি সেই মনের  কথার ভিতরে অধরা মানুষের কোনও সূত্র পাওয়া যায় ।  জনমভর অধরা মানুষের সন্ধান করে গেলেন লালন ।  সেই অধরা মানুষের খোঁজ মিলল না আজও  .  .  .  
চালাঘরের বাইরে রোদ ঝকমক করছিল ।   এক  বৃদ্ধাকে ঘাটের দিকে যেতে দেখা গেল ।  ছোটখাটো  গড়ন বৃদ্ধার ।   গায়ের রংখানি ঘঁসা পিতলের মতন ।  মাথার পাকা চুল ছোট ছোট করে ছাঁটা ।    পরনে সাদা থানের শাড়ি ।   বিধবা বলেই মনে হল ।   হাঁটার ধরণটি ঠিক স্বাভাবিক নয় ।  কেমন টাল খেতে খেতে চলেছে ।  শাড়ির আঁচল মাটিতে গড়াচ্ছে ।  সেদিকে খেয়াল নেই । 
নিবারণ চাকী গলা তুলে বলল ,  ওহে বিধু পিসি ,  শম্ভুর মাথা ঠান্ডা হইল ?  আর কত পথে পথে ঘুরবা ?  যাও .  এইবার ঘরে ফিরা  যাও ।  
বৃদ্ধা উত্তর না দিয়ে হাঁটতে থাকে ।  কথাটা শোনেনি মনে হল ।   একবার এদিকে তাকালোও না ।  কিন্তু কে শম্ভু ?  বৃদ্ধার বেশ হাঁটার ধরণ কেন ওরকম  ?   
লালন নিবারণ চাকীর   দিকে তাকালেন ।  
নিবারণ চাকী এক মুখ ধোঁয়া ছেড়ে বলল ,  ওই বুড়ি হইল বিধুবালা দাসী ।  সম্পর্কে আমার দূর সম্পর্কের পিসিমা ।  বিধুপিসি বছর পাঁচেক হইল বিধবা হইয়েছেন ।  ছেলের সংসারেই থাকত ।  ছেলে শম্ভু আর তার বউ উঠতে বসতে বিধুপিসিরে গাইলমন্দ করত ।  শম্ভুর    কাপড়ে ব্যবসা ।  এদানীং  মোকাম করছে পাবনায় ।  পোলাডার নতুন পয়সা হইয়েছে ।     তো  দিন কতক হইল বউয়ের পরামর্শে  মায়েরে ঘর থেইকে তাড়িয়ে দিছে  শম্ভু ।  
লালন শরীরে শীতলস্রোত  টের পেলেন ।  জীবের এই দুঃখ ।    দীর্ঘশ্বাস ফেললেন লালন । 
নিবারণ চাকী হুঁকো টানে ।  তারপর বলে ,   বিধুপিসি এখন পথে পথে ঘুরে বেড়াচ্ছে ।  কোথাও আশ্রয় জুটছে না । 
কেউ আশ্রয় দিল না ?  
 কে আশ্রয় দিব শাঁইজী ?  বিরাণ চরে বলদের খাওয়াও জোটে না ।  বলে হুঁকো টানতে থাকে নিবারণ চাকী । 
লালন অনেক ক্ষণ ঝিম মেরে বসে রইলেন ।  গড়াই নদী থেকে লোনা হাওয়ারা এসে ঝাঁপিয়ে পড়ে বৃদ্ধ বাউলের উপর ।  সে হাওয়ায়  তামাকের গন্ধ ঘুরপাক খায় ।  সহসা লালন টের পেলেন  .  .  .     পোনা মাছের ঝাঁক এসেছে ।  চারটি পদ যেন সুরের রূপ ধরে  মাথায় -  
 বিধাতা সংসারের রাজা 
আমায় করে রাখলেন প্রজা । 
কর না দিলে দেয় গো সাজা 
কারও দোহাই মানে না ।  
 বেলা পড়ে আইসে ।  আমি এখন যাই গো শাঁইজী ।  আমার ছোটমেয়েটির জ্বর ।  তামুক খাইতেই  বাইর হইছিলাম ।  বলতে বলতে   আকাশের দিকে তাকিয়ে  উঠে দাঁড়াল  নিবারণ চাকী ।  
তারপর চলে যায় থলথলে লোকটা  ।  
লালন আরও কিছুক্ষণ বসে থাকেন ।  গুম হয়ে আছেন ।  হেঁটে হেঁটে উজানীর  চরটা ঘুরে বেড়ানোর ইচ্ছে ছিল ।  সেই ইচ্ছেটা মরে গেছে ।  বৃদ্ধ বাউল   দীর্ঘশ্বাস ফেলেন ।   আকাশের দিকে তাকান ।  ধীরে ধীরে আকাশে রং বদলে যাচ্ছে ।  আখড়াবাড়ির সকলে চিন্তা করছে  ।  আজ বিকেলের দিকে  ঝাউদিয়া থেকে রহিম বাউলের আসবার কথা ।  গতকাল বিকেলে জাগতি হাটে রহিম বাউলের সঙ্গে   দেখা হয়েছিল দুদ্দুর ।  সেই কাল রাতে বলল ,   রহিম বাউল কি নাকি পদ বেঁধেছে ।  আপনারে শোনাতে চায় শাঁইজী । 
লালন উঠে দাঁড়ালেন ।   
তারপর ঘাটের দিকে ধীয় পায়ে  হাঁটতে লাগলেন ।  
বুকের ভিতরে অথই শূন্যতা ।  এই মুহূর্তে তিনি প্রাণপন কিছু একটা বিশ্বাস করতে চাইছেন ।  পারছেন না ।   মাথার ভিতরটা ফাঁকা ফাঁকা ঠেকছে ।  জগতে জীবের এই কষ্ট ! 
ঘাটের এক পাশে  বিধুবালা দাসী বসে রয়েছে ।  বৃদ্ধার বসে থাকার ভঙ্গিটি ভারি করুণ ।   ফাঁকা ঘাট ।  নৌকা এখনও ঘাটে এসে ভিড়েনি  ।  যাত্রীদের ভিড় নেই ।   লালন ,  বিধুবালা দাসীর সামান্য তফাতে ,   বসলেন ।  মন বিধ্বস্ত হয়ে রয়েছে ।   অসাড় ঠেকছে ।   বিধুবালা দাসী কে তার ছেলে ঘর থেকে তাড়িয়ে দিয়েছে ।  বৃদ্ধা এখন পথে পথে ঘুরছে ।  এখন এই অসহায় বৃদ্ধার জন্য কি করা যায় ?   তাকে কি গান গেয়ে সান্ত্বনা  দেয়া যাবে ?  এসব কথা ভাবতেই  মনের ভিতর থেকে কে যেন বলে উঠল ,  ওহে লালন ,  বিষয়ী মানুষের মতো তোমার এত কথা কিসের ?   তুমি তোমার একতারা বাজাও ।  আমি গান গাইব ।  
লালন  একতারাটি  উপরের দিকে  তুলে ধরলেন । 
 টং টং করে বাজিয়ে  যান তার ।   
তারপর কে যেন বৃদ্ধ বাউলের ভিতর থেকে গাইতে লাগল :   
 আমি অপার হয়ে বসে আছি 
ও হে দয়াময়
পারে লয়ে যাও আমায়  .  .  . 
 বিধুবালা গান শুনল কি না কে জানে !  এদিকে তো একবারও ফিরে তাকাল না ।  সেদিকে আড়চোখে তাকিয়ে  লালন দীর্ঘশ্বাস ফেললেন ।  
 আমি একা রইলাম ঘাটে 
ভানু সে বসিল পাটে  ।  
তোমা বিনে ঘোর সঙ্কটে
না দেখি উপায়  .  .  .   নাঃ ,  বিধুবালা দাসীর সাড়া নেই ।  বৃদ্ধা  একেবারে মিইয়ে গেছে ।  শোকের প্রতিমা যেন ।  গানে মজল না ।  আশ্চর্য !  অথচ এ গান শুনলে পর হরিণাকুন্ডের রাধা বৈষ্ণবী  আমার পায়ের উপর মাথা ঠেকিয়ে চোখের জল ফেলত ।   
লালন বিষন্ন বোধ করলেন ।  কতদিন পর গানটি আজ পরিপূর্ণতা পেল ।  তারপরও তীব্র বিষাদ টের পেলেন বৃদ্ধ বাউল ।   
 একখানা খেয়া নৌকা এদিকেই আসছে ।  ঘাটে যাত্রীদের ভিড় লেগেছে ।  যাত্রীরা যে যার গন্ত্যবে যাবে ।  কিন্তু ,   বিধুবালা দাসী কোথায় যাবে ? 
দূরন্ত বাতাস উড়িয়ে নিল সে উত্তর  .  .  . 
 .  .  .  আমায় ক্ষমা করো গো মা ।  আমিও বড় নিরূপায় ।  আমিও তোমার মতো মানবদেহ ধারণ করেছি  .  .  . আমি কেবল গান বাঁধতে জানি  .  .  .  তার বেশি তো কিছু জানি নে  .  .  .    এই রকম একটি গা - শিরশিরে  বিপন্ন ভাবনা মাথায় নিয়ে উঠে দাঁড়ালেন লালন ।  তারপর একতারা বুকে জড়িয়ে ধরে  নৌকায়  উঠে এলেন ।  উবু হয়ে বসলেন নৌকার পাটাতনের উপর  ।   শরীরখানি কীরকম জানি কাঠ কাঠ ঠেকছে । 
মাঝি নৌকা ছাড়ল ।  
ধীরে ধীরে ঘুরে যাচ্ছে নৌকার গলুই  ।  
লালন চোখ বুজলেন ।   পাছে ঘাটে বসে থাকা বিধুবালার স্তব্দ নির্বাক ভঙ্গিটি তাঁকে উপহাস করে  .  .  . 
  .  .  .  লেখাটি কাল্পনিক ।   
 উৎসর্গ :  ব্লগার নাজীমউদ্দীন ।  


                    




একদিন ,  শাহ আবদুল করিম



                        মাত্র এক রাতের বিরহ ।  আর তাতেই শাহ আবদুল করিম - এর পঁয়ষট্টি বছর বয়েসি দেহটি কী রকম বিষন্ন আর কাতর হয়ে উঠেছে ।  উদাসী মুখে ঘনিয়ে উঠেছে বেদনার কালো মেঘ ।  ১৯৮০ সাল ।  শ্রাবণ মাসের সবে শুরু ।  আকাশের মুখ কখনও হাসিখুশি   কখনও - বা  ভার - ভার ঠেকে ।  এই সকালে অবশ্য ফুরফুরে হাওয়া বইছিল; রোদ ঝলমলে   হাওরের পানি  ঝিকিমিক করছিল ।  
একটি নৌকা ভেসে যাচ্ছে কাঞ্চা হাওরে ।  গন্তব্য উজানধল ।   নৌকায় গলুয়ে বসে আছে রুহি ঠাকুর ।  সে বাউল সম্রাট শাহ আবদুল করিম - এর শিষ্য ।   নৌকায় বাউল সম্রাটও বসে রয়েছেন ।  মাঝে - মাঝে আড়চোখে ওস্তাদের মুখের দিকে তাকাচ্ছিল রুহি ঠাকুর  ।    আজ সকাল থেকে ওস্তাদের মুখ ভার   ।  কি কারণ ?    অস্বস্তি বোধ করে রুহি ঠাকুর ।  গতকাল উজানীর হাট যাত্রা করার সময় হাসি খুশি ছিলেন ওস্তাদ ।  ঘাট পর্যন্ত এসে    বিদায় দিলেন গুরুমা ।   নৌকায় নতুন একটি গান বাঁধলেন ওস্তাদ ।  
 বসন্ত বাতাসে সই গো ,  বসন্ত বাতাসে 
বন্ধুর বাড়ির ফুলের গন্ধ  
আমার বাড়ি আসে সই গো  
বসন্ত বাতাসে  .  .  . 
 আজ সকালে ওস্তাদের কী হইল ?  গতকাল রাতেও ওস্তাদ খোশ মেজাজে ছিলেন ।   উঠানে বসে ওস্তাদের বন্ধু মোকাররম হোসেনের সঙ্গে কত কথা  বললেন   ।  শ্রাবণের পূর্ণিমার আলোয় ভরে ছিল  উঠান ।  কাঞ্চি বিলের দিক থেকে ভেসে আসছিল মৃদুমন্দ হাওয়া  ।  সে হাওয়ায় কলাপাতারা কাঁপছিল ।  কলাপাতায়  পিছলে যাচ্ছিল চাঁদের আলো ।  ওস্তাদ গান ধরলেন : 
 কোন মেস্তরি নাও বানাইল  -  কেমন দেখা যায়
আরে ঝিলমিল ঝিলমিল করে রে ময়ূরপঙ্খী নায়  .  .  .   মোকাররম হোসেন বাউল সম্রাট শাহ আবদুল করিমের  বাল্যবন্ধু ।  তাঁর অসুস্থার  খবর পেয়েই  গতকাল বিকেলে উজানীর হাট এসেছেন শিষ্য রুহি ঠাকুরকে নিয়ে  ।  দীর্ঘদিন পর এদিকে এলেন বাউল সম্রাট ।   মোকারম হোসেনের  বয়সও  ষাট - পঁয়ষট্টি হবে ।  শীর্ণ ।  ছোটখাটো গড়নের মানুষ ।  অসুখেবিসুখে কাহিল শরীর ।    মোকাররম হোসেন - এর বাঁ পা ' টি দীর্ঘ দিন ধরে অসাড় ।   ঠিক মতন হাঁটতে পারেন না তিনি  ।  সারাদিন   বিছানায় শুয়ে থাকতে হয় ।  কাল অবশ্য ধবধরে পূর্ণিমার রাতে  উঠানে বসেছিলেন ।  পুরনো বন্ধুকে কাছে পেয়ে মনের জোর কিছু  ফিরে পেয়েছিলেন ।  
মোকাররম হোসেন এর  এক ছেলে আর এক মেয়ে ।  ছোট মেয়ে রাহিলার বিয়ে হয়েছে সল্লা ।  বড় ছেলে বাহাউদ্দীন - এর উজানীর হাটে শাড়ি - লুঙ্গির দোকান আছে ।  মোকাররম হোসেন এর স্ত্রী রহিমা বছর পাঁচেক হল মারা গেছেন ।  ছেলের বউ  মালাই সংসার আগলে রাখে ।  বেশ ফুটফুটে দেখতে মেয়েটি ।  মালার একটি ছেলে আছে ।  ছেলের বয়স দু বছর ।  নাম লোকমান । 
মালা মৃদুকন্ঠে বাউল সম্রাটকে বলল ,  বিয়ের পর থেকে শুনতেছি ,  আপনে আমার আব্বার বন্ধু ।  আমার বাড়ির কেউ এই কথায়  বিশ্বাস করে না ।  
মোকাররম হোসেন ক্ষীণ কন্ঠে বললেন ,  মালা ?  
বলেন আব্বা ।  বলে  মালা ঘোমটা টেনে দিল ।  কোলে দু বছরের লোকমান কলকল করে উঠল ।   
মোকাররম হোসেন বলেন ,  ১৯৫৭ সালের চৈত্র মাসে  তোমার শাশুড়ি আম্মার অসুখ করছিল ।  করিমে আইসা তখন ২০০০ টাকা দিয়া গেল ।  সেই টাকায় তোমার মায়ের চিকিৎসা করাইলাম ।  তোমার মায়ে সুস্থ হইল ।  সেই টাকা গত তেইশ বছর ধইরা করিমরে  ফেরত দিবার চেষ্টায় আসি ।  করিমে সে টাকায় নেয় না ।  আইজ  মাছ  ভালো কইরা রাইন্দো মা ।  
মালা বাউল সম্রাটের মুখের দিকে তাকিয়ে থাকে ।  দৃষ্টিতে গভীর শ্রদ্ধা ।  বাউল সম্রাট কিছু না - বলে চুপ করে রইলেন ।   মুখ ফিরিয়ে নিয়েছেন ।  যেন বাল্যবন্ধুর কথায় লজ্জ্বা পেয়েছেন । 
 ১৯৫৭ সাল ।  ৬ থেকে ১০ ফেব্রুয়ারি টাঙ্গাইল জেলার কাগমারিতে অনুষ্ঠিত হয়েছিল আওয়ামী লীগের কাউন্সিল অধিবেশন ও সাংস্কৃতিক সম্মেলন ।  সে সম্মেলনে মঞ্চে উঠে জনসমুদ্রের সামনে শাহ আবদুল করিম গেয়েছিলেন :   ‘ জিজ্ঞাস করি তোমার কাছে বল ওগো সাঁই /  এ জীবনে যত দুঃখকে দিয়াবে বল তাই ।  ’  গান শেষ হওয়ার পর মওলানা ভাসানী গভীর আবেগে জড়িয়ে ধরেছিলেন ভাটি অঞ্চলের বাউলকে ।  বলেছিলেন :   ‘ সাধনায় একাগ্র থাকলে তুমি একদিন গনমানুষের শিল্পী হবে ।  ’   সম্মেলনে বঙ্গবন্ধু উপস্থিত ছিলেন ।  তিনি করিমকে দশ হাজার টাকা সম্মানী দিয়েছিলেন ।   
 মালা এক ফাঁকে বাউল সম্রাটকে বলে ,  আপনারে আমি আব্বা বলে ডাকব । 
আইচ্ছা ডাইকো মা ।  তারপর বাহাউদ্দীনের দিকে তাকিয়ে বাউল সম্রাট বললেন ,  আমার মারে একবার উজান ধলে নিয়া যাইবা বাজান ।  
বাহাউদ্দীন মাথা নাড়ে ।  বড় মাতৃভক্ত ছেলে বাহাউদ্দীন ।  বাউল সম্রাটের  টাকায় তেইশ বছর আগে মায়ের চিকিৎসা হয়েছে । 
মালা স্বামীকে বলল ,  আপনি একবার হাটে যান । 
বাহাউদ্দীন বেরিয়ে যায় ।  
সামান্য ঝুঁকে  লোকমানকে কোল থেকে বাউল সম্রাটের  কোলে বসিয়ে দেয় মালা ।  গভীর শান্তি অনুভব করে  ।  প্রসব যন্ত্রনা এতদিনে সার্থক হল ।   ( নারী আসলে জীবনভর  এক কবির অপেক্ষায় থাকে  ।  সেই কবিটি  কোলের শিশুটিকে স্পর্শ করলেই নারীর জীবন ধন্য হয়  ।  )  সে যা হোক ।  সন্ধ্যার মুখে  বাহাউদ্দীন  বাঘা আইড় মাছ এনে ফেলল রান্নাঘরের  ।  আর তরি - তরকারি ।  বাঘা আইড় মাছ কেটেকুটে  আলু দিয়ে রান্না করল মালা  ।  মেয়েটির রান্না ভালো ।  হাজার হলেও  সুনামগঞ্জের  জগন্নাথপুরের মেয়ে মালা ।   ( আসলে বাংলাদেশের সর্বত্রই  সুনামগঞ্জের রান্না প্রশংশিত ।  )   সন্ধ্যার পর ফুটফুটে জোছনা ফুটেছে ।  উঠানে মাদুর পেতে দিল বাহাউদ্দীন ।  সে আর রুহি ঠাকুর  মোকাররম হোসেনকে  দুদিকে ধরে এনে ধীরেসুস্থে বসিয়ে দিল ।  বাউল সম্রাটও বসলেন ।  হাওরের পানিতে চাঁদের আলো পড়ে চিকচিক করছিল ।  যেন তরল দুধের নহর ।  এলোমেলো দূরন্ত বাতাস  বারবার এসে লুটিয়ে পড়ছিল উঠানে ।   
মালার রান্না শেষ ।  চকিত পায়ে উঠানে এসে বাউল সম্রাটকে আদুরে গলায় বলল ,  আব্বা ,  আমি সেই গানটা শুনব ।  
কোন গান মা ? 
বন্ধে ,  মায়া লাগায়ছে  .  .  . 
বাউল সম্রাট মৃদু হাসলেন ।   মাথা নাড়লেন ।  তারপর গাইতে লাগলেন : 
 বন্ধে ,  মায়া লাগায়ছে ,  পিরিতি শিখাইছে , দেওয়ানা বানাইছে
কী জাদু করিয়া বন্ধে মায়া লাগাইছে  .  .  . 
বসে ভাবি নিরালায় /  আগে তো জানি না বন্ধুর পিরিতের জ্বালা । 
হায় গো নিজের ভাট্টায় কয়লা দিয়া আগুন জ্বালাইছে ।  
  মালার চোখে পানি জমেছে ।  চাঁদের আলোয় বোঝা যায় ।  মালা মাদুরের কোণে বসেছিল ।  এখন উঠে যায় ।  তারপর দ্রুত পায়ে অন্ধকার - অন্ধকার ঘরে ঢুকে যায়  ।  
 অন্ধকারে কাঁদতে বসে মালা ।  মোকাররম হোসেন  কিংবা বাহাউদ্দীন টের পায়না ।  
 মোকাররম হোসেন ছেলের বউকে ডাকলেন ,   মালা মালা ।  করিমরে  পান দিয়া যাও ।  
বাউল সম্রাট বললেন ,   থাক মোকারম ।   ওরে এখন ডাইকো না ।  
 আজ সকাল - সকাল ভাত খেয়ে বাউল সম্রাট শিষ্য রুহি ঠাকুরকে নিয়ে রওনা হলেন ।  ভোররাতে উঠে বাহাউদ্দীন বেতাঙ্গী আর আগুন চোখা নিয়ে এল ।  
 পাঠক ,  এই মাছ দুটো সুনামগঞ্জের হাওরে বৃথা খুঁজতে যাবেন না ।  তার কারণ বর্তমানে  এই দুই প্রজাতির মাছ বিলুপ্ত হয়ে গেছে ।  এই কাহিনীর  ঘটনাকাল ১৯৮০ বলেই বিলুপ্তপ্রায় মাছদুটির কথা উল্লেখ করা হল ।  
  মালা বেতাঙ্গী মাছের ঝোল আর আগুন চোখা মাছ ভাজল ।   রাঁধতে - রাঁধতে কাঁদছিল মালা ।  বাউলে এ বাড়িত অ কেন আইলেন ?  আইয়া আমারও এবাম উতলা কইরা দিলেন ?  আমি ত সব ভুইলা গেছিলাম  .  .  .  
 গতরাত্রে মালা ঘুমাতে পারেনি ।  অবশ্য বাহাউদ্দীন ওর বউয়ের এসব পরিবর্তন টের পায় না ।   
 সকালে মিষ্টি আলোয় উঠান ভরে ছিল ।  হাওরের হিজলের পাতা ছুঁয়ে বাতাস এসে লুটিয়ে পড়ছিল কলা গাছের পাতায় ।  মন দিয়ে বাউল সম্রাটের  খাওয়া দেখছিল মালা  ।  কত দুঃখ এই মানুষের মনে ।   মনের মইধ্যে দুঃখ না - থাকলে গান বান্ধে কেমনে ।   ( আমার স্বামীর সুখও নাই ,  দুঃখও নাই ,  তারে দিয়া গান বাঁধা হইব না ।  )  মালা শুনেছে বাউল সম্রাটের   ছোট্ট সংসার ।  এক ছেলে আর স্ত্রী নিয়ে সুখি ।  তারপরও বাউলের বুকের ভিতরে  বাওরের বাতাস হা হা করে ।  
বাউল সম্রাটের   গলা দিয়ে ভাত নামছিলনা ।  রুহি ঠাকুর কীভাবে যেন টের পায় ।  তারও  খাওয়া ঠিকঠাক হল না ।  সকাল থেকেই  ওস্তাদের মন ব্যাজার ।  তার কি কারণ ?   
বিদায় নেবার সময় বন্ধুকে জড়িয়ে ধরলেন বাউল সম্রাট ।  দুজনেরই বয়েস হয়েছে ।  এ  জীবনে আর দেখা হবে কিনা কে জানে ।  দুজনেই শিশুর মতন কাঁদলেন ।  অনেক ক্ষণ ।  
 ভাটি অঞ্চলের  হাওরের পারে বিস্তির্ণঘাসের জমি .  .  .  সে জমিতে এক সময় দুটি বালকের একসঙ্গে কত দিন কেটেছে  ।  গরু চড়াত দুজনে ।  বালকেরা রাখাল ছিল ।  বাংলার রাখালের মন মরমী হয় ।  আজও সে  মরমী মন  দু বৃদ্ধের ভিতরে  বিরাজ করছে ।  
 মালাও কাঁদল  .  .  . 
উজানীর হাটটি মোকাররম হোসেনের  বাড়ির কাছেই   ।  খানিকটা কাদা ভরা ঘুরপথ ।  পায়জামা গুটিয়ে রাবারের পাম্প শ্যূ হাতে নিয়ে হাঁটতে বড় সুখ হয় ।  আজ দিনটায় খুব রোদ হবে ।  আকাশে কদিন হল শ্রাবণী মেঘের দেখা নেই ।   তবে বলা যায় না ।  মাসটা শ্রাবণ ।  মাসটার মনে গতিক বালিকার মনের মন  .  .  .    
আজ বুধবার ।  হাটবার ।  উজানীর হাটে  থই থই মানুষ ।  বাতাসে মাছের গন্ধ  ।  কাদার গন্ধ ।  তবে হাটের মানুষের চোখেমুখে উদ্বেগ স্পষ্ট ।    কালনী ,  বছিরা ,  কুশিয়ারা এসব নদী বাঁক পরিবর্তন করছে ।  নদীর  তলদেশ ক্রমশ বালি পড়ে ভরাট হয়ে যাচ্ছে ।  এক সময়ের একশ হাত  দুইশ হাত নদীগুলি এখন কোথাও দশ হাত ,  কোথাও বিশ হাত ।  অগভীর নদী  ফুসে উঠলেই  হাওরবাসীর জীবনমরণ সমস্যা ।   এতসব উদ্বেগের পরও হাটের লোকজন  বাউল সম্রাটের  দিকে তাকাচ্ছিল ।  বাউল সম্রাট হাওরবাসীকে গান গেয়ে শান্তি দেন । 
উজানীর হাটের যেকোনও জায়গায় দাঁড়ালে চোখে পড়ে  কাঞ্চা বিলের ধূ ধূ সাদা পানি ।  জলমগ্ন হিজল গাছ ।  তার নীচে শ্যওলার বাগান ।  ওপরে   ট্রলার ।  সে ট্রলার ভটভট শব্দ তুলে যায় ।  ঘাটে নৌকার ভিড় ।  তারি মাঝখানে একটি একতলা ছোট  লঞ্চ ।  সাদা রং করা ।  রেলিংটা  লাল রঙের ।   ওস্তাদ কেন যেন লঞ্চে উঠতে চান না ।  রুহি ঠাকুর এ কারণটি আজও বুঝে উঠতে পারেনি ।   
একটি নৌকা উজানধল যাবে  ।  বাহাউদ্দীন সঙ্গে এসেছিল ।   সেই দরদাম করে দু ’ জনের ভাড়া ঠিক করল ।   (  ভাটি অঞ্চলের মাঝিরা শাহ আবদুল করিমের কাছে ভাড়া নেয় না ।  বাহাউদ্দীন বৈষয়িক মানুষ বলেই এসব খবর সে  রাখে না ।   )   নৌকা ভেসে চলেছে উজানধলের উদ্দেশ্যে  .  .  . 
 মাঝারি আকারের ছই নৌকা । ছইয়ের ভিতরে - বাইরে  দশ - বারোজন যাত্রী ।  পাটাতনে এক ঝাঁকা মাছ ।  তার আঁশটে গন্ধ ছড়িয়েছে ।  সে গন্ধের সঙ্গে  কাদা ও পচা শ্যাওলার গন্ধ ।  এসব গন্ধই হাওরবাওরের চিরকালীন গন্ধ ।   এক বৃদ্ধ বিড়ি ধরিয়েছিল ।  সেই গন্ধও মিশে যাচ্ছিল চিরকালীন গন্ধের সঙ্গে  ।  
যাত্রীরা দীর্ঘদেহী শীর্ণ বাউল সম্রাটকে বিলক্ষণ চেনে ।  গভীর শ্রদ্ধাও করে ।  তাদের গান শুনতে ইচ্ছে হয় ।  তবে বাউল সম্রাটকে  গান গাইতে বলার সাহস হয় না ।  বাউল সম্রাটের  মুখ ভার ,  দৃষ্টি উদাস ,   চোখেমুখে গভীর বিষাদ ।   যাত্রীদের আশা বুঝি পূর্ণ হবে না আজ ।  অনেকেই দীর্ঘশ্বাস ফেলে ।  দুঃখেভরা এদের জীবন ।  এরা হাওরের অধিবাসী  ।  পানির সঙ্গে নিত্য কঠিন জীবনসংগ্রাম ।  উদ্বেগ আর উৎকন্ঠার ভিতর মারফতি - বাউল গানের সুরে শান্তি খুঁজে পায় ।  গান আছে বলেই জীবন অর্থহীন মনে হয় না ।  কেননা সুর স্বর্গীয় ।   জীবনসংগ্রাম অর্থহীন বলে মনে হয় না ।  আজ বাউল সম্রাটের  গান শোনা হবে না বলে অনেকেই বিষন্ন বোধ করতে থাকে ।  
রুহি ঠাকুর সহসাই  যেন ওস্তাদের উদাস হওয়ার কারণটি বুঝে উঠতে পারে ।  ওস্তাদ কি স্ত্রীবিরহে কাতর হয়ে উঠেছেন ?  হ্যাঁ ।  তাই হবে ।   গুরুমা আপ্তাবুন্নেছা  ভারি মমতাময়ী  নারী ।  ওস্তাদের  শিষ্যদের পুত্রসম স্নেহ করেন ।   গুরুমা আপ্তাবুন্নেছা কে ওস্তাদ  ‘ সরলা ’  বলে ডাকেন  ।  সরলাই ওস্তাদের  জীবনের সমস্ত প্রেরণার উৎস ।  রুহিঠাকুর জানে ,  তার ওস্তাদ অন্য পুরুষদের মতো নয় ।  
 রুহি ঠাকুর বছর পাঁচেক আগে একবার কুষ্টিয়া গিয়েছিল ।  সেখানে একজন বৃদ্ধ বাউল রুহি ঠাকুরকে বলেছিলেন ,   ‘ লালন শাঁই বলতেন ,  নারী হও ,  নারী ভজ ।  ’  এই  কথার কি মানে ?  রুহি ঠাকুর যে বোঝে না -  তা কিন্তু নয় ।  লালনের নির্দেশ  বাউল সম্রাট অক্ষরে অক্ষরে পালন করেন ।  ওস্তাদ প্রায়ই বলেন ,  সরলা আমার মুর্শিদ   ।  আমার পথপ্রদর্শক ।    পুরুষমানুষ সাধারণত এ ধরণের মন্তব্য করে না ।   ওস্তাদের আজ সকাল থেকে গুরুমার জন্য মন উচাটন হয়ে আছে ।  আশ্চর্য !  মাত্র এক রাতের বিরহ  .  .  .  
হঠাৎ রুহি ঠাকুর দেখল ,  ওস্তাদের বসে থাকার ভঙ্গিতে কেমন পরিবর্তন এসেছে ।  ওস্তাদ একবার আকাশের দিকে তাকালেন ।  তারপর ধ্যানস্থ হলেন  ওস্তাদের সঙ্গে  অনেক বছর ধরে আছে রুহি ঠাকুর ।  সে  বুঝতে পারে ওস্তাদের এখন  গান বাঁধার সময় হয়েছে ।   সে  সচেতন হয়ে উঠল ।  
 ওস্তাদ গেয়ে উঠলেন :  
 কেমনে ভুলিব আমি  / কেমনে ভুলিব  আমি /  বাঁচি না তারে ছাড়া  
আমি ফুল  /  বন্ধু ফুলে ভ্রমরা /  সখী গো  .  .  . 
 রুহি ঠাকুর ছোট্ট শ্বাস ফেলে ।  গানটা অচেনা ।  ওস্তাদ এখনই বাঁধলেন ।  গানের পদগুলি স্মরণে গেঁথে নিতে লাগল ।   পরে তো তাকেই গেয়ে শোনাতে হবে ।  
যাত্রীরা নড়েচড়ে বসে ।  তাদের মনের আশা পূরণ হতে চলেছে ।   
মাঝি বৈঠা বাইতে - বাইতে মাথা নাড়ে ।  মাঝিটিবৃদ্ধ   ।  পরনে ছেঁড়া লুঙ্গি আর গেঞ্জি  ।  মাথায় গামছা ।  মাঝির মুখেও হাসি ফুটে উঠেছে ।   
এক রাতের বিরহ সইতে না পেরে আত্মমগ্ন হয়ে  গান গাইছেন  পঁয়ষট্টি বছরের বাউল  :  
 না আসিলে কালো ভ্রমর
কে হবে যৌবনের দোসর  ? 
সে বিনে মোর শূন্য বাসর , 
সে বিনে মোর শূন্য বাসর  , 
 আমি জীয়ন্তে মরা   .  .  . 
 হাওরের পানি শ্রাবণ মাসের রোদে ঝিকিমিকি করছিল ।  
বৃদ্ধ মাঝি  আবহমান বাংলায় চিরায়ত হাওরের পরমানন্দে নৌকা বাইতে থাকে  .  .  . 
  উৎসর্গ :  মহলদার  ( বলরামদা )   .  .  . যিনি প্রায়ই হাওরের ছবি তুলে আমাদের দেখান ।  

                    




একদিন ,  অতীশ দীপঙ্কর  .  .  . 



                        কয়েকজন পলাতক সৈন্য গভীর নির্জন  শালবনের ভিতরে লুকিয়েছিল   ।  পাল সৈন্যদের অতর্কিত আক্রমনের ভয়ে পলাতক সৈন্যদের বুক হিম হয়ে ছিল ।  শালবনের ভিতরে একটি পুরাতন বৌদ্ধ বিহার ।  পলাতক সৈন্যরা  সেই বিহারের দিকে তাকিয়ে ছিল ।    ১০২৫ খ্রিস্টাব্দ ।  হেমন্তকাল ।  শেষ বিকেলের নিষ্প্রাণ আলোয়  সোমপুর বিহারটি কেমন হলুদাভ দেখায় ।  শালবনেও মরাটে হলদে রং ছড়িয়ে ছিল ।  শালবনের  ভেজা মাটিতে   শুকনো শালের পাতা ,  মলিন ঘাস ,  পাখির পালক   আর এলোমেলো পায়ের ছাপের ওপরেও হেমন্ত - বিকেলের ম্লান আলো ঝরে ঝরে  পড়ছিল ।  সেই ম্লান আলো থেকে আড়াল চাইছিল   পলাতক সৈন্যরা ।  বঙ্গের পাহাড়পুর গ্রামে অবস্থিত সোমপুর  বৌদ্ধ বিশ্ববিদ্যালয়টিতে শতাধিক বৌদ্ধ ভিক্ষু এবং অধ্যক্ষের বাস ।  বৌদ্ধধর্ম সম্বন্ধে জ্ঞানলাভ করতে ভারতবর্ষের নানা স্থান থেকে ভিক্ষুরা   সোমপুর বিহারে আসে ।   সম্প্রতি  অতীশ দীপঙ্কর সোমপুর বিহারের অধ্যক্ষ নিযুক্ত হয়েছেন ।  অধ্যক্ষের  জন্ম বঙ্গের বিক্রমপুর নামক এক নদীবহুল স্থানে  ।     পন্ডিত হিসাবে তাঁর জ্ঞানের সুখ্যাতি ইতোমধ্যেই ভারতবর্ষে ছড়িয়ে পড়েছে ।  পন্ডিতের বয়স বয়স বর্তমানে ৪৫ বছর ।  সোমপুর বিহারের ভিক্ষুদের  মধ্যে অতীশ দীপঙ্কর  অত্যন্ত জনপ্রিয় । বিহারের একটি কক্ষে শেষ বেলার মৃদু আলো ছড়িয়ে আছে ।   কিছুদিন হল অতীশ  ‘ বুদ্ধের অন্তিম জীবন ’  নামে একটি বই লিখছেন ।  মেঝের ওপর বসে কাঠের আসনের উপর ভোজপাতা রেখে  মন দিয়ে  লিখছিলেন অতীশ ।  বইটি লিখতে অতীশকে  অনুরোধ করেছে  ভিক্ষু সুমিত ।  ভিক্ষু সুমিত -  এর অনুরোধ  অগ্রাহ্য করা যায় না ।  তার কারণ আছে  .  .  .  ভিক্ষ সুমিত আগে কর্ণসুবর্ণের অরণ্যে বনদস্যু ছিল ,  অতীশের সংস্পর্শে এসেই সে বৌদ্ধ ধর্ম গ্রহন করেছে ।  সুমিত - এর পূর্বের নাম ছিল :  শল্য  ।  বছর কয়েক আগে  এক ভিক্ষু সম্মেলনে যোগ দিতে   কর্ণসুবর্ণ নগরে গিয়েছিলেন অতীশ ।  সে নগরের উপান্তে  শল্য অতীশকে আক্রমন করতে উদ্যত হলেও   নির্ভীক  অতীশ মৃত্যুভয় জয় করেছিলেন বলেই দস্যু শল্য  কাতর বোধ করে ।  সে  শান্তিময় ধর্মজীবন সম্বন্ধে কৌতূহলী  হয়ে ওঠে এবং অতীশের কাছে  দীক্ষা গ্রহন করে ।   অতীশ শল্যের  নাম পরিবর্তন করে রাখেন সুমিত  ।   ভিক্ষু সুমিত ক্রমশ মহামতি বুদ্ধের জীবনী ও দর্শন সম্বন্ধে  অবহিত হয় এবং মুগ্ধ হয়  ।  মাস কয়েক আগে সুমিত বলছিল ,  মহামতি বুদ্ধের অন্তিম জীবনে শিক্ষণীয় অনেক বিষয় আছে ।  আচার্য ,  আপনি এ বিষয়ে কিছু লিখুন না ।  সুমিত অধ্যক্ষ অতীশের প্রিয় শিষ্য ।  তার অনুরোধ উপেক্ষা করা যায় না ।  অতীশ ‌বুদ্ধের অন্তিম জীবন '  বইটির  ভূমিকায়  লিখেছেনঃ   .  .  .  আমরা সকলেই জানি বুদ্ধ মহৎ ছিলেন ।  কিন্তু বুদ্ধ কেন মহৎ ছিলেন ।   বুদ্ধ কি এই জন্যেই মহৎ যে তিনি প্রাচীন ভারতীয় জনসমাজে নৈতিক সুবচন প্রচার করিয়া গিয়াছেন ?  মানবসমাজে নৈতিক সুবচন প্রচার করা  এমন কি দুরূহ কার্য ?  মনুষ্যজাতির মধ্যে অনেকেই এরূপ করিয়া থাকে ।  বুদ্ধের জীবনে কি এমন কোনও মহৎ ঘটনা নাই - যাহা স্মরণ করিয়া আমরা অভিভূত হইয়া যাইতে পারি ?  আছে বৈ কী ।   বুদ্ধের জীবনের অন্তিম লগ্নে তেমনই এক বিস্ময়কর ঘটনা ঘটিয়াছিল ।   বুদ্ধের তখন আশি বৎসর বয়স ।  তৎকালে মগধে  ( প্রাচীন ভারতবর্ষের এক রাজ্যের নাম )  চন্দ নামক এক ব্যক্তি বাস করিত ।  নিম্নবর্গীয় চন্দ ছিল অচ্ছুত  ।  সে বুদ্ধকে তাহার গৃহে নিমন্ত্রণ করিল  ।  একে চন্দ সমাজের নিম্নবর্গ ,   তাহার উপর সে অচ্ছুত  চন্ডাল গোত্রের অর্ন্তগত;  সে কি খায় না খায়  .  .  .  এই সমস্ত ভাবিয়া   বুদ্ধের শিষ্যগণ বুদ্ধকে চন্দের  নিমন্ত্রণ রক্ষা করিতে বারণ করিল ।   বুদ্ধ তাহাদের নিষেধাজ্ঞা  অগ্রাহ্য করিয়া   নিমন্ত্রনের দিনে চন্দের গৃহে আসিলেন ।   চন্দ বুদ্ধকে সমাদর করিয় বসাইয়া  ‘ শূকরমদ্দপ ’  খাইতে দেয় ।  শূকরমদ্দপ খাইয়া বুদ্ধ অসুস্থ হইয়া পড়িলেন; আর সুস্থ হইলেন না ।  ইহার জন্য বুদ্ধ চন্দকে দোষারোপ করেন নাই ।  বরং তিনি মৃত্যু শয্যায় বলিয়া গিয়াছেন ,  জীবনে আমি দুই বার খাইয়া তৃপ্তি পাইয়াছি ।  প্রথমবার সুজাতার পায়স; দ্বিতীয়বার ,  চন্দের শূকরমদ্দপ  .  .  . এই কারণেই আমি  বলিতেছিলাম -  বুদ্ধ কি এই জন্যেই মহৎ যে  তিনি প্রাচীন ভারতীয় জনসমাজে নৈতিক সুবচন প্রচার করিয়া গিয়াছেন ?  না ।  বুদ্ধ এই জন্যেই মহৎ যে  তিনি মৃত্যুর সম্ভাবনা আছে জানিয়াও  অচ্ছুত  চন্ডাল চন্দ কে ফিরাইয়া দেন নাই ,  তাহার নিমন্ত্রণ রক্ষা করিয়া মৃত্যুর কোলে ঢলিয়া পড়িয়াছিলেন  .  .  . লিখতে লিখতে অতীশ ছোট্ট শ্বাস ফেললেন ।  ঠিক তখনই জানালার বাইরে কোলাহল  শুনতে পেলেন  ।  কারা যেন উত্তেজিত হয়ে চিৎকার করছে ।   অতীশের কপালে ভাঁজ পড়ল  ।  কার্ণ্যসৈন্য ধরা পড়ল কি ? বাংলায় বর্তমানে শাসন করছেন পাল রাজা নয়পাল   ।   তাঁর শাসন কেবল বাংলায় নয় - উড়িষ্যা এবং মগধের কিয়দংশেও  বিস্তৃত  ।   কার্ণ্য রাজ্যটি বাংলার পশ্চিমে; উত্তর ভারতে ।     সেই  কার্ণ্য রাজ্যের সৈন্যরা  বাংলায় অনুপ্রবেশ করে নির্বিচারে হত্যাযজ্ঞ চালিয়েছে ।   গ্রামের পর গ্রাম জ্বালিয়ে পুড়িয়ে ছারখার করে দিয়েছে ,  এমন কী   বৌদ্ধবিরোধী     কার্ণ্যরা বৌদ্ধমঠ আক্রমন করে ধ্বংস করে দিয়েছে ,  নিরপরাধ বৌদ্ধদেরও হত্যা করছে । যুদ্ধে অবশ্য শেষ পর্যন্ত পাল রাজা নয়পাল জয়ী হয়েছেন ।  এখন পরাজিত কার্ণ্যসৈন্যরা প্রাণভয়ে পালিয়ে বেড়াচ্ছে ।  বঙ্গবাসীরা তাদের ধরে ধরে কুপিয়ে কুপিয়ে হত্যা করছে ,  বৌদ্ধ ভিক্ষুরাও পলাতক সৈন্যদের হত্যা না - করলেও  ধরে  পাল সৈন্যদের হাতে তুলে দিচ্ছে  .  .  . অধ্যক্ষ অতীশ দীপঙ্কর অহিংস ধর্মে বিশ্বাসী ।  যে কারণে সাধারণ বঙ্গবাসী  আক্রমনকারী কার্ণ সৈন্যদের মনেপ্রাণে  ঘৃনা করলেও   অতীশ কাউকে ঘৃনা করেন না ।  বরং তিনি পলায়নপর কার্ণসৈন্যদের নিরাপত্তার কথা ভেবে  উদ্বিগ্ন হয়ে উঠেছেন ।   শান্তির জন্য ঘন ঘন প্রার্থনা করছেন :   জগতের সকল প্রাণি সুখি হোক ।  হন্তদন্ত হয়ে ভিক্ষু সুমিতকে  কক্ষে প্রবেশ করতে দেখে অতীশের ভাবনায় ছেদ পড়ল ।  ভিক্ষু সুমিতকে কেমন  উত্তেজিত দেখায় ।   ভিক্ষু  সুমিত বলল ,  আচার্য ,  বিহারের পিছনে শালবনে  কয়েকজন নিরস্ত্র কার্ণ্য সৈন্য লুকিয়ে ছিল ।  কিছুক্ষণ আগে  ভিক্ষুরা তাদের ঘিরে ফেলেছে ।  বন্দি সৈন্যদের   বিহারের একটি কক্ষে  আটকে রেখেছে ।  ভিক্ষুরা আপনার সিদ্ধান্তের জন্য অপেক্ষা করছে ।  অতীশ উঠে দাঁড়ালেন । কক্ষের বাইরে ইঁটের তৈরি  ঢাকা - দেওয়া একটি সরু গলিপথের  দু ' পাশে সার সার দরজা ।  দ্রুত হেঁটে  একটি কক্ষের সামনে  উপস্থিত হল ভিক্ষু সুমিত  ।  প্রবেশপথের  সামনে দুই জন ভিক্ষু দাঁড়িয়ে ছিল ।  তাদের  ঈষৎ উত্তেজিত মনে হল ।  অতীশকে দেখে তারা সচকিত হয়ে সরে দাঁড়াল । অতীশ কক্ষের ভিতরের প্রবেশ করলেন । কক্ষটি  মাঝারি আকারের  ।  শেষবেলার আলো এসে পড়েছে ।   অমসৃণ  মেঝের উপর কয়েক জন যুবক  বসে আছে ।   যুবকদের   হাত পা বাঁধা ।   তাদের বসার ভঙিটি  বিধ্বস্ত  ।   পরনের পোশাক ছেঁড়া ,   চেহারা ধুলি মলিন ।  যুবকদের  চোখেমুখে মৃত্যুভয় আর  হতাশার ছাপ স্পষ্ট ।  অতীশ দীর্ঘশ্বাস ফেললেন ।  এই যুবকেরা  কার্ণ্য রাজ্যের সৈন্য ,  সেনাপতির আদেশে বাংলা আক্রমন করতে এসেছে ।  কিন্তু ,  এদের কি দোষ ।  হয়তো এরা কর্মহীন ছিল ,  কর্মহীনতার গ্লানী ঘুচাতেই  যোগ দিয়েছিল  সৈন্যবাহিনীতে ।  অথচ এরা গৃহী ,  এদেরও বাবা - মা ,  ভাইবোন  আছে ।  কারও বা আছে স্ত্রী - সন্তান ।  এদের মুখে অন্ন যোগাতেই এরা সৈন্যবাহিনীতে যোগ দিয়েছে ।  এরা এদের সাম্রাজ্য লোভী রাজার নির্দেশে যুদ্ধ করতে এসেছে ।  কার্ণ রাজ্যের  রাজা পররাজ্যের সম্পদ গ্রাস করে  ভোগবিলাসে মত্ত হবেন ।  জগৎময় এই তো চলেছে ।   যুবক সৈন্যরা এখন রাজার ইচ্ছে পূরণের মূল্য দিয়ে  মৃত্যুর দ্বারপ্রান্তে উপস্থিত হয়ে  গভীর আতঙ্কে প্রহর গুনছে ।   এদের  কিই - বা দোষ ।  পাল সৈন্যদের হাতে এদের তুলে দিলে পাল সৈন্যরা  এই হতভাগা যুবকদের বর্শা দিয়ে খুঁচিয়ে খুঁচিয়ে  হত্যা করবে কিংবা শূলে চড়াবে ।   তাতে কি প্রাণিহত্যা হবে না ? অতীশ শিউরে উঠলেন । ভিক্ষু সুমিত বলল ,  আচার্য ,  পাল সৈন্যরা কাছেই একটি গ্রামে  ছাউনি ফেলেছে ।  আপনি এখুনি কাউকে সেনাছাউনি তে যেতে নির্দেশ দিন ।  পাল সৈন্যরা এসে এই খুনিদের বন্দি করে নিয়ে যাক ।  অতীশ গম্ভীর কন্ঠে বললেন ,  এদের মুক্ত করে দাও । কক্ষে যেন বজ্রপাত হল ।  আচার্য !  এ আপনি কি বললেন !  ভিক্ষু সুমিত স্থানকালপাত্র বিস্মৃত হয়ে চিৎকার করে উঠল । অতীশ পুনরায় গম্ভীর কন্ঠে বলিলেন ,  এদের মুক্ত করে দাও । সুমিত প্রতিবাদ করল ,  আচার্য !  এরা খুনি ! সে আমি জানি সুমিত ।  কার্ণ্যসৈন্যরা বাংলায় অনুপ্রবেশ করে যত্রতত্র আক্রমন করছে ।  গ্রামের পর গ্রাম জ্বালিয়ে দিয়েছে ,  অজস্র নিরপরাধ মানুষ হত্যা করেছে ।  সুমিত উচ্চকন্ঠে বলল , আচার্য ,  এরা কেবল নিরপরাধ বঙ্গবাসীদের হত্যা করে নি ,  এরা শান্তিবাদী বৌদ্ধ ভিক্ষুদেরও  হত্যা করেছে ।  এই খুনিদের  ছেড়ে দিলে   অন্যায় হবে ,  পাপ হবে । অতীশ দীপঙ্করের প্রসন্ন মুখটি গম্ভীর হয়ে ওঠে ।  বঙ্গজুড়ে কার্ণ্য সৈন্যদের বিরুদ্ধে ক্ষোভ বিরাজ করছে ।  তার কারণ সহজেই অনুমান করা যায় ।  আক্রমকারী কার্ণ্য সৈন্যরা নির্বিচারে বঙ্গদেশে লুন্ঠন ও হত্যাযজ্ঞ চালিয়েছে ।  সাধারণ মানুষের  পক্ষে কার্ণ্য সৈন্যদের বিরুদ্ধে প্রতিশোধপরায়ণ হয়ে ওঠাই স্বাভাবিক  ।  কিন্তু ভিক্ষু সুমিত তো সাধারণ মানুষ নয় ,  সে অহিংস ধর্ম গ্রহন করেছে ,  সে সাধারণ মানুষের মত আচরণ করছে কেন ?  কক্ষে আরও কয়েকজন ভিক্ষু দৌড়ে এল ।  তাদের  ভিক্ষু চন্দ্রকান্তও রয়েছেন ।   মধ্যবয়েসি  মিতভাষী এই ভিক্ষুটি অতীশ দীপঙ্করকে গভীর শ্রদ্ধা করে ।  ভিক্ষু চন্দ্রকান্তর দিকে তাকিয়ে অতীশ দীপঙ্কর বললেন ,  ভিক্ষু চন্দ্রকান্ত । বলুন আচার্য । অতীশ বললেন ,  আপনি অতি সত্ত্বর এই যুবকদের মাথা ন্যাড়া করার ব্যবস্থা করে  এদের  স্নানঘরে নিয়ে যান  ।  তার আগে এদের হাতপায়ের বাঁধন খুলে দিন ।   স্নান শেষ হলে এদের কিছু খেতে দিন ।  এই রকম বিস্ময়কর নির্দেশ শুনে  ভিক্ষু  চন্দ্রকান্ত চুপ করে রইলেন । অতীশ বললেন ,  খাওয়া হয়ে গেলে এদের    চীবর পরতে  দিন  ।  তারপর  যাত্রা করুন । যাত্রা করব ?  কোথায় ?  ভিক্ষু চন্দ্রকান্ত কে কেমন বিভ্রান্ত দেখাল । অতীশ বলিলেন ,  আপনি এই যুবকদের নিয়ে  কার্ণ্য রাজ্যে যাবেন ।  সেই রাজ্যে পৌঁছে এদের কে এদের  বাড়িতে  পৌঁছে দেবেন ।   আপনার  সঙ্গে আরও কয়েকজন ভিক্ষুকে   নিন ,   যাতে পাল সৈন্যরা মনে করে ভিক্ষুরা তীর্থযাত্রায় বের হয়েছে । ভিক্ষু সুমিত বলল ,  আচার্য !  তার কন্ঠস্বরে  তীব্র ক্ষোভ । বল কি বলবে ?   ভিক্ষু সুমিতের  মুখের দিকে সরাসরি তাকালেন অতীশ । আপনি হত্যাকারীদের মুক্তির আদেশ ফিরিয়ে  নিন ! না ,  আমার পক্ষে তা সম্ভব না । ভিক্ষু সুমিত শ্বাস টানল ।  তার শরীরে  টলমল করছিল ক্রোধ ।  বৌদ্ধধর্ম গ্রহন করার আগে সে ছিল কর্ণসুবর্ণের অরণ্যে বনদস্যু ।  সেই তস্করপ্রবৃত্তির প্রবল টান যেন সে টের পায়  ।  সে বলল ,  আপনি এই খুনিদের ছেড়ে দিলে আমি বৌদ্ধধর্ম ত্যাগ করব ।  তারপর  কর্ণসুবর্ণের অরণ্যে ফিরে গিয়ে দস্যুবৃত্তি করব । অতীশ দীপঙ্করের কপালে ভাঁজ পড়ল ।  বিক্রমপুরের বাঙালি এই বৌদ্ধ পন্ডিতের  ভূতপূর্ব ওই অরণ্যদস্যুটির  প্রতি কেমন করুণা হল ।  সুমিত এতকাল সোমপুর বিহারে বাস করেও বুদ্ধের দর্শনের মূল ভাবনাটি অনুধাবন করতে সম্পূর্ণরূপে ব্যর্থ হয়েছে  ।   বৌদ্ধধর্ম গ্রহন করার পর তার বহিরঙ্গেই কেবল পরিবর্তন এসেছে ,  তবে তার হৃদয়  আগের মতোই অপরিসর রয়ে গেছে ,  যে হৃদয়ে থিকথিক করছে হিংসা আর বিদ্বেষ  ।  এই সমস্ত ভেবে গভীর দীর্ঘ নিঃশ্বাস ফেললেন অতীশ ।  তিনি প্রসন্ন থাকবার চেস্টা করলেও কিছু বিষন্নতা তাঁকে আচ্ছন্ন করে  ।  মানবজাতির ভবিষ্যৎ নিয়ে উদ্বেগ  বোধ করলেন ।  সাম্রাজ্যবাদী কর্ণ রাজ্য বাংলা আক্রমন করল ।  তাহলে কি বুদ্ধের বাণী ব্যর্থ হতে চলেছে ?  অতীশ দীপঙ্কর  ভিক্ষু সুমিতের দিকে তাকালেন ।  তারপর বললেন ,  আমি এই বিহারের অধ্যক্ষ ,  আমি আমার সিদ্ধান্ত পরিবর্তন করব না ,   তুমি বৌদ্ধধর্ম পরিত্যাগ  .  .  .  অতীশ দীপঙ্করের কথা শেষ হল না ,  ভিক্ষু সুমিত  দ্রুত  কক্ষ থেকে বের হয়ে যায়  .  .  .  .  .  .  এই ঘটনাটি আমি ইকরাম আলীর লেখা  " ছোটদের অতীশ দীপঙ্কর "   বইতে পড়েছি ।  এখন সেটিই একটু গুছিয়ে লিখলাম ।   
                    





গল্প :  কর্ণফুলি



                        পাহাড়ি নদীর  পাড়ে একটি পর্তুগিজ জাহাজ কাত হয়ে আছে ।   কুন্ডলী পাকিয়ে ধোঁয়া উড়ছিল ।  মুগল কামানের গোলায় উড়ে গেছে জাহাজের মাস্তুল ।  পর্তুগিজ সৈন্যরা সবাই নিহত; কারওই বেঁচে থাকার সম্ভাবনা নেই ।   ১৬৬৬ খ্রিস্টাব্দ ।  অক্টোবার মাসের মাঝামাঝি ।  চরাচরে  শীতের আগমন স্পষ্ট ।   মধ্যাহ্ন ক্রমশ নির্জন  হয়ে রয়েছে ।  আকাশ থেকে ঝরছে উজ্জ্বল আলো ।   দূর থেকে কামানের গর্জন শোনা যায় ।  পলায়মান   পর্তুগিজ জাহাজ উদ্দেশ্যে গোলা ছুড়ছে মুগল গোলন্দাজ বাহিনী ।  আক্রমনের নেতৃত্ব দিচ্ছেন নির্ভীক  সেনাপতি বুর্জুগ উমেদ খান ।  চট্টগ্রামের সাধারণ মানুষকে পর্তুগিজ ও মগ জলদস্যুদের হাত থেকে রক্ষা করতে দৃঢ়প্রতিজ্ঞ এই মুগল সিপাহশালা ।  সেনাপতি বুর্জুগ উমেদ খান সিদ্ধান্ত নিয়েছেন ,  চট্টগ্রাম থেকে মগ ও পর্তুগিজদের বিতাড়িত করে চট্টগ্রামের নাম রাখবেন :    “ ইসলামাবাদ ।  ” 
চট্টগ্রামের রাঙ্গুনিয়া অঞ্চলের দক্ষিণে মরিয়ম নগর ।  মরিয়ম নগরের  দক্ষিণ প্রান্ত ঘেঁষে  বয়ে চলেছে  একটি পাহাড়ি নদী  ।  পাহাড়ি নদীটির কোনও নাম নেই ।  স্থানীয় লোকে নদীটিকে  ‘ পাহাড়ি নদীই ’  বলে ।  পাহাড়ি নদী বলেই খরস্রোতা  ।  সেই খরস্রোতা নদীতে  ভাসে সাম্পান ।  নদীর পাড়ে অনুচ্চ টিলা ।  টিলায় সবুজ গাছপালা ছাড়াও বৌদ্ধ বিহার চোখে পড়ে ।   পাহাড়ি নদীর পাড়ে  গ্রাম ।  সে সব  গ্রামে চাকমারাই সংখ্যাগুরু ।  চাকমারা  বৌদ্ধ ধর্মালম্বী ।  মরিয়ম নগরে  অবশ্য মুসলিম এবং হিন্দু ধর্মালম্বীর  সংখ্যাও উল্লেখযোগ্য ।  
চট্টগ্রামে মুসলিম শাসনের  পূর্বে অঞ্চলটি কখনও আরাকানি রাজবংশ  কখনও বার্মার রাজা শাসন করত  ।   সোনারগাঁও - এর সুলতান ফকরুদ্দীন মুবাররাক শাহ  ১৩৪০ খ্রিস্টাব্দে চট্টগ্রাম জয় করেন ।  অবশ্য ,  ১৩৪০ খ্রিস্টাব্দের পর চট্টগ্রামের উপর সুলতানি শাসন অব্যাহত রাখতে না - পারার 
অন্যতম কারণ :   ১৫৩৮ খ্রিস্টাব্দে  শের শাহের কাছে সুলতান গিয়াসউদ্দীন মাহমুদ শাহ -  এর পরাজয় ।   এই কারণে   চট্টগ্রামে  আবার আরাকানি দখলদারিত্ব প্রতিষ্ঠিত হয় ।  তারপর থেকে  পর্তুগিজ ও মগ জলদস্যুরা চট্টগ্রামে অবাধে হত্যা ও  লুটতরাজ চালিয়ে আসছিল  ।  অঞ্চলটি মগের মুল্লক হয়ে উঠেছিল ।  এ বছর ,  অর্থাৎ  ১৬৬৬ খ্রিস্টাব্দে  মুগল সেনাপতি বুর্জুগ উমিদ খান মগ ও পর্তুগিজদের অমিত বিক্রমে প্রতিহত করে বিজয়ের দ্বারপ্রান্তে উপনীত হয়েছেন ।  
পাহাড়ি নদীর পাড়ে রক্তিম চীবরধারী একজন ভিক্ষু দাঁড়িয়ে  ।  মধ্যবয়েসি ভিক্ষুর নাম সৌম্যকান্তি; ইনি  স্থানীয় ধর্মচক্র বিহারের অধ্যক্ষ ।  ভিক্ষু সৌম্যকান্তির মাথা মসৃণ ভাবে কামানো ।  ভরাট মুখটি প্রসন্ন  ।  পূর্বে বিহারের সোমপুর অধ্যক্ষ ছিলেন ভিক্ষু সৌম্যকান্ত  ।  বৌদ্ধশাস্ত্রে অসামান্য পান্ডিত্য ছাড়াও  ভেষজ বিদ্যায় পারদর্শী ইনি ।  বিনে পয়সায় চিকিৎসা করেন ।  মরিয়মপুরে অত্যন্ত শ্রদ্ধেয় ভিক্ষু সৌম্যকান্তি ।   এই মুহূর্তে অপর পাড়ে ধ্বংসপ্রাপ্ত  পর্তুগিজ জাহাজের দিকে  চেয়ে আছেন তিনি ।  বিড়বিড় করে বলেন ,  অত দূর থেকে এইসব ফিরিঙ্গিরা কেন যে আসে ? 
কেন আবার -  আসে লুটপাট করতে !   নালায়েক জালিমের  দল !      শুভ্র দাড়িতে হাত বোলাতে বোলাতে   চিবিয়ে চিবিয়ে কথাটা বললেন শাহ ইলিয়াস  ।  বৃদ্ধ স্থানীয় আমিরুল আম্বিয়া দরগার খাদেম ।  দরগাটি পাহাড়ি নদীর পাড়ে শালবনের জঙ্গলের ভিতরে  ।  শাহ ইলিয়াসের ভাইয়েরা মরিয়ম নগরে ঘরসংসার ব্যাবসাবানিজ্য করলেও শাহ ইলিয়াস বাল্যকাল থেকেই  নির্জনতা পছন্দ করেন ।  নির্জন দরগায় আল্লাহর ধ্যানে কাটান বৃদ্ধ ।  ভীষণ দরদী মানুষ শাহ ইলিয়াস ।  গ্রামবাসীর আপদ - বিপদে এগিয়ে আসেন ।  শাহ ইলিয়াসের সুর্মামাখা আয়ত চোখের দিকে তাকালেই বোঝা যায় বৃদ্ধের  শরীরে আরব রক্ত প্রবাহিত ।  তাঁরই আরব পূর্বপুরুষগন মরিয়ম নগরের পত্তন করেছিলেন ।  ১৩৪০ খ্রিস্টাব্দে বাংলার মুসলিম সুলতান চট্টগ্রাম জয় করেছেন বটে ,  তবে তারও কয়েক শ বছর আগে থেকেই  চট্টগ্রাম অঞ্চলে আরবরা বাস করছে  ।  মূলত ব্যবসা - বাণিজ্য উদ্দেশ্যেই আরবরা বঙ্গোপসাগরের মনোরম উপকূলে জাহাজ ভিড়িয়েছিল ।  সেসব কথা মনে করে  শাহ ইলিয়াস বললেন ,  আমার পূর্বপুরুষ আরবরাও তো ছিল বহিরাগত ।  কই ,  তারা তো কখনোই কামান থেকে এখানকার স্থানীয় জনগনের উপর  গোলা বর্ষণ করেনি ,  বা লুন্ঠন করেনি ,  এমন কী  কাউকে হত্যা পর্যন্ত করেনি ।  তারা গত ৮ / ৯  ’ শ বছর ধরে   স্থানীয় জনগনের সঙ্গে মিলেমিশে ব্যবসাবাণিজ্য করেছে ।  এখানেই বিয়েসাদী করেছে ।   এ দেশকেই নিজের দেশ মনে করে ।  
ভিক্ষু সৌম্যকান্তি মাথা নাড়লেন ।  এতদ্বঞ্চলে শান্তিপ্রিয় আরবদের বসতি স্থাপনের ইতিবৃত্ত  সম্বন্ধে তিনি সম্যক অবগত আছেন ।  আজ থেকে প্রায়   দুই হাজার বছর আগে মহামতি গৌতম বুদ্ধদেব ধর্ম প্রচারের উদ্দেশ্যে এ অঞ্চলটি অতিক্রম করেই পুবের  আরাকান রাজ্যে  গিয়েছিলেন ।  তার পর থেকে গত দু হাজার বছরে আরাকানে এবং চট্টগ্রামে গড়ে উঠেছে অসংখ্য বৌদ্ধমঠ  ।  অবসরে মঠের অধ্যক্ষগণ ইতিহাস চর্চা করেন ।  তারা  শান্তিপ্রিয় আরবদের প্রতি শ্রদ্ধাশীল ।  
শাহ ইলিয়াস বললেন ,  আজ বীর সিপাহিসালা বুর্জুগ উমেদ খান জালিমদের হাত - পা  ভেঙে দিলেন ।  তবে দেখ  এরা ঠিকই আবার বাংলায় ফিরে আসবে ।  তবে এ মাটিতে এই জালিমরা শেষ পর্যন্ত  টিকবে না ।  
শাহ ইলিয়াসের ঠিক পাশেই দাঁড়িয়ে ছিলেন রামকৃষ্ণ বৈষ্ণব ।   মাঝবয়েসি ,  ফরসা ,  ধুতি - উড়নি পরা ,  পাকা চুল চূড়ো করে বাঁধা ,  বলিরেখাময় কপালে তিলক; এখন শাহ ইলিয়াসের দিকে তাকিয়ে  ছোট্ট নিঃশ্বাস ফেললেন ।  ঈষৎ মাথা নাড়লেন ।   রামকৃষ্ণ বৈষ্ণবের ধর্মগুরু    শ্রীচৈতন্যদেব ।  ইঁনি ১৫৩৪ খ্রিস্টাব্দে দেহ রেখেছেন ।  তারপর তাঁরই প্রেমের বাণী ছড়িয়ে দিতে ভক্তরা ছড়িয়ে পড়েছিল বাংলায় ।  রামকৃষ্ণ বৈষ্ণবের  পূর্বপুরুষের ভিটেমাটি ছিল বাংলার পশ্চিমে গঙ্গা নদীর পাড়ে ।  মরিয়ম নগরে এঁরা  দু পুরুষের বাস করছেন ।    রামকৃষ্ণ বৈষ্ণব দূরে পর্তুগিজ জাহাজের দিকে তাকালেন ।  তারপর  ক্ষোভের সুরে বললেন ,  লোভে পাপ ,  পাপে মৃত্যু ।  ছিঃ ,  ভাবলেও ঘেন্না হয় যে এরা  পরদেশে যায় লুন্ঠনের তরে !  
তাই তো দেখছি ।  ভিক্ষু সৌম্যকান্তি  মাথা নেড়ে বললেন ।  ফিরিঙ্গিরা যে কোন্  দেশ থেকে আসে তা তিনি ঠিক জানেন না ।  তবে সে দেশে  বুদ্ধের অহিংস বাণী প্রচার করা হোক - এই  ইচ্ছে  তাঁর দীর্ঘদিনের ।  হিন্দুস্তান  বুদ্ধের জন্মস্থান  ।  কই ,  হিন্দুস্তান তো কখনও অপর দেশকে গ্রাস করতে উদ্যত হয়নি !  
বিমলা বৈষ্ণবী ,  রামকৃষ্ণ বৈষ্ণব - এর সাধনসঙ্গীনি  ।  বৃদ্ধা ।  ফরসা  ।  সারা মুখে অপূর্ব লাবণ্যশ্রী ।  বিমলা বৈষ্ণবী  শাহ ইলিয়াসকে পীরভাই বলে ডাকেন ।  এখন তিনি শাহ ইলিয়াসের দিকে চেয়ে   বললেন ,  এরা যেখান থেকে আসে সে রাজ্যে কি সাধুসন্ন্যাসী নেই পীরভাই ?   
শাহ ইলিয়াস বললেন ,  আছে বৈ কী ।  আল্লাহ নবীরসূল সর্বত্রই পাঠিয়েছেন হেদায়েতের জন্য ।  তবে এরা হল জাত বেনিয়া ।  এরা সাধুসন্ন্যাসীর কথা শোনে না ।  এরা কেবল ভোগ করতেই জানে ,  ত্যাগ করতে জানে না ।  এরা মানুষ না বিমলা ,  এরা হল পশু !  
 বিমলা  বৈষ্ণবী অহিংস বলেই সম্ভবত আক্ষেপের সুরে বললেন ,  কোন্ মার ছেলে বিদেশ বিভূঁয়ে এসে পুড়ে মরল ! 
পাহাড়ি নদীপাড়ে আজ সকাল থেকেই লোকজনের ভিড় ।  বিধস্ত  পর্তুগিজ জাহাজ দেখে তাদের মুখে আনন্দের আভা ।  বুকে মুক্তির আনন্দ ।   পর্তুগিজ ও মগের  অত্যাচারে এরা  এতকাল অতিষ্ট হয়ে উঠেছিল ।  এরা প্রত্যেকেই মগ - পর্তুগিজদের দ্বারা ক্ষতিগ্রস্থ ।  এদের কারও  বাপ ,  কারও ভাই ,  কারও বোনকে তুলে নিয়ে গেছে নৃশংস আক্রমনকারীরা ।  তারপর আর তারা ফিরে আসেনি ।  হয়তো হতভাগাদের দাসবাজারে বিক্রি করে দিয়েছে ।  রাতের বেলায় হানা দিয়ে সারা বছরের পরিশ্রমের ফসল কেটে নিয়ে গেছে  ।  ধ্বংসপ্রাপ্ত  পর্তুগিজ জাহাজ দেখে এরা এখন স্বস্তির নিঃশ্বাস ফেলছে ।    সেনাপতি বুর্জুগ উমেদ  খান - এর দীর্ঘায়ূ কামনা করছে ।   যার যার ধর্মমত অনুযায়ী বীর মুগল সেনাপতির কল্যাণের জন্য প্রার্থনা করছে  । 
নদী পাড়ে লোকজনের  ভিড়ে দাঁড়িয়ে ছিল লালু ডোম ।  তার আনন্দের সঙ্গে জড়িয়ে আছে বিষাদ ।  তার মায়ের নাম সুখি ডোম ।  বছর পাঁচেক আগে তাকে  ধরে নিয়ে গেছে মগরা ।  আর লালু ডোমের শ্বশুর রঘু চন্ডাল কে নদী পাড়ে একা পেয়ে ছোরা দিয়ে খুঁচিয়ে খুঁচিয়ে হত্যা  করেছিল পর্তুগিজরা ।  সে কথা ভেবে লালু ডোম - এর চোখ ভিজে ওঠে ।  সেই এই অঞ্চলের প্রকৃতি অধিবাসী ।  হাজার বছর ধরে এরাই বাস  করে আসছে পাহাড়ি নদীর দু ’ পাড়ে  ।  খর্বকায় ,  কোঁকড়া চুল ,  চ্যাপ্টা  নাকের  কৃষ্ণকায় শীর্ণ দেহ লালু ডোমের  ।  লালুরা  মূলত  ছিল  অরণ্যচারী ।  পরবর্তী কালে এ অঞ্চলে যারাই এসেছে তারাই লালুদের অরণ্য থেকে   উচ্ছেদ করেছে ।  এখনও লালুরা প্রান্তিক হলেও  মরিয়ম নগরের মানুষের  সঙ্গে  মিলেমিশেই আছে ।  
লোকজনের  ভিড়ে   দাঁড়িয়ে ছিল সুখদেব চাকমা  ।  হলদে বরণ তির্যক চোখের  যুবক সে  ।   এই মুহূর্তে গতরাত্রির কথা ভেবে    দীর্ঘশ্বাস ফেলল ।  ভোররাতে কামানের গর্জন শুনে ঘুম ভেঙে গিয়েছিল সুখদেব চাকমার ।  ক্ষিপ্র গতিতে জ্বরগ্রস্থ মেয়ে সোনামনি কে কোলে করে ।  
নদী পাড়ের শাল জঙ্গলে পালিয়ে গিয়েছিল ।  তার পিছন পিছন দৌড়াচ্ছিল তার স্ত্রী শিপ্রা  চাকমা ।    মগ ও পর্তুগিজ আক্রমন হলে  লুকিয়ে থাকার জন্য শাহ ইলিয়াস  আমিরুল আম্বিয়া দরগার পিছনে  ওপরে ডালপালা ফেলে  গভীর পরিখা খুঁড়ে রেখেছিলেন ।  এখন  মুগল আর পর্তুগিজের মধ্যে  যুদ্ধ চলছে ।  শাহ ইলিয়াস  গ্রামবাসীকে  আগেই বলে রেখেছিলেন ,   বিপদ বুঝে দরগায় চলে আসতে ।  পরিখায় সব মিলিয়ে একশো দেড়শ মানুষ আশ্রয় নিয়েছিল ।  কামানের গোলার প্রচন্ড শব্দে কুঁকড়ে মুকড়ে বাকি রাতটা কাটল  ওখানেই  ।   ভোরবেলা  ধর্মচক্র বিহার থেকে  ভিক্ষু সৌম্যকান্তি  এলেন  খোঁজ খবর নিতে  ।  তিনি  খুশির খবর জানিয়ে  বললেন ,  পর্তুগিজদের বিরুদ্ধে মুগল সৈন্যরা জয়ী হয়েছে ।  
মানুষের ছোট্ট দলটায়  খুশির তরঙ্গ ছড়িয়ে পড়ে ।  
শাহ ইলিয়াস দু - হাত তুলে আল্লাহর কাছে মুনাজাত করেন । 
সুখদেব চাকমা উল্লসিত স্বরে বলল ,  বীর সেনাপতি বুর্জুগ উমেদ খান  দীর্ঘজীবি হোক । 
উত্তেজিত গ্রামবাসী সমস্বরে বলল ,  বীর সেনাপতি বুর্জুগ উমেদ খান  দীর্ঘজীবি হোক ।  
ভিক্ষু সৌম্যকান্তি আরও বললেন ,  শুনেছি বীর সেনাপতি বুর্জুগ উমেদ খান  এ অঞ্চলের নাম রাখবেন ইসলামাবাদ । 
রামকৃষ্ণ বৈষ্ণব বললেন ,  খুব ভালো সিদ্ধান্ত ।  আমরা ইসলামাবাদে সুখেশান্তিতে বাস করব ।  
হ্যাঁ ।  হ্যাঁ ।  আমরা ইসলামাবাদে সুখেশান্তিতে বাস করব ।  গ্রামবাসী সমস্বরে বলল ।  
অজু করে দুই রাকাত শোকরানা নামাজ আদায় করলেন কৃতজ্ঞ শাহ ইলিয়াস ।  বৃদ্ধের  সঙ্গে দরগার আরও  দু ’ জন তরুণ খাদেমও নামাজে দাঁড়িয়ে যায়  ।  মকবুল ও ইসমাইল ।  এরা পরিখা খুঁড়তে সাহায্য করেছিল ।  তাদের সঙ্গে আরও ক ’ জন গ্রামবাসী যোগ দিয়েছিল ।  
শিপ্রা চাকমা স্বামীর বুকে মাথা রেখে কাঁদল ।  নদীর পাড় থেকে তার বাবা প্রদীপ চাকমাকে ধরে নিয়ে গিয়েছিল পর্তুগিজরা  ।  
  ভিক্ষু সৌম্যকান্তি বললেন ,   থাক মা ।  এখন আনন্দের সময় ,  এখন শোক করো না ।  
শিপ্রা চাকমা প্রাণপন নিজের সঙ্গে যুদ্ধ করে ।  
সোনামনির কি  জ্বর সেরেছে ?   ভিক্ষু সৌম্যকান্তি জিগ্যেস করলেন ।   সোনামনির গায়ে হাত দিয়ে শিপ্রা চাকমা বলল ,  হ্যাঁ ।  
বিমলা  বৈষ্ণবী বিষ্ণু মন্দিরে  যাবেন ।  মানত করেছিলেন দেশ  অসুর মুক্ত হলে দশ কূলা ধান দেবেন  ।  বিমলা  বৈষ্ণবীর ভাই সুকুমারকে ধরে নিয়ে গিয়েছিল পর্তুগিজরা ।  মরিয়ম নগরের পুবে রায় মাধবের দীঘি ।  তারই  দক্ষিণ পাড়ে সুপ্রাচীন  বিষ্ণু মন্দির ।  সেখানে আজই একবার যাবেন বিমলা  বৈষ্ণবী   ।  রামকৃষ্ণ বোস্টমের আবার বাতের ব্যথা আছে ।  অত দূর যেতে পারবেন না ।  লালু ডোম - এর দিকে তাকালেন বিমলা  বৈষ্ণবী  ।  কি রে লালু ?  
বল মা ।  বিমলা  বৈষ্ণবী কে লালু মা বলেই ডাকে ।  
আজ বিকেলে আমি একবার রায় মাধবের দিঘির পাড়ে যাব ।  তুই আমার সঙ্গে যাবি ?  
আচ্ছা ,  মা ।  যাব ।  
  .  .  .  এই মুহূর্তে ধূসর আকাশে ধোঁয়ার কুন্ডলী দেখে  মুগল সেনাপতি বুর্জুগ উমেদ খান  কে প্রণাম করে সুখদেব চাকমা  ।  এখন থেকে  বউ - বাচ্চা নিয়ে ইসলামাবাদে সুখে থাকবে সে ।  কেউই আর তার ছনের তৈরি মাটির ঘরখানি  পুড়িয়ে দেবার সাহস পাবে না ।  চাকমা পাড়ায় ঢুকে হত্যা করবে না ,  লুন্ঠন করবে না ।  অতি সাধারণ জীবন তার ।  তার বউ  শিপ্রা চাকমা চমৎকার  বাঁশের কাজ জানে ।  বাঁশ দিয়ে  কূলা বানায় ,  ডুলা বানায় ।  ওসব   মরিয়ম নগরের হাটে  বিক্রি করে সুখদেব  ।  তাছাড়া  রাজহাঁস পালে সুখদেব ।  রাজহাঁসের  ডিম বিক্রি করে ।  
সোনামনি চাকমা ওর বাবার পাশে চলে আসে ।  জ্বর নেই ।  ঝরঝরে লাগছে ।   সোনামনি চাকমার বয়স বারো ।  ফরসা সুন্দর  হলদে গড়ন ।  লাল রঙের সারং পরে আছে ।  বাঙালি মেয়েদের মতো  একমাথা কালো চুল ।  কানে  হলুদ রঙের বুনোফুল  ।  কি ফুল কে জানে !  
নদীর ওপারে আঙুল তুলে সোনামনি চাকমা বলে ,  বাবা ,  বাবা ?  ওরা খারাপ লোক ছিল ,  তাই না বাবা ? 
কন্যার দিকে তাকায় ।  হ্যাঁ মা ।  
ওরা কি সব মরে গেছে ? 
হ্যাঁ , মা ।  
সোনামনি কি বলতে যাবে ,  ঠিক তখনই সোনামনির সই লীলা চাকমা ও সোনালি চাকমা দৌড়ে এল ।  হাঁপাতে হাঁপাতে  বলল ,  ছান করবি না সোনামনি  ?  বেলা পড়ে এল যে ।  
সোনামনি ওর মায়ের দিকে তাকায় ।  
মেয়েটার কাল জ্বর সেরেছে ।  কালরাতে দরগায় আশ্রয় নেওয়ার পর থেকেই ।  অবশ্য ভিক্ষু সৌম্যকান্তিও নিশিন্দার আরক দিয়েছিলেন ।   সোনামনি এখন চান করতেই পারে ।  নদীতে কুয়াশা ছড়িয়ে যাচ্ছিল ।  শিপ্রা চাকমা বলে ,  যা ।  ছান কর গে যা । 
বড় বড় পাথর ফেলে তৈরি করা হয়েছে পাহাড়ি নদীর ঘাট ।  জোয়ারের সময় পাথরগুলি জলের তলায় থাকে বলে  কিছুটা পিছল হয়েই থাকে  ।   সোনামনি চাকমা দেখেশুনে নামে  ।  এই সময়টা ওর ভারি ভালো লাগে ।   জলের ওপর আকাশের ছবি কাঁপে ।  সে ছবি ভেঙেও যায় ।  পাহাড়ি নদীটি অতটা নিস্তরঙ্গ নয় ,  স্রোতও আছে ,   ।  তার ওপর আবার জোয়ারের সময়ও হল ।   
যাঃ ।  সোনামনি অস্ফুটস্বরে বল ।  
কি হল !  লীলা চাকমা জিগ্যেস করে ।  
আমার কানের ফুল জলে ভেসে গেল ।  সোনামনি  কাঁদতে কাঁদতে বলে  । 
বিমলা বৈষ্ণবী আর লালু ডোম রায় মাধবের  দিঘীর পাড়ে যাত্রা করবে ।  তারা কান্না শুনে নদীর ঘাটে ছুটে এল ।    ‘ কি হল ,  ’   ‘ কি হল ,  ’  বলতে বলতে অন্যরাও নদীপাড়ে ছুটে এল ।   সোনালি চাকমা বলল ,  নদীর জলে সোনামনির কানের দুল যে ভেসে গেছে ।  তাইতে ও কাঁদছে ।    
ভিক্ষু সৌম্যকান্তি ঈষৎ হেসে বললেন ,  নদীটা দুষ্টু ।   ওকে বকে দিলাম যাও ।  এখন কান্না থামাও তো খুকি ।   
তবু  সোনামনির কান্না থামে না । 
শাহ ইলিয়াস বললেন ,  যাও ।  আমি তোমায় মরকত মনির হার গড়িয়ে দেব ।  এখন কান্না থামাও ।  
তবু সোনামনির  কান্না থামে না ।  
রামকৃষ্ণ বৈষ্ণব বললেন ,   কেঁদো না ,  আমি তোমায়  বুনো ফুল এনে দেব ।  
তবু  সোনামনির  কান্না থামে না । 
সুখদেব চাকমা বলল ,  কাঁদিস না মা ।  আমি  তোকে নস্যির হাট থেকে রূপোর দুল গড়িয়ে দেব ।  এখন কান্না থামা তো ।  
তবু সোনামনির  কান্না থামে না ।  
লালু ডোমও ঘাটে নেমে এসেছে ।  কী যেন ভাবছে সে  ।  একবার চারিদিকে  তাকিয়ে নিল ।  তারপর লালু ডোম বলল ,  কাঁদিস নারে সোনা ।   তোর কানের ফুল এ লদীর জলে ভেইসে গেল বলে  আজ থেকে এ পাহাড়ি লদীর নাম হৈল কর্ণফুলি । 
সোনামনি ছোট ছোট তির্যক চোখ মেলে লালু ডোমের কথাগুলোন বোঝার খানিক চেষ্টা করল ।  আমার কানের দুল হারালো বলে আজ থেকে এ পাহাড়ি নদীর নাম কর্ণফুলি ?   এর মানে কি ?  তাহলে কি আমি কাঁদব না ?  
বিমলা বৈষ্ণবী উচ্ছ্বসিত হয়ে বললেন ,   বাহ্ ,   কি সুন্দর নাম কর্ণফুলি ।  আমার ছেলে রেখেছে ।  বলে বৃদ্ধা লালুর গালে  চকাস করে চুমু খেলেন ।  
সোনামনি কান্না থামাল ।  তার মুখেও যেন হাসির রেখা ফুটে উঠল ।  
শিপ্রা চাকমা মেয়ে দিকে চেয়ে হাসল ।  গর্বে আর আনন্দে তার বুকটা ভরে যাচ্ছে ।  আমার সোনামনির জন্যই এই পাহাড়ি নদী আজ একটা নাম পেল  .  .  . 


                    




একদিন ,  প্রিন্সেস ডায়ানা  .  .  . 



                        টোগো দেশটি পশ্চিম আফ্রিকায়  ।  আটলান্টিক সমুদ্রের পূর্ব পাড়ে ।  দেশটির  রাজধানী লোমে ।  এককালে দেশটি শাসন করত ফরাসিরা  ।  আজও  লোমে শহরের পুরনো হলদে দালানকোঠায় ফরাসি শাসনের চিহ্ন রয়ে গেছে  ।  শহরটিও তেমন ঘিঞ্জি নয় ,  বরং  বেশ ফাঁকা ।  বহুতল ভবনও বড় একটা  চোখে পড়ে না ।  শহরের উপকন্ঠে রয়েছে তেল শোধনাগার ।  সে দিকটা অবশ্য ঘিঞ্জি ।  তবে মনোরম উপকূলে রয়েছে নীলাভ পানির লেগুন; রয়েছে সুদৃশ্য কটেজ ,  সুইমিং পুল;  এসব কারণেই টোগোয় পর্যটন শিল্প জমজমাট ।  ১৯৯৫ সালের  অগাষ্ট মাসের মাঝামাঝি  ।  বর্ষাকাল সদ্য সমাপ্ত হয়েছে ।  এ দেশটিতে দু - বার বর্ষা আসে ।  এরপর আবার বর্ষা আরম্ভ হবে সেপ্টেম্বর মাসে  ।  তখন  আকাশময় ভেসে বেড়াবে মেঘ  ।  একটানা ঝরঝর করে বৃষ্টি পড়বে  ।  এখন অবশ্য  আকাশের রং নীল ; পশ্চিমের  আটলান্টিক সমুদ্র থেকে লোনা বাতাস উড়ে এসে শহরময় ছড়িয়ে পড়েছে  ।   সকাল ন ’ টা ।  লোমে শহরের ১৩ নং বুলেভার্ড সড়কে একটি কালো মার্সিডিজ চলেছে ।  মার্সিডিজের পিছনের সিটে বসে আছেন প্রিন্সেস ডায়ানা  ।  রাজকুমারীর পরনের সাদা রঙের টিউনিকের উপর ঘিয়ে রঙের কোট ।  মাথায় হ্যাট; তাতে একটি  লাল গোলাপ বসানো  ।  রাজকুমারীর মায়াময় নীলাভ চোখ দু ’ টি স্বপ্লীল ।  মুখে স্বর্গীয় ভাবনার প্রচ্ছন্ন অভিব্যক্তি ।  যেন রাজকুমারী এই মুহূর্তে মার্সিডিজে বসে নেই ,  কোনও দূরবর্তী সাদাকালো নির্জন গির্জেয় ধ্যানমগ্ন ।  প্রিন্সেস ডায়ানার ঠিক  পাশে বসে আছেন ড .  মাউসতাফা সালাফাউ ।  মাঝবয়েসি ভদ্রলোকটি   ব্রিটিশ স্কুল অভ লোমে - র অধ্যক্ষ ।   স্কুলটি প্রিন্সেস ডায়ানা  পরিদর্শন করতে  যাচ্ছেন ।   পাঁচ দিনের শুভেচ্ছা সফরে টোগো এসেছেন প্রিন্সেস ডায়ানা  ।  লোমে শহরটি পছন্দ হয়েছে রাজকুমারী  ।  লোমে বন্দর নগরী হলেও বেশ পরিচ্ছন্ন শহর ।  বর্ষাকাল অতিক্রান্ত হয়েছে বলে সারাদিন উজ্জ্বল রোদে ভরে থাকে  ।  আটলান্টিকের লোনা বাতাস গায়ে মেখে  ফুটপাত দিয়ে শহরময় হাঁটতে ইচ্ছে করে রাজকুমারীর ।  তবে সেটা সম্ভব না ।  প্রিন্সেস ডায়ানা রাজকুমারী ।  রাজকুমারীদের   বন্দি জীবন যাপন করতে হয়  ।    কৃষ্ণবর্ণের ড .  মাউসতাফা সালাফাউ - এর   শরীরটি  স্থূলকায় ।  পরনে কালো কোট ।  সাদা শার্টের উপর টাইটি হলুদ  ।  ঈষৎ কোঁকড়া চুল ।  ভরাট  মুখটি কিছুটা লম্বাটে ।  চোখে কালো ফ্রেমের চশমা ।   ফরাসি ভাষায়   কথা বলছেন ড .  মাউসতাফা সালাফাউ  ।    .  .  .  এ দেশে ইউই ভাষাভাষী মানুষই বেশি ।  এরা একাদশ থেকে ষোড়শ শতকে আফ্রিকার নাইজার নদীর উপত্যকা  থেকে টোগোয় এসেছিল ।  তারপর ষোড়শ শতকে টোগো হয়ে উঠেছিল পশ্চিম আফ্রিকায় দাস ব্যবসার অন্যতম কেন্দ্র ।  রাজকুমারী কেঁপে উঠলেন  .  .  . ড .  মাউসতাফা সালাফাউ অবশ্য সে কাঁপন টের পেলেন না  .  .  . আজ প্রিন্সেস ডায়ানার  দিনটি কাটবে  ড .  মাউসতাফা সালাফাউ - এর সঙ্গে ।   ড .  মাউসতাফা সালাফাউ  অবশ্য রাজকুমারীরর নিরাপত্তার জন্য  উদ্বিগ্ন নন ।  রাজকুমারীর গাড়ি বহরে  ব্রিটিশ গোয়েন্দা বিভাগ ছাড়াও সরকারি নিরাপত্তা বাহিনীর আট / দশটি গাড়ি রয়েছে ।  নিরাপত্তা কর্মী ছাড়াও গাড়িবহরে সাংবাদিকদের  গাড়িও রয়েছে ।  সারা পৃথিবী   রাজকুমারীর ডায়ানার সংবাদ জানতে  উদগ্রীব ।  সংবাদ ও ছবি তারাই পৌঁছে দিচ্ছে । ড .  মাউসতাফা সালাফাউ বলে যাচ্ছেন  .  .  .  সপ্তদশ শতকে টোগো ভাগাভাগি  করে নিয়েছিল জার্মানী ,  ব্রিটেন ও ফ্রান্স   ।  তবে লোমে বন্দর নির্মান করেছিল জার্মানরা ।  প্রথম বিশ্বযুদ্ধের পর ব্রিটিশ - ফরাসি সম্মিলিত সামরিক অভিযানের পর জার্মানরা আত্বসমর্পন করে ।  এরপ ব্রিটিশ ও ফরাসিরা দেশটি ভাগ করে নেয় ।  উপকূলসহ লোমে শহরটি ফরাসিদের ভাগে পড়ে ।  আর  অভ্যন্তরীণ খনিজ সমৃদ্ধ অঞ্চল ও কোকো প্লানটেশন - এর দখল বুঝে নেয় ব্রিটিশরা ।  ১৯৬০ সালে টোগো স্বাধীনতা লাভ করে ।  যা হোক ।  এবার আসল কথায় আসি ।  লোমে বিশ্ববিদ্যালয় প্রতিষ্ঠিত হয় ১৯৬৫ সালে ।  এটিই  এদেশে উচ্চশিক্ষার প্রধান প্রতিষ্ঠান ।  সরকার অবশ্য আরেকটি বিশ্ববিদ্যালয় প্রতিষ্ঠার কথা ভাবছে ।  স্কুলে শিক্ষার মাধ্যম ইউই ভাষা এবং ফরাসি ।  টোগোয় শিক্ষা বিস্তারের ক্ষেত্রে   মিশনারি স্কুলের ভূমিকা গুরুর্ত্বপূর্ণ ।  জনসংখ্যার অর্ধেক অংশে তারাই  শিক্ষার আলো ছড়াচ্ছে ;  .  .  .  বর্তমান সরকারের  বাজেটের ২৫ %  শিক্ষাখাতে ব্যয় হয় ।  দেশের সকল শিশুকে প্রাইমারি স্কুলে আনার চেষ্টা করছে সরকার  ।  তবে সমস্যাও আছে ।  টোগো  দেশটি কৃষিভিত্তিক  ।  জনসংখ্যার ৬৬ %  কৃষিখাতে নিয়োজিত ।  এদেশে কৃষির প্রধান বিপদ খরা ।  খরায় ফসল জ্বলেপুড়ে যায় ।  কৃষক একেবারে  নিঃস্ব হয়ে যায় ।  বাস্তুভিটা থেকে উচ্ছেদ হয়ে  ভাসমান জীবন বেছে নিতে বাধ্য হয়  ।  অনেকেই  লোমে শহরে চলে আসে   .  .  . সরকার এদের খাওয়াবে না শিক্ষার ব্যবস্থা  .  .  . প্রিন্সেস ডায়ানা কথাগুলি মন দিয়ে শুনছিলেন ।  তবে বারবার মনোযোগ ছিঁড়ে যাচ্ছিল তার  ।  কালরাত্রে অদ্ভূত এক স্বপ্ন দেখেছেন প্রিন্সেস ডায়ানা  ।  সেই স্বপ্নই এখন মাথার ভিতরে ভাসছে  ।   .  .  .  মনে হল একটি  গির্জে   .  .  .  সাদাকালো নির্জন গির্জে  .  .  .  তার আবছা গম্বুজ ।  কাঁচে ঘেরা ঘর ।  সাদাকালো মেঝে ।  ঘরে পা রাখতেই উড়ে গেল  অজস্র পায়রা ।  আর  .  .  .  একটি শিশু ।  কালো রঙের  ।  শক্ত কোঁকড়া চুল  .  .  .  রাজকুমারী দৌড়ে যেতেই শিশুটি অদৃশ্য হল  .  .  .  যেন কোনও দেবদূত শিশুটিকে নিয়ে গেছে  .  .  .  গভীর শূন্যতার বোধ গ্রাস করে রাজকুমারীকে ।    যে  গভীর শূন্যতার বোধ বুকের ভিতরে টের পাচ্ছিলেন কিশোরী বয়েস থেকে   .  .  .  দীর্ঘ নিঃশ্বাস ফেললেন প্রিন্সেস ডায়ানা  ।  তারপর জানালার বাইরে তাকালেন  ।  সকালের রাস্তা ফাঁকা  ।    ফুটপাত লোকজনের চলাচল কম ।  ছবির মতো বাড়িঘর ।  বাড়ির সামনে নাড়িকেল  আর কোকো গাছ চোখে পড়ে ।   হঠাৎ প্রিন্সেস ডায়ানা  বললেন ,  ড .  মাউসতাফা সালাফাউ ? জ্বী ।  বলুন ।  আপনি ড্রাইভারকে গাড়ি থামাতে বলুন ,  প্লিজ ।  প্রিন্সেস ডায়ানা বললেন ।  জ্বী ।  বলছি ।  অবাক হলেও ড .  মাউসতাফা সালাফাউ রাজকুমারীর নির্দেশ অগ্রাহ্য করতে পারলে ন না ।  ফুটপাত ঘেঁষে গাড়ি থামল ।  প্রিন্সেস ডায়ানার গাড়ি থেমে যেতেই গাড়ির বহরটিও থেমে যায় ।  সাদা শার্ট ,  কালো কোট ,  কালো সানগ্লাস পরা নিরাপত্তা কর্মীরা দৌড়ে আসে ।  একহাতে হাতে ওয়ারলেস ,    আরেক হাত হোস্টারের  সেমি - অটোমেটিক -  এ .  .  .  দৌড়ে আসে সাংবাদিকরাও   ।  তাদের হাতে ক্যামেরা ।  প্রিন্সেস ডায়ানা  গাড়ি থেকে নেমে এলেন ।  তারপর ফুটপাতের দিকে এগিয়ে যেতে থাকেন । ফুটপাতের ওপর কতগুলি স্থানীয় নারীপুরুষ বসে আছে ।  দেখলেই বোঝা যায় এরা দরিদ্র ।  এদের মধ্যে শিশুও রয়েছে ।  এরা সম্ভবত ভাসমান ?  ।  এরা কি খরার কবলে পড়ে সর্বশ্রান্ত হয়েছে ?   তখন ড .  মাউসতাফা সালাফাউ  বললেন  .  .  .  এরা কি গ্রাম থেকে এসেছে ?  একটি নারীর কোলে একটি শিশু ।  শিশুটি কালো ।  হাড়জিরজিরে ।  চোখের কোণে  পিচুটি ,  সর্দি লেগেছে  .  .  .  নাক দেখলেই বোঝা যায়   .  .  . ঝুঁকে সেই  কালো শীর্ণ  শিশুটিকে কোলে তুলে নিলেন রাজকুমারী ।   ক্লিক ক্লিক ক্লিক  .  .  .  ঝলসে উঠল ফটোসাংবাদিকদের ক্যামেরার ফ্ল্যাশ  .  .  .  রাজকুমারী হাসলেন ।  কিন্তু কেউই জানতে পারল না  .  .  .  কিশোরী বয়েস থেকে রাজকুমারীর বুকের ভিতরে যে গভীর  শূন্যতার বোধ ছিল ,  তা এই মুহূর্তে আর নেই  .  .  . 






গ্রিক মিথ  :  প্যান্ডোরার  বাক্স

 প্রোমিথিউস ।  সম্ভবত গ্রিক উপকথার সবচে  জনপ্রিয় এবং শ্রদ্ধেয় চরিত্র ।    প্রোমিথিউস মানুষের সার্বিক কল্যাণের জন্য স্বর্গ থেকে  আগুন চুরি করেছিলেন ; এটিই প্রোমিথিউস এর জনপ্রিয়তার  কারণ ।  স্বর্গ থেকে আগুন চুরি করে আনার কারণে    প্রোমিথিউকে অকল্পনীয়  শাস্তি দিয়েছিলেন দেবতা জিউস ।  এসব কথা আমরা জানি ।  কিন্তু ,  আমরা কি জানি যে দেবতা জিউস আগুন ব্যবহার করার জন্য মানবজাতিকেও ভয়ানক শাস্তি দিয়েছিলেন ?   .  .  .  আজও  যে মর্মান্তিক শাস্তি সমগ্র মানবজাতি ভোগ করছে  ।  গ্রিক উপকথা অনুযায়ী :  আজ যে মানবসমাজে ঘৃনা ক্রোধ লোভ রোগব্যাধি দগদগে ঘায়ের মতন ছড়িয়ে আছে  -  এসবই মানবজাতির প্রতি দেবতা জিউস - এরই শাস্তি  ।  তবে দেবতা জিউস পৃথিবীতে এসব অশুভ বিষয় প্রত্যক্ষভাবে  পাঠান নি ।  যেন অশুভের দায়ভার তার ওপর কখনোই না - বর্তায় সে জন্য  তিনি এক হঠকারীতার  আশ্রয় নিয়েছিলেন ।   পৃথিবীতে ঘৃনা ক্রোধ লোভ রোগব্যাধি পাঠাতে   দেবতা জিউস সুকৌশলে বেছে নিয়েছিলেন নারীর এক বিশেষ  দূর্বলতা ।  সে দূর্বলতার নাম :   ‘ কৌতূহল ’   .  .  .      দেবতা জিউস  ।  এই দেবতার নষ্টামির বর্ণনা গ্রিক পুরাণে রয়েছে ।  অসম্ভব ক্ষমতাপরায়ণ দেবতা জিউস ।   জিউস টাইটানদের উৎখাত করে পৃথিবীতে তাঁর শাসন কায়েম করেছিলেন ।    (  ইউরেনাস এবং গেইয়ার বারো সন্তান টাইটানরা হিসেবে পরিচিত   ।  এদের  গ্রিক পুরাণে প্রি - অলিম্পিয়ান দেবতা বলা হয় ।  এরা এককালে পৃথিবী শাসন করত ।     )   প্রোমেথিউস ছিলেন টাইটানদেরই একজন ।  টাইটান হলেও মানুষ পছন্দ করতেন ।  মানবসমাজে ঘৃনা ক্রোধ অসুখ দারিদ্র নেই ।   ( কারণ তখনও প্যান্ডোরার অশুভ বাক্সটি খোলা হয়নি )  প্রোমেথিউস  মানুষকে যথাসাধ্য সাহায্যও করতেন ।  তবে তিনি লক্ষ করেছেন মানুষ  শীতরাত্রে কাঁপে ,  কাঁচা মাংস খায় ।  তিনি উপলব্দি করেছিলেন মানুষের দরকার আগুন  ।   আগুন পেলেই সে  উন্নত এক মানবসমাজ নির্মান করতে পারবে ।  তবে দেবতা জিউস আগুন দেবে না ।  কেন  ?  দেবতা জিউস এর ধারণা আগুন পেলেই মানুষ এর অপব্যবহার করবে ।  নিজেকে ধ্বংস করবে ।  অথচ প্রোমেথিউস - এর বিশ্বাস ভালো মানুষ আগুনের সঠিক ব্যবহারই করবে ।   ( এ প্রসঙ্গে আমরা বর্তমানকালের পরমাণু শক্তির ব্যবহার এবং দূর্ঘটনার আশঙ্কায় ইউরোপে পরমাণু শক্তির ব্যবহার বিরোধী আন্দোলনের কথা স্মরণ করতে পারি .  .  .  )  যা হোক ।  প্রোমেথিউস স্বর্গ থেকে চুরি করে মানুষকে দিলেন ।  দেবতা জিউস ক্রোধে প্রজ্জ্বলিত হয়ে উঠলেন ।  পাহাড়চূড়ায় প্রোমেথিউসকে    শেকল দিয়ে বাঁধলেন ।  যেন শকুন এসে প্রতিদিন প্রোমেথিউসের শরীরের মাংস ঠুকরে খেতে পারে ! 
   মানবপ্রেমিক  প্রমিথিউস ।  ভোগ করছেন ঈর্ষাকাতর দেবতার শাস্তি ।   দেবতা জিউস  এবার মানবজাদিকে কঠিন শাস্তি দেবার কথা ভাবলেন ।  সূক্ষ্ম পরিকল্পনা আঁটলেন ।  কামার দেবতা হেফুস্তুস কে ডেকে পাঠালেন দেবতা জিউস ।  কামার দেবতা হেফুস্তুস এলেন ।   
দেবতা জিউস  কামার দেবতা হেফুস্তুস কে বললেন ,  আমার ইচ্ছে তুমি 
জলকাদা দিয়ে মূতি তৈরি কর । 
কামার দেবতা হেফুস্তুস বললেন ,  আপনার  আদেশ অবিলম্বে কার্যকর করব  দেবরাজ । 
দেবতা জিউস  এবার সৌন্দর্যের দেবী আফ্রোদিতিকে ডাকলেন ।  
আফ্রোদিতি এলেন ।  
দেবতা জিউস  সৌন্দর্যের দেবী আফ্রোদিতিকে বললেন ,  সুন্দর ভঙ্গিমায় এখানে দাঁড়াও । 
কেন ?  আফ্রোদিতি তো অবাক ।  
দেবতা জিউস   বললেন ,  কামার দেবতা হেফুস্তুস তোমাকে দেখে জলকাদা দিয়ে একটি  মূর্তি তৈরি করবে । 
ও ।  বলে আফ্রোদিতি সুন্দর ভঙ্গিতে দাঁড়ালেন ।  
   গ্রিক কামার দেবতা হেফুস্তুস ।  চিত্রকর পিটার পল রুবেন্সের আঁকা ।   ইনিই জলকাদা দিয়ে নারীমূর্তি তৈরি করেছিলেন ।    মূর্তি নির্মাণ শেষ হল ।  
দেবতা জিউস মূর্তি তে জীবন দান করলেন ।  
প্রাণ পেল পৃথিবীর প্রথম নারী ।  অপরূপ সুন্দর ।   কেননা ,  সুন্দরী আফ্রোদিতির আদলে গড়া হয়েছে ।   
    পৃথিবীর প্রথম নারী প্যান্ডোরা ।   দেবতা জিউস  এবার অন্যান্য দেবতাদের ডাকলেন ।  একে একে দেবতারা সব এলেন ।   অ্যাপোলো ।  হার্মিস ।   দেবতা জিউস তাঁদের সঙ্গে পৃথিবীর প্রথম নারীর পরিচয় করিয়ে দিলেন  ।  বললেন ,  এ হল আমার কন্যা ।  একে তোমাদের গুণ দান কর ।  
অ্যাপোলে দান করলেন সংগীত ।  হার্মিস দান করলেন  প্ররোচনার ক্ষমতা ।  
এ কারণে পৃথিবীর প্রথম নারীটির নাম রাখা হল প্যান্ডরা ।  অর্থ :   ‘ সর্ব - উপহার ’  । 
দেবতা জিউস এবার প্যান্ডোরাকে একটি সুন্দর বাক্স দিলেন । তারপর বললেন ,  এই বাক্সটা কখনও খুলিস না মা । 
কি আছে এতে ?  প্যান্ডোরা কৌতূহলী হয়ে জিজ্ঞেস করল ।  
দেবতা জিউস মনে মনে হাসলেন ।  তারপর বললেন ,  আহা ,  যাই থাক ।  বললাম তো বাক্সটা কখনোই খুলবি না । 
প্যান্ডোরা কৌতূহল বোধ করলেও বলল ,  আচ্ছা বাবা ।  খুলব না ।  কথা দিলাম ।  
দেবতা  জিউস এবার পরিকল্পনা মাফিক তাঁর কন্যাকে পৃথিবীতে ,  অর্থাৎ গ্রিসে পাঠালেন   । 
   হাতে সেই রহস্যময় বাস্কটা নিয়ে গ্রিসের এক গভীর অরণ্যে বসে থাকে প্যান্ডোরা ।  এই ছবিটি দান্তে গ্যাব্রেয়েল রসেটির আঁকা ।   সেই অরণ্য - পথে যাচ্ছিল এপিমেথিউস ।   সম্পর্কে সে প্রোমেথিউস -  এর ভাই  ।  এপিমেথিউস প্যান্ডোরাকে দেখে থমকে দাঁড়াল ।  এই গভীর বনে কে এই সুন্দরী মানবী ?  মনে মনে ভাবল সে ।  নিঃসঙ্গ মানবীর দেহে অথই রূপ - যৌবন  ।  রূপসী নারীকে একা পেতে চায় এপিমেথিউস  .  .  .  
এপিমেথিউস প্যান্ডোরাকে বিয়ের প্রস্তাব দিল । 
এই গভীর অরণ্যে বসে থেকেই - বা কী লাভ !  এই ভেবে প্যান্ডোরা বিয়েতে রাজি হল । 
 বিয়ের পর  নবদম্পতির জীবন সুখে কাটছিল ।  
     .  .  .  ওদিকে পাহাড়ের চূড়ায় বন্দি প্রোমিথিউস ।  
প্রত্যহ উড়ে আসে ক্ষুধার্ত শকূন । 
খুবলে খায় বিদ্রোহীর শরীর  !   প্যান্ডোরার কাছে বাক্সটি দেখেছে এপিমেথিউস ।  তার যে কৌতূহল হয়নি তা কিন্তু নয় ।  কিন্তু প্যান্ডোরা স্বামীকে তার বলল ,  তুমি  কখনও ওই  বাক্স খুলো না ।  খুললেই কিন্তু সর্বনাশ হবে । 
আচ্ছা ।  খুলব না ।  এপিমেথিউস স্ত্রীকে বলে । 
প্যান্ডোরার বিবাহিত জীবন সুখে কাটছে ঠিকই তবে বাক্সে কি আছে তা দেখার জন্য তাকে  সর্বক্ষণ এক অস্বস্তিকর কৌতূহল গ্রাস করে রাখে ।   ।  এ এক ভীষণ যন্ত্রণা ।  না পারে খুলতে ,  না পারে সইতে  .  .  . 
একদিন ।  এপিমেথিউস ঘুমিয়ে ছিল । 
বাক্সটা খোলার জন্য প্যান্ডোরার কৌতূহলের মাত্রা সীমা ছাড়িয়ে গেল । 
ও বাক্সটা  খুলল । 
    কৌতূহল চেপে রাখতে না - পেরে বাক্সটি খুলেছিল প্যান্ডোরা ।    বাক্স খুলতেই পৃথিবীময়  ঘৃনা ক্রোধ অসুখ দারিদ্র ইত্যাদি নানা অশুভ ছড়িয়ে পড়ে; প্যান্ডোরা চটজলদি বাক্স বন্ধ করে দেয় ।  
তার আগেই  অবশ্য আশা বেরিয়ে পড়ে ।  
সুতরাং ,  আজও মানবসমাজের সার্বিক পরিস্থিতি যতই মন্দ হোক না কেন -  মানুষ কখনোই আশা হারায় না । 
কিন্তু ,  মানবসমাজে আশা জিইয়ে রাখাটাও কি দেবতা জিউস -  এর পরিকল্পনার অংশ ? 
সম্ভবত ।  কারণ তিনি সবই জানতেন ।    
আর গ্রিক পুরাণরচয়িতারা তো দেবরাজ জিউসকে  অত বিবেচনাবোধহীন করে উপস্থাপন করতে পারেন না  .  .  .  
   প্যান্ডোরা ব্র্যান্ডের অলংকার ।  যা আজও প্যান্ডোরার উপাখ্যানটিকে মনে করিয়ে দেয় যেন  .  .  .     প্যান্ডোরার বাক্স ; বাক্সটি একেক শিল্পী একেক ভাবে এঁকেছেন ।    ছবি :  ইন্টারনেট । 
 তথ্যসূত্র : 
      

                    




আজ ফ্লাইং ডাচম্যানের জন্মদিন

 এ বছর আষাঢ়স্য প্রথম দিবসে ফেসবুকে ঢুকে  আমার মন আনন্দে ভরে উঠেছিল  ।  দিনটি  যে আষাঢ় মাসের প্রথম দিন সে কথা স্মরণ করিয়ে দিয়ে  ফ্লাইং ডাচম্যান আমার ওয়ালে কদম ফুলের ছবি পাঠিয়েছে ।  আষাঢ় - শ্রাবণের বৃষ্টি ,  কদম ফুল -  এসবই বাংলার অনিবার্য অনুষঙ্গ  আমার রক্তে মিশে রয়েছে ।  ইন্টারনেট - আসক্ত   নতুন প্রজন্ম রবীন্দ্রনাথের গানে  কিংবা এইসব কালোমেঘ বৃষ্টিবাদলে আলোড়িত হলে - আমি শিহরণ বোধ করি ।   ফ্লাইং ডাচম্যান  ১৫ জুন সামহোয়্যারে  বাদল দিনের প্রথম কদম ফুল   নামে  একটি পোস্টও দিয়েছিল  ।  এই পোস্টে ২২টি বৃষ্টির গানের লিঙ্ক রয়েছে !  তার মধ্যে একটি আমার লেখা !   .  .  .  ফ্লাইং ডাচম্যানের গভীর বৃষ্টিপ্রেম টের পেয়ে আমার ভালো লেগেছিল  ।   .  .  .  
    রাজশাহীর একটি আমবনের  পাশের চত্বর বৃষ্টিতে ভেসে যাচ্ছে । 
  ফ্লাইং ডাচম্যান যে বৃষ্টি ভালোবাসে তার আঁচ আগেই পেয়েছিলাম তারই ব্লগের কোনও পোস্টে  ।     .  .  .  রাজশাহীর একটি আমবনের  পাশের চত্বর বৃষ্টিতে ভেসে যাচ্ছে ।   .  .  .   
  .  .  . আমার মাতৃপুরুষ উত্তরাঞ্চলের বলেই ছেলেবেলায় আমি অনেকবারই  রাজশাহীতে গিয়েছিলাম  ।  ফ্লাইং ডাচম্যান - এর  পোস্টটা দেখে পলকে   ১৯৮৪ সালে ফিরে গিয়েছিলাম ।  ওই বছরই বর্ষাকালের একটি বৃষ্টিভেজা দিন কেটেছিল রাজশাহী বিশ্ববিদ্যালয়ের একটি হলে  ।   রাজশাহী থাকার সময়  ভোরবেলা বাবলার  ( কাজিন )  সঙ্গে এয়ারগান নিয়ে চলে যেতাম পদ্মার ধূ ধূ চরে    .  .  .  হেতেম খাঁ থেকে সাইকেল চালিয়ে চলে যেতাম  সিরোল    ( বালিয়াপুকুর )    .  .  .  সিরোলের সেরিকালচারের সবুজ ঘাসপাতায় মিশে যেতাম  .  .  .  কিংবা দূরের রেললাইনের  দিকে চেয়ে থাকতাম  .  .  .  সে সময় উপশহর মাত্র গড়ে উঠছিল  .  .  . সাইকেলে করে উপশহরে ঘুরতাম;  এসব কারণেই  রাজশাহী শহরের সঙ্গে  শৈশবেই  আমার একটা গভীর সম্পর্ক তৈরি হয়ে গিয়েছিল   .  .  . অবশ্য এসব কথা ফ্লাইং ডাচম্যান কে কখনও বলা হয়নি  .  .  .   
  ।  ওরও শৈশব - কৈশর  রাজশাহী তে কেটেছে ।     .  .  .    এখন পড়াশোনা করছে ঢাকায় ।  
   বৃষ্টি বৃষ্টি  বৃষ্টি    ফ্লাইং ডাচম্যান  ব্লগ লিখছে ১ বছর ১১ মাস ।  প্রথম পাতায় লেখার সুযোগ পেয়েই চমকে দিল ও ।  চা লাগবে ,  চা ?    ( আপডেটঃ আইস টী ' র রেসিপি )    প্রচন্ড প্রাণশক্তিতে ভরপুর  এক ব্লগারের আগমন টের পেল সবাই  ।  সেই ঐতিহাসিক পোস্টটি   ১১৩৯ পঠিত ।   ১২৬টি মন্তব্য ।  ২৫ জনের ভালো লেগেছে ।    ওই পোস্টে অনেকটা কাকতালীয়ভাবেই প্রথম প্লাসটি আমার !   ফ্লাইং ডাচম্যান কেবল  প্রাণশক্তিতেই পরিপূর্ণ নয় রসিকও  বটে ।  
এই খাই দাই  ( অর্থাৎ রেসিপি পোস্ট )  পোস্টই তার প্রমান ।       আপনাদের রসিক ব্লগার ।  ছবিটি ফেসবুক থেকে ফ্লাইং ডাচম্যান এর বিনা অনুমতিতেই  তুলে দিলাম  .  .  .  দেখি ও আমার ওপর রাগ করে কি না  আপনাদের রসিক ব্লগারটি শুরু থেকেই গান /  গল্প /  রসিকতা  / সংগীত বিষয়ক পোস্ট  / জন্মদিনের পোষ্ট  / টেকিপোস্ট  / খাই দাই পোষ  দিয়ে সামু জমজমাট করে রেখেছে ।  
এই সে দিনও আদ্রিতার জন্মদিনেও পোস্ট দিয়ে সাড়া ফেলে দিল ও ।   এবার বলি যে  - শুরু থেকেই আমার সঙ্গে ফ্লাইং ডাচম্যান এর বেশ সখ্যতা জমে উঠেছে ।  ওর ব্লগের  “ আমার লিঙ্কস ”  এ প্রথমেই আমার নাম ।     তার কারণ আছে ।  আমি একটা ব্যান্ডের জন্য লিরিক লিখি ।    কিছুটা কাকতালীয়ভাবেই  সেই ব্যান্ডটাই ফ্লাইং ডাচম্যান -  এর জান ।   আর  সেটা জানতে পেরে ফ্লাইং ডাচম্যান - এর সে কি  উচ্ছ্বাস !  শিরোনামে আমার নাম জুড়ে দিয়ে আমার লেখা একটা  ‘ বিখ্যাত ’  গান নিয়ে পোস্ট দিতে দেরি করেনি ও ।   ফ্লাইং ডাচম্যানও যে লিরিক - টিরিক লেখে ক্রমশ সে খবরও জানা হয়ে গেল ।  
ওর একটা লিরিক ।  
 এখানে লুকিয়ে রাখা
 এখানে লুকিয়ে রাখা প্রতিবিম্বের পাশে
মৃত স্বপ্নের সমাধি গড়ে
কেন যেতে চেয়েছিলে আলোর মিছিলে ? 
অথচ রোদের তীব্র দহন ছিলনা , 
সে মিছিলেও জ্বলেনি কোন আলো
তবুও হেটে গেলে পাতাঝরা পথে
মুখোশে ঢাকা বর্ণহীন চোখে
 দেখনি কী স্বপ্নভাঙ্গা জনপদে
রিক্ত - শুন্য মানুষ তোমারই অপেক্ষায়
নিশ্চুপ জেগে থাকে মশাল জ্বেলে
এদের ফেলে তুমি কোথায় হারাতে চেয়েছিলে ? 
এখানে লুকিয়ে রাখা চিহ্নে
নীড়হারা জনপদে
কেন তবে বিক্ষত হয়েছিলে ? 
 এই লিরিকের গঠনশৈলীতে  আমার নিজস্ব প্রকাশ - ছায়া খুঁজে পেয়ে শিহরিত হয়েছিলাম ।   
ব্ল্যাক এর প্রতি ওর ডেভোশনের মাত্রা লক্ষ করে মুগ্ধ হলাম ।    পরে জানলাম যে ও গানও করে ।      ফ্লাইং ডাচম্যানের গিটার  ( ফেসবুক থেকে নেওয়া )   ফ্লাইং ডাচম্যান আমাকে ফেসবুকে আমন্ত্রন জানাতে দেরি করেনি ।  আমারও  সাড়া দিতে দেরি হয়নি ।  ফ্লাইং ডাচম্যানের জন্মতারিখ ৪ জুলাই  ।  রাশি  কর্কট  ।  কর্কটরা ভারি ইনট্রোভার্ট হয়;  মানসিকতা বেশ অতল  ।   বারোটি রাশির মধ্যে   এই রাশিটির  প্রতিই আমার সবচে বেশি আস্থা  আর ভক্তি ।  এর ঠিক সবার সঙ্গে খাপ খাওয়াতে পারে না ।  কিন্তু যার সঙ্গে মেশে ,  ভীষণ  সিরিয়াসলিই মেশে ।  যে কারণে   আমিও ফ্লাইং ডাচম্যান কে হালকাভাবে নিইনি ।  ওর কাছে প্রায়ই ফেসবুকের মাধ্যমে টেকি বিষয়ে সাহায্য চাই ।  একবার ভিসতা জেনুইন করবার এক্টিভেটর চাইলাম ।  পেয়েও গেলাম ।   এরই ফাঁকে ও  আমার টেলিফোন নাম্বার চাইল ।  দিলাম ।  জানি যে সঙ্গে সঙ্গেই  ফোন করবে না; কর্কট বলেই অপেক্ষা করবে ।  
   আপনাদের প্রাণবন্ত রসিক ব্লগারের মোবাইল ফোন  তবে এও জানি একদিন ও আমাকে ফোন করবে ।   তখন হয়তো আমি ওকে  রাজশাহীর দিনগুলির কথা বলব ।  বলব যে ভোরবেলা বাবলার সঙ্গে এয়ারগান নিয়ে চলে যেতাম পদ্মার ধূ ধূ চরে   .  .  .  হেতেম খাঁ থেকে সাইকেল চালিয়ে চলে যেতাম  সিরোলে   .  .  . টলটলে পূর্ণিমাসন্ধ্যায় সিরোলের কফিলের পুকুরে সাঁতার কাটতাম       .  .  .  আর সেরিকালচারের গাছপালার গভীরে  মিশে যেতাম   .  .  . সেরিকালচারের পিছনে  রেললাইন  .  .  .  আর উপশহরে  সাইকেল চালাতে চালাতে বাবলার ভরাট কন্ঠে রবীন্দ্র জৈন - এর  গান  .  .  .   ‘ চলতে পথে হঠাৎ এল বৃষ্টি ’   .  .  .  সেই গানটার কথাও বলব   .  .  . 
    রাজশাহী বিশ্ববিদ্যালয়ের পথ ।  ১৯৮৪ সালের বর্ষাকালের একটা গোটা দিন  কেটেছিল রাজশাহী বিশ্ববিদ্যালয়ের একটা হলে  .  .  . শুরুতে আমি বলছিলাম যে  .  .  .  আষাঢ় - শ্রাবণের বৃষ্টি ,  কদম ফুল -  এসব বাংলার ঐতিহ্য ।  আমার রক্তে মিশে রয়েছে ।   ইন্টারনেট - আসক্ত নতুন প্রজন্ম এসব কালোমেঘ বৃষ্টিবাদলে আলোড়িত হলে - আমি শিহরণ বোধ করি । 
  .  .  .  তবে আমি  মাঝে -  মাঝে এই ভেবে উদ্বিগ্ন হয়ে উঠি যে  বাংলার অপরূপ প্রকৃতিবন্দনা ছাড়াও তো  নতুন প্রজন্মের  সাম্রাজ্যবাদী  শোষন নির্মম দিক সম্বন্ধেও  সচেতন হওয়া দরকার ।  আজও সাম্রাজ্যবাদীরা গোপন  চুক্তি করে বাংলাদেশের তেল - গ্যাস - এর উপর অধিকার আরোপ করছে   ।  অথচ  .  .  .  অথচ তরুণ প্রজন্মের ভিতর সাম্রাজ্যবাদ  শব্দটার ব্যবহার তেমন একটা নেই বললেই চলে !  
ফ্লাইং ডাচম্যানের  একটি পোস্টের শিরোনাম : Wavin '  Flag গানে গানে সাম্রাজ্যবাদ বিরোধী চেতনা  .  .  .   ফ্লাইং ডাচম্যান সঠিক পথেই আছে ভেবে স্বস্তি পেলা ।   
আজ গ্রেট ফ্লাইং ডাচম্যানের জন্মদিন  ।  
ওর প্রতি রইল আমার এক আকাশ শুভেচ্ছা ।  
     আগুনের পরশমনি ছোঁয়াও প্রাণে  /  এ জীবন পুণ্য কর দহন - দানে  .  .  .    ( আমি আর এই পোস্টে কেক আর কোক - এর ছবি দিলাম না ।  সে ভার আপনাদের ওপরই ছেড়ে দিলাম  .  .  .  ) 
 

                    




গ্রিক মিথ :  ফিলোমিলা

 গ্রিক উপকথায়  পারিবারিক নির্যাতনের অজস্র  মর্মান্তিক কাহিনী রয়েছে  ।  তার মধ্যে ফিলোমিলার কাহিনীটি সবচেয়ে করুন বলে মনে হয় ।   এথেন্স নগরের রাজকন্য ফিলোমিলা কে ধর্ষন করে জিভ কেটে ফেলেছিল তারই  বড় বোনের স্বামী তেরেউস  ।   অনিয়ন্ত্রিত কাম কী রকম সর্বনাশা হয়ে উঠতে  পারে গ্রিক উপকথার ফিলোমিলার বিষাদিত উপাখ্যানটি যেন তারই জ্বলন্ত নিদর্শন  ।  যে উপাখ্যানে মা - বাবার পাপের  চরম মূল্য দিতে হয়েছে এক নির্দোষ সন্তানকে ।  তেরেউসএর লাম্পট্য সুখের সংসার তছনছ করে  দ্রুত এক ট্র্যাজিক পরিনতির দিকে চলে যায় ।  আজও যে দুঃখময় ঘটনার স্মৃতি বহন করছে হুপি ,  নাইটেঙ্গেল এবং চাকত পাখি  .  .  .  প্রাচীন গ্রিসের মানচিত্রে থ্রাস এর অবস্থান ।  দক্ষিণের সুসভ্য গ্রিক জগৎ থেকে থ্রাসকে খানিকটা অনুন্নত ও বর্বর মনে করা হত ।    থ্রাসের রাজা তেরেউস এথেন্স নগরের রাজা প্যান্ডিয়ন -  এর দুঃসময়ে পাশে দাঁড়িয়েছিল  ।  এতে করে  দু ’ জনের মধ্যে সুসম্পর্ক গড়ে উঠেছিল ।  এথেন্স নগরের রাজা প্যান্ডিয়ন - এর দুই কন্যা ছিল ।  প্রকনি এবং ফিলোমিলা ।  কৃতজ্ঞ রাজা   তেরেউস - এর হাতে বড় মেয়ে  প্রকনি কে তুলে দিলেন ।  বিয়ের পর  প্রকনি কে  থ্রাসে নিয়ে যাবে তেরেউস ।  ফিলোমিলা ভাসল চোখের জলে  ।  কত কত দিন বোনের সঙ্গে প্রাসাদের উদ্যানে একান্ত সময় কাটিয়েছে ।  সে বোন এখন সুদূর থ্রাসে চলে যাবে ।  আর কবে বোনকে দেখবে কে জানে ।   প্রকনি কাঁদতে কাঁদতে ফিলোমিলাকে জড়িয়ে ধরে সান্ত্বনা দিল ।   প্রকনি স্বামীর সঙ্গে  থ্রাসে এল ।  এসে বড় নিরানন্দ বোধ করল ।    নির্জন প্রাসাদটি নিবিড় অরণ্যে ঘেরা  ।  কাছেই এজিয়ান সমুদ্র ।  সে সমুদ্র থেকে মেঘ ভেসে আসে ।  কালো মেঘেরর পুঞ্জে  ফুটে ওঠে  মিলার অনিন্দ্য মুখোশ্রী ।  প্রকনি হু হু করে কাঁদে ।   বিষন্ন প্রকনি ।  বছর ঘুরতে এক ফুটফুটে পুত্র  সন্তানের মা হল প্রকনি ।  বংশধর পেয়ে তেরেউস আনন্দে উদ্বেলিত হয়ে উঠল  ।  সে ভালোবেসে শিশুটির নাম রাখল ইটিস ।  দিনে দিনে  ইটিস হয়ে উঠল তেরেউস এর চোখের মনি ।  যা হোক ।  একদিন প্রকনি  তার স্বামীকে বলল ,  আমার একবার এথেন্স যেতে ইচ্ছে করছে ।   কেন ?  বারে ,  আমার কি  মিলা কে  দেখতে ইচ্ছে করে না বুঝি ?  তোমার এথেন্স যেতে হবে না ।  তেরেউস গম্ভীর কন্ঠে বলল ।  মানে ।  প্রকনি অবাক ।  কান্নাও পাচ্ছে ।  মিলা কে ভীষণ ভীষণ ভালোবাসে প্রকনি ।  আজও মনে মনে  কত কথা বলে মিলার সঙ্গে ।  তেরেউস বলল ,  আমিই এথেন্স  যাব ।  ফিলোমিলা কে নিয়ে আসব ।   প্রকনি খুশি  হল ।  এবং বোনের অপেক্ষায় রইল ।   ওভিদ ।   ( ৪৩ খ্রিস্টপূর্ব - ১৭ খ্রিস্টপূর্ব )  বিশিষ্ট রোমান কবি ।  গ্রিক উপকথা অবলম্বনে ১৫ খন্ডে লিখেছিলেন Metamorphoses নামে একটি গ্রন্থ ।  ওভিদের  সরস  রচনার কারণে গ্রিক উপকথায় নতুন প্রাণ সঞ্চার হয়েছিল   ।   ফিলোমিলার উপাখ্যানটিও ওভিদের রচনায় রয়েছে ।   তেরেউস  এথেন্স পৌঁছল ।  সুন্দরী  ফিলোমিলা কে দেখে তার মাথার ভিতরে নষ্ট পোকারা সব কিলবিল করে ওঠে ।  এ প্রসঙ্গে ওভিদ লিখেছেন :   Tereus conceived an illicit passion for Philomela .  যাহোক ।  তেরেউস এবং  ফিলোমিলা  জাহাজ উঠল ।  জাহাজে ফিলোমিলা কে বিয়ের প্রস্তাব দেয় তেরেউস  ।   ( আসলে ওটা ছিল ফিলোমিলা কে একান্তে পাবার জন্য ছলনা  .  .  .  )  ফিলোমিলা সবই বোঝে ।  ও হাসতে হাসতে বলে ,  যাঃ !  তাই হয় নাকি ।  আপনি রসিকতা করছেন দুলাভাই ।  তেরেউস  -  এর চোয়াল শক্ত হয়ে ওঠে ।  সে আরও ভয়ানক পরিকল্পনা আঁটে ।  ফিলোমিলা মনে মনে বলে ,  আমি প্রকনিকে ভালোবাসি ।  আমি  কেন ক্ষণিকের সুখের জন্য বোনের সংসার ভাঙতে যাব ? যথাসময়ে জাহাজ থ্রাসের উপকূলে এসে ভিড়ল ।  উপকূলে গভীর অরণ্য ।  এই লেখার প্রারম্ভে বলেছিলাম :  দক্ষিণের সুসভ্য গ্রিক জগৎ থেকে থ্রাসকে খানিকটা অনুন্নত ও বর্বর মনে করা হত । জাহাজ থেকে নামার পরপরই  ফিলোমিলার হাত ধরে  টানতে টানতে  অরণ্যে নিয়ে যায় তেরেউস  ।   .  .  .  তারপর অরণ্যের গভীর নির্জনতায় ফিলোমিলাকে ধর্ষন করে পাষন্ডটা !   তেরেউস গভীর অরণ্যে ফিলোমিলাকে ধর্ষন করছে ।   কাঠের ওপর  এই খোদাই কাজটি ওভিদের রচনা অবলম্বন করে করা হয়েছে অস্টাদশ শতকে ।   ধর্ষনের পর ফিলোমিলা অত্যন্ত কাতর বোধ করে ।  সে প্রসঙ্গে ওভিড লিখেছেন :  ফিলোমিলা বলল  .  .  .  Now that I have no shame ,  I will proclaim it . Given the chance ,  I will go where the people are , Tell everybody; if you shut me here , I will move the very woods and rocks to pity . The air of Heaven will hear ,  and any god , If there is any god in Heaven ,  will hear me .  ( এখন আমার কোনও লজ্জ্বা নেই ,  আমি এই কথাই বলব । আমাকে সুযোগ দেওয়া হলে আমি মানুষের কাছে যাব । বলব সবাইকে ।  যদি আটকে রাখ এখানে - আমি অরণ্য আর পাথর কে বলব  দয়াশীল হতে  । স্বর্গীয় বাতাস শুনবে আর দেবতারা , স্বর্গে যদি দেবতা থাকে তারাও শুনবে ।   ) তেরেউস  রেগে ওঠে ।  এবং ফিলোমিলার জিভ কেটে ফেলে !    তারপর  ফিলোমিলাকে অরণ্যের মাঝে এক পোড়োবাড়িতে ফেলে রেখে যায় ।  অসহায় ফিলোমিলা কাঁদে আর হাহাকার করে ।  পোড়েবাড়ির পাশ দিয়ে থ্রাসিয় শিকারীরা যাতায়াত করে ।   তাদের চিৎকার করে ডাকতে পারে না যন্ত্রণাকাতর ধর্ষিতা মেয়েটি  । তারপর  পরনের কাপড়ে সেলাই করে দুর্দশার কাহিনী বর্ননা করল ফিলোমিলা  ।   এক শিকারী সেটি নিয়ে প্রাসাদে গেল এবং গোপনে প্রকনির কাছে পৌঁছে দিল ।  প্রকনি উদভ্রান্ত হয়ে অরণ্যে ছুটে আসে ।  বোনকে জড়িয়ে ধরে  হু হু করে কাঁদে  ।  অনেকক্ষণ ।   তারপর প্রতিশোধের পরিকল্পনা আঁটে ।  এর পরের ঘটনা অতি ভয়ানক ।  ওভিদ লিখেছেন :  প্রাসাদে ফিরে প্রকনি তার ছেলে ইটিস কে হত্যা করে !   তারপর মৃত ছেলের মাংস রান্না করে  তেরেউস কে  খেতে দেয় ।  তেরেউস কোনও সন্দেহ না - করেই  খায় ।  তারপর প্রকনি  তেরেউস  কে ইটিস -  এর কাটা মাথা দেখায় ।    রুবেন্সের   আঁকা Tereus Confronted with the Head of his Son Itysসন্তানের করুন পরিনতি দেখে  তেরেউস মুহূর্তে উন্মাদ হয়ে ওঠে এবং হাতে কুঠার তুলে নিয়ে   প্রকনি এবং ফিলোমিলা কে  হত্যা করতে নিয়ে ছোটে ।  প্রকনি এবং ফিলোমিলা দৌড়াতে থাকে এবং দেবতার কাছে প্রার্থনা করে ।   দেবতারা সবই দেখছিলেন ।  এখন তারা তিনজনকেই পাখিতে রূপান্তরিত করেন  .  .  .  হুপি পাখি ।     দেবতারা তেরেউস কে হুপি পাখিতে রূপান্তরিত করেছিলেন ।   দেবতারা ফিলোমিলা কে নাইটেঙ্গেল এবং প্রকনি কে চাতক পাখি তে রূপান্তরিত করেছিলেন ।   এই জন্য  আজও  নাইটেঙ্গেল এবং  চাতক পাখির কন্ঠে ঝরে  আর্ত করুন সুর ।  নাইটেঙ্গেল পাখিকে ইউরোপীয় সাহিত্যে ফিলোমিলা বলা হয় ।  ইংরেজ কবি ম্যাথিউ আরর্নল্ড    ( ১৮২২ - ১৮৮৮ )   PHILOMELA নামে একটি কবিতা লিখেছেন ।   কবিতাটি পাঠ করা যাক ।    ARK !  ah ,  the Nightingale !         The tawny - throated !         Hark !  from that moonlit cedar what a burst !         What triumph !  hark -  - what pain !          O wanderer from a Grecian shore ,         Still ,  after many years ,  in distant lands ,         Still nourishing in thy bewilder ' d brain        That wild ,  unquench ' d ,  deep - sunken ,  old - world pain -  -         Say ,  will it never heal ?         And can this fragrant lawn        With its cool trees ,  and night ,         And the sweet ,  tranquil Thames ,         And moonshine ,  and the dew ,         To thy rack ' d heart and brain        Afford no balm ?          Dost thou to - night behold        Here ,  through the moonlight on this English grass ,         The unfriendly palace in the Thracian wild ?         Dost thou again peruse        With hot cheeks and sear ' d eyes        The too clear web ,  and thy dumb Sister ' s shame ?         Dost thou once more assay        Thy flight ,  and feel come over thee ,         Poor Fugitive ,  the feathery change        Once more ,  and once more seem to make resound        With love and hate ,  triumph and agony ,         Lone Daulis ,  and the high Cephissian vale ?         Listen ,  Eugenia -  -          How thick the bursts come crowding through the leaves !         Again -  - thou hearest !         Eternal Passion !         Eternal Pain ! ছবি :  ইন্টারনেট ।  তথ্যসূত্র : http :  /  / www . paleothea . com / Myths / Procne . html ) http :  /  / en . wikipedia . org / wiki / Ovid






ব্ল্যাডি মেরি :  ইংল্যান্ডের ধর্মান্ধ রক্তপিপাসু রানী

 ইংল্যান্ডের রানী প্রথম মেরি  ( ১৫১৬ - ১৫৫৮ খ্রিস্টাব্দ  )  ।  তবে ইনি  ইংল্যান্ডে প্রোটেষ্টান্ট ধর্মের অসংখ্য অনুসারী কে আগুনে পুড়িয়ে হত্যা করার নির্দেশ দিয়ে Bloody Mary নামেই কুখ্যাত ।  যে কারণে ব্ল্যাডি মেরির ৬ বছরের শাসনকালটিকে  ( ১৫৫৩ - ১৫৫৮খ্রিস্টাব্দ  )    ইংল্যান্ডের ইতিহাসে একটি কলঙ্কজনক অধ্যায় বলে মনে করা হয় ।  রানী মেরির ৪২ বছরের জীবনটিও ছিল হঠকারী সিদ্ধান্তে পরিপূর্ণ ।  ৩৬ বছর অবধি অবিবাহিতা থাকার  স্পেনের যুবরাজ ফিলিপকে বিয়ে করেন রানী মেরি এবং স্বামীর  নির্দেশে  ফ্রান্সের বিরুদ্ধে যুদ্ধ ঘোষনা করেন  ।  ফলে ফ্রান্সের কাছে  ইংল্যান্ড তার ভূখন্ড হারায় ।  রানী মেরি এক পরিপূর্ণ ব্যর্থতার নাম ; তার জীবনের কোনও  স্বপ্নই  সার্থক হয়নি ,  এমন কী   কোনও উত্তারাধিকার না রেখেই মৃত্যু বরণ করেন ওই ধর্মান্ধ রক্তপিপাসু রানী  ।  রানী মেরির হাত  প্রোটেষ্টান্ট দের রক্তে রঞ্জিত হলেও তার মৃত্যুর পর তার সৎ বোন রানী প্রথম এলিজাবেথ ইংল্যান্ডে প্রোটেষ্টান্ট ধর্মের অনুকূল পরিবেশ ফিরিয়ে আনেন  .  .  .  মার্টিন লুথার ।   ( ১৪৮৩ - ১৫৪৬ খ্রিস্টাব্দ )  জার্মান ধর্মতাত্ত্বিক এবং প্রোটেষ্টান্ট ধর্মের প্রবর্তক ।  মার্টিন লুথার  এর নেতৃত্বে রোমান ক্যাথলিকবিরোধী ধর্মসংস্কার আন্দোলন সমগ্র ইউরোপে ছড়িয়ে পড়েছিল ।  তার অপ্রতিরোধ্য ঢেউ ষোড়শ শতকে  ইংল্যান্ডেও এসেও  পড়েছিল  ।  ১৫২৯ খ্রিস্টাব্দে ইংল্যান্ডের রাজা অস্টম হেনরি রোমান ক্যাথলিক গির্জার কর্তৃত্ব থেকে  থেকে চার্চ অভ ইংল্যান্ড  ( এঞ্জেলিকান )  কে পৃথক করার আদেশ জারী করেন ।   ইংল্যান্ডে প্রোটেষ্টান্ট  ধর্মীয় আন্দোলন প্রবল হওয়ার পিছনে তিনটি কারণ ছিল ।   ( ১ )  সামন্ততন্ত্রের ক্ষয়; ( ২ )  জাতীয়তাবাদের উদ্ভব এবং  ( ৩ )  সেকুলার বিধিবিধানের প্রচলন । মেরির জন্ম হয়েছিল লন্ডনে ।  সময়টা  ১৫১৬ খ্রিস্টাব্দের  ১৮ ফেব্রুয়ারি  ।  বাবা ছিলেন ইংল্যান্ডের রাজা অস্টম হেনরি  ।  মা ক্যাথেরিন অভ আরাগন  ।  জাতে  স্প্যানিশ এবং গোঁড়া  ধর্মে ক্যাথলিক ।  আমৃত্যু মেরির জীবনে তার মায়ের  প্রভাব অক্ষুন্ন  ছিল ।  ১৫৩৩ খ্রিস্টাব্দে রাজা   এবং তাঁর স্ত্রীর মধ্যে বিবাহবিচ্ছেদ  ঘটে এবং একটি পুরনো সেঁতসেঁতে  দূর্গে ক্যাথেরিন অভ আরাগন  কে নির্বাসিত করা হয় ।  মেরির বয়স সে সময় ১৭ ।  মেরি বাবাকে  ( এবং সম্ভবত বাবার প্রোটেষ্টান্ট এঞ্জেলিকান ধর্মকেও )   ঘৃনা করতে থাকেন ।  রাজা অস্টম হেনরি  এবার বিবাহ করেন  অ্যানি বোলেন কে ।  অ্যানি বোলেন  এলিজাবেথ  ( পরবর্তীকালে রানী প্রথম এলিজাবেথ )  নামে এক কন্যার জন্ম দেন ।  এরপর রাজা মেরিকে অবহেলা করতে থাকেন  এবং  দ্বিতীয় স্ত্রী অ্যানি বোলেন এবং শিশু এলিজাবেথ কে নিয়ে ব্যস্ত  থাকেন  ।  মেরি এলিজাবেথকে ঘৃনা করতে থাকে ।  যাহোক ।   ১৫৩৬ খ্রিস্টাব্দে পরকীয়া এবং রাষ্ট্রদ্রোহীতার  অভিযোগে অ্যানি বোলেন কে শিরচ্ছেদ করে হত্যা করার নির্দেশ দেন রাজা অস্টম হেনরি ।  এ প্রসঙ্গে জনৈক ইংরেজ  ঐতিহাসিক লিখেছেন :   Mary is not sorry when her father murders her step mother Anne .  ইংল্যান্ডের রাজা অস্টম হেনরি ।  ইনি  ইংল্যান্ডের ইতিহাসে অত্যন্ত আকর্ষণীয় একটি চরিত্র ।  কারও মতে যোদ্ধা রাজা ইংল্যান্ডের ভাবমূর্তি উদ্ধার করেছেন ।  কারও মতে রাজা অস্টম হেনরি ছিলেন স্বৈরশাসক ।  ক্যাথলিক লেখকদের চোখে শয়তান ।  ইংল্যান্ডে প্রোটেষ্টান্টরা তাদের  ধর্ম প্রতিষ্ঠার জন্য রাজা অস্টম হেনরির প্রতি কৃতজ্ঞ ।    ভীষন ভোজন রসিক ছিলেন রাজা অস্টম হেনরি  .  .  . অনেক খেতে পারতেন ।  ছয়টি বিবাহ করেছিলেন ।  তবে তাঁর রাজত্বকাল  নিরুদ্রপ ছিল না ।  নিরাপত্তার কারণে  প্রায়ই একে ওকে শিরচ্ছেদের আদেশ দিতে হত ।  রাজা অস্টম হেনরির তৃতীয় স্ত্রীর নাম জেন সেইমুর ।  ইনি এক পুত্র সন্তানের মা হয়েছিলেন ।  সেই পুত্র সন্তানের নাম রাখা হয়েছিল অ্যাডোয়ার্ড  ( পরবর্তীকালে রাজা ষষ্ট অ্যাডোয়ার্ড  )   ।   ১৫৪৭ খ্রিস্টাব্দ ।  মেরির বয়স তখন ৩১ ।  রাজা অস্টম হেনরি শেষ নিঃশ্বাস ত্যাগ করলেন  ।  বয়েস  মাত্র ৯ বছর  অ্যাডোয়াড ইংল্যান্ডের রাজা হলেন  ।  তাকে ইংল্যান্ডের  রাজা ষষ্ট অ্যাডোয়ার্ড বলা হল ।  তিনি  ছিলেন একজন একনিষ্ট প্রোটেষ্টান্ট  ।  প্রোটেষ্টান্ট আর্চবিশপ থমাস ক্রামনার ছিলেন তার  পরামর্শদাতা ।  রাজা ষষ্ট অ্যাডোয়ার্ড লাতিনের বদলে  প্রার্থনার ভাষা  ইংরেজি তে করার নির্দেশ জারী করে  ।  তখন বলেছিলাম যে  ইংল্যান্ডে প্রোটেষ্টান্ট  ধর্মীয় আন্দোলনের পিছনে অন্যতম একটি কারণ ছিল জাতীয়তাবাদের উদ্ভব ।  এই ছবিটি ফরাসি চিত্রকর পল দেলারোচের আঁকা ।  এই ছবিতে যাকে শিরচ্ছেদ করা হচ্ছে তিনি হলে লেডি জেন গ্রে ।   ‘ ব্ল্যাডি মেরি ’ র জীবনে  এই নারী বড় এক বাধা হয়ে দাঁড়িয়েছিলেন ।  এই ছবিটির মাধ্যমে তৎকালীন রাজতন্ত্রের প্রাসাদ ষড়যন্ত্রের   ভয়াবহতা তুলে ধরে । ১৫৫৩ খ্রিস্টাব্দ  ।  মাত্র ১৫ বছর বয়েসে  রাজা ষষ্ট অ্যাডোয়ার্ড  মারা যান ।  তিনি লেডি জেন গ্রে নামে ১৫ বছর বয়েসি একজন ঘনিষ্ট আত্মীয়াকে ইংল্যান্ডের সিংহাসনের উত্তারিকারী নির্বাচিত করে যান  ।  এই  নির্বাচনের অন্যতম একটি  কারণ ছিল লেডি জেন গ্রে ছিলেন  একজন একনিষ্ট প্রোটেষ্টান্ট  ।  লেডি জেন গ্রে মাত্র ৯ দিন ইংল্যান্ড শাসন করেছিলেন ।  এ জন্য তাকে  ‘ ৯ দিনের  রানী ’  বলা হয় ।  ইংল্যান্ডের  জনগন অবশ্য মেরির পক্ষেই  ছিল ।    রাজতন্ত্রে রাষ্ট্রপ্রধানকে পরামর্শ দেয় প্রিভি কাউন্সিল  ।  তো ,  ইংল্যান্ডের  প্রিভি কাউন্সিল মেরির পক্ষে মত দেয় এবং ১৫৫৩ খ্রিস্টাব্দের ১ অক্টোবর লন্ডনের  ওয়েস্টমিনিষ্টার অ্যাবিতে মেরিকে ইংল্যান্ডের রানীর মুকুট পরিয়ে দেওয়া হয় ।  লেডি জেন গ্রে  - র বিরুদ্ধে  যথারীতি রাষ্ট্রদ্রোহীতার অভিযোগ আনা হয় ।  এবং তার  শিরোচ্ছেদ করা হয় ।  টিউডর ইংল্যান্ডের মানচিত্র  ।  রানী মেরি টিউডর ইংল্যান্ডের শাসক ।   ইংল্যান্ডের ইতিহাসে টিউডর যুগের সময়কাল  ১৪৮৫ - ১৬০৩ খ্রিস্টাব্দ ; এই সময়কাল সূচিত হয় রাজা সপ্তম হেনরির শাসনামল থেকে এবং শেষ হয় রানী প্রথম এলিজাবেথ - এর শাসন অবসান হলে ।  টিউডর যুগের অন্য শাসক হলেন  রাজা অস্টম হেনরি ,  রাজা ষষ্ট অ্যাডোয়ার্ড ,  লেডি জেন গ্রে ,   প্রথম মেরি এবং রানী প্রথম এলিজাবেথ ।  টিউডর ইংল্যান্ড মধ্যযুগের নাগপাশ থেকে বেরিয়ে  এসে এক উদার সহিষ্ণু যুগের সুচনা করেছিল ।  কেবল ধর্মান্ধ রানী  মেরির  নৃশংসতা  তাকে যেমন  ‘ ব্ল্যাডি ’  আখ্যা দিয়েছে তেমনি  ইংল্যান্ডের ইতিহাসে একটি কলঙ্কজনক অধ্যায়ের  সূচনা করেছে । ক্ষমতা গ্রহনের পর মেরি ইংল্যান্ডে রোমান ক্যাথলিক গির্জার  কর্তৃত্বও ফিরিয়ে আনার উদ্যেগ নেন ।   এ ক্ষেত্রে তিনি  চরমপন্থা অবলম্বন করেন ।  তবে রানী মেরির প্রথম পদক্ষেপগুলি ছিল স্বাভাবিক ।  যেমন :   রাজা অষ্টম হেনরি    Mass  ( ক্যাথলিক ব্রত )  নিষিদ্ধ করেছিলেন;  মেরি পুনরায় ব্রতটি উদযাপনের  নির্দেশ দেন ।  এতে তিনি কোনও ধরনের বিরোধীতার সম্মূখিন হননি ।  তবে রাজা অস্টম হেনরি ক্যাথলিক  গির্জের যে সব জমি জব্দ করেছিলেন সেসব বাজেয়াপ্ত জমি  উদ্ধারে পার্লামেন্ট সম্মত হয়নি ।   টিউডর আমলের লন্ডন শহর ।  এই আপাত প্রশান্তির আড়ালে  টিউডর সমাজে ছিল দারিদ্র; অপরদিকে  অভিজাত মহলে চলছিল ক্ষমতার লোভে ষড়যন্ত্র ,  অজাচার ,  গুপ্তহত্যা ,   শিরোচ্ছেদ  আর ধর্মীয় মৌলবাদীদের আকন্ঠ রক্তপিপাসা  .  .  .  রাজা অস্টম হেনরি একবার বলেছিলেন : I am very sorry to know and hear how unreverently that most precious jewel ,  the Word of God ,  is disputed ,  rhymed ,  sung and jangled in every ale - house and tavern ,  contrary to the true meaning and doctrine of the same .   ( দেখে শুনে  কষ্ট পাই কী অপ্রাসঙ্গিক ভাবেই না সবচে মূল্যবান সম্পদ   ( বাইবেল )  যা ঈশ্বরের বানী ,  তার সত্যিকারের অর্থ না বুঝেই তা নিয়ে  বির্তক চলছে ,  প্রতিটি পানশালায় আর  রঙ্গশালায় সুর করে গাওয়া হচ্ছে )   ১৫৫৪ খ্রিষ্টাব্দ  ।  রানী মেরি যখন ৩৮ বছরের কুমারী -  প্রতিহিংসা চরিতার্থ করতে স্পেনের রাজা ২য় ফিলিপ বিবাহ করার সিদ্ধান্ত নেন ।  এই বিয়ের পিছনে বিন্দুমাত্র রোমান্স ছিল না ,   ছিল অতি নিমর্ম উপায়ে বিরোধী পক্ষকে নিশ্চিহ্ন করবার   এক ভয়াবহ পরিকল্পনা  ।   মেরি নির্যাতন চালিয়ে  ইংল্যান্ডে ক্যাথলিক  ধর্ম প্রতিষ্ঠা করতে চান ।  স্পেনের রাজা ২য় ফিলিপ ধর্মান্ধ  ক্যাথলিক হওয়ায়   স্পেনে ক্যাথলিক বিরোধীদের উপর  ইনকুইজিশনের  নামে নির্মম হত্যাযজ্ঞ চালাচ্ছিলেন ।  কাজেই স্পেনের রাজা ২য় ফিলিপ - এর সঙ্গে  রানী মেরির  বিবাহের বিরুদ্ধে ইংল্যান্ডের প্রোটেষ্টান্টরা   বিদ্রোহ করে  ।  তারা ইংল্যান্ডেও স্পেনের মতো  ইনকুইজিশনের আংশকা করছিল ।  তাই কিন্তু হয়েছিল ।  তারা মানবিক বিপর্যয় এড়ানোর জন্য  মেরির বদলে মেরির সৎবোন এলিজাবেথকে ইংল্যান্ডের শাসনক্ষমতায় দেখতে চাইল  ।  ব্রিটিশ সেনাবাহিনী মেরির নির্দেশে প্রোটেষ্টান্ট বিদ্রোহীদের  নির্মম ভাবে  দমন করে  ।  যা হোক ।   ফিলিপ ইংল্যান্ডে  জনপ্রিয় হয়ে উঠতে পারেন নি  ।  তার নির্দেশে ১৫৫৮ খ্রিস্টাব্দে রানী মেরি   ফ্রান্সের বিরুদ্ধে যুদ্ধ ঘোষনা করেন ।  পরিনতিতে  ফ্রান্সের কাছে  কালাইস প্রদেশ হারায় ইংল্যান্ড  ।     স্পেনের রাজা ২য় ফিলিপ ।  না ,  ইনি রানী মেরিকে বিয়ে করে স্পেনে নিয়ে যাননি ।  ইংল্যান্ডে ঘরজামাই ছিলেন ।  রানী মেরির সঙ্গে বিবাহ হলেও তার লোলুপ চোখ ছিল মেরির সৎবোন তরুণি এলিজাবেথের ওপর ।  রাজপ্রাসাদের আরও তরুণির সঙ্গে ঘনিষ্টতা কথা পরবর্তীকালের রসিক ঐতিহাসিকগন জানতে পেরেছেন ।  রানী মেরি কি নিজ স্বার্থেই  স্বামীর অজাচার  উপেক্ষা করেছিলেন ?   প্রেমের চেয়ে বড় হয়ে উঠেছিল প্রোটেষ্টান্টদের পুড়িয়ে হত্যা করে ইংল্যান্ডে ক্যাথলিক ধর্মের প্রতিষ্ঠা ?  ক্ষুদ্র স্বার্থে মানুষ কত নীচ হতে পারে ভাবলে বিস্মিত হতেই  হয় !  স্পেনের রাজাটি ব্যাভিচারে আসক্ত  হলেও ধর্মান্ধ  ক্যাথলিক হওয়ায় ইনকুইজিশন নামে স্পেনে  নির্মম হত্যাযজ্ঞ চালাচ্ছিলেন ঠিকই ! স্পেনের রাজা ২য় ফিলিপ ইংল্যান্ডেও স্প্যানিশ ইনকুইজিশন মতো ব্যবস্থা গ্রহন করতে  স্ত্রীকে উৎসাহিত করেন ।  রানী মেরি  রাজা  ষষ্ট অ্যাডোয়ার্ড   - এর প্রোটেষ্টান্টদের অনুকূলে পূর্বেকার  ধর্মীয় আদেশ  রদ করেন এবং ক্যাথলিক গির্জার বিপক্ষে  বিরোধীতার  বিরুদ্ধে কঠোর  আইন প্রবর্তন করেন ।  এর পর পরই ধড়পাকড় শুরু হয় ।  একে একে ৩০০ প্রোটেষ্টান্ট কে  পুড়িয়ে হত্যা করা হয়  ।  এই অমানবিক ঘটনাটি ইংল্যান্ডের ইতিহাসে    Marian Persecutions বলে চিহ্নিত হয়ে আছে ।  এই অমানবিক হত্যাযজ্ঞের কারণেই   রানী মেরিকে  Bloody Mary  বলে অবহিত করা হয় ।  অবশ্য এই নিষ্ঠুর হত্যাকান্ডে  তৎকালীন ইংল্যান্ডের সাধারণ জনগন ও অভিজাত সমাজের  সমর্থন ছিল না ।   প্রোটেষ্টান্টদের পুড়িয়ে হত্যা করার দৃশ্য ।  প্রশ্ন হল প্রোটেষ্টান্টদের   পুড়িয়ে মারা হল কেন - যখন ইংল্যান্ডে মৃত্যুদন্ড হিসেবে  শিরচ্ছেদ প্রচলিত ছিল  ?   স্পেনে স্প্যানিশ ইনকুইশনে ক্যাথলিক ধর্ম বিরোধীদের পুড়িয়ে মারা হত ।  যে কারণে বোঝা যায় রানী মেরিকে প্রোটেষ্টান্টদের পুড়িয়ে মারার পরামর্শ দিয়েছিলেন স্পেনের রাজা ২য় ফিলিপ  ।   নিহত  প্রোটেষ্টান্টদের  তালিকা রয়েছে ফক্স লিখিত  The Book of Martyrs  বইতে ।  এই বইটিতে  প্রথম শতাব্দী থেকে রানী মেরি শাসনামল অবধি যে সব খ্রিষ্টান শহীদ হয়েছেন তাদের তালিকা রয়েছে ।  মনে থাকার কথা প্রোটেষ্টান্ট আর্চবিশপ থমাস ক্রামনার ছিলেন রাজা ষষ্ট অ্যাডোয়ার্ড এর  পরামর্শদাতা ।  প্রথম দিকে যাদের পুড়িয়ে মারা হয়েছিল তাদের মধ্যে অন্যতম ছিলেন প্রোটেষ্টান্ট আর্চবিশপ থমাস ক্রামনার । যা হোক ।  এ আলোচনার শুরুতে বলছিলাম :  রানী মেরি এক পরিপূর্ণ ব্যর্থতার নাম ; তার জীবনের কোনও  স্বপ্নই  সার্থক হয়নি ।  মেরি মা হতে পারেন নি ।  হয়তো  মধ্যত্রিশে বিবাহবন্ধনে আবদ্ধ হওয়াই এর এক কারণ ।  তবে রানী মেরি বিশ্বাস করতেন যে  তিনি দু ’ বার গর্ভবতী হয়েছিলেন ।  রানীর  শরীরে  গর্ভের লক্ষণও ফুটে উঠেছিল ।  চিকিৎসাবিজ্ঞানে  এই লক্ষণকে  hysterical pregnancy বলা হয়  ।  ১৫৫৮ খ্রিস্টাব্দে  মেরিকে পরিত্যাগ করে স্পেনে ফিরে যান ২য় ফিলিপ  ।  সম্ভবত হতাশায় ভেঙে পরেছিলেন মেরি ।   যে কারণে ওই বছরই নভেম্বর মাসে  লন্ডনের সেন্ট জেমস প্রাসাদে মেরির মৃত্যু হয় ।  মেরির বয়স তখন ৪২  .  .  .  রানী প্রথম  এলিজাবেথ  ( ১৫৩৩ - ১৬০৩ খ্রিস্টাব্দ )   ।  রানী মেরির মৃত্যুর পর ২৫ বছর বয়সে  এলিজাবেথ ইংল্যান্ডের শাসনভার গ্রহন করেন ।  এলিজাবেথ ছিলেন এঞ্জিলিকান প্রোটেষ্টান্ট  ।  কাজেই অসংখ্য প্রোটেষ্টান্ট - এর মৃত্যুর পর ইংল্যান্ডে  পুনরায় প্রোটেষ্টান্ট ধর্ম চর্চার অনুকূল পরিবেশ ফিরে আসে । রানী প্রথম  এলিজাবেথ এর আমলে    ইংল্যান্ডে স্প্যানিশ আর্মাডার  ( নৌবহরের  )  আক্রমনের আশঙ্কা বৃদ্ধি পেয়েছিল ।  স্পেনের রাজার স্ত্রী হওয়ায় মেরির প্রতি ইংল্যান্ডের জনগন প্রবল ঘৃণা প্রকাশ করে  ।  তাকে    ‘ ব্লাডি মেরি ’  বলা হয়  ।  আজও ইংল্যান্ডের রানী প্রথম মেরি  Bloody Mary বলে পরিচিত  -  যে রক্তপিপাসু ধর্মান্ধ নারীটির প্রতিটি পদক্ষেপই  ছিল বিভ্রান্তিকর  ! ছবি :   ইন্টারনেট । তথ্যসূত্র :  http :  /  / www . tudorhistory . org / http :  /  / englishhistory . net / tudor . htmlhttp :  /  / www . the - tudors . org . uk / bloody - mary . htm






গ্রিক পুরাণ :  আটালান্টা

 আটালান্টা ।  গ্রিক পুরাণের বিশিষ্ট নারী শিকারী ।  আমার মনে হয়েছে গ্রিক পুরাণের অন্যান্য চরিত্রদের তুলনায় আটালান্টার জীবনকাহিনীই সব চেয়ে বিচিত্র  ।  শিশুবয়েসে মাবাবা কর্তৃক পরিত্যক্ত হয়ে  আরণ্যক পরিবেশে  বেড়ে ওঠা  .  .  .  তারপর  অসম সাহসিকতার পরিচয় দিয়ে এক দানবীয় শূকর হত্যা; অতঃপর  পিতামাতার সঙ্গে মিলন এবং বিবাহ  .  .  .  শেষাবধি অবশ্য অত্যন্ত দুঃখজনকভাবে দেবী আর্টেমিসের অভিশাপে সিংহীতে রূপান্তরিত হওয়া  - এ সমস্ত মিলিয়ে আটালান্টা উপাখ্যানটি গ্রিক পুরাণে এক বিশিষ্ট স্থান দখল করে আছে  ।  গ্রিক মিথীয় জগতে দেবদেবীর ইচ্ছাই যে চূড়ান্ত  - আটালান্টা উপাখ্যানটি আমাদের সেকথাই মনে করিয়ে দেয় ।  তবে সব কিছু ছাপিয়ে আটালান্টার অদম্য সাহস ও শক্তি যেন নারীর সহজাত শক্তির প্রতিই ইঙ্গিত করে  .  .  .      গ্রিসের মানচিত্রে আর্কেডিয়ার অবস্থান  ।  আর্কেডিয়া গ্রিসের একটি অঞ্চল হলেও আর্কেডিয়া বলতে ইংরেজি ভাষায় বোঝায়   imagined place of rural bliss :  a place in which people are imagined or believed to enjoy a perfect life of rustic simplicity আর্কেডিয়া শব্দটি বাংলা ভাষায় একেবারে অপরিচিত নয় ।  কবি রফিক আজাদ -  এর একটি বিখ্যাত কাব্যগ্রন্থের নাম  ‘ চুনিয়া আমার আর্কেডিয়া ’  ।  
 অনেক অনেক দিন আগের কথা ।  আর্কেডিয়া রাজ্যটি  আইয়াসুস নামে একজন রাজা শাসন করতেন ।  রাজা আইয়াসুস - এর  স্ত্রীর নাম ছিল ক্লাইমেনে ।  যা হোক ।  রাজার বড় পুত্রসন্তানের শখ ছিল ।  তথাপি একটি কন্যাশিশু জন্মাল ।  রাজাকে প্রগাঢ় হতাশা গ্রাস করে ।  ক্রোধান্বিত রাজা অনুচরদের নির্দেশ দিলেন :  যাঃ ,  ওটাকে  আর্কেডিয়ার অরণ্যপ্রান্তরে  ফেলে আয় ।  ওটাকে নেকড়েরা খেয়ে ফেলুক !    ( রাজা  আইয়াসুস এবং  এবং উপকথার রচয়িতাগন পুরুষ ।  কাজেই তারা এমন নির্মম সিদ্ধান্ত নিতেই পারে  ।  তবে  রানী ক্লাইমেনের এতে সম্মতি ছিল কি ?  )    .  .  .  যা হোক ।  দেবী আর্টেমিস দূর থেকে সবই দেখছিলেন ।  তিনি একটি  মা - ভালুক পাঠালেন আর্কেডিয়ার অরণ্যপ্রান্তরে  ।  তারই দুধ খেয়ে বাঁচল শিশুটি ।  প্রচন্ড শীতে পেল রোমশ উষ্ণতা ।   আর্কেডিয়ার অরণ্যপ্রান্তরে ঘুরে বেড়ায়  দক্ষ ব্যাধের দল ।  তাদের মাঝেই বেড়ে উঠতে লাগল শিশুকন্যাটি ।  তারা শিশুকন্যার নাম রাখল আটালান্টা ।  কিংবা নাম  দেবী  আর্টেমিসও রাখতে পারেন ।    
কুমারী আটালান্টা  দেবী  আর্টেমিস এর মতোই দক্ষ শিকারী হয়ে উঠল ।  
   আটালান্টা ।    আটালান্টার সৌন্দর্য ও সাহস দেখে ব্যাধেরা অবাক ।   দ্রুত দৌড়াতে পারে আটালান্টা ।  যে কাউকে হারাতে পারে লড়াইয়ে  ।  বিখ্যাত সব বীরদেরও হারিয়েছে ।  এমন কী ট্রয়যুদ্ধের গ্রিকবীর আকিলিস -  এর বাবা পেলাসকেও ।  centaurs হল গ্রিক উপকথার অশ্বমানব ।  দুটি অশ্বমানব  আটালান্টা কে ধর্ষন করতে উদ্যত হলে তাদের হত্যা করেছিল ।  মেষচর্মের জন্যে গ্রিক বীর জেসন - এর অভিযানের কথা আমরা জানি  ।  এদের সঙ্গে আটালান্টা ছিল ।  অবশ্য কোনও কোনও ভাষ্য মতে নারী বলে জেসন তাকে অভিযানে নেয়নি !  
আজীবন কুমারী থাকবার ব্রত ছিল আটালান্টার ।  
এর কি কারণ ?  
মা ভালুকের দুগ্ধ পান করা অরণ্যচারী ব্যাতিক্রমী শৈশব ?  
তাহলে তো বলতেই হয় গ্রিক মিথের রচয়িতাগন মানবচরিত্র সম্বন্ধে গভীর জ্ঞানের অধিকারী ছিলেন ।  
   কালিদোনিয় শূকর শিকার   আটালান্টা কালিদোনিয় শূকর শিকারে অংশ নিয়ে বিখ্যাত হয়ে উঠেছিল ।  কালিদোনিয় রাজা অনিউস একবার দেবী আর্টেমিস - এর উদ্দেশ্যে   পশু উৎসর্গ করতে ভুলে গিয়েছিলেন ।  আর্টেমিস প্রতিশোধ নিতে কালিদোনিয়ায় বিশাল এক শূকর পাঠালেন  ।  শূকরটি কালিদোনিয় ফসলের ক্ষেত আঙুরের ক্ষেত তছনছ করল ।  মানুষ প্রাণভয়ে নগরে আশ্রয় নিল ।  ফসলের অভাবে তারা  ক্ষুধার্ত রইল ।   রাজা অনিউস উদ্বিগ্ন হয়ে উঠলেন ।  রাজা অনিউস ছেলে মেলিয়াজার ।  রাজা মেলিয়াজার কে শূকর হত্যা করতে নির্দেশ দিলেন  ।  মেলিয়াজার বলল ,  আমার সঙ্গে কয়েকজন বীর শিকারী দিন ।  তৎকালীন সেরা শিকারীরা মেলিয়াজার এর সঙ্গে যোগ দিল ।  তাদের সঙ্গে আটালান্টাও ছিল ।  মেলিয়াজার দেখামাত্রই আটালান্টার প্রেমে পড়ে গেল ।   শিকার শুরু হলে আটালান্টা প্রথমেই শূকরটিকে তীর ছুড়ে আহত রক্তাক্ত করে ।   এতে দলের পুরুষ শিকারী যেমন বিস্মিত হল তেমনি  লজ্জ্বাও পেল ।  যা হোক ।  শেষ পর্যন্ত মেলিয়াজার শূকরটিকে হত্যা করতে সমর্থ হয় ।  এতে অন্যান্য পুরুষ শিকারীরা ঈর্ষান্বিত হয়ে ওঠে ।   আটালান্টাই  প্রথম শূকরের রক্ত ঝরিয়েছে  বলে নিজের পুরস্কারটি মেলিয়াজার ভালোবেসে আটালান্টাকে  দিল ।   এতে মেলিয়াজার -  এর দুই মাতুলসহ পুরুষ শিকারীরা প্রচন্ড ক্রোধান্বিত হয়ে উঠল ।   মেলিয়াজার -  এর দুই মাতুল আটালান্টাকে রূঢ়ভাবে আঘাত করে ।  মেলিয়াজার তাদের হত্যা করে ।  ভাইয়ের মৃত্যুতে ক্ষুব্ধ হয়ে মেলিয়াজার -  এর মা  মেলিয়াজার কে হত্যা করে !  
দেবী আর্টেমিস এভাবে প্রতিশোধ নিলেন ! 
  .  .  .  গ্রিক পুরাণের অকস্মাৎ ভায়োলেন্ট বাঁক বদল আমাদের বিস্মিত করে ।  নাট্যকার উইলিয়াম শেকসপিয়ার থেকে আরম্ভ করে হালের হলিউডি মুভির কাহিনীর  যে  sudden twist আমাদের আকৃষ্ট করে তার অন্যতম কারণ কি গ্রিক মিথ ?  মাঝেমাঝে আমার মনে হয়  গ্রিক মিথই যেন  ইউরোপীয় সংস্কৃতিকে বিশ্বের অন্যান্য সংস্কৃতি থেকে পৃথক করেছে !   
      দেবী আর্টেমিস ।  গ্রিক পুরাণের আটালান্টা উপাখ্যানে বারবার ফিরে আসতে দেখি ।    আর্কেডিয়া রাজ্যের রাজা  আইয়াসুস তার বিখ্যাত কন্যাকে অগ্রাহ্য করতে পারলেন না ।  অথচ একদিন তিনিই বলেছিলেন ,  যাঃ ,  ওটাকে  আর্কেডিয়ার অরণ্যপ্রান্তরে  ফেলে আয় ।  ওটাকে নেকড়েরা খেয়ে ফেলুক !  যা হোক ।   আটালান্টা আর্কেডিয়ার রাজবাড়িতে ফিরে এল ।  মাবাবার সান্নিধ্যে দিন কাটতে লাগল তার ।  এবার ঘটল  এক বিচিত্র ঘটনা ।  রাজা  আইয়াসুস মেয়ের বিবাহ দেবেন ।  ওদিকে আজীবন কুমারী থাকবার ব্রত ছিল আটালান্টার ।  কিন্তু রাজা  আইয়াসুস তার সিদ্ধান্তে অনঢ় ।  পরে  অবশ্য আটালান্টা বিয়ে করতে রাজি হল ।  তবে দুটো শর্ত আছে । 
কি শর্ত ? 
যে আমাকে  দৌড় প্রতিযোগিতায় পরাজিত করতে পারবে তাকেই আমি বিয়ে করব ।  
বেশ ।  আর ? 
দৌড় প্রতিযোগিতায় যে হেরে যাবে তাকে মৃত্যুদন্ডে দন্ডিত করা হবে  ।  
ঠিক আছে ।  
গ্রিসের অনেক বীর দৌড় প্রতিযোগিতায় অংশ নিতে এল ।  
সবাই তারা  হেরে গেল ।  
সেই সঙ্গে জীবন দিল । 
   হিপপোমেনেস এবং আটালান্টার দৌড় প্রতিযোগিতা  তখনকার দিনে হিপপোমেনেস নামে গ্রিসে এক সাহসী বীর ছিল ।  সে দৌড় প্রতিযোগিতায় অংশ নেওয়ার সিদ্ধান্ত নেয় এবং  এ বিষয়ে দেবী আর্টেমিসের কাছে সাহায্য প্রার্থনা করে ।   দেবী আর্টেমিস হিপপোমেনেস  কে সাহায্য করবেন বলে আশ্বাস দিলেন ।  দেবী আর্টেমিস হিপপোমেনেস  কে  তিনটি সোনালী আপেল দিলেন ।   তারপর বললেন ,   দৌড়ানোর সময় তুমি পথের ওপর একটা একটা করে আপেল ছুড়ে ফেলবে ।  পথে সোনালী আপেল দেখে আটালান্টা না থেমে পারবে না ।  সেই ফাঁকে তুমি  দৌড়ে শেষ প্রান্তে পৌঁছে যাবে । 
আপনি যা বললেন ,  আমি তাইই  করব ।   বলল হিপপোমেনেস । 
প্রতিযোগিতার শুরুতে আটালান্টা হিপপোমেনেস কে তেমন  পাত্তা দেয়নি ।  যা হোক ।  দৌড় শুরু হল ।  হিপপোমেনেস একটা একটা করে আপেল ছুড়ে মারল ; পথে সোনালী আপেল দেখে আটালান্টা না থেমে পারল না ।  
সমাপ্ত রেখায় পৌঁছানোর পূর্বে শেষ  আপেল ছুড়ে মারল হিপপোমেনেস ।  
সেটিও কুড়িয়ে নিতে আটালান্টার দেরি হয়ে গেল ।  
দৌড় প্রতিযোগিতায় হিপপোমেনেস বিজয়ী হল ।  
হিপপোমেনেস এবং আটালান্টার  বিয়ে হল । 
   আটালান্টা; শিল্পীর তুলিতে  বিয়ের পর হিপপোমেনেস এবং আটালান্টার  জীবন সুখে কাটতে লাগল  ।   তবে সত্যিকারের সুখ বলতে যা বোঝায় আটালান্টার ক্ষেত্রে 
তেমনটি কিন্ত হল না ।  কেন ?  বলছি ।   হিপপোমেনেস যত বড় বীর হোক -  তার স্মরণশক্তি দূর্বল ছিল ।  সে দেবী আর্টেমিস - এর অবদান বেমালুম ভুলে গেল ।  দেবী ক্রোধান্বিত হয়ে উঠলেন ।  তিনি প্রতিশোধ নেবেন বলে সিদ্ধান্ত নিলেন ।  হিপপোমেনেস এবং আটালান্টা যখন দেবতা জিউস এর উপাসনালয়ে প্রার্থনা করছিল   .  .  .  Artemis inflamed the couple with such sexual passion that they led them to make love inside the temple .  This was ,  of course ,  sacrilege  ( অধর্মাচরণ )  .  Zeus ,  in his turn ,  got enraged and transformed them into lions .   তৎকালীন বিশ্বাস অনুযায়ী সিংহ কেবলি চিতাবাঘের সঙ্গে মিলিত হতে পারত ।   কাজেই বাকি জীবন হিপপোমেনেস এবং আটালান্টা পৃথকই  রইল !  
  .  .  .  আসলে ইউরোপের উন্নত শিক্ষাসংস্কৃতির মূলে  গ্রিক মিথের গভীর অবদান রয়েছে ।   কেননা ,  গ্রিক উপকথার কেন্দ্রে রয়েছে মানবীয় প্রবৃত্তি ।  মধ্যযুগের একপেশে ও সংকীর্ণ খ্রিষ্টীয় শিক্ষার দাপটে ইউরোপ সুমহান গ্রিসিয় ঐতিহ্য থেকে  বিচ্ছিন্ন হয়ে গিয়েছিল ।  পঞ্চদশ - ষোড়শ শতকের  ইউরোপীয় রেঁনেসা আবার গ্রিসিয় ধ্রুপদি ঐতিহ্য কে ফিরিয়ে এনেছিল ।   যা হোক ।  গ্রিক  মিথ আজও ইউরোপীয় শিল্পসাহিত্য এবং চলচ্চিত্রে  গভীর প্রভাব রেখে চলেছে ।  আজ থেকে ২৫০০ বছর আগেই গ্রিক মিথরচয়িতারা কল্পনার বলগা হরিণ ছুটিয়ে  মানুষের অবাধ কল্পনার দ্বারটি  খুলে দিয়েছিল ।  সেই অনামা গ্রিক মিথরচয়িতাদের  প্রতি রইল আমাদের সশ্রদ্ধ সালাম ।  
 ছবি ।  ইন্টারনেট ।  
 তথ্যসূত্র : 
    http :  /  / www . paleothea . com / Myths / Atalanta . html    

                    




গল্প :   স্পর্শ



                        করতোয়া নদীর পশ্চিম তীরে প্রাচীন বাংলার পুন্ড্রনগর  অবস্থিত ছিল  ।   খ্রিস্টপূর্ব তৃতীয় শতকে উত্তর ভারতের  মৌর্যরা পুন্ড্রনগর শাসন করিত ।  যাহা হউক ।   পুন্ড্রনগরের যুবক শূদ্রক তরুণি কমলিনী কে প্রগাঢ়রূপে ভালোবাসিত ।  অকস্মাৎ কমলিনীর মাতৃবিয়োগ ঘটিলে তাহার কন্যাদায়গ্রস্থ  পিতা ভগীরথ তাহার  সুন্দরী কন্যাটিকে ধনী গৃহে বিবাহ দিতে  সিদ্ধান্ত নিলেন ।  পুন্ড্রনগরের বিখ্যাত শ্রেষ্ঠী   রমানাথ মৌর্যদের সৈন্যবাহিনীতে  রণহস্তি যোগান দিয়া ধনপতি হইয়াছিল ।   তাহারই  জ্যেষ্ঠ পুত্র সৌমাল্যের সঙ্গে ধুমধাম করিয়া কমলিনীর বিবাহ হইয়া গেল ।  
সৌমাল্যের সঙ্গে কমলিনীর বিবাহ হইয়া গেলে শূদ্রকের চক্ষে আঁধার ঘনাইয়া আসিল ।  জগৎসংসার তাহার কাছে অসার বোধ করিল ।  সংসারে শূদ্রকের একটি  কনিষ্ঠা ভগিনী ছিল ।  তাহার নাম মঞ্জুশ্রী ।  অষ্টাদশী মঞ্জুশ্রী ঈষৎ শ্যামবর্ণের বলিয়া তাহার বিবাহে বিলম্ব হইতেছিল ।  যাহা হউক ।  পুন্ড্রনগরের বৃদ্ধ পুরোহিত রমানন্দের  মধ্যস্থতায় সমতট রাজ্যের বণিক শ্যামলপ্রিয়র সঙ্গে মঞ্জুশ্রীর বিবাহ হইল ।  শ্যামলপ্রিয় পুন্ড্রনগর আসিয়া মঞ্জুশ্রীকে বিবাহ করিয়া সমতট রাজ্যের দেবপর্বত নগরে লইয়া গেল ।  
নিঃসঙ্গ শূদ্রক  অহোরাত্র কমলিনীর ধ্যান করে ।  নাঃ ,   কমলিনীর সঙ্গে তাহার কখনও সেরূপ কথাবার্তা হয় নাই ।  করতোয়া নদীর পাড়ে শিলাদেবীর ঘাট ।  সে ঘাটে শূদ্রক বার কয়েক কমলিনীকে দেখিয়াছে মাত্র ।  আরেকবার শূদ্রকদের স্বর্ণের আপনে   ( দোকানে )  আসিয়াছিল কমলিনী ।  তখন তাহার সঙ্গে অলংকারের নকশা বিষয়ে কিছু কথা হইয়াছিল মাত্র  ।  কথা যাহা হইয়াছিল তাহা শূদ্রকের পিতা শ্রীনাথের সঙ্গেই হইয়াছিল ।  বৎসর দুই হইল সেই পিতাও পরলোকে চলিয়া গিয়াছেন ।  শূদ্রকের মা অনেক আগেই দেহ রাখিয়াছেন ।     শূদ্রকের মণিকার পিতা মৃত্যুকালে বিস্তর অর্থকড়ি রাখিয়া গিয়াছেন  বলিয়া  শূদ্রকের কাহারও কাছে হাত পাতিতে হয় না বটে  -  তবে তাহার বৈষয়িক অবস্থা কোনওমতেই পুন্ড্রনগরের শ্রেষ্ঠী  রমানাথ - এর মতো নয় ।  অর্থের জোরে শ্রেষ্ঠী  রমানাথ তাহার পুত্রের জন্য  কমলিনীকে হরণ করিয়া লইলেন ।  শূদ্রকের এমনই বোধ হইল ।  
শ্রেষ্ঠী রমানাথ - এর মনোরম দ্বিতল প্রাসাদখানি পুন্ড্রনগরের যোগীর ভিটায়  ।  প্রায়শ মধ্যরাত্রে  সে প্রাসাদের বিপরীতে  একটি হরীতকী গাছের নীচের আধো - অন্ধকারে আসিয়া দাঁড়ায় শূদ্রক   ।  দাঁড়াইয়া  প্রাসাদের দিকে  চাহিয়া থাকে ।  প্রাসাদের কোনও কোনও বাতায়নে আলো জ্বলিয়া থাকে ।  শয্যায় অর্থ নগ্ন কমলিনীকে কল্পনাকে করিয়া অসহ্য মানসিক যন্ত্রনায় জর্জরিত হয় শূদ্রক ।    রাত্রির তৃতীয় প্রহরে  প্রাসাদের সমস্ত আলো নির্বাপিত হইয়া গেলে  শূদ্রক অস্থির হইয়া ভাবিতে চেষ্টা করে  .  .  .    কমলিনী কি সুখি হইয়াছে ?  তাহার স্বামী সৌমাল্য গৌড়বর্ণের বলিষ্ট  যুবাপুরুষ ।  স্বামী গৌড়বর্ণের বলিষ্ট  যুবাপুরুষ হইলেই কি স্ত্রী সুখি হয় ?  কিছুমাত্র কি অপূর্ণতা থাকে না ?  নারীর তৃষ্ণা কি সহজে মিটে ?  এই সমস্ত ভাবিয়া দিশাহারা বোধ করে শূদ্রক  ।  তখন অন্ধকারে করতোয়া নদী হইতে দূরন্ত বাতাসেরা ছুটিয়া আসিয়া তাহাকে ঘিরিয়া ধরে  ।  প্রধান সড়ক হইতে  মৌর্যসৈন্যদের  অশ্বের ক্ষুরধ্বনি ভাসিয়া আসে ।  অদূরে বৃক্ষতলে উপবিষ্ট যোগীর ধূপের গন্ধ বাতাসে ছড়ায়  ।  নিকটস্থ পানশালা হইতে ভাসিয়া আসে মদ্যপের গান   ।  অন্ধকারে পুন্ড্রনগরীর দ্রোহীগন নিঃশব্দে শূদ্রকের  পাশে আসিয়া দাঁড়ায় ।  তাহারা ফিসফিস করিয়া বলে ,  আমরা পুন্ড্রনগর হইতে  মৌর্যদের শাসন উৎখাত করিতে চাই ।  তুমি  আমাদের চক্রে যোগ দাও ।  শূদ্রক বলিল ,   আমি প্রেমিক ।  আমি দ্রোহী নই ।  আমি তোমাদের চক্রে যোগ দিব না ।   সাধু আসিয়া কহে ,  আমার সঙ্গে চল ।  আমি তোমাকে মুক্তির পথ দেখাইয়া দিব ।  শূদ্রক বলিল ,   আমি প্রেমিক ।  আমি মুক্তি চাই না ,  আমি মৃত্যু চাই ।  রাতের রমনী আসিয়া বলে ,  তুমি আমার সঙ্গে উদ্যানে চল ।  আমি তোমার সমস্ত তৃষ্ণা মিটাইব ।  শূদ্রক বলিল ,  আমার তৃষ্ণা ভিন্ন ।  তুমি বুঝিবে না ।  রমনীটি অভিমান করিয়া সরিয়া যায় ।  
এক রাত্রে  পুন্ড্রনগরের দ্রোহীগন মৌর্যদের চর সন্দেহে শ্রেষ্ঠী রমানাথ - এর প্রাসাদে অগ্নিসংযোগ করিল ।  আগুন দ্রুত  ছড়াইয়া পড়িল ।  ঘটনাস্থলে শূদ্রক পৌছাইবার পূর্বেই তাহার আরাধ্য পুড়িয়া নিঃশেষ হইয়া গেল ।  সে আর নতুন করিয়া কি  দুঃখ পাইবে ?   পুন্ড্রনগরে তাহার আর কেহই রহিল না ।  সে এখন  মুক্ত ।   সে এখন  তীর্থে যাইবে ।  যোগী হইবে ।   যে গভীরভাবে ভালোবাসিতে পারে কেবল তাহারই যোগী হইবার অধিকার থাকে ।   তাহার আগে মঞ্জুশ্রীর মুখখানি একবার দেখিবে শূদ্রক ।   সমতট রাজ্যের উদ্দেশে পুন্ড্রনগর ত্যাগ করিল নিঃসঙ্গ উদভ্রান্ত যুবক ।  
 শূদ্রককে দেখিয়া অত্যন্ত আনন্দিত  হইল মঞ্জুশ্রী  ।  একখানি শিশুপুত্রের  জন্ম দিয়াছে মঞ্জশ্রী ।  শিশুপুত্রের  নাম রাখিয়াছে সৌম্য ।   মঞ্জুশ্রীর পুত্রকে দেখিয়া শূদ্রক হৃদয়ে গভীর আবেগ টের পাইল ।  আমি জীবিত না - থাকিলেও গৌতম  এই জগতে বাঁচিয়া থাকিবে ।  ইহা কি বিস্ময়কর নয় ?   
মঞ্জুশ্রীর শ্বশুরালয়টি খাঁ খাঁ করে ।  এককালে বাড়িটি মুখর হইয়া থাকিত ।  এখন যেন শ্মশানের নিস্তব্দতা বিরাজ করিতেছে ।   মঞ্জুশ্রীর শ্বশুর সত্যপ্রিয় পরলোক গমন করিয়াছেন ।  শাশুড়ি তাহার আগেই গত  হইয়াছেন ।  শ্যামলপ্রিয়দের পারিবারিক কাঠের ব্যবসা ।  শ্যামলপ্রিয় কে  ব্যবসার তত্ত্ববধানে গভীর অরণ্যে বানিজ্যকুঠিতে বাস করিতে হয় ।  মাঝেমধ্যে অবশ্য সে দেবপর্বত নগরে আসে ।  
শূদ্রক মঞ্জুশ্রী কে বলিল ,  আমি সমতট আসিলাম ।  তথাপি আমার সঙ্গে  শ্যামলপ্রিয়র  সাক্ষাৎ হইল না । 
মঞ্জুশ্রীর মুখ শুকাইয়া গেল ।   বলিল ,  বর্ষা না ফুরাইলে সৌম্যের  বাবা আসিতে পারিবে না । 
শূদ্রক চিন্তিত হইয়া বলিল ,  আমি কি  তত দিন থাকিতে পারিব ?  তীর্থে আমার মন টানিতেছে ।  
মঞ্জুশ্রী বলিল ,  তাহা হইলে আমি না - হয় তোমার অরণ্যে যাওয়ার ব্যবস্থা করি ।  মাহুত জগদীশ তোমায় হাতির পিঠে করিয়া  অরণ্যে লইয়া যাইবে ।  তুমি গৌতমের  বাবার সঙ্গে সাক্ষাৎ করিয়া না  -  হয় তীর্থে যাও । 
 শূদ্রককে হাতির পিঠ হইতে   নামিতে দেখিয়া শ্যামলপ্রিয় যুগপৎ উৎফুল্ল ও বিস্মত হইয়া উঠিল ।  সে ছুটিয়া গিয়া তাহাকে বুকে জড়াইয়া ধরিল ।  বলিল ,  শূদ্রকদ !  আপনি ।  কি আশ্চর্য !  আসুন ।  আসুন । 
সুনিবিড় অরণ্যের মধ্যে  ছোট্ট চাতাল ঘিরিয়া   শ্যামলপ্রিয়র বানিজ্যকুঠি ।  শাল কাঠের দৃঢ় গুঁড়ি দ্বারা নির্মিত বেষ্টনীর মধ্যে কুঠিখানি সুরক্ষিত ।  কুটিরের পিছনে একখানি পুকুরও চোখে পড়িল ।  বন্য কুক্কুট আর ঝিঁঝির চিৎকারে  চতুর্দিক  মুখর হইয়া ছিল ।  চাতালের এক পার্শ্বে   কাঠের স্তূপ ।  অন্য  পার্শ্বে হস্তিশালা ।  শ্রাবণ মাসের বাতাসে যুগপৎ কাঁচা কাঠের গন্ধ এবং  হস্তির বিষ্ঠার গন্ধ ভাসিতেছিল ।   চাতালের চারধার ঘিরিয়া দীর্ঘ কাঠের মনোরম অলিন্দ ।  
অলিন্দে পাশাপাশি দুটি কাঠের আসনে সৌমাল্য এবং কমলিনীকে বসিয়া ছিল ।   শূদ্রক  চমকাইয়া উঠিল ।   সৌমাল্য গৌড়বর্ণের বলিষ্ট  যুবাপুরুষ ।  অনেক বারই শূদ্রকের স্বর্ণের আপনে আসিয়াছে ।  তথাপি শূদ্রককে চিনিবার কোনও লক্ষণ দেখা গেল না ।  কমলিনীও বিস্মিত হইয়া শূদ্রকের মুখের পানে চাহিয়া রহিল ।  
শ্যামলপ্রিয় শূদ্রকের পরিচয় দিয়া সৌমাল্য কে দেখাইয়া বলিল ,  আর ইনি হইলেন আমার নতুন বন্ধু সৌমাল্য  ।  আমি গভীর অরণ্যে গাছের সন্ধান করি আর ইনি হাতির সন্ধান করিয়া বেড়ান ।  অল্পকাল হইল আমাদের পরিচয় হইয়াছে ।   বলিয়া শ্যামলপ্রিয় মৃদু হাসিল ।  
শূদ্রকের মনে পড়িয়া গেল  সৌমাল্যের পিতা  পুন্ড্রনগরের বিখ্যাত শ্রেষ্ঠী   রমানাথ মৌর্যদিগকে রণহস্তি যোগান দিয়া ধনপতি হইয়াছে ।  পুন্ড্রনগরের বিদ্রোহীগন এদের  প্রাসাদে আগুন দিয়াছে ।  এরা সমতটের অরণ্যে ছিল বলিয়া দৈবাৎ বাঁচিয়া গিয়াছে । 
সৌমাল্য বিষন্ন কন্ঠে বলিল ,  পুন্ড্রনগরের বিদ্রোহীগন আমাদের  প্রাসাদে আগুন দিয়াছে ।  আমার পরিবারের কেউই আর বাঁচিয়া নাই ।   আমি আর পুন্ড্রনগরে ফিরিব না ।  আমরা এখানেই থাকিব ।  বন্ধু শ্যামলপ্রিয়র সঙ্গে ব্যবসা করিব ।   
সমস্ত শুনিয়ে শূদ্রক কী এক ঘোরের মধ্যে পড়িয়া গেল ।  
কমলিনী সাবলীল ভঙ্গিতে মৃদু হাসিয়া বলিল ,  বুঝলেন শূদ্রকবাবু ।  দুই জনে ভালোই মিলিয়াছে  ।  সারাদিন একত্রে বসিয়া পাশা খেলে । 
শূদ্রক ম্লান হাসিল ।  
রাত্রে সবাই একত্রে খাইতে বসিল ।  অন্ন এবং বন্য কুক্কুটের মাংসের ব্যাঞ্জন ।  প্রদীপ জ্বলিতেছিল ।   কমলিনী জিজ্ঞাসা করিল ,  রান্নার স্বাদ হইয়াছে তো শূদ্রকবাবু ? 
শূদ্রক মাথা নাড়িয়া বলিল ,  রান্না ভালো হইয়াছে ।  আপনি রাঁধিয়াছেন ? 
না ,  না ।  সে কী !   আমি রাঁধিতে যাইব কেন ।   রাঁধিয়াছে হেম হেমলতা ।   .  .  . 
খাইতে খাইতে মুখ তুলিয়া শ্যামলপ্রিয় বলিল ,  শূদ্রকদা ,  হেমলতা হইল মাহুত মাধবের স্ত্রী ।  মাধবের পোষা হাতিটি হঠাৎ উন্মাদ হইয়া গিয়া মাধবকে পায়ের তলায় পিষিয়া মারে ।  হেমলতা বিধবা হইল ।  এই সমস্ত  পাঁচ বছর আগের কথা ।  তখনও আমার পিতা জীবিত ছিলেন ।  পিতাই দয়াবশত হেমলতাকে  রন্ধনের কাজে নিয়োগ করিয়া গিয়াছেন । 
খাওয়াদাওয়ার পর সবাই ঘুমাইতে গেল ।    কেবল শূদ্রক অলিন্দে বসিয়া থাকিল ।  বৈকালে কমলিনীর ঘরখানি চিনিয়া লইয়াছিল ।   সে জানালায় আলো দেখিয়া তীব্র মানসিক যন্ত্রনায় ছটফট করিল ।  মাঝ রাত্রে বৃষ্টি নামিল ।   একটি মাঝবয়েসি স্ত্রীলোক শ্যামলপ্রিয়র কক্ষে প্রবেশ করিল ।  কে ?   হেমলতা  ?    মঞ্জুশ্রীর অপাপবিদ্ধ মুখটি স্মরণ করিয়া  দীর্ঘনিঃশ্বাস ফেলিল শূদ্রক  ।  
 ভোররাত্র হইতে ঘোর বর্ষা নামিল ।  কালো মেঘে আকাশ ছাইয়া গিয়াছে ।  প্রভাত হইতেই শ্যামলপ্রিয়  আর সৌমাল্য অলিন্দে বসিয়া পাশা খেলিতে বসিল ।  অদূরে শূদ্রক একটি আসনে বসিয়া থাকিল ।  তাহার পার্শ্বে কমলিনীও বসিয়া থাকিল ।  অভিভূত হইয়া কমলিনীকে দেখে শূদ্রক ।  তাহার আরাধ্য এত কাছে ।  তবু স্পর্শ করিবার উপায় নাই ।  ইহাকে কি বলে ?  কমলিনীকে আজও জীবনদাত্রী বলিয়া মনে হয় ,  মনে হয় কমলিনীই  জীবনের সারৎসার  ।  কমলিনীও আড়চোখে শূদ্রককে দেখে ।  শূদ্রককে   চিনিতে তাহার ভুল হয় নাই ।  
আহারের ফাঁকে  কমলিনী জিজ্ঞাসা করে ,  আমাকে এখনও ভুলিতে পারিলেন না ? 
শূদ্রক চুপ করিয়া থাকে ।  সে কি বলিবে ?  কমলিনী কি জানে সে কমলিনীকে কতখানি ভালোবাসে ?  
আপনি আর ঘরও বাঁধিলেন না ? 
শূদ্রক চুপ করিয়া থাকে ।  সে ইহার কি উত্তর দিবে ?  সে যে জন্মাবধি কমলিনীর বিরহে পাগল হইয়া আছে ।  এখন অন্য নারীকে বিবাহ করিয়া তাহাকে ঠকাইবে কেন ?  বৈবাহিক সম্পর্ক যে কেবল শারীরিক নয় -  বৈবাহিক সম্পর্ক মানসিকও বটে ।  তেমন না - হইলে বৈবাহিক সম্পর্কের  বাঁধন যে শিথিল হইয়া যায় ।  
বিকালের দিকে বৃষ্টি ধরিয়া আসিল  ।  চারিপাশের বনতলে  অদ্ভূত এক হলুদ রঙের আলো ফুটিয়াছে ।   কমলিনী তাহার স্বামীকে বলিল ,  আমরা বেড়াইয়া আসি ।  তোমরা তো খেলায় মগ্ন ।  
সৌমাল্য অন্যমনস্কভাবে হাত নাড়িয়া কি বলিল ।  
একটানা বর্ষনে  জলকাদা জমিয়াছে ।  তাহারা সাবধানে প্রধান ফটক পাড় হইয়া আসিল ।  শূদ্রক প্রতিটি মুহূর্ত নিবিড় ভাবে অনুভব করিতে থাকে  ।  সে জানে এই রূপ সুস্নিগ্ধ
মুহূর্ত তাহার জীবনে আর  আসিবে  না ।  কমলিনীর উপস্থিতি সত্ত্বেও  সে বিষন্ন বোধ করিতে থাকে ।  বাতাসে বনপলাশের ঘন গন্ধ ।  হলুদ আলোর ভিতরে এক ঝাঁক হলদে প্রজাপতি উড়িতেছে  ।   সেই হলুদ আলোয় শুভ্র শাড়ি পরিহিতা কমলিনীকে আলোকের  দেবীর ন্যায় মনে হইতেছিল ।  অদূরে একটি বন্য কুক্কুট ডাকিয়া উঠিতেই   শূদ্রকের কি ঘোর লাগিল ।  সে তাহার  দুইটি চক্ষু দিয়া  কমলিনীর শরীরটি লেহন করিতে লাগিল ।  বনভূমির সজল বাতাস কিংবা ঈশ্বর আসিয়া কমলিনীর শাড়ির  আঁচল স্খলিত করিয়া দিল  ।  বক্ষবন্ধনীর আড়ালে দুটি লাবন্যময়ী স্তনের আভাস ফুটিয়া উঠিল ।  শূদ্রকের শ্বাসকষ্ট হইতে থাকে ।  কতদিন হইল নির্জনে সে স্তন দুটিকে কল্পনায় স্পর্শ  করিয়াছে ।  
বনের নিকটে সবুজ তৃণের প্রান্তর ।  অবিশ্রান্ত বর্ষনে তৃণগুলি  ভিজিয়া আছে ।   প্রান্তরে পা রাখিতেই কমলিনীর পায়ের পাতা ভিজিয়া গেল ।  তখন সে  এক অদ্ভুত কথা বলিল ।  বলিল ,   সৌমাল্যের পরিবর্তে আপনি আমার স্বামী  হইলে আপনিও বোধহয় এতদিনে আমার উপর আকর্ষন হারাইয়া ফেলিতেন ।  
শূদ্রক চুপ করিয়া থাকে । 
কমলিনী মাদক কন্ঠে বলিল ,  চিরদিন আপনি  যাহা স্পর্শ করিতে চাহিয়াছেন তাহা আর কতদিন ভালো লাগিত বলুন ?  
শূদ্রক  চুপ করিয়া থাকে ।  তখন এক ঝাঁক বালিহাঁস বৃষ্টিস্নাত  ফিরোজা রঙের উজ্জ্বল আকাশে উড়িয়া গেল ।  একটি দলছুট চিত্রা হরিণ চকিতে দেবদারু গাছের আড়ালে চলিয়া গেল ।  প্রান্তরের জলের উপর দিয়া একটি বন্য ছাগশিশু ছপ ছপ শব্দ করিয়া দৌড়াইয়া গেল  ।  
কমলিনী বলিল ,  নারীর উপর পুরুষের আকর্ষন অধিককাল স্থায়ী হয় না ।   আপনি আপনার বোনের স্বামী শ্যামলপ্রিয় কে একজন সৎ ও চরিত্রবান মানুষ বলিয়াই জানেন ।  অথচ তিনি সঙ্গে হেমলতার সঙ্গে প্রত্যহ  সংসর্গ করে ।  আমার স্বামীও সম্প্রতি এক স্থানীয় আদিবাসী বনবালার প্রতি ঝুঁকিয়াছে । 
শূদ্রক  চুপ করিয়া থাকে । 
সন্ধ্যা হইয়া আসিতেছিল বলিয়া চর্তুপাশ্বের আলোও কেমন স্তিমিত হইয়া আসিতেছিল  ।  একটি রক্তিম আকাশের প্রেক্ষপটে পাখিরা ঝাঁক বাঁধিয়া নীড়ে ফিরিতেছিল ।  পরস্ত্রীর সহিত এতক্ষণ সঙ্গ করিতে নাই ।  তাহারা পায়ে পায়ে কুঠিরে  ফিরিয়া যাইতে লাগিল ।   কমলিনী নরম স্বরে জিজ্ঞাসা করিল ,  আপনি এখান হইতে কোথায় যাইবেন ? 
কথাটি শূদ্রকের বুকে  যেন অদৃশ্য  শরের মতো বিঁধিল ।  সে অস্ফুট স্বরে বলিল ,  তীর্থে । 
তীর্থে ।  
হ্যাঁ ,  তীর্থে । 
আমাকে সঙ্গে লইয়া যাইবেন ? 
সে অধিকার কি আমার আছে ? 
যদি আমি নিজের ইচ্ছায় যাই তো ?  
তাহা হইলে লোকে আমাকে পাতক বলিবে ।  তা কি আপনি চান ?    
এক্ষণে কমলিনী চুপ করিয়া থাকিল ।  তাহার পর  দীর্ঘশ্বাস ফেলিয়া আঁচল সংযত করিয়া স্তন দুটি ঢাকিল ।    
 পরের দিন সকাল হইতেই  প্রখর রৌদ্র  ছড়াইয়া বনভূমি উজ্জ্বল করিয়া তুলিয়াছে ।  ঝিঁঝি আর পাখপাখালির  ডাকে অরণ্য মুখরিত হইয়া আছে ।  মাহুত  হাতি প্রস্তুত করিয়াছে রাখিয়াছে ।   শ্যামলপ্রিয় এবং সৌমাল্য হাতির পিঠে চড়িয়া গভীর অরণ্যে যাইবে  ।  কাঠের বিলি ব্যবস্থা করিয়া দিন সাতেক পরে ফিরিবে ।  কমলিনীও তাহাদের সঙ্গে যাইবে ।  
শূদ্রকদা ,  আপনিও আমাদের সঙ্গে চলুন না  ?  শ্যামলপ্রিয় বলিল ।  
না ,  আমি বরং তীর্থেই যাই ।  দেখা তো হইল ।   শূদ্রক বলিল ।  
তাহারা চলিয়া গেলে সমস্ত কুটিরখানি খাঁ খাঁ করিতে লাগিল ।  শূদ্রক অলিন্দে বসিয়া কত কথা যে ভাবিল ।   ভাবিল এ সংসার অসার ।  কমলিনী সুখি হইল না ।  আমিও সুখি হইলাম না ।   এই জগৎসংসার অসার নয়তো কি  ।  শ্যামলপ্রিয় স্ত্রীকে রাখিয়া বিধবা হেমলতার  সঙ্গে সংসর্গ করে ।  হায় ,  জগতে সুখি কেহই না ।  এই  সংসার মিথ্যা ।  মিথ্যা আর  মায়া ।  ইহার কোনও অর্থ হয় না । 
শূন্য কুটিরে হেমলতা  তাহার বিগত যৌবনের অপসৃত সৌন্দর্য শূদ্রকের সামনে তুলিয়া ধরিবার পূর্বেই  শূদ্রক তীর্থ যাত্রা করিল । 
 তাহার পর বহু বৎসর ভারতবর্ষের তীর্থে তীর্থে ঘুরিয়া বেড়াইল শূদ্রক  ।  দেশভ্রমনের যুগপৎ পুলক ও বিস্ময় বোধ করিল সে ।  যাত্রাপথের অপার ক্লেশও সহ্য করিল ।  তথাপি তাহার মনে হইল  বিশ্বজগৎ তাহার ধারণা চাইতেও বিশাল  ।  ভারতবর্ষ জুড়িয়া বহু ধর্ম সম্প্রদায়ের বাস ।  বৈদিক অজিবক চার্বাক জৈন বৌদ্ধ  ।  ইহারা প্রত্যেকেই তাহাদের সঙ্গ লইতে শূদ্রককে বলিল ।  শূদ্রক তথাপি সঙ্গহীন  রহিল ।  সে কোনও গোষ্ঠীর দলভুক্ত হইল না ।  সে কেবল পথে পথে হাঁটিল ।  এক জনপদ হইতে অন্য জনপদে গেল ।    অনেক অনেক পথ চলার পর সহসা তাহার   মঞ্জশ্রীকে দেখিতে ইচ্ছা হইল ।  তাহার পুত্রটিকে দেখিতে ইচ্ছা হইল ।    সমতট রাজ্যের  গভীর অরণ্যে আরও একজন কে দেখিতে ইচ্ছা হইল । 
 মঞ্জুশ্রীর শ্বশুরালয় সম্মুখে একখানি অশোক গাছ ।  তাহার তলায় একজন যুবক দাঁড়াইয়া একজন অশ্বারোহী কিশোর কে কি সব নির্দেশ দিতেছিল ।  যুবকটির মুখের গড়ন মঞ্জুশ্রীর স্বামী  শ্যামলপ্রিয়র ন্যায় ।  যুবকটির কাছে গিয়া শূদ্রক জিজ্ঞাসা করিল ,   তোমার নাম কি সৌম্য  ? 
আজ্ঞে হ্যাঁ ।  যুবকটি  পরম বিস্মিত হইল যেন ।  
আমি তোমার মাতুল শূদ্রক ।  
ওহ্  ।  আপনার কথা মা আমাকে বলিয়াছেন ।  বলিয়া ঝুঁকিয়া শূদ্রকের পদধুলি গ্রহন করিল সৌম্য ।  
শূদ্রক ছোট্ট করিয়া শ্বাস টানিয়া জিজ্ঞাসা করিলেন ,  তোমার মা কি বাঁচিয়া আছেন ? 
না ।  মা এই বৎসরই শ্রাবণ মাসে দেহ রাখিয়াছেন ।  
মঞ্জুশ্রীর মৃত্যুর কথা শুনিয়া বিষন্ন হইল শূদ্রক ।  কিছুকাল পূর্বে আসিলে মঞ্জুশ্রীর সঙ্গে দেখা হইয়া যাইত ।   সে গম্ভীর কন্ঠে বলিল ,  আর তোমার বাবা ?  শ্যামলপ্রিয় ?  
বাবা দশ বছর হইল গত হইয়াছেন ।  
ওহ্  । 
সৌম্য বলিল ,  আসুন ।  ভিতরে আসুন ।  আপনি বহুপথ অতিক্রম করিয়া আসিয়াছেন ।  এখন ক্ষাণিক বিশ্রাম করুন ।  
বাড়ির ভিতরে যাইতে যাইতে শূদ্রকের কত কথা  মনে পড়িয়া গেল ।  মঞ্জুশ্রী  .  .  .  শ্যামলপ্রিয়  .  .  .  হেমলতা নামে সেই বিধবাটি কি আজও বাঁচিয়া আছে ?  কমলিনী ?  সৌমাল্য ?  তাহারা বাঁচিয়া আছে তো ?  নাকি - 
সৌম্য তাহার মাতুলকে তাহার মায়ের ঘরে লইয়া যত্ন করিয়া বসাইল ।  তাহার পর আহারের আয়োজন করিতে গেল ।  শূন্যঘরের বাতাসে জমাকুসুম তেলের মৃদু গন্ধ ভাসিতেছিল ।  শূদ্রকের কানে মঞ্জুশ্রীর কন্ঠ বাজিল ।  দীর্ঘশ্বাস ফেলিয়া জানালার দিকে তাকাইল ।  জানালা ঘেঁষিয়া একখানি  দেবদারু গাছ ।  তাহার ডালপালার ফাঁকে শরতের নীলাভ আকাশ আর বহুদূরের পর্বত শীর্ষে একটি বৌদ্ধ বিহার ।  কত যে পাখি গুঞ্জন করিতেছে ।  আশ্চর্য !  মঞ্জুশ্রী বাঁচিয়া নাই ।   ঘোরের মধ্যে শূদ্রক জানালার নিকটে আসিল ।  একটি রৌদ্রময় চাতাল ।  এক পার্শ্বে একটি কুয়া ।  একটি সাদা শাড়ি পরিহিতা মধ্যবয়েসী নারী কুয়া পাড়ে কাপড় কাচিতেছে ।  নারীটিকে চেনা চেনা ঠেকিল ।  সহসা এদিকে  মুখ ফিরাইতে শূদ্রক চমকাইয়া উঠিল ।   কমলিনী !  আশ্চর্য !  কমলিনী এখানে কি করিতেছে ? 
সৌম্য কাঁসার পাত্রে জল লইয়া ফিরিল ।  
শূদ্রক উত্তেজিত কন্ঠে বলিল ,  সৌম্য  ?  কুয়াতলায় একজন বিধবাকে দেখিলাম ।  কে তিনি ?  
সৌম্য বলিল ,  ওহঃ তুমি কমলিনী কাকীমা কথা বলিতেছ ?   কমলিনী কাকীমা  হইলেন বাবার বন্ধু সৌমাল্যের  স্ত্রী ।  বছর পাঁচেক হইল সৌমাল্য কাকা মারা গিয়াছেন । 
শূদ্রক ভয়ানক চমকাইয়া উঠিল ।  কি হইয়াছিল সৌমাল্যের ? 
সৌম্য বলিল ,  তিনি অরণ্যের গভীরে বনদস্যু দ্বারা আক্রান্ত হইয়া নিহত হইয়াছেন ।  মাহুত জগদীশ কাকীমাকে দেবপর্বত নগরে পৌঁছাইয়া দিয়াছিল ।   
ওহ্ ।   
সৌম্য বলিল ,  তাহার পর হইতে কাকীমা আমাদের এখানেই রহিয়াছে ।   মা কাকীমাকে আপন ভগিনী তুল্য মনে করিত  .  .  . 
 অনেক রাত্রে কমলিনীর ঘরের সামনে আসিল শূদ্রক ।  ঘরের ভিতরে একখানি প্রদীপ জ্বলিয়া ম্লান আলো ছড়াইতেছিল ।  কমলিনী মেঝের উপর ধ্যানমগ্ন হইয়া বসিয়াছিল ।  শূদ্রক ঘরে প্রবেশ করিল ।  পদশব্দে কমলিনী মুখ তুলিয়া চাহিল ।  তথাপি চমকাইয়া উঠিল না ।   এতদিন যাহার দেখা পাইবার জন্য ধ্যান করিতেছে সে ফিরিয়া আসিলে বিস্মিত হইবার কি আছে ।   
শূদ্রক   বসিল ।  বলিল ,  কেমন আছ কমলিনী ? 
 নরম স্বরে কমলিনী বলিল ,  বিধাতা যেমন রাখিয়াছেন ।  
ক্ষানিক ক্ষণ নিস্তব্দ থাকিয়া শূদ্রক বলিলেন ,  বহু বৎসর পূর্বে আমি মধ্যরাত্রিতে  পুন্ড্রনগরের ধানমোহনীতে তোমার শ্বশুরালয়ে দ্বিতল প্রাসাদের সামনে একটি হরীতকী গাছের নীচের অন্ধকারে দাঁড়াইয়া থাকিতাম আর  তোমাকে  কল্পনাকে করিতাম ।    রাত্রির তৃতীয় প্রহরে  প্রাসাদের সমস্ত আলো নির্বাপিত হইয়া গেলে আমি দীর্ঘনিঃশ্বাস ফেলিতাম ।  
জানি ।  কমলিনী বলিল ।  
জান ?  কিরূপে ? 
আমি তাহা বলিতে পারিব না । 
শূদ্রক চুপ করিয়া থাকিল ।  সে বৃদ্ধ হইয়াছে ।  সে এখন জানে  জীবনের সব বিষয় বুঝিয়া উঠিয়া যায় না ।  কেবল অনুভব করিতে হয় । 
কমলিনী মৃদু হাস্য করিয়া জিজ্ঞাসা করিল ,   আপনি এত যে তীর্থে তীর্থে ঘুরিলেন ,  ইহাতে আপনার কি লাভ হইল ? 
শূদ্রক  উত্তর না দিয়া কমলিনীর হস্ত স্পর্শ করিল ।  
আপনি বিধবাকে স্পর্শ করিলেন !  কমলিনী আর্তস্বরে বলিল ।  
করিলাম ।  শূদ্রক হাসিয়া বলিল ।  
কেন করিলেন ?  কমলিনী কাঁপিতেছিল ।  
কারণ তীর্থে তীর্থে ঘুরিয়া বুঝিলাম স্পর্শই  সত্য  .  .  . 
আর ?  কমলিনী সম্ভবত মৃদু হাসিল ।  ঘরখানি আধো অন্ধকার হওয়ায় ঠিক বোঝা গেল না ।  
আর সে স্পর্শ কেবল মানসিক নয় -  শারীরিকও বটে ।   
আর ? 
আর কিছু না - বলিয়া ঝুঁকিয়া নিবিড় ভাবে কমলিনীর অধরোষ্ঠ চুম্বন করিল শূদ্রক ।  
কমলিনী কাঁপিয়া উঠিল  .  .  . 


                    




দান্তে  :  আধ্যাত্মিক প্রেমের কবি

  দান্তে ।   ইউরোপের মধ্যযুগের অনতম্য ইতালিয় কবি ও দার্শনিক ।  বাংলা ভাষার ক্ষেত্রে রাজা রামমোহন রায় ,  ঈশ্বরচন্দ্র বিদ্যাসাগর এবং রবীন্দ্রনাথ ঠাকুর সম্মিলিত ভাবে যে অবদান রেখেছেন -  ইতালিয় ভাষার ক্ষেত্রে দান্তে একাই অনুরূপ অবদান  রেখেছিলেন ।  কেননা ,   দান্তের সময়কালে ইতালিতে ভাষাগত ঐক্য ছিল না ।  দেশটির নানা অঞ্চলের লোকে নানা ভাষায় কথা বলত ।  যাকে বলে vernacular ভাষা ।  অবশ্য এসব ভার্নাকুলার ভাষা লাতিন থেকেই উদ্ভূত হয়েছিল ।  দান্তে ফ্লোরেন্স অঞ্চলের ভার্নাকুলার ভাষায় সাহিত্য রচনা করায় ফ্লোরেন্স অঞ্চলের ভার্নাকুলার ভাষা হয়ে উঠেছিল আধুনিক ইতালিয় ভাষার ভিত্তি ।  যা হোক ।   সাহিত্য রচনা ছাড়াও   সক্রিয় রাজনীতিতেও জড়িয়েছিলেন দান্তে  ।  পরিণামে  নির্বাসিত হতে হয়েছিল  জন্ম নগর  ফ্লোরেন্স থেকে  ।  নির্বাচিত জীবনে রচনা করেছিলেন ধ্রুপদি কাব্য  ‘ ডিভাইন কমেডি ’  -  যে কাব্যগ্রন্থে মৃত্যু পরবর্তী জীবন সম্বন্ধে  কাল্পনিক ও রূপকধর্মী মধ্যযুগীয় দৃষ্টিভঙ্গি প্রকাশিত হয়েছে ।   .  .  .  তবে প্রেয়সী বিয়াত্রিচের প্রতি দান্তের গভীর আত্মিক প্রেম যুগে যুগে মানুষকে অভিভূত মুগ্ধ করে রেখেছে ।  দান্তে কাব্য রচনা করেছেন মধুরতম কাব্যিক ভাষায়  ।  শুধু তাই নয়  দান্তের জীবনবোধ মধ্যযুগকে অতিক্রম করে পরবর্তী কালেও বিস্তৃত হয়েছে ।  যে কারণে আধুনিক যুগের কবি এজরা পাউন্ড ,  টি এস এলিয়ট থেকে রুশ কবি আনা আখমাটোভা -  এরা প্রত্যেকেই দান্তের কাছে  তাদের কাব্যভাবনার অপরিসীম  ঋন স্বীকার করেছেন  ।  
    ইতালির মানচিত্রে ফ্লোরেন্স  নগরের   অবস্থান ।  দ্বাদশ শতকে নগরটি ছিল শিক্ষাসংস্কৃতির কেন্দ্র  ।  এই নগরেই ১২৬৫ খ্রিস্টাব্দের  জুন মাসে  দান্তের জন্ম ।  এ নগরেই জীবনের   ৩৮ বছর কাটিয়েছিলেন কবি ,  এ নগরেই লাভ করেছিলেন আধ্যাত্মিক প্রেমের অভিঘাত;  রাজনৈতিক আর্বতে পড়ে নির্বাসিত হয়েছিলেন এ নগর থেকেই ।  
 দান্তের পুরো নাম দান্তে আলিঘিয়েরি ।  পরিবারটি ছিল মোটামুটি অভিজাত ।   বাবা সুদখোর মহাজন ,  বিষয় সম্পত্তি ভাড়া খাটাতেন ।  যা হোক ।  পরিবারের অর্থ সম্পদ থাকায় দান্তের শিক্ষাদীক্ষা ভালোই হয়েছিল বলা যায় ।  শৈশবে ইউরোপীয়  ধ্রুপদি সাহিত্য পাঠ করেছিলেন এবং পরবর্তীকালে  খ্রিস্টীয় ধর্মসাহিত্যে আগ্রহী হয়ে উঠেছিলেন ।   ৭ বছর বয়েসে নেমে এসেছিল বিপর্যয় ।  দান্তের মা মারা যান ।  দান্তের বাবা আবার  বিবাহ করার সিদ্ধান্ত নেন ।   তবে ভদ্রলোক বেশি দিন বাঁচেননি;  মারা যান ১২৮০ খ্রিস্টাব্দে  ।    দান্তের বয়স তখন ১৫ বছর । 
    কিশোর বয়েসে ভাবনামগ্ন কবি   ব্রুনেটো লাতিনি নামে একজন রাজনীতিবিদ এবং পন্ডিত কে অভিভাবক হিসেবে পেলেন দান্তে  ।  লাতিনি  অবশ্য সমকামী ছিল ।  এতে দান্তের  খ্রিস্টীয় আঁতে ঘা লেগেছিল ।  দান্তে  সম্ভবত লাতিনি  কে ঘৃনা করতেন ।  কেননা ,  দান্তের  ‘ ডিভাইন কমেডিতে ’  লাতিনি - র স্থান হয়েছিল নরকে !   মনে রাখতে হবে সময়টা মধ্যযুগ ।  দান্তের পক্ষে খ্রিস্টবিরোধী কিংবা সমকামের সমর্থক হওয়া সম্ভব ছিল না ।  
    ফ্লোরেন্স ।  বর্তমান কালের ছবি ।  দান্তের কারণে  এই নগরটির প্রতি বিশ্ববাসীর গভীর আগ্রহ ।    ১২৭৬ খ্রিস্টাব্দে একটি ঘটনা ঘটল ।    ১৬ বছর বয়েসি কিশোর দান্তে  ।  ফ্লোরেন্স নগরের পথে একটি সুশ্রী বালিকাকে দেখে আমূল চমকে উঠল ।  খোঁজ নিয়ে জানা গেল বালিকার নাম বিয়াত্রিচে পর্টিনারি  ।  বিশিষ্ট ব্যাংকার  ফলকো পর্টিনারির কন্যা ।   ( পরবর্তীকালে লা ভিটা নিউভা এবং ডিভাইন কমেডি নামে দুটি কাব্যের বিষয়বস্তু এই বালিকা ।   )  অভিজাত বালিকার বয়স ৯ । 
     ১৮৮৩ খ্রিস্টাব্দে  ব্রিটিশ  চিত্রকর হেনরি হলিডের   আঁকা এই ছবিটির নাম -    Dante Alighieri Italian Writer Meeting His Beloved Beatrice Portinari on the Lung ' Arno Florence   বালিকা বিয়াত্রিচেকে দেখে কবি কিশোর প্রবল প্রেমানুভূতি বোধ করে ।   বাবা এক বছর ধরে মৃত ,  ব্রুনেটো লাতিনির নষ্টামি দান্তেকে শোকার্ত এবং ক্ষুব্দ করে রেখেছিল ।  বালিকা বিয়াত্রিচের নিষ্পাপ মুখে স্বর্গে আভা ।  আহা ,  দেখে প্রাণ জুড়াল ।  পবিত্রা বালিকার সত্ত্বার গভীরে ডুবে যেতে থাকে কবি কিশোর ।  এবং এই প্রেম কেবলই যে দেহজ প্রেম নয় ,  আমুল ঐশ্বরিক ,  তা উপলব্দি করা যায় ।   স্বয়ং ঈশ্বর বিয়াত্রিচে রূপে বালিকারূপে দর্শন দিয়েছেন ভক্ত দান্তের কাছে  ।  এ প্রসঙ্গে  ইউরোপীয় লেখকদের ভাষ্য হল :     .  .  .  The woman Dante loved ,  Beatrice ,  whom he regards as both a manifestation and an instrument of the divine will ,  is his guide through paradise .  এ তত্ত্ব আর কেউ না বুঝুক -  বাঙালি বোঝে  ।  কেননা ,  আমাদের দেশের রাজধানীর মগবাজার মোড়ে সন্ধ্যাবেলায় লাউড স্পিকারে বাজে চন্দনা মজুমদারের গান - 
 আমার বন্ধু দয়াময় 
তোমারে দেখিবার মনে লয়  .  .  .   বালিকা বিয়াত্রিচে কে দেখে কবি কিশোরের শূন্য পৃথিবী ভরে উঠল  ।   মনের ভিতরে সারাবেলা বালিকার  ভাবনা ।  দান্তে যেন রবীন্দ্রনাথের মতো করে বলছেন - 
  ঘরেতে   ভ্রমর এল গুন্গুনিয়ে  । 
           আমারে   কার কথা সে যায় শুনিয়ে  ।  । 
       আলোতে   কোন্ গগনে   মাধবী   জাগল বনে , 
       এল সেই   ফুল - জাগানোর খবর নিয়ে  । 
       সারা দিন   সেই কথা সে যায় শুনিয়ে  ।  । 
       কেমনে   রহি ঘরে ,    মন যে   কেমন করে , 
       কেমনে   কাটে যে দিন   দিন গুনিয়ে  । 
       কী মায়া   দেয় বুলায়ে ,    দিল সব কাজ ভুলায়ে , 
       বেলা যায়  গানের সুরে জাল বুনিয়ে  । 
       আমারে    কার কথা সে যায় শুনিয়ে  ।  ।   কিন্তু ,  হায় ।  এ জীবন এমন ছলনাময় ।   বিয়াত্রিচেকে  দেখার আগেই  যে সেই ১২ বছর বয়েসে জেমমা দোনাতি নামে একটি মেয়েকে বিবাহ করবেন বলে কথা দিয়েছিলেন দান্তে  ।  কবি তো ওয়াদার খেলাফ করতে জানেন না ।   বিয়াত্রিচেকে দেখার ৯ বছর পর  ১২৮৫ খ্রিস্টাব্দে জেমমা দোনাতি কে বিবাহ করেন দান্তে  ।  কিন্তু কখনও  কোনও কবিতায় স্ত্রী জেমমা দোনাতি - র কথা কখনও উল্লেখ করেননি দান্তে ।  দান্তের কাব্যজুড়ে কেবলি বিয়াত্রিচে আর বিয়াত্রিচে ।  
    ১৮৭২ খ্রিস্টাব্দে ক্যানভাসের ওপর তেলরঙে আঁকা ইংরেজ চিত্রকর দান্তে গ্যাব্রিয়েল রসেটির  Beata Beatrix   .  .  .   ।  ছবিতে বিয়াত্রিচের মৃত্যুর আগেকার দৃশ্য ফুটিয়ে তোলা হয়েছে ।  গ্যাব্রিয়েল রসেটি ইতালিয় বংশোদ্ভূত শিল্পী ।  কবিকে সম্মান জানানোর জন্য নামের পূর্বে দান্তে শব্দটি লিখতে ।  Beata শব্দটি  লাতিন  ; এর অর্থ আর্শীবাদপুষ্ট   ।    (  যেমন আমরা বলি :  শ্রীরাধা )  
 ১২৯০ খ্রিস্টাব্দের  জুন মাস ।  দান্তে সংবাদ পেলেন  বিয়াত্রিচে  আর বেঁচে নেই  !  দান্তের তখন ২৫ বছর বয়স ।  তরুণ কবিটি গভীর শোকে আচ্ছন্ন হলেন ।  জীবনজগৎ সম্বন্ধে নানা প্রশ্ন আর সংশয়ে আকূল হলেন ।  গ্রিক চিন্তাবিদ অ্যারিস্টটল ,  প্রাচীন রোমান কবি ভার্জিল ,   বোথিয়াস -  এর  ‘ কনসোলশন অভ ফিলসফি ’  এবং দার্শনিক  টমাস অ্যাকুইনাস  লেখাগুলি গভীর মনোযোগ দিয়ে  পড়তে লাগলেন  ।  কবিতা লেখাও অব্যাহত ছিল ।   তাঁর ১২৯৫ খ্রিস্টাব্দে রচিত   ‘ লা ভিটা নিউভা ’   ( নতুন জীবন )  কাব্যগ্রন্থে 
দান্তে বিয়াত্রিচে  কে অমর করে রাখলেন ।  কাব্যগ্রন্থ হলেও গ্রন্থটি গদ্য আর  পদ্যের  মিশেল ।   বিয়াত্রিচে কে দর্শন করে কবির মনে যে অনুভূতির সৃষ্টি হয়েছিল সে সম্বন্ধে কবি  ‘ লা ভিটা নিউভা ’  কাব্যগ্রন্থে যা লিখেছেন আমি তার ভাবানুবাদ করছি মাত্র ।   .  .  .  ‘ সেই প্রথম দর্শনের পর থেকে আমার স্বাভাবিক উদ্যম বাধাগ্রস্থ হতে থাকে ।  কারণ ,  আমার আত্মা সম্পূর্নভাবে সেই স্বর্গীয় মুখোশ্রীর  ভাবনায় নিমজ্জ্বিত ।  সুতরাং আমি জড়োসরো শঙ্কচিত বোধ করি ।  বন্ধুরা উদ্বিগ্ন হল ।  যা  আমি গোপন রাখতে চাই তা জানতে তারা জানতে নানা পন্থা অবলম্বন করল  ।  আর আমি ওদের অভদ্র অজুহাত এড়িয়ে যাই প্রেমের উদ্দীপনার কথা ভেবে  .  .  .  প্রেমের উদ্দীপনায় বিবেচনা বোধও ছিল ।  আমার মুখে প্রনয়ের চিহ্ন ছিল ।  যা লুকোন যায়নি ।   সুতরাং আমি প্রনয়ের বিষয়ে বলেছি ।  যখন তারা বলল ,  কার জন্য এত দহন ?  ওদের দিকে চেয়ে হেসে চুপ করে রইলাম ।  ’   (  The effects of Love on him )    .  .  . এ যেন শ্রীরাধারই সুপ্ত  অভিব্যাক্তি  .  .  .  শ্রীরাধা ভালোবাসলেন একজনকে আর ঘর করলেন আরেক জনের সঙ্গে ।  দান্তের ক্ষেত্রে  রাধাকৃষ্ণের তুলনাটি  যথার্থ ।  কেননা ,   বিয়াত্রিচের  অন্যত্র বিয়ে হয়েছিল ।  স্বামী বিশিষ্ট ব্যাংকার সাইমোন দেই বারদি ।  বিয়াত্রিচেকে জীবনে দুবারের বেশি দেখেননি  দান্তে ।   প্রথম দেখার পরে আবার মাত্র একবার দেখা হয়েছিল - তাও ৯ বছর পর ।  তবুও অনুরাগের গভীরতার যেন কোনও শেষ নেই ।   কি এর ব্যাখ্যা ?  বহু বছর পর সে ব্যাখ্যা দিয়েছেন  রবীন্দ্রনাথ তাঁর একটি গানে  । 
 একটুকু ছোঁওয়া লাগে ,  একটুকু কথা শুনি , 
তাই দিয়ে মনে মনে রচি মম ফাল্গুনী ।  । 
     কিছু পলাশের নেশা ,    কিছু বা চাঁপায় মেশা , 
     তাই দিয়ে সুরে সুরে রঙে রসে জাল বুনি ।  । 
যেটুকু কাছেতে আসে ক্ষণিকের ফাঁকে ফাঁকে
চকিত মনের কোণে স্বপনের ছবি আঁকে । 
     যেটুকু যায় রে দূরে    ভাবনা কাঁপায় সুরে , 
     তাই নিয়ে যায় বেলা নূপুরের তাল গুনি ।  । 
 বিয়াত্রিচে বেঁচে নেই ।  হৃদয়ে গভীর বিরহ ।   তরুণ কবি পঙতির পর পঙতি রচনা করে   মূর্ত করে তুলছেন স্বর্গীয় প্রেয়সীকে ।  
যা হোক ।  বিয়াত্রিচের মৃত্যুর পর আমরা কবিকে রাজনীতি তে জড়াতে দেখি ।  সম্ভবত বিয়াত্রিচের শোক ভুলে যেতে কবি ভিড়ে মিশে যেতে চেয়েছিলেন ।    ( এটি আমার নিজস্ব ব্যাখ্যা )  নির্জনতা অসহ্য ঠেকছিল ।   ।  প্রখ্যাত বাঙালি সাধক  শ্রীচৈতন্যদেবের জীবনেও অনুরূপ পট পরিবর্তন  লক্ষ করেছি ।  প্রিয়তমা স্ত্রী লক্ষ্মীদেবীর মৃত্যুর পর গানের দলে  ভিড়ে মিশে গিয়েছিলেন শ্রীচৈতন্যদেবে  ।  সংগীতের মাধ্যমে  জাতপাত দূর করতে ব্রতী হয়েছিলেন মহামানব ।  গভীর শোকে দান্তে তেমনি  রাজনৈতিক ডামাডোলে স্বেচ্ছায় নিক্ষিপ্ত করেছিলেন ।  যার পরিনতি মঙ্গলজনক হয়নি ।   কেননা ,   Enoch Powell  একবার বলেছিলেন ,  All political careers end in failure  .  .  .  
 এবার সেই  প্রসঙ্গ ।  
     ইতালির মানচিত্র ।  একাদশ শতকের শেষার্ধে ইতালিতে পোপ এবং
সম্রাটের  মধ্যকার দ্বন্দটি প্রবল থেকে প্রবলতর হয়ে উঠছিল ।  এই অভ্যন্তরীণ দ্বন্ধের  ফলে  ইতালিতে  রাজনৈতিক ঐক্য ছিল না ।  স্থানীয় প্রশাসন চলত টাউন কাউন্সিলের সদস্যদের নির্দেশে ।  তৎকালীন  ইতালিতে দু ’ টি রাজনৈতিক দল ছিল ।  গুয়েলফি দল এবং ঘিবেললিনি দল  ।  গুয়েলফি -  রা ছিল পোপ -  এর সমর্থক এবং ঘিবেললিনি - রা ছিল সম্রাটের  অনুগত ।   
 দান্তের সমকালীন সময়ে ফ্লোরেন্স নগরের রাজনৈতিক পরিস্থিতি ছিল অত্যন্ত জটিল ।  ফ্লোরেন্সে ছিল  গুয়েলফি দলের প্রভাব  ।  তবে দলটি দু ’ ভাগে ভাগ হয়ে পড়েছিল ।   ( ক )  শ্বেত  গুয়েলফি  (  এরা ছিল সম্রাট - এর সমর্থক )  এবং  ( খ )  কৃষ্ণ গুয়েলফি   (  এরা ছিল পোপ - এর সমর্থক )   ।  আমাদের কবিটি শ্বেত গুয়েলফি দলের সমর্থক ছিলেন ।  অবশ্য   কবির এই রাজনৈতিক কর্মকান্ড শাপে বর হয়েছিল ।  রাজনৈতিক জটিল আবর্তে পড়ে কবি নির্বাসিত হয়েছিলেন ,  নির্বাসিত জীবনে  ‘ বিশ্ব ডিভাইন কমেডি ’  লিখেছিলেন ।   
    |  Dante Alighieri portrayed by Domenico Michelino holding The Divine Comedy against a backdrop of hell ,  purgatory and paradise  ইতালিতে তৎকালীন পোপ ছিলেন অস্টম বোনিফেস ।  পোপে
র সঙ্গে আলোচনার টেবিলে বসতে  দান্তে কূটনৈতিক মিশনের সঙ্গে রোম গিয়েছিলেন  ।   আলোচনার ফাঁকে  পোপ সমর্থক কৃষ্ণ গুয়েলফি  সৈন্যরা ফ্লোরেন্স নগরে প্রবেশ করে এবং নগরটি তছনছ করে ।  প্রাণহানির আশঙ্কায় দান্তে ফ্লোরেন্স নগরে ফেরার সুযোগ পেলেন না ।  ১৩০২ খ্রিষ্টাব্দে পোপ অস্টম বোনিফেস  সমর্থিত কৃষ্ণ গুয়েলফি দল ফ্লোরেন্সে  নতুন সরকার প্রতিষ্ঠিত করে ।   এরপর  ধূর্ত পোপ দান্তের  বিরুদ্ধে ঘুষ গ্রহনের অভিযোগ এনে মামলা দায়ের করে ।   কর্তৃপক্ষ  দান্তেকে   আদালতে হাজির হওয়ার নির্দেশ দেয় ।   কবি এড়িয়ে গেল ।  মামলার রায়ে বলা হল দান্তেকে গেরেফতার করে জীবন্ত পুড়িয়ে মারা হবে  ।  
এই মুহূর্তটিই   ‘ ডিভাইন কমেডি ’  - র সৃষ্টি মুহূর্ত ।  
হতবিহবল দান্তে  মানুষের ক্ষনিক এবং শাশ্বত নিয়তি সম্বন্ধে ভেবে বিমূঢ় বোধ করেছিলেন । 
বিনা অপরাধে এবং মিথ্যে মামলায় জীবন্ত পুড়িয়ে হত্যার করার দন্ডাদেশটি দান্তের মনে  গভীর আলোরন তুলেছিল   ।  ক্ষণিক জীবনের অসারতা উপলব্দি করেছিলেন ।  তখন তিনি  বিভিন্ন ইতালিয় নগরে নির্বাসিত জীবন কাটাচ্ছেন ।  কয়েকটি ঘটনায় ফেরারী জীবনে দান্তের মানসিক অবস্থা আমূল বদলে গিয়েছিল ।   ( ক )  বিয়াত্রিচে ।   ( খ )  বিয়াত্রিচের মৃত্যু ।   ( গ )  পোপ সমর্থক কৃষ্ণ গুয়েলফি  সৈন্যরা ফ্লোরেন্স তছনছ করা ।   ( ঘ )  বিনা অপরাধে মৃত্যুদন্ড ঘোষনা ।  এবং  ( ঙ )  নির্বাসিত জীবনের অনিশ্চয়তা  ।  এসব পর্যায়ক্রমিক দূর্ঘটনা দান্তের দৃষ্টিভঙ্গিতে ব্যাপক পরিবর্তন এসেছিল ।  জীবন - মৃত্যু ,  ঈশ্বর ,  পরকাল প্রভৃতি বিষয়ে গভীরভাবে ভাবিত হয়ে পড়েছিলেন  ।     ‘ ডিভাইন কমেডি ’  তে যেসব ভাবনা ফুটে উঠেছে ।  
    দান্তের এই চমৎকার আত্মমগ্ন ছবিটি এঁকেছেন  প্রখ্যাত ইতালিয় শিল্পী জিত্তো  ( ১২৬৬ / ১৩৩৭ )   দান্তে   ‘ ডিভাইন কমেডি ’  কাব্যটি  ১৩০৮ থেকে ১৩২১ খ্রিস্টাব্দের মধ্যে নির্বাসিত ফেরার জীবনে রচনা করেছেন  ।   দান্তে কাব্যের নাম রেখেছিলেন La commedia  ( The Comedy )     কারণ স্বর্গে ঈশ্বর দর্শনের মাধ্যমে তাঁর  যাত্রা শান্তিপূর্ণভাবে সমাপ্ত হয়েছিল ।  ১৫৫ খ্রিস্টাব্দের সংস্করণে divina  ( divine )   শব্দটি যুক্ত করা হয়েছিল ।   কাব্যটি  তিনটি ভাগে বিভক্ত ।  ইনফার্নো  ( নরক )  ,  পার্গেটেরিও  ( শুদ্ধিস্থান  )  এবং পারাডিসো  ( স্বর্গ )  ।    দান্তে ইনফার্নো ,  পার্গেটেরিও এবং পারাডিসো ভ্রমন করছেন  ।  উপকথা ,  ঐতিহাসিক এবং সমকালীন ব্যাক্তিত্বের সঙ্গে  দান্তের দেখা হচ্ছে ।  প্রতিটি চরিত্রই রাজনৈতিক কিংবা ধর্মীয়ভাবে  ক্রটিপূর্ণ কিংবা পূণ্যের প্রতীক ।  মনে থাকার কথা  .  .  .  ব্রুনেটো লাতিনি নামে একজন রাজনীতিবিদ এবং পন্ডিত কে অভিভাবক হিসেবে পেলেন দান্তে  ।  লাতিনি  অবশ্য সমকামী ছিল ।  এতে দান্তের  খ্রিস্টীয় আঁতে ঘা লেগেছিল ।  দান্তে  সম্ভবত লাতিনি  কে ঘৃনা করতেন ।  কেননা ,  দান্তের  ‘ ডিভাইন কমেডিতে ’  লাতিনি - র স্থান হয়েছিল নরকে !     .  .  .   ডিভাইন কমেডিতে কারও শাস্তি কিংবা পুরস্কার এদের কৃতকর্মের পিছনে বিশ্বজনীন ইঙ্গিত হিসেবে দেখানো হয়েছে  ।  নরক এবং শুদ্ধিস্থানে দান্তেকে পথ দেখাচ্ছেন রোমান কবি ভার্জিল ।  দান্তের চোখে ভার্জিল ছিলেন যুক্তিবোধের প্রতীক ।  
আর বিয়াত্রিচে ?  
বিয়াত্রিচে স্বর্গের প্রতীক ।  বিয়াত্রিচে স্বর্গে পথ দেখায় ।   
তবে দান্তের এই পরলোক ভ্রমন গভীর অর্থে ঈশ্বরের উদ্দেশ্যে আত্মার  যাত্রা ।  এ নিবন্ধের প্রারম্ভে বলেছি যে   ‘ ডিভাইন কমেডি ’  তে মৃত্যু পরবর্তী জীবন সম্বন্ধে  কাল্পনিক ও রূপকধর্মী মধ্যযুগীয় দৃষ্টিভঙ্গি প্রকাশিত হয়েছে ।  
   ভার্জিল ।   (  ৭০ - ১৯ খ্রিস্টপূর্ব )  রোমান লাতিন কবি  ।  ভার্জিল   ‘ এনেইদ ’  মহাকাব্যের রচয়িতা ।    ট্রয়যুদ্ধের পর ট্রয় থেকে এনেইস পালিয়ে এসেছিল ইতালিতে ,  রোমান সভ্যতার ভিত গড়েছিল ।  ৬ষ্ট পর্বে রেেয়ছে এনেইস -  এর নরক ভ্রমন ।  সেখানে এনেইস -  এর বাবার সঙ্গে  দেখা ।  এভাবে ভার্জিল দান্তের ডিভাইন কমেডির উৎস হয়ে উঠেছিলেন ।    দান্তের অধ্যাত্মভাবনায়  আরেকজন খ্রিস্টান দার্শনিকের গভীর প্রভাব পড়েছিল   ।  ইনি টমাস অ্যাকুইনাস ।  
   টমাস অ্যাকুইনাস ।   ( ১২২৫ / ১২৭৪ খ্রিস্টাব্দ  )  মধ্যযুগের বিশিষ্ট দার্শনিক এবং  ধর্মতাত্ত্বিক ।  ইনি খ্রিস্টীয় ধর্মীয় বিশ্বাসের সঙ্গে গ্রিক দার্শনিক আরিস্টটলের পদ্ধতির  সমন্বয় সাধন করতে চেয়েছিলেন ।  দান্তের ওপর টমাস অ্যাকুইনাস - এর দার্শনিক ভাবনার  প্রভাব পড়েছিল  ।   ইতালির বিভিন্ন নগরে  নির্বাসিত অবস্থায় কবির জীবনের শেষ দিনগুলি  কেটেছিল   ।  ১৩১৬ সালে ফ্লোরেন্স নগরের  কর্তৃপক্ষ   শর্তাধীনে কবিকে ফ্লোরেন্স নগরে প্রত্যাবর্তনের  অনুরোধ করেন  ।  কবি শর্ত মেনে নেন নি ।  ১৩২১ খ্রিস্টাব্দ ।   ইতালির রাভেন্না শহরে মৃত্যুবরণ করেন ।  
   রাভেন্না নগরে কবির কবর । 
 ছবি ।  ইন্টারনেট । 
 তথ্যসূত্র :   http :  /  / www . greatdante . net /   http :  /  / www . kirjasto . sci . fi / dante . htm    http :  /  / dante . ilt . columbia . edu / comedy /   উৎসর্গ :  দন্ডিত পুরুষ ।  এই লেখাটির জন্য ফেইসবুকে অনুরোধ করেছিলেন ।  
 

                    




আমুন  :  প্রাচীন মিশরের দেবরাজ

   প্রাচীন মিশরের দেবরাজ আমুন ।  প্রাচীন মিশরের অসংখ্য দেবদেবীর  মধ্যে দেবতা আমুন এক বিশিষ্ট মর্যাদা লাভ করেছিলেন ।  এ কারণেই দেবতা আমুন কে প্রাচীন মিশরের দেবরাজ বলা হয় ।  দেবতা আমুন  অবশ্য পরবর্তীকালে দেবতা রা  -  এর সঙ্গে একীভূত হয়েছেন ,  তবে এতে মর্যাদা কিংবা গুরুত্ব কিছুমাত্র  হ্রাস পায়নি ।  দেবতা আমুন কে বাতাসের দেবতা মনে করা হত; যিনি চির রহস্যময় ।  কেননা ,  আমুন শব্দের অর্থ হল -   ‘ যা লুক্কায়িত ’  কিংবা  ‘ যা দেখা যায় না ’  ।  এই অর্থেই দেবতা আমুন শাশ্বত ।  প্রাচীন মিশরের মানুষ বিশ্বাস করত  .  .  .   দেবতা আমুন  বিপন্ন পূণ্যবান ভক্তকে বিপদে রক্ষা করেন  ।  প্রাচীন ভারতবর্ষে শিব কিংবা  প্রাচীন গ্রিসে দেবতা জিউস - এর যে ভূমিকা -  প্রাচীন মিশরে দেবতা আমুন এর একই ভূমিকা ছিল ।    Amun  শব্দটি অনেক ভাবেই লেখা হয় ।  যেমন :    Amen A . K . A Amon  ,  Ammon এবং Amoun .  .  .  প্রাচীন মিশরের অসংখ্য দেবদেবী ছিল; দেবতা আমুন এদের বিচিত্র  গুণাবলী  অঙ্গীভূত করে একজন প্রতিনিধিত্বমূলক দেবতা হয়ে উঠেছিলেন ।  আর এভাবেই আদি একেশ্বরবাদের প্রাথমিক রূপটি গড়ে উঠেছিল ।  যেখানে একজন একেশ্বর দেবতাই প্রধান  -  অন্যান দেবতারা দেবদূত ।  
   প্রাচীন মিশরীয় ঐতিহ্যমতে দেবতা আমুন আত্মনির্মিত   ( সেলফ - ক্রিয়েটেড )  ।  প্রাচীন মিশরের মাতৃদেবী মুট ছিলেন  দেবতা আমুন - এর স্ত্রী  ।  চন্দ্রদেবতা খোনসু ছিলেন এদের পুত্র  ।   দেবতা আমুন - এর পবিত্র প্রাণি হল রাজহংসী ।  পরে পুরুষ মেষ এর সঙ্গে দেবতা আমুনকে অভিন্ন মনে করা হয় ।  তার কারণ ছিল ।  প্রাচীন মিশরে পুরুষ মেষ কে মনে করা হত উর্বরতার প্রতীক  ।      দেবতা আমুন - এর স্ত্রী মুট ।  .  .  .  Nineteenth dynasty statue of Mut ,  part of a double statue ,  c .  1279 - 1213 BC ,  Luxor Museum  প্রাচীন মিশরের হারমোপলিস  নগরটি ছিল  ধর্মীয় ঐতিহ্যের জন্য  বিখ্যাত  ।  হারমোপলিস নগরের সুপ্রাচীন ঐতিহ্য অনুযায়ী সৃষ্টিকর্মে আটজন আদিদেবতার প্রত্যক্ষ ভূমিকা ছিল  ।  এদের মধ্যে দেবতা আমুন অন্যতম ।  দেবতা আমুন - এর ৫টি রূপ রয়েছে ।   ( ১ )  ব্যাঙের মাথাওয়ালা পুরুষ শরীর ।    ( ২ )  গোখরা সাপের মাথাওয়ালা পুরুষ শরীর ।   ( ৩ )  নরবানর  ( এইপ )  রূপে ।   ( ৪ )    স্তম্ভের ভিত্তির উপর সিংহরূপে ।  এবং  ( ৫ )  পুরুষ মেষ রূপে ।  
     পুরুষ মেষরূপে দেবতা আমুন ।   প্রাচীন মিশরে অন্যতম নগরী ছিল থিবস ।  থিবস নগরটির  উত্থান - পতনের সঙ্গে দেবতা আমুন - এর ভাগ্য জড়িত ছিল  ।  ভূমধ্যসাগরের  ৮০০ কিলোমিটার দক্ষিণে এবং নীল নদের পূর্ব তীরে  থিবস নগরটি অবস্থিত ছিল ।  থিবস নামটি  গ্রিকদের দেওয়া ।  ৩২০০ খ্রিস্টপূর্বেও অঞ্চলটিতে মানববসতির প্রমান পাওয়া গিয়েছে । ওই অঞ্চলের প্রাচীন অধিবাসীরা  দেবতা আমুন - এর প্রাথমিক রূপটি কল্পনা করেছিল ।  সুপ্রাচীনকাল থেকেই দেবতা আমুন ছিলেন থিবস নগরের পৃষ্টপোষক দেবতা ।  প্রাচীন মিশরের হারমোপলিস নগরের  ধর্মীয় ঐতিহ্য অনুরূপ  থিবিয় ধর্মতত্ত্ব অনুযায়ী   দেবতা আমুন সৃষ্টিকার্যে অংশ নিয়েছিলেন ।  
    প্রাচীন মিশরের মানচিত্রে থিবস নগরের অবস্থান ।  প্রাচীন থিবস নগরের অধিবাসীরা মনে করত  সূর্য সৃষ্টি করেছিলেন দেবতা আমুন ।  থিবস নগরে দেবতা আমুন - এর  গুরুত্ব প্রথমে কম থাকলেও পরে সে  গুরুত্ব  বৃদ্ধি পেয়েছিল । 
 অনেকটা কাকতালীয় ভাবেই স্থানীয় থিবিয় দেবতা থেকে দেবতা আমুন হয়ে উঠেছিলেন সর্বমিশরীয় দেবতা ।   হাইকসস -  রা ছিল   পশ্চিম এশিয়ার অশ্বারোহী সেমেটিক যাযাবর ।    ১৬৭৪ খ্রিস্টপূর্বে এরা মিশর আক্রমন করে ।  মিশরীয় সৈন্যরা রুখে দাঁড়ায় ।  তা সত্ত্বেও বেশ কিছুকাল হাইকসস -  রা মিশর শাসন করে ।  
    অবশেষে  ফারাও প্রথম আহমোস বহিরাগত হাইকসস দের মিশর থেকে বিতাড়িত করেন ।  
 ফারাও প্রথম আহমোস ছিলেন থিবিয় রাজ পরিবারের সন্তান ।  তাঁর রাজধানী ছিল থিবস ।  ফারাও প্রথম আহমোস মনে করলেন হাইকসস দের বিরুদ্ধে বিজয়ের জন্য থিবস নগরের দেবতা আমুন - এর সক্রিয় ভূমিকা ছিল ।  এতে করে কৃতজ্ঞ ফারাও দেবতা আমুনকে  সাম্রাজ্যের প্রধান দেবতা ঘোষনা করেন  ।  এভাবে দেবতা আমুন আর স্থানীয় থিবিয় দেবতা রইল না  -  হয়ে উঠলেন সর্বমিশরীয় দেবতা ।  একই সঙ্গে থিবস নগরটি 
প্রাচীন মিশরের সার্বিক উন্নয়নমূলক কর্মকান্ডের কেন্দ্রে চলে আসে  ।  সা¤্রাজ্যজুড়ে  দেবতা আমুন এর জয়জয়াকার ।  কৃতজ্ঞ থিবিয় রাজপরিবারের ফারাওগন থিবস নগরের কাছে  ( বর্তমান মিশরের কারনাক )   আমুন দেবতার একটি সুবিশাল উপাসনালয় - কমপ্লেক্স  নির্মান করার সিদ্ধান্ত নিলেন ।  ওই বিস্ময়কর উন্মুক্ত উপাসনালয় কমপ্লেক্সটি আজও বিশ্বের বৃহত্তম বলে স্বীকৃত  ।  
   বর্তমান মিশরের কারনাক - এ অবস্থিত  আমুন উপাসনালয়ের নকশা ।  গ্রিকরা  বিস্ময়কর  আমুন উপাসনালয় দর্শন করে  মুগ্ধ হয়ে যেত ।  গ্রিকরা দেবরাজ আমুন এর সঙ্গে দেবতা জিউস এবং দেবতা আমুন এর স্ত্রী  মুট এর সঙ্গে জিউস - পত্নী হেরার তুলনা  করত ।    কালক্রমে দেবতা আমুন দেবতা রা - এর সঙ্গে একীভূত হলেন ।    ‘ রা ’  ছিলেন আকাশ দেবতা ।  আমুন শব্দের অর্থ  ‘ লুক্কায়িত ’  ।  সব মিলিয়ে দাঁড়ায় :   ‘ আকাশে লুক্কায়িত দেবতা ।  ’  থিবীয় জনগন দেবতা আমুনকে মনে করত :   .  .  . an invisible creative power which was the source of all life in heaven ,  and on the earth ,  and in the great deep ,  and in the Underworld ,  and which made itself manifest under the form of Ra .   .  .  .  
প্রাচীন মিশর পরবর্তীকালে সেমেটিক ধর্মকে প্রভাবিত করেছিল ।  
সেমেটিক ধর্মের অনুসারীরা বিশ্বাস করে :  লুক্কায়িত  ঈশ্বর বাস করেন আকাশে ।  
এই প্রসঙ্গে লালনের এক গানে আছে - 
কেন জিজ্ঞাসিলে খোদার কথা দেখায় আসমানে ?      আমুন - রা ।  দুই দেবতার একীভূত ছবি ।    সে যাই হোক ।  মিশর থেকে হাইকসস -  রা বিতাড়িত হলে প্রাচীন মিশরে থিবিয় প্রাধান্য প্রতিষ্ঠিত হয়েছিল; এবং দেবতা আমুন স্বীয় মর্যাদায় প্রতিষ্ঠিত হয়েছিলেন ।  ওই সময়েই  দেবতা আমুন -  এর  স্ত্রী হিসেবে মাতৃদেবী মুট - এর কল্পনা করা হয়েছিল ।  এদের পুত্রই চন্দ্রদেবতা খোনসু । 
    চন্দ্রদেবতা খোনসু ।   এদের একত্রে  বলা হত :  Theben triad of Amun ,  Mut and Khonsu .   আর  আমুন কে বলা হত দেবতাদের দেবতা বা এক কথায় দেবরাজ ।  
   কারনাক - এর  আমুন উপাসনালয় কমপ্লেক্স - এর ইন্টেরিয়র ।  বিরাট স্তম্ভ এবং  বর্তমান কালের এক বিস্মিত পর্যটক ।   উপাসনালয় কমপ্লেক্সটি   Theben triad of Amun ,  Mut and Khonsu .   কে উৎসর্গ করা হয়েছিল ।  
কারনাক আমুন উপাসনালয় - এর আরও ছবি ও বর্ণনার জন্য ক্লিক করুন ।   অবশ্য দেবতা আমুন একবার প্রচন্ড বিরোধীতার মুখে পড়েছিলেন ।  ফারাও আখখেনাতেন মিশরীয় সাম্রাজ্যে আমুন উপাসনা নিষিদ্ধ  করে সূর্যদেব আতেন - এর  উপাসনা প্রচলন করতে চেয়েছিলেন ।  ফারাও আখখেনাতেন - এর সময়কাল ১৩৫৩ থেকে ১৩৩৬ খ্রিস্টপূর্ব;  এমন কী খেয়ালি ফারাও রাজধানী থিবস থেকে  অন্যত্র সরিয়ে নেন ।  ফারাও আখখেনাতেন ছিলেন আতেন - কেন্দ্রীক একেশ্বরবাদ প্রবর্তক ।  তবে দেবতা আমুন - এর পুরোহিতরা প্রতিবাদ অক্ষুন্ন রাখে ।  এতে কিছু প্রাণ ঝরেছিল ।  যা হোক ।  প্রাচীন মিশরে  আতেন ততটা গ্রহনযোগ্যতা পায়নি ।  ফারাও আখখেনাতেন - এর মৃত্যুর পর তাঁর উত্তরাধিকারী ফারাও তুতানখামুন আমুনের উপাসনা পুনরায় আরম্ভ করেন ।  ফারাও আখখেনাতেন সাম্রাজ্যে
জুড়ে আতেন - এর মূর্তি নির্মাণ করিয়েছিলেন  -  সেসব ধ্বংস করা হয় ।  
মিশরীয় সাম্রাজ্যের রাজধানী আবার থিবস -  এ স্থানান্তর করা হয় ।  
   আমুন - রা ।  প্রাচীন মিশরীয় রিলিফ ।    নানা বিপত্তি সত্বেও দেবতা আমুন এর প্রতিপত্তি  অব্যাহত ছিল ।  বিশেষ করে  রানী হাতশেপসুটস - এর রাজত্বকালে ।   রানী হাতশেপসুটস -  এর শাসনামল ১৪৭৯ / ১৪৫৮ খ্রিস্টপূর্ব ।  এই নারী ফারাও দাবী করেছিলেন তিনি দেবতা আমুন  কর্তৃক স্বর্গীয়ভাবে মনোনীত  .  .  .  এমন কী তিনি আমুন এর কন্যা !  এই চমকপ্রদ বিষয়টি নিয়ে Moyra Caldecott ১৯৮৯ সালে  Hatshepsut :  Daughter of Amun    নামে একটি উপন্যাস লেখেন । 
   ১৯৮৯ সালে রচিত Moyra Caldecott  -  এর Hatshepsut :  Daughter of Amun   বইটির প্রচ্ছদ  ।  এই বইটি থেকে প্রাচীন মিশর সম্বন্ধে আধুনিক কালের মানুষের আগ্রহ বোঝা যায় ।    রানী হাতশেপসুটস - এর রাজত্বে একটি প্রকান্ড সমাধি সৌধ নির্মিত হয়েছিল  ।  এটি বর্তমান মিশরের   Deir el - Bahari তে অবস্থিত  ।   সেই সমাধি সৌধের দেওয়ালের গায়ে প্রাচীন মিশরীয় শিল্পীরা দেবতা আমুন -  এর ছবি এঁকেছিল  - যা দেখে আজও পর্যটকের বিস্ময় অভিভূত হয়ে যায় ।  
    মিশরের  Deir el - Bahari তে Temple of Hatshepsut এর Bas - relief frieze of Amun   প্রাচীন মিশরের যুগবিভাগ   অনুযায়ী রানী হাতশেপসুটস - এর শাসনামলে নতুন সাম্রাজ্যের অর্ন্তগত ।  ১৫৫০ খ্রিস্টপূর্বে  নতুন সাম্রাজ্যের অবসানের পর  প্রাচীন মিশরে  থিবস নগরের গুরুত্ব হ্রাস পেতে থাকে ।  কাজেই দেবতা আমুনও তাঁর পূর্বতন মর্যাদা হারাতে থাকেন ।  অবশ্য এই সময়ে নুবিয় রাজারা থিবস শাসন করেন ।   এবং নুবিয় রাজারা দেবতা আমুন - এর পৃষ্ঠপোষক ছিলেন ।  তবে তাদের  যথেষ্ট ধনসম্পদ ছিল না ।   যা হোক ।  প্রাচীন মিশরে সেই সময়ে চলছিল ধর্মীয় বিশ্বাসের পালাবদল ।  স্বল্প পরিচিত ওসিরিস পরিবারের কিংবদন্তী প্রাচীন  মিশরে জনপ্রিয় হয়ে উঠছিল ।  অবশ্য ওসিরিস পরিবারের উপাসনার সময়ও  দেবতা আমুন  - এর পৃথক স্বাতন্ত্র্য ছিল ।  তবে পরবর্তীতে সূর্যদেব হোরাস এর জনপ্রিয়তায় ঢাকা পড়ে যান এককালের প্রাচীন মিশরের দেবরাজ আমুন  ।    
 ছবি ।  ইন্টারনেট । 
 তথ্যসূত্র :    http :  /  / www . ancientegyptonline . co . uk / amun . html  http :  /  / www . aldokkan . com / religion / amun . htm  http :  /  / www . egyptiandreams . co . uk / amun . php   উৎসর্গ :  ম্যাভেরিক ।  


                    




ঝেঙ হে :  চিনের কলম্বাস  .  .  . 

 ঝেঙ হে :   ( ১৩৭১ - ১৪৩৫ খ্রিস্টাব্দ )  পঞ্চদশ শতকের চিনের  মুসলিম অ্যাডমিরাল  ।  তৎকালীন মিঙ সম্রাটের  নির্দেশে বেশ কয়েকটি নৌ অভিযানের নেতৃত্ব দিয়েছিলেন -  যে অভিযান  নৌচালনাবিদ্যার ইতিহাসে স্মরণীয় হয়ে রয়েছে ।  অ্যাডমিরাল  ঝেঙ হে - এর নেতৃত্বে  বিশাল নৌবহর  চিন থেকে যাত্রা করে  আফ্রিকার পূর্ব উপকূল অবধি পৌঁছেছিল ।  চিনা পন্যের বিনিময়ে  জাহাজে তুলেছিলেন লম্বা গলার  জিরাফ এবং ডোরাকাটা জেব্রা  ।  সেই প্রথম জিরাফ আর জেব্রা দেখল চিনারা  .  .  .  চিনের সাংস্কৃতিক ইতিহাসের ঝেঙ হে - র নৌ অভিযান ছিল এক নজীরবিহীন ঘটনা  .  .  .  চিন আজ আফ্রিকা পুর্নগঠনের আত্মনিয়োগ করেছে  .  .  .  যে পথ দেখিয়েছিলেন পঞ্চদশ শতকের একজন মুসলিম চিনা নৌ - সেনাপতি  .  .  .      মিঙ সাম্রাজ্যের মানচিত্র ।  মিঙ সাম্রাজ্যের সময়কাল ১৩৬৮ থেকে ১৬৪৪ খ্রিস্টাব্দ  ।  এই সময়কালে চিনের আর্থ - সামাজিক ক্ষেত্রে প্রভূত উন্নত সাধিত হয়েছিল ।  বিশেষ করে মিঙ সম্রাট চেঙ জু - র সময়ে ।  সম্রাট চেঙ জু - র  সময়কাল :  ১৪০৩ থেকে ১৪২৪ খ্রিস্টাব্দ ।    তিনিই ঝেঙ হে কে সামুদ্রিক অভিযানে প্রেরণ করেছিলেন ।   নৌ অভিযানের পিছনে চারটি কারণ ছিল ।   ( ১ )  বৈদেশিক সম্পর্ক স্থাপন ।   ( ২ )  ব্যবসা - বানিজ্য এবং  ( ৩ )  সম্রাট - এর জন্য বিলাসবহুল সামগ্রী সংগ্রহ এবং মিঙ সম্রাট চেঙ জু - র প্রভাব ও প্রতিপত্তি দেখানো  ।   
 ১৩৭১ খ্রিস্টাব্দে  চিনের ইউনান প্রদেশে  ঝেঙ হে - র জন্ম  ।  তার পারিবারিক নাম ছিল মা হি ।  পরিবারটি ছিল মুসলিম ।  তাঁর পূর্বপুরুষরা নাম  সৈয়দ আজজাল শামশ আল দ্বিন ,  তিনি পারস্যের থেকে চিনে এসেছিল  ।  ঝেঙ হে - র বাবা এবং দাদা দুজনেই পবিত্র  হজ পালন করেছিলেন ।  এভাবে বালকের চোখে সদূরের স্বপ্ন বুনে দিয়েছিলেন ।   
   মানচিত্রে নানজিং ।  মিঙ আমলে চিনের রাজধানী ছিল নানজিং ।  ১৩৭৮ খ্রিস্টাব্দে মিঙ  সৈন্যরা ইউনান প্রদেশ আক্রমন করে দখল করে নেয় ।  ঝেঙ হে তখন ১১ বছরের বালক ।  তাকে খোজা করে নানজিং রাজদরবারে  নিযুক্ত করা হয়  .  .  .    কিন্তু ,  ঝেঙ হে - র ভবিতব্য ছিল অন্যরকম  .  .  . 
 .  .  .  ব্যাখ্যা করি ।  চিনে তখন অভ্যন্তরীণ কোন্দল  চলছিল  ।  অর্থাৎ ,  মিঙ সাম্রাজ্য ক্রমশ চিনজুড়ে তার ক্ষমতা প্রতিষ্ঠিত করছিল ।   ঝেঙ হে এই সাম্রাজ্যবাদী  প্রক্রিয়ায় মিঙ সাম্রাজ্যের পক্ষে  বিশেষ ভূমিকা রেখেছিলেন  ।  পুরস্কার হিসেবে তাকে সরকারি পদ দেওয়া হয় ।  এই শুরু  .  .  .  এর পরের ঘটনা দ্রুত ঘটছিল ।  
    ঝেঙ হে ।  তাঁর সর্ম্পকে ঐতিহাসিক দলিলে লেখা হয়েছে ঝেঙ হে ছিলেন  দীর্ঘদেহী ।  বলিষ্ঠ গড়ন ,  স্পস্ট অবয়ব ,  বাঘের মত চলন ,  পরিস্কার জোরালো কন্ঠস্বর ।  
 রাজপুত্র চেঙ জু বিদ্যমান শাসকের বিরুদ্ধে অভ্যূত্থান করেন এবং   ঝেঙ হে রাজপুত্রকে সাহায্য করেছিলেন ।  
এতে ঝেঙ হে - র জীবনের মোড় ঘুরে গিয়েছিল ।  
সফল অভ্যূত্থানের পর রাজপুত্র চেঙ জু  মিঙ সাম্রাজ্যের সম্রাট হন ।  কৃতজ্ঞ সম্রাট  ঝেঙ হে  - র কাছে মিঙ সাম্রাজ্যের  নৌবাহিনীর সমূদয় কর্তৃত্বের ভার অর্পন করেন ।  
   সম্রাট চেঙ জু  ।  নৌঅভিযানের  কারণ আগেই বলা হয়েছে এবং সেটি  সম্ভব হয়েছিল মিঙ আমলের অর্থনৈতিক সমৃদ্ধির কারণেই ।  
 তৎকালীন সময়ে চিনারা ভারত মহাসাগরকে  বলত পশ্চিম সমুদ্র ।  ঝেঙ হে কে  Admiral of the Western Ocean উপাধি দান করে  চৈনিক নৌবহর পরিচালনা করতে নির্দেশ দেন সম্রাট চেঙ জু  । 
   চিনের Suzhou - এর মানচিত্র ।  ঝেঙ হে - র নেতৃত্বে নৌবহর ভেসেছিল চিনের এই Suzhou বন্দর থেকেই  ।  প্রথম নৌ অভিযাত্রায় ছিল ৩০০ নৌযান ।  প্রতিটিতে নৌযানে ৫০০ নাবিক ও সৈন্য ।  সব মিলিয়ে ২৭ / ২৮০০০ সৈন্য !  দৃশ্যটি কল্পনা করা দুঃসাধ্য ।   একটা প্রশ্ন উদয় হতে পারে  ।  চিনের পুবে প্রশান্ত মহাসাগর ।  ঝেঙ হে  সে দিকে পাড়ি জমান নি কেন ?  অবশ্য এর উত্তর দেওয়া যায় ।  প্রথমত ,  চিনের কাছে  পুবদিক ছিল অজানা ।  তবে ভারত ,  আরব এবং রোম চিনের পরিচিত ছিল ।  কাজেই ব্যবসায়িক সম্পর্ক গড়তেই ঝেঙ হে কে পশ্চিম সাগরে জাহাজ ভাসানোর নির্দেশ দিয়েছিলেন মিঙ সম্রাট ।  
   ঝেঙ হে - র জাহাজ ।   ঝেঙ হে - র নৌ বহরে নানা ধরনের নানা আকৃতির জাহাজ ছিল ।  যেমন ,  ট্রেজার শিপ  ( যেখানে কাপ্তান  ( ঝেঙ হে )  এবং তার সহকর্মীরা থাকত  )  ,  ইকুয়িন শিপ  (  ঘোড়া এবং উপঢৌকন বহন করত )   .  .  .  সাপলাই শিপ  ( খাবার বহন করত )   ঝেঙ হে - র নৌবহর ব্রুনেই মালয় দ্বীপপুঞ্জ থাইল্যান্ড  ( তখন শ্যামদেশ )  ভারত আরব  এবং পূর্ব আফ্রিকার উপকূল ছুঁয়েছিল  ।  বিনিময় হয়েছিল পণ্যের ,  প্রযুক্তির এবং সংস্কৃতির  ।  তবে সবর্ত্রই যে সৌহাদ্য বিনিময় হয়েছিল ,  তা কিন্তু নয় ,   যুদ্ধও হয়েছিল । ঝেঙ হে অসম সাহসী বীর ছিলেন ।  সে কথা লেখা রয়েছে চৈনিক দলিলপত্রে ।  
   ঝেঙ হে - র নৌপথ  ।    চিনারা সোনা রূপা পোর্সেলিন আর রেশম দিত আর  বিনিময়ে নিত অস্ট্রিচ ,  জেব্রা ,  উট ,  হাতির দাঁত এবং জিরাফ ।  
   চিনা শিল্পীর আঁকা জিরাফ ।  চিনা রাজকীয় বাগানে রাখা হত ।  
 ১৪০৫ এবং ১৪৩৩ খ্রিস্টাব্দের মধ্যে সর্বমোট সাতবার নৌঅভিযানে বেরিয়েছিলেন ঝেঙ হে ।   নৌ  পথ অবশ্য নতুন না ।  আরব উপদ্বীপের সঙ্গে চিনের ব্যবসা চলত অনেক আগে থেকেই ,  এমন কী রোমানদের সঙ্গেও চিনাদের ব্যবসায়িক সম্পর্ক ছিল   ।  তবে ঝেঙ হে - র নৌ বহরের কলেবর ছিল বিশাল ।  সঙ্গে ছিল  সৈন্যসামন্ত ।  কাজেই ঝেঙ হে - র নৌঅভিযান সাধারন বানিজ্য যাত্রা ছিল না ।  তা ছাড়া আজকের মতো সেকালেও ভারত মহাসাগরে  দলদস্যুদের বড় উৎপাত ছিল ।  ঝেঙ হে সেই সব নির্মম  জলডাকুদের নির্মমভাবে  দমন করেছিলেন ।  
    ঝেঙ হে ।  ঝেঙ হে - র নৌযাত্রা আরব বণিকদের বিস্ময়ের উদ্রেক করেছিল ।  ইতালির ভেনিসিয় বনিকদেরও বিস্ময়ের উদ্রেক করেছিল  ।  এই প্রসঙ্গে জনৈক ঐতিহাসিক বলেছেন :   :  Zheng He ' s voyages are 87 years earlier than that of Columbus ,  93 years earlier than that of Gama ,  and 116 years earlier than that of Magellan .  
 ১৪৩৫ খ্রিস্টাব্দে ঝেঙ হে ।   শেষবার নৌযাত্রায় বেরিয়েছিলেন ।   পারস্য উপসাগর ,  লোহিত সাগর এবং পশ্চিম আফ্রিকার উপকূল অতিক্রম করে  ফেরার পথে মারা যান ঝেঙ হে  ।   বয়স তখন ৬৫ ।   ইউরোপীয় নাবিকদের অভিযান শুরুর অর্ধশতাধিক বছর আগেই এক বিচিত্র নৌঅভিযাত্রা সম্পন্ন করেছিলেন ঝেঙ হে ।  
    ঝেঙ হে  - র মূর্তি ।  আজও চিনেরা ঝেঙ হে কে গভীর  শ্রদ্ধার চোখে দেখে । 
 ঝেঙ হে - র জাহাজটি পুড়িয়ে ফেলা হয়েছিল ।  এমন কী বড় জাহাজ নির্মান বন্ধ হয়ে গিয়েছিল ।  এসব ঘটেছিল আত্মঘাতী রাজনৈতিক কারণে ।  যার ফল ভালো হয়নি ।  নৌপ্রতিরক্ষা ব্যবস্থা থেকে  বিচ্ছিন্ন হয়ে পড়েছিল চিন ।  পরে যখন বানিজ্য ও লুটপাত করতে  ইউরোপীয়রা আসে ,  চিনারা তাদের সঙ্গে পেরে ওঠেনি ।  ইউরোপীয়রা চিনের সাথে অপমানজনক বানিজ্য চুক্তি করে এবং চিনের জনগনের  ওপর আফিমের নেশা চাপিয়ে দেয় । বিস্তারিত দেখুন  .  .  .       1421 :  The Year China discovered the World by Gavin Menzies বইটির প্রচ্ছদ 
 সম্প্রতি গাভিন মেনজিয়েস  1421 :  The Year China discovered the World by  নামে একটি বই লিখেছেন ।  বইটিতে দাবি করা হয়েছে ১৪২১ খ্রিস্টাব্দে পৃথিবী প্রদক্ষিণ করেছিলেন ঝেঙ হে  ।  যুক্তির স্বপক্ষে মেনজিয়েস তাঁর বইতে  ১৭৬৩ খ্রিস্টাব্দের একটি মানচিত্র দাখিল করেন ।  মেনজিয়েস এর এই দাবি সত্য হলে নৌবিদ্যার ইতিহাসে ঝেঙ হে -  এর অবদানের  কথা নতুন করে ভাবতে হবে ।  
   শিল্পীর চোখে ঝেঙ হে -  এর  নৌবহর
 ছবি  :  ইন্টারনেট 
 তথ্যসূত্র :  
   http :  /  / www . islamfortoday . com / zhenghe . htm   

                    




গল্প :  আদমগিরির ডাইনোসর



                        রাঙামাটির লংগদু উপজেলার মাইনি নদীর তীরে দূর্গম এক  পাহাড়ের গুহার দেওয়ালে ডাইনোসরের ছবি দেখে  মেহনাজ অবাক হয়ে যায়  ।  ও ঘুরে দাঁড়িয়ে চাপা স্বরে বলে ,  এই মাহমুদ ।  
মাহমুদ একটু দূরে দাঁড়িয়ে খুঁটিয়ে খুঁটিয়ে  একটা চকমকি পাথরের বর্শাফলক দেখছিল ।  অন্যমনস্কভাবে  বলল ,  কি ,  বলো ? 
জলদি এদিকে এসো ।  দ্যাখো ,  কারা যেন ডায়ানোসর এর ছবি  এঁকে রেখেছে ।    
মাহমুদ খানিকটা বিস্মিত হয়ে  দ্রুত পা বাড়ায় ।  দেওয়ালের ওপর  ফ্ল্যাশ লাইটের জোরালো আলো  ফেলেছিল মেহনাজ ।  দেওয়ালে তাকিয়েই  টাইরানোসোরাস রেক্স প্রজাতির ডায়ানোসরটা  চিনতে পারল ।  টাইরানোসোরাস রেক্স অবশ্য টি রেক্স নামেই পরিচিত  ।  ৪৫ ফুট  লম্বা ছিল টি রেক্স ।  টি রেক্স  -  এর  পাশে  কয়েকজন মানুষ ।  মানুষগুলোকে ভীষণ খুদে দেখাচ্ছে ।  আর একটা গোল মতন কী যেন ।  ডিম মনে হল ।  ডিমের আকার  মানুষের অনেক ছোট ।  মাহমুদ বলল ,  আশ্চর্য !  এ ছবি কারা এঁকেছে ?   আদিম মানুষ এ ছবি আঁকলে তাদের তো ডায়ানোসর সম্বন্ধে জানার কথা না ।  
মেহনাজ  বলল ,  আর ডায়ানোসরদের যুগের মানুষ নিশ্চয়ই আঁকেনি ।  
মাহমুদ বলল ,  আরে না ।  সে সময় তো পৃথিবীতে মানুষই  ছিল না ।  
হুমম ।  মেহনাজ জানে আজ থেকে সাড়ে ছ কোটি বছর আগে পৃথিবী থেকে ডায়ানোসররা বিলুপ্ত হয়ে গিয়েছিল ।  একটা বিরাট গ্রহাণু পৃথিবীতে আছড়ে পড়েছিল ।  তার পর ।   সে সময়কার সেই প্রাগৈতিহাসিক  পৃথিবীতে মানুষ ছিল না ।   মাহমুদ ছবিটা খুঁটিয়ে খুঁটিয়ে  দেখে  বলল ,  ডায়ানোসর এর ছবিটা অনেক পরে আঁকা হয়েছে । 
কারা এঁকেছে ? 
মাহমুদ কাঁধ ঝাঁকিয়ে বলল ,  এটা তো মিলিয়ন ডলার কোয়েশ্চেন ।   
মেহনাজ - এর গলায় একটা ক্যানন ইওএস সেভেন ডি ঝুলছে ।  ও ঝটপট বেশ ক ’ টা ছবি তুলে নিল ।  টি রেক্সের ছবিটা নিয়ে গভীরভাবে ভাবছিল ও  ।  হঠাৎ বলল ,  তোমার হাতে ওটা কী ? 
মাহমুদ বলল ,  ওহ !  এটা একটা স্পিয়াহেড ।  এখানেই পেলাম ।  
দেখি ।  বলে হাত বাড়াল মেহনাজ ।  মাহমুদ ওকে বর্শাফলকটি দেয় ।  মেহনাজ ছোট্ট জিনিসটা খুঁটিয়ে দেখল ।  তারপর জিজ্ঞেস করে ,   এটা কত পুরনো বলে মনে হয় তোমার ?  
রেডিওকার্বন টেস্ট না করে এক্সজ্যাট টাইম বলা বলা সম্ভব নয় ।  তারপরও মনে হয় স্টোন এজ এর  ।  
তার মানে আজ থেকে ৫০ থেকে ৬০ হাজার বছর আগেকার ?  বলে বর্শাফলকটি ফিরিয়ে দিল মাহমুদকে ।  
মেই বি ।  বলে কাঁধ ঝাঁকালো মাহমুদ ।  চারিদিকে তাকালো ।  সন্ধ্যা হয়ে আসছিল ।  গুহার ভিতরে আলো কমে গিয়েছিল ।  গুহামুখের বাইরে পাখিরা তারস্বরে ডাকছিল ।  মাহমুদ বর্শাফলকটি ব্যাকপ্যাকে ভরে নিয়ে বলল ,  এসো ।  আজ যাই ।  কাল আবার আসব ।  টি রেক্সের ওই ছবির ওপর ডিটেইস রির্পোট তৈরি করতে হবে ।  বলে গুহামুখের দিকে হাঁটতে থাকে মাহমুদ ।    
মেহনাজ শেষ একটা স্ন্যাপ নিয়ে ওর পিছন পিছন  গুহার বাইরে বেড়িয়ে এল ।  আকাশে একটি চাঁদ ।  তবে হালকা মেঘ আছে ।  মাইনি নদীর তীর থেকে ঠান্ডা বাতাস ভেসে আসছিল ।  
মেহেনাজ জিজ্ঞেস করল ,  তোমার মনে আছে মাহমুদ গতবছর পাবলাবন গেস্ট হাউজের কেয়ারটেকার চঙদে আমাদের কি বলেছিল  ? 
হ্যাঁ ।  আমিও সে কথাই ভাবছি ।  
চঙদে - র মিথটা নিয়ে আরও ডিটেইলস জানতে হবে ।  মেহেনাজ বলল । 
হ্যাঁ ।  দেখি এরই মধ্যে সময় করে একবার পাবলাবন ঘুরে আসব ।  
কথা বলতে বলতে ওরা ঝোপঝার পেরিয়ে মাইনি নদীর পাড়ে চলে এল ।  পাড়ে একটি ছোট সাম্পান ।  বৈঠা হাতে গলুইয়ের ওপর বসে ছিল  মাইম্রা ।  একুশ - বাইশ বছরের স্থানীয় আদিবাসী তরুণ ।  বাংলা তেমন জানে না ।  তবে ওদের তেমন অসুবিধে হয় না ।  ওরা সাম্পানে  উঠে এলে মাইম্রা বৈঠা বাইতে থাকে ।  এখান থেকে  আরও কিছুটা দক্ষিণে ওদের বর্তমান আস্তানা ।  মাইনিমুখ বাজারের কাছে ।  এই দূর্গম পার্বত্য জায়গাটির নাম আর্দ্রক ছড়া ।  মাইনিমুখ বাজার এখানে থেকে বেশ খানিকটা দক্ষিণে ।  আর আরও পুবে বাঘাইছড়ি উপজেলা ।  
নদীর পাড় ঘেঁষে  গাছপালা ঘেরা একটি একতলা টিনসেড ।   এই গবেষক  দম্পতির অস্থায়ী আস্তানা ।  টিনসেডের পিছনে নিবিড় অরণ্য ।  ঝিঁঝির ডাক ভেসে আসছিল ।  পাতলা জ্যোস্না  ছড়িয়ে আছে বনভূমিতে ।  নামহীন বনফুলের গন্ধ ছড়িয়েছে ।  
বছর খানেক আগে মেহনাজ  আর মাহমুদ রাঙ্গামাটির লংগদু উপজেলায় এসেছে ।  অবশ্য আর্দ্রক ছড়ার এই আস্তানায়  এসেছে  মাসখানেক হল  ।  মেহনাজ  পড়েছে নৃবিজ্ঞানে  আর মাহমুদ  প্রত্নতত্ত্ব নিয়ে ।  বিশ্ববিদ্যালয়ে না পড়িয়ে কিংবা চাকরি - বাকরি না করে ওরা বাংলাদেশের অনাবিস্কৃত প্রত্নতাত্ত্বিক এবং প্রাগৈতিহাসিক স্থানগুলিতে গবেষনা করছে ।  ভবিষ্যৎ প্রজন্মের জন্য ।  যতই ওরা প্রাগৈতিহাসিক কালের বাংলাদেশ দেখছে ,  ওরা ততই বিস্মিত হচ্ছে ।  
এ বাড়ির ছাদে একটি সোলার প্যানেল রয়েছে ।  রাত নটা অবধি আলো জ্বলে ।  ওরা পোশাক বদলে হাতমুখ ধুয়ে বারান্দায় এসে বেতের চেয়ারে বসল । মুখোমুখি  । মেহনাজ কালো রঙের একটা জামদানী শাড়ি পরেছে ।  মাহমুদ ঘিয়ে রঙের সিলকের পাঞ্জাবি ।   সন্ধ্যার পর  জ্যোস্না আরও গাঢ় হয়ে উঠেছে ।  উতল বাতাস  বন কেয়ার গন্ধ ছড়িয়েছে ।  আজ ওদের  বিবাহ বার্ষিকী ।  মোমবাতি নেই ।  কেক নেই ।  গহীন অরণ্যে  নিরবে স্মরণ করছে জীবনের সর্বশ্রেষ্ট দিনটি ।   মেহনাজ মাহমুদের হাতে হাত রাখে ।  ঠিক তখনই মাটি ভয়ানক কেঁপে  উঠল ।  
ভূমিকম্প !  বলে ছিটকে উঠে দাঁড়াল মেহনাজ ।   অরণ্যে কাকপাখিরা চিৎকার করে ডাকছে ।  কম্পন এখন অবশ্য থেমে গেছে ।  তবে দুলুনিটা ভয়ানক ছিল ।  বারান্দার ময়নার খাঁচাটা এখনও  দুলছে ।  
মাহমুদ বলল ,  প্রোবাবলি  সিলেটের ডাউকি ফল্ট ।   
মেহনাজ এর মুখে উদ্বেগের ঘন ছায়া ফুটে উঠেছে ।  ও জানে ,  গত একশ বছরে বাংলাদেশে বা এর আশেপাশের অঞ্চলে  বড় ধরনের ভূমিকম্প হয়নি ।  এ সময়ে ভূগর্ভের টেকটনিক প্লেরটের সীমানায় প্রচুর শক্তির সঞ্চয় করেছে ।  এই শক্তি যখন ভূ - স্তর ধরে রাখার ক্ষমতা হারাবে তখন বড় ধরণের ভূমিকম্প হতে পারে ।  মেহনাজ জিজ্ঞেস করল ,  তোমার কী মনে হয় ,  রিখটার স্কেলে কত হতে পারে ? 
ছয় এর ওপর ।  মাহমুদের কন্ঠস্বর কেমন গম্ভীর শোনালো ।  
মাইম্রা আজ বুনো আলু দিয়ে ঝাল ঝাল  করে বনমোরগের মাংস  রেঁধেছে ।  মাইম্রার রান্নার হাত চমৎকার ।   ওরা বনেজঙ্গলে ঘুরে বেড়ালে ঘরসংসার তো ওই সামলে রাখে ।  মেহনাজ কে গভীর ভাবে  শ্রদ্ধা করে মাইম্রা  । 
খেতে খেতে মেহনাজ -  এর লংগদুর পাবলাবন গেস্ট হাউজের কেয়ারটেকার চঙদের কথা মনে পড়ল ।  গত বছর এক শীতের রাতে  গেস্ট হাউজের  বারান্দায় চাদরমুড়ি দিয়ে বসে চঙদে একটা উপকথা শুনিয়েছিল  .  .  .  ওদের পূর্বপুরুষ নাকি অতিকায় এক জীবের ডিম ফেটে বেড়িয়েছিল ।  আশ্চর্য !  আজ  গুহার ডাইনোসর  এর  ছবি দেখল ।  চঙদে - র উপকথা আর আর্দ্রক ছড়া গুহার ডাইনোসর  -  এর ছবির   মধ্যে কি কোনও সর্ম্পক আছে ?  মাইম্রা লেবু কেটে এনে খাবার টেবিলে রাখল  ।  মেহনাজ ওকে জিজ্ঞেস করে ,  আচ্ছা ,  মাইম্রা ।   তোমরা এই পৃথিবীতে কোথা থেকে এসেছ ?    
মাইম্রা কথাটার মানে বুঝতে পারে না ।  ও ফ্যালফ্যাল করে তাকিয়ে থাকে ।  মাহমুদ ওকে বুঝিয়ে দিল ।   এরপর মাইম্রা যা বলল - তার মানে হল - আমরা পৃথিবীতে  ডিম ফেটে বেড়িয়েছি । 
মেহনাজ খানিকটা বিস্মিত হল ।  বাংলাদেশের এইসব প্রত্যন্ত পাহাড়ি অঞ্চলে  এই ধরনের কত যে বিস্ময়কর মিথ ছড়িয়ে রয়েছে ।  ও জিজ্ঞেস করে ,   ডিম থেকে মানে ? 
মাইম্রা বলল ,   আমাদের গ্রামের থাইয়া বুড়ো বলে অনেক দিন আগে পাহাড় থেকে এক বিরাট জন্তু নেমে এসেছিল ।  সে একটা ডিম পেড়েছিল ।  আমরা সে   ডিম ফেটে বেড়িয়েছি । 
ওহ !  । 
মেহনাজের প্লেটে তুলে রাজহাঁসের সেদ্ধ ডিম তুলে  দিয়ে মাইম্রা বলল ,  সে ডিম আছে ।  
সে ডিম আছে মানে ?  কোথায় আছে ?  রহস্যের গন্ধ পেয়ে মেহনাজ এর কন্ঠস্বর কাঁপছিল ।  মাহমুদকেও কেমন বিমূঢ় দেখালো । 
 আমাদের গ্রামের পিছনে  আদমগিরি পাহাড় ।  
মেহনাজ মুখ তুলে মাহমুদের মুখের  দিকে তাকালো ।  মাহমুদের শ্যামলা মুখে চিন্তার ছাপ ফুটে উঠেছে  .  .  .  মেহনাজ মাইম্রা  কে দেখছিল ।   ওদের নৃতাত্ত্বিক পরিচয় সম্বন্ধে মেহনাজ এখনও নিশ্চিত হয়নি ।  মাইম্রার মুখটি মঙ্গোলয়েড ধরনের তবে অন্যদের চেয়ে কোথায় যেন আলাদা ।  চুলের রং ঈষৎ লালচে  ।  গায়ের রং ঠিক হলদে নয় -  কেমন মাজা  - মাজা ,  আর তামাটে ।  চোখের মনির রং ঈষৎ পীত ।  কারা এরা ?  যারা বিরাট জন্তুর  ডিম ফেটে বেড়িয়েছি ।  আজ গুহায় ডাইনোসর  এর  ছবি দেখলাম ।  সব মিলিয়ে কী দাঁড়ায় ?  আর্দ্রক ছড়া একটি  বিচ্ছিন্ন এলাকা ।  এখানে যে কত রহস্য যে লুকিয়ে রয়েছে  .  .  .   পরদিন ভোরে ওরা মাইম্রাদের গ্রামের উদ্দেশে রওনা দিল ।  সে গ্রামে পৌঁছতে একটা ঝিরিপথ ,  ঘন বেতবন আর ছোট একটি টিলা পেরোতে হল ।  ঝিরির দু ’ পাশে ঘন গাছগাছালি ।  হরিতকি আর অর্জন গাছই বেশি ।  গতকাল শেষ রাতে এদিকটায় ঝুম বৃষ্টি হয়ে গেছে ।  ঝিরির পানি তাই বেশি ।  তবে ঝিরির পাড় ঘেঁষে চলতে তেমন অসুবিধে হচ্ছিল না ।  
মাহমুদ এদিক ওদিক তাকাতে তাকাতে হাঁটছিল ।  ওর  পরনে নীল গেঞ্জি টি - র্শাট আর ঘিয়ে রঙের থ্রিকোয়ার্টাস; পায়ে নাইকি ,   পিঠে ব্যাকপ্যাক ।   শ্যামল সুঠাম চেহারা ওর; ছ ’ ফুট লম্বা বলিষ্ট গড়ন ।    মেহনাজ - এর পরনে সবুজ ট্র্যাকসুট ।  পায়ে কালো রঙের পুমা কেডস ।  কোঁকড়া চুল টানটান করে বেঁধেছে ।  গলায় ক্যানন ক্যানন ইওএস সেভেন ডিটা ঝুলছে ।  দূর্দান্ত   ছবি তোলে মেহনাজ ।  বঙ্গপোসাগরের  ‘ সোয়াচ অভ নো রির্টান ’  এর ওপর ছবি তুলে নেপালে অনুষ্ঠিত একটি  আর্ন্তজাতিক প্রতিযোগিতায় পুরস্কারও পেয়েছে ও ।  
মাইম্রাদের গ্রামের নাম :  উনছিপ্রাং ।  ঘন গাছপালার ভিতর খোলা জায়গায় ছড়ানো - ছিটানো  মাটি থেকে বেশ ওপরে বেশ কয়েকটি বাঁশ আর ছনের তৈরি  টংঘর  ।   টংঘরের  নীচে  বাঁশের তৈরি খোয়ার ।  খোয়ারে   সাদাকালো রঙের শূকর ।   প্রত্যন্ত আদিবাসী গ্রামটি আড়মোড়া ভাঙছে । 
ওরা গ্রামের পাশ দিয়ে আদমগিরি পাহাড়ের দিকে হাঁটতে থাকে  ।  হাঁটতে হাঁটতে  মাহমুদ ম্যাপ বার করে  দেখল  .  .  .  আদমগিরি পাহাড়ের পিছনেই  কাপ্তাই লেক  .  .  .  অনেকটা ইনল্যান্ডে ঢুকে যাওয়ার কথা ।  বোঝাই যায় জায়গাটা রাঙ্গামাটির অত্যন্ত প্রত্যন্ত এবং দূর্গম এলাকা ।   
সূর্য উঠে গেছে ।    মেঘহীন আকাশ থেকে ফুটফুটে নির্মল আলো ঝরছে  ।  ভাদ্র মাসের সকালে ঝলমলে রোদ ছড়িয়ে আছে ।  ওরা আদমগিরি পাহাড়ের পাদদেশে চলে এল ।  যে দিকে চোখ যায় বুনো সূর্যমূখি ফুল ফুটে আছে ।  হলদে কার্পেট যেন ! তারই মাঝখান দিয়ে রুক্ষ পাথর আর লতাগুল্ম ভরা সংকীর্ণ পথ উঠে গেছে ।  
মাটি থেকে প্রায় শ ’  খানের ফুট ওপরে একটি শৈলগুহা ।  গুহামুখের কাছে কয়েকটি  ইউক্যালিপ্টাস গাছ ।  শৈলগুহার দেওয়ালে বড় একটা ফাটল ।  গত সন্ধ্যার ভূমিকম্পের ফল বলে মনে হল মাহমুদের ।   গুহামুখটি বেশ বড় ।  ভিতরে অনেকটা রোদ ঢুকেছে দেখা গেল ।  অমসৃণ রুক্ষ মেঝে ।  দেওয়ালও অমৃণ ।   চুনাপাথরের গন্ধ পেল মেহনাজ ।  ওর তৃষ্ণা পেয়েছে ।  ঘামছিল ।  ব্যাকপ্যাক থেকে  প্লাস্টিকের বোতল বের করে এক ঢোক পানি খেল ও ।  হঠাৎ দেওয়ালের ওপর  চোখ পড়তেই থমকে গেল ।   গুহার দেওয়ালে কারা যেন ডায়ানোসরের ছবি এঁকে রেখেছে ।  অবিকল গতকাল দেখা টি রেক্স ডায়ানোসরের  ছবির মতন ।  মেহনাজ অবাক হয়ে যায়  ।  ও চাপা স্বরে বলে ,  এই মাহমুদ ।  ওই দেখ ।  বলে হাত তুলে দেখালো ।  
মাহমুদ দেওয়ালের কাছে গিয়ে ছবি দেখে ।  অস্ফুট স্বরে বলে ,  স্ট্রেঞ্জ ।  
মাইম্রা হাত তুলে  ইঙ্গিতে  বলে ,  ওই যে ডিম ।  
গুহার মাঝখানে একটি বড় পাথর ।  মেহনাজ দ্রুত সেদিকে যায় ।   পাথরের ঠিক মাঝখানে গোল মতন জিনিসটা দেখে  মেহনাজ চমকে ওঠে ।  আকারে 
পনেরো  - ষোল ইঞ্চির বেশি না ।    হলদে হয়ে ওঠা  খোলসে চির ধরেনি ।   
আশ্চর্য !  এটা তো ডাইনোসর এর  ডিম ! 
 মাহমুদ স্তম্ভিত ।  অভিভূত কন্ঠে বলল ,  আশ্চর্য !  ডাইনোসর এর  ডিম  এখানে এল কোত্থেকে ?  
ডিমটার একটা স্ন্যাপ নিয়ে মেহনাজ বলল ,  আমিও তো তাই ভাবছি ।  ডাইনোসরের ডিমের ফসিল সর্বপ্রথম পাওয়া যায়  ফ্রান্সে ।  ১৮৬৯ সালে ।  
হ্যাঁ ।  তাই বলে রাঙ্গামাটিতে ।  ভেরি স্ট্রেঞ্জ ইনডিড ! 
চারিদিকে তাকিয়ে মেহনাজ বলল ,  গুহাটা ভালো করে দেখা দরকার ।  
চল । 
মাইম্রা  পাথরের সামনে  নতজানু হয়ে বিড়বিড় কী বলছিল ।  ঠিক তখনই ম্রাইমা উঠে দাঁড়ায় ।  দু ’ হাত মেলে ওদের  পথ আটকে দাঁড়ায় । 
কী হল ?  মেহনাজ এর কন্ঠে বিরক্তি ।   
ওদিকে যাবেন না ।  আমাদের গ্রামের থাইয়া বুড়ো বলছে যে ওদিকে যাওয়া বারণ ।  হ্যাঁ ।  
কেন ?  কী আছে ওদিকে ? 
জানি না ।  তয় বিপদ হোবো । 
এর আগে তুমি কখনও গিয়েছ ওদিকে ? 
না । 
তাহলে ?  তাহলে কী করে জানলে যে ওদিকে গেলে বিপদ হোবো ? 
মাইম্রা  চুপ করে থাকে ।   
সর !  মেহনাজ ধমকে ওঠে ।  
মাইম্রা  সরে যায় ।   গুহার ভিতরটা ক্রমে সরু হয়ে গেছে ।  সরু করিডোর দিয়ে ওরা হাঁটতে থাকে ।  ওদের পায়ের নীচে পানি ।  ছোট ছোট নুড়ি পাথর ।  ওদের পিছনে মাইম্রা ।   ওর চোখমুখে কেমন একটা ঘোর ।  বিড়বিড় করে কী যেন বলছিল সে ।   
এদিকে আরেকটি গুহামুখ ।  কয়েক ’ শ ফুট নীচে নেমে গেছে ।  নীচে একটি গভীর খাদ ।  পরিত্যক্ত আগ্নেয়গিরি জ্বালামুখ মনে হল ।  মেহনাজ ভালো করে তাকিয়ে দেখল ,   অনেক নীচে  সবুজ উপত্যকা ।  টলটলে পানির একটি হ্রদও আছে   ।  হ্রদের পারে উঁচু উঁচু  ছুঁচলো  সবুজ পাতার কনিফার গাছ ।   
হঠাৎ মেহনাজ এর শরীরের রক্ত জমে যায় ।  হ্রদের পাড়ে অতিকায় একটা প্রাণি  লাফিয়ে লাফিয়ে হাঁটছে ।  এক এক লাফে কম করে  ১৫ ফুট দূরত্ব অতিক্রম করছে ।  লম্বায় প্রায় ৪৫ ফুট হবে ।  ওর মুখ থেকে ছিটকে বেরুলো ,  ডাইনোসর ! 
হ্যাঁ ।  টি রেক্স ।  দ্রুত ব্যাকপ্যাক থেকে বাইনুকুলার  বের করে চোখে ঠেকিয়ে গম্ভীর কন্ঠে বলল মাহমুদ ।  
জুরাসিক যুগের অতিকায় প্রাণিটির দিকে তাকিয়ে কাঁপা কাঁপা কন্ঠে 
মেহনাজ  বলল ,  আশ্চর্য !  এখানে টি রেক্স  !  কিন্তু , কিন্তু ,  কীভাবে সম্ভব ? 
গড নোজ ।  বলে কাঁধ ঝাঁকালো মাহমুদ ।  উত্তেজনায় ওর বুক কাঁপছিল ।      
কিন্তু , কিন্তু ,  জিওলজিস্টরা তো বলছেন বাংলাদেশের সবচে পুরনো ভূমি তৈরি  হয়েছে আজ থেকে বড় জোড় ২৫ লাখ বছর আগে ।  অথচ  .  .  .  অথচ ডাইনোসরা তো বেঁচে ছিল আজ থেকে ছ কোটি বছর আগে ।  
 মাহমুদ বলল ,  এর উত্তর সোজা ।   
কী ?  মেহনাজকে কেমন বিমূঢ় দেখালো ।  
জিওলজিস্টরা  এই জ্বালামুখে নেমে সয়েল টেস্ট করেননি ।  বলে হাসল । 
ওহ !  মেহনাজ ক্যাননটা তুলে নিয়ে জুম করে ।  ঝটপট প্রাগৈতিহাসিক প্রানিটার   ছবি তুলতে থাকে ।  ওর বুক ভীষণ কাঁপছে ।  ও জানে ইন্ডিয়ার গুজরাটে জুরাসিক যুগের গাছের ফসিল পাওয়া গেছে ।  ও জিজ্ঞেস করে ,  আমরা কি জুরাসিক যুগের দৃশ্য দেখছি মাহমুদ  ? 
অফকোর্স ।  তবে ওই দৃশ্যটা ক্রিটেশিয়াস পিরিয়ডেরও হতে পারে । 
মেহনাজ জানে ,  ডাইনোসররা ক্রিটেশিয়াস যুগের শেষ অবধি টিকে ছিল ।  ওরা  ১৬ কোটি বছর পৃথিবী শাসন করেছিল ।  কিন্তু .  .  .  কিন্তু  .  .  .  ডাইনোসর এই রাঙ্গামাটিতে এল কীভাবে ?   ও জিজ্ঞেস করে ,  তোমার কি মনে হয় মাহমুদ নীচে ওই হ্রদে ডানক্লেওসটিয়াস মাছ থাকতে পারে ? 
লেটস চেক ইট আউট । 
ওয়ান্ট টু গো ডাউন ? 
অফকোর্স ।  বলে মাহমুদ ঝুঁকে দেখল ।  পাহাড় খাড়া হলেও সাবধানে নামা যাবে ।  দু ’ শো ফুট নীচে বড়  একটা পাথরের তাক আছে ।  তারপরে জায়গাটা অনেকটাই  ঢালু ।  ব্যাকপ্যাকে ক্লাইম্বিং রোপ আছে ।  দড়ি  বেয়ে নেমে যাওয়া কঠিন হবে না ।    মাহমুদ বলল ,  মেহনাজ ? 
বল । 
ভেবে দেখ ,   ডাইনোসরটা ওপরে এসে ডিম পেড়ে যায়নি ।   ডিমটা কেউ ওপরে এনেছে ।    হয়তো মাইম্রাদের কোনও পূর্বপুরুষ ।  
তার মানে নীচে নামার পথ আছে ?  মেহনাজ নীচে তাকিয়ে জিজ্ঞেস করে । 
অফকোর্স । 
তাহলে চল নামা যাক ।  অ্যাডভেঞ্চার - প্রিয়  মেহনাজ এর শরীরের রক্ত চমমন করে উঠল ।  নিঃশ্বাস ঘন হয়ে উঠেছে । এই অবিস্কারের সংবাদ যখন বিশ্বের বিজ্ঞানীরা জানবে  .  .  . তখন  .  .  .  তখন  .  .  .  ভাবতে ভাবতে শিউরে উঠল মেহনাজ ।  
সমস্যা হল মাইম্রা কিছুতেই ওদের নীচে যেতে দেবে না ।  ওরা ওকে বোঝাল ।  মাইম্রা  বারবার বলতে লাগল ,  আমাদের গ্রামের থাইয়া বুড়ো বলছে ওদিকে যাওয়া বারণ ।  হ্যাঁ ।  ওদিকে যাওয়া বারণ আছে । 
মেহনাজ এবার রুক্ষস্বরে বলল ,  দেখ মাহমুদ !  ভন্ড পুরোহিতরা কীভাবে সহজ - সরল মানুষের মগজ ধোলাই করেছে ।  স্বাভাবিক একটি ঘটনাকে তারা রং চড়িয়ে কেমন ধোঁয়াটে  অবসকিউর করে তুলেছে ।  
মেহনাজ রেগে গেছে বলে মাথা নীচু  চুপ করে রইল মাইম্রা  ।  
ওরা দড়ি বেয়ে নীচে নামতে লাগল ।  দু জনেরই ট্রেকিং করার অভ্যেস আছে ।  ইউনিভারসিটি লাইফে বান্দরবান - তিন্দু দাপিয়ে বেড়িয়েছে ।  তাকের ওপর নেমে আসছে অসুবিধে হল না ।   এখানেও একটি গুহা ।  তবে ভিতরে ঢোকার সময় নেই ।  নীচে নামার জন্য ওরা ভীষণ অস্থির বোধ করছিল ।  বাতাসে কেমন গন্ধকের গন্ধ ।  বাতাসও বেশ খানিকটা উষ্ণ ।  দরদর করে ঘামছিল দু ’ জন ।  পাথরের বড় বড়  বোল্ডার এড়িয়ে ওরা সাবধানে নীচে নেমে এল ।  মুখ তুলে ওপরে তাকাল মেহনাজ ।  জ্বালামুখের ওপরে  ভাদ্রের ফিরোজা রঙের আকাশ ।  পাথুরে দেয়ালের ওপর রোদ পড়েছে ।  উপত্যকার একপাশে ঘন ছায়া ।  পায়ের নীচে পাথর ।  পাথরের ফাঁকে সবুজ উদ্ভিদ ।   ঘাস কিনা কিনা ঠিক বোঝা যাচ্ছে না ।  
চারিদিকে তাকিয়ে মাহমুদ বলল ,  প্রি - হিসটোরিক এজে সম্ভবত অগ্ন্যুৎপাত ঘটেছিল ।  এই ধর আজ থেকে দশ কোটি বছর আগে ।  তারপর আর হয়নি মনে হয় ।  কোনওভাবে জুরাসিক যুগের  যুগের পরিবেশ টিকে আছে এখানে ।  যে কারণে আজও ডাইনোসরা টিকে রয়েছে ।  
মেহনাজ বলল ,  অবিকল স্যার আর্থার কোনান ডয়েল - এর দ্য লস্ট ওয়ার্ল্ড উপন্যাসের মতন ।  
প্রাগৈতিহাসিক আগ্নেয় গহব্বরটি ভীষণ স্তব্দ হয়ে আছে  ।  হ্রদ খানিকটা দূরে  ।  হ্রদের পাড়ে  কনিফার গাছের সারি  ।  টি রেক্সটা এখান থেকে অনেকটাই  দূরে ।  ওরা দেখতে পেলেও ওদের দেখতে পায়নি ওটা ।  
ওরা হাঁটতে থাকে ।  কনিফার গাছের গভীর ছায়ায় ঢাকা  হ্রদের পাথুরে পাড়ে  শুকনো পাতার স্তুপ  ।  হ্রদটি  বিশাল  ।  স্বচ্ছ জল টলটল করছে ।  আকাশের ছায়া পড়েছে ।  বাকিটা ছায়ায় ঢাকা ।  হঠাৎ হ্রদের জলে  কাঁপন ওঠে ।  মেহেনাজ স্বচ্ছ জলের নীচে পরিস্কার একটা বিদঘুটে জলজ প্রাণি দেখতে পেল ।  প্রাণিটা লম্বায় প্রায় ১৫ ফুট ।  নীচের চোয়ালে বৃত্তাকার করাতের মতন অনেক দাঁত ।  মেহনাজ ফিসফিস করে বলে ,  হেলিকোপ্রিয়ন !  
মাহমুদ বলল ,  হুমম ।  এদের খুব ফসিল পাওয়া যায়নি ।  হাঙ্গরের জ্ঞাতি ভাই ।   
মেহনাজ ওই কুৎসিতদর্শ প্রাণিটা ছবি তোলে ।  ঠিক তখনই হেলিকোপ্রিয়নটা পানির ওপর ভেসে উঠল ।  তারপর আবার পানিতে ঝাঁপিয়ে পড়ল ।  উপত্যকার নির্জনে জলতরঙ্গের শব্দ ছড়িয়ে পড়ে ।  টি রেক্সটা মুখ ঘুরিয়ে এদিকে তাকাল ।  ওদের দেখতে পেয়ে লাফিয়ে লাফিয়ে  ছুটে আসতে থাকে  । 
ওহ মাই গড !  মেহনাজ চিৎকার করে উঠল ।   মাহমুদ চিৎকার করে ওঠে ,  রান !  মেহনাজ রান !   মেহনাজ ঘুরে দাঁড়িয়ে দৌড়াতে থাকে ।  ওর ঠিক সামনে মাহমুদ ।  পিছনে থপ থপ থপ শব্দ হচ্ছে ।   ঢালের কাছাকাছি পৌঁছতেই পায়ের তলার মাটি থরথর করে কেঁপে উঠল ।  চারপাশের পাহাড় থেকে বড় বড় পাথর ঝরে ঝরে পড়তে লাগল ।   মাহমুদ চিৎকার করে উঠল ,  ভূমিকম্প !  কুইক !  রান !  
প্রাণপন দৌড়ে   ওরা ঢালের কাছে  পৌঁছে যায় ।  তারপর  পাথরের ফাঁকফোঁকড় দিয়ে ওপরে  উঠতে থাকে ।  তারপর কখন যে তাকের ওপর পৌঁছে গেল ওরা ।  দু ’ জনে একসঙ্গে দড়ির ওপর ঝাঁপিয়ে পড়ল ।  মাইম্রা ওপর থেকে দড়ি ধরে টানতে লাগল ।  ওরা গুহার উঠে আসতেই নীচের তাকটা ভয়ঙ্কর শব্দে ধ্বসে পড়ল ।  দৌড়াতে দৌড়াতে ওরা গুহা পেরিয়ে গুহামুখের বাইরে  চলে আসে ।  ঠিক তখনই প্রচন্ড শব্দে গুহাটা পাথরে  বুজে গেল ।  পাথরের ঘর্ষনের আগুন ধরেছিল ।  গুহামুখ সাদা ধোঁওয়ায় ভরে উঠল ।  বাতাসে গন্ধকের গন্ধ ছড়ালো ।  
 ইউক্যালিপ্টাস গাছের নীচে বড় একটা পাথর ।  তার ওপর বসল ওরা  ।  তিনজনই প্রচন্ড হাঁপাচ্ছিল ।  ব্যাকপ্যাক থেকে পানির বোতল বার করল মাহমুদ ।   মাইম্রা বলল ,  বললাম না ,  বিপদ হবে । 
মাহমুদ হেসে বলল ,  দূর বোকা ,  বিপদ কই ।  এর আগে ভূমিকম্প দেখিনসি ?  
ডাউকি ফল্ট ?  মেহনাজ জিজ্ঞেস করল । 
প্রোবাবলি ।  
মেহনাজ বলল ,  ইস  ! 
কী হল ? 
ডাইনোসরের  ডিমটা আনা উচিত ছিল ।  ওট না দেখলে কেউই বিশ্বাস করবে না  রাঙ্গামাটিতে ডাইনোসর আছে । 
মাহমুদ এক ঢোক পানি খেয়ে বলল ,  কেন তখন ছবি তুললে না ?  সবাইকে  সে ছবি দেখালেই তো চলবে ।  
ওহ !  তাই তো ।  বলে মেহনাজ  খেয়াল করে দেখল ক্যামেরা নেই ।  কোন ফাঁকে পড়ে গেছে ।   ইস !  ডাইনোসর  দেখতে গিয়ে আমার সখের ক্যামেরাটাও   হারিয়েছি । 
মাহমুদ কাঁধ ঝাঁকিয়ে বলল ,  কী আর করা ।  বলে এক ঢোক পানি খেল ও । 


                    




গল্প :  এই সময়ের গল্প



                        কমলাপুর রেলস্টেশনের ছিন্নমূল শিশুরা বৃদ্ধকে চেনে ।  বৃদ্ধকে তারা  ‘ নানা ’  বলে ডাকে ।  নানা স্টেশনে এলে শিশুরা চারিদিক থেকে ছুটে এসে ঘিরে ধরে ।  ছুটে আসে বাদামঅলা ।  নানা এলে তার বিক্রি ভালো হয় ।  বুড়া নানায় ইস্টিশানের  পিচ্চিদের জন্য অনেক বাদাম কিনেন ।  ছুটে আসে আইসক্রিমঅলা ,  বিক্রিবাটা তারও ভালো হয় ।  আব্দুল মালেক যেখানে যান সেখানেই পথশিশুদের ভিড় জমে যায় ।  কোত্থেকে ছুটে আসে রঙীন বেলুনঅলা ,  শনপাপড়িঅলা ,  ঝালমুড়িঅলা ।  ইঁট - পাথরের শহরটির নির্মম পরিবেশ মুহূর্তেই শিশুমেলায় পরিনত হয় ।     আব্দুল মালেক আজও বিকেলের দিকে কমলাপুর রেলস্টেশনে এসে প্ল্যাটফর্মের ওপর একটি বেঞ্চিতে বসলেন ।  ছিন্নমূল শিশুরা ভিড় করেছে ।  আব্দুল মালেক ওদের মধ্যে চকোলেট বিলি করছেন ।  শিশুদের খুশি দেখে কে !  বেঞ্চিতে  একজন অল্প বয়েসি যাত্রী  বসে ছিল ।  যাত্রীটি বেশ বিস্মিত হয়ে বলল ,  দাদু ,  এরা দেখছি আপনার খুব ফ্যান  । হুমম । তা আপনি কোথায় থাকেন দাদু ? কাফরুল বাবা ।  ঝিলপাড় ।  অত দূর থেকে রোজ এদ্দূর আসেন ! রোজ তো আর আসতে পারি না বাবা ।  আব্দুল মালেক বললেন ।  তবে মাঝেমাঝে আসি ।  অন্য জায়গায়ও যাই ।  যেমন গতকাল  কল্যানপুর বস্তিতে গেছিলাম ।   পুলাপানরে বেলুন কিন্না দিলাম ,  ফুটকা খাওয়াইলাম ।  ও ।  তা আপনার এই বয়েস  .  .  .  আপনার শরীর কেমন আছে ? আর শরীর -  ডায়াবেটিস আর প্রেশারে ভুগতে আছি ,   কিডনীর অবস্থাও বেকায়দা ,  ডাক্তারে কইল পরিস্থিতি আরও খারাপ হইলে ডায়ালিসিস করতে হইবে  .  .  . বলে হাসলেন বৃদ্ধ ।   ও ।  তা আপনার পরিবারে আর কে আছে ? পাঁচ বছর হইল আমার স্ত্রী মারা গেছে ।  আমার এক মেয়ে আছে বাবা ।   ইয়াসমিনে  আমার সঙ্গেই থাকে ।  মেয়ে জামাই বিদেশে থাকে । বিদেশে ?  কোথায় ?  অল্পবয়েসি যাত্রটি কৌতূহলী হয়ে ওঠে ।  লিবিয়া । লিবিয়া ?  ওখানে তো এখন ভীষণ গন্ডগোল চলছে ।  লোকজন মারা যাচ্ছে ।  টিভিতে দেখলাম  .  .  .    হ্যাঁ ।  এক গোঁয়ার গোবিন্দ নেতার জন্য জনগন দুঃখভোগ করতে আছে ।  অল্পবয়েসি যাত্রী ম্লান স্বরে বলে ,  তাহলে তো আপনার তো অনেক সমস্যা দাদু । না রে বাবা ।  আমার কোনও সমস্যা নাই ,  আনন্দ ছাড়া আমার আর কিছুই  নাই রে বাবা ।  আল্লা আমারে পৃথিবীতে জন্ম নিতে নির্বাচন করেছেন  ।  আমি দুঃখ করুম ক্যান ?   বলে আব্দুল মালেক হাত নেড়ে ঝালমুড়িঅলাকে ডাকলেন ।    দূর থেকে আব্দুল মালেক কে আসতে দেখে রকিবুলের চোখমুখ উজ্জ্বল হয়ে ওঠে ।  সকালে ফোন করেছিলেন বৃদ্ধ ।  দুপুরে আসবেন বললেন ।   রকিবুল চেয়ার ঠেলে উঠে দাঁড়িয়ে বলল ,  স্লামালাইকুম চাচা । আব্দুল মালেক হাত তুলে মাথা নাড়লেন ।  সামনের চেয়ারে বসলেন ।  বাতাসে আতরের মিষ্টি গন্ধ ছড়ায় ।  বাইফোকাল চশমার কাঁচের বৃদ্ধের ঝকঝকে চোখ ।  জিজ্ঞেস করলেন ,  তুমি কেমন আছ বাবা ? এই আছি ,  চাচা ।  জিনিসপত্রের দাম যেভাবে বাড়ছে ,  তাতে   .  .  . বৃদ্ধ মাথা ঝাঁকালেন  ।  চারিদিকে তাকালেন ।  সরকারি ব্যাঙ্কের  এই হলরুমটা বেশ বড় ।  লাঞ্চ সেরে সবে ফাইলপত্র গোছাতে শুরু করেছে ।  বৃদ্ধর গায়ের রং কালো ।  লম্বা ,  সামান্য কুঁজো হয়ে হাঁটেন ।  চওড়া কপাল ।  সামনে টাক ,  পিছনের চুল গুলো পাকা ।  সব সময় সাদা রঙের পরিস্কার পায়জামা পাঞ্জাবি পরেন বৃদ্ধ ।  সত্তরের কাছাকাছি বয়স ।  এ বয়েসেও নিখুঁত ভাবে দাড়ি কামান ।  তবে মোচের প্রতি বৃদ্ধের দূর্বলতা আছে বলে মনে হয় ।  কাঁধে ঝুলি ।  ঝুলিতে কি আছে জানে না রকিবুল ।  তবে বৃদ্ধের সান্নিধ্যে এলে এক ধরনের স্নিগ্ধ অনুভূতি হয় রকিবুলের ।  তোমার খাওন - দাওন হইছে বাবা ?  আব্দুল মালেক জিজ্ঞেস করলেন ।  কন্ঠে গভীর দরদ ।  মাথা নাড়ল রকিবুল ।  আপনি ? আমি খাইয়া আসছি বাবা ।  ইয়াসমিনে আজ পাঙ্গাস মাছ রানছিল ।  রকিবুল জানে ইয়াসমিনের রান্নার হাত ভালো ।  বৃদ্ধ আবদুল মালেক রকিবুলের বন্ধু ইব্রাহীমের  শ্বশুর  ।  আব্দুল মালেকের মেয়ে ইয়াসমিন  পড়ত ঢাকা সিটি কলেজে  ।  ইব্রাহীম ও রকিবুলও ইয়াসমিনের সহপাঠী ছিল ।  সেই সূত্রেই ইব্রাহীমের সঙ্গে ইয়াসমিনের সম্পর্ক এবং সে সম্পর্ক বিয়ে পর্যন্ত গড়ায় ।  সেই সূত্রেই আব্দুল মালেকে সঙ্গে পরিচয় রকিবুলের ।   ইয়াসমিন মেয়েকে নিয়ে বাবার বাড়ি থাকে ।  ইব্রাহীম চাকরি করে লিবিয়ায়  ।  ওখানকার পরিস্থিতি উত্তাল ।  একনায়ক গাদ্দাফি বিরোধী আন্দোলনে ফুঁসে উঠেছে বিক্ষুব্দ লিবিয়রা  ।  গতকালও ইব্রাহীমের সঙ্গে  ফোনে কথা হয়েছে ।    ইব্রাহীম এখন লিবিয়া - তিউনিশিয়া সীমান্ত আটকে আছে ।  লিবিয়া থেকে বেরিয়ে যাওয়ার উপায় খুঁজছে । সে কথা বৃদ্ধকে বলল রকিবুল । আব্দুল মালেক দীর্ঘশ্বাস ফেললেন ।  ইব্রাহীমকে তিনি আপন ছেলের মতন স্নেহ করেন ।  দেশে পরিবার পরিজন ফেলে লিবিয়ার এক গহীন মরুভূমিতে গ্যাস টার্মিনালে পরিশ্রম করছে ছেলেটা ।  কাফরুলে ঝিলপাড়ের টিনসেডের বাড়িটি আব্দুল মালেক নিজে করলেও ইব্রাহীমের পাঠানো টাকা কিছু হলেও সংসারে লাগে  ।   ইব্রাহীমের  একটাই মেয়ে ।  উর্মি এবার টুয়ে উঠল ।  ইব্রাহীম দু বছরের মেয়েকে ফেলে লিবিয়া  গিয়েছিল ।  সেই মেয়ের ভবিষ্যৎ আছে ।   লিবিয়ার পরিস্থিতি উদ্বেগজনক হওয়াতে ইব্রাহীমের জন্য বৃদ্ধ যে উদ্বিগ্ন নন - তা নয় ।  টেনশন তারও হয় ।  বৃদ্ধ বললেন ,   আমি সব আল্লার উপর ছাইড়া দিসি বাবা ।  রকিবুল বলল ,  ইব্রাহীমের জন্য আমার টেনশন হয় চাচা । টেনশন কইরা কি করবা ?   যা হওয়ার হইব ।  যাউক ।  আইজ আমার সময় নাই বাবা ,  যা দাওয়ার দাও ।    সন্ধ্যার আগে আবার বাসায় ফিরতে হইবে ।  উর্মির আবার জ্বর । রকিবুল বলল ,  আজ বেশি দিতে পারব না চাচা । যা পার দাও ।  দানের আর জোরজবস্তি কী  -  বলে বৃদ্ধ হাসলেন ।  রকিবুল দীর্ঘনিঃশ্বাস ফেলে ।  পৃথিবীতে কত যে বিচিত্র মানুষ বাস করে ।   আব্দুল মালেক তাদের একজন ।  ডাক বিভাগে চাকরি করতেন বৃদ্ধ ।  এখন  অবসর জীবন কাটাচ্ছেন ।  ঘুরে ঘুরে চেনাজানা মানুষের কাছ থেকে টাকা সংগ্রহ করেন ।  সে টাকায় ঢাকা শহরের ভাসমান পথ  শিশুদের   রঙীন বেলুন বা চকোলেট কিনে দেন ।  কারও - বা অসুখ হলে চিকিৎসার খরচ দেন ।  এতেই বৃদ্ধের শান্তি ,  এতেই বৃদ্ধের আনন্দ ।   পরিচিতরা বৃদ্ধকে বলে :   ‘ মালেক বাউল ’  ।  কেউ - বা বলে ,   ‘ বাঙালি গান্ধী ’  ।  রকিবুল ড্রয়ার খুলে খাম বার করে ।   সরাসরি টাকা দিতে সঙ্কোচ হয় ।  খামটা বৃদ্ধকে দিল ।  আজ বেশি দিতে পারেনি ।  মাত্র ১৩৫ টাকা ।  তিন মাস আগে অবশ্য ৩০০ টাকা দিয়ে ছিল রকিবুল ।  যা পান তাতেই খুশি বৃদ্ধ । আল্লায় তোমার মঙ্গল করুন ।   খামটা নিয়ে আব্দুল মালেক বললেন ,  তোমার পরিচিত কোনও  প্রকাশক  আছে বাবা ? প্রকাশক ?  কেন চাচা ? বৃদ্ধ সামান্য ইতস্তত করেন ।  তারপর বললেন ,  গত ৫৫ বছর ধইরা আমি ডায়েরি লিখতেছি বাবা ।  কত কিছু যে আল্লায় দেখাইল এই জীবনে .  .  . দেশ বিভাগ হইতে ভাষা আন্দোলন  .  .  .  মুক্তিযুদ্ধ ।   সব কথা ডায়েরিতে লিখ্যা রাখছি বাবা ।   অখন  ছাপাইতে মন চায় ।  আচ্ছা চাচা ,  আমি প্রকাশকের খোঁজ করছি ।  খবর পেলে আপনাকে জানাব ।  আচ্ছা ।  জানাইও ।  বলে বৃদ্ধ উঠে দাঁড়ালেন ।   তারপর মাথা নীচু করে  ধীরে ধীরে হলরুম ছেড়ে বেরিয়ে গেলেন ।   বৃদ্ধের হাঁটার ভঙ্গিতে  কেমন এক শান্ত গম্ভীর ভাব ।  রকিবুল দীর্ঘশ্বাস ফেলল ।  লিবিয়া - তিউনিশিয়া সীমান্তবর্তী জায়গাটার নাম  রাস জাদির ।  প্রচন্ড শীত পড়েছে ।  উত্তরে ভূমধ্যসাগর  ।  সেখান থেকে কনকনে শীতের হাওয়া ভেসে আসছিল ।  রাজ জাদিরে জাতিসংঘের তত্ত্বাবধানে তিউনিশিয় সৈন্যরা ভ্রান শিবির খুলেছে ।  খোলা ময়দানে সার - সার তাঁবু ।  তাঁবুর ভিতরে অবসন্ন উদ্বাস্তু মানুষের ভিড় ।  এরা সবাই প্রাণ নিয়ে লিবিয়া থেকে পালিয়ে এসেছে ।  তাঁবুর মেঝেতে কার্পেট পাতা ।  তার ওপর  ইব্রামীম গুটিসুটি হয়ে  শুয়ে আছে ।   ভ্রান শিবিরে খাদ্য ও পানীয় জলের তীব্র সঙ্কট ।  তবে এও মেনে নেওয়া যায় ।  কারণ এখানে প্রাণ হারাবার ভয় আর নেই ।   সে ভয় ত্রিপোলিতে ছিল ।  সেই অবরুদ্ধ শহরে এখন মৃত্যুর উৎসব  .  .  .  খিদেয় অস্থির হয়ে রুটি কিনতে রাস্তায় বেরিয়েছিল ইব্রাহীম ।    বিক্ষুব্দ লিবিয়রা ওকে ধাওয়া করে ।  বাংলাদেশ দূতাবাস চিনত ইব্রাহীম ।  কোনওমতে দেওয়াল টপকে দূতাবাসে   আশ্রয় নিয়েছিল  ।  দূতাবাসের বাড়িটা ভাড়া ।   সপ্তাখানেক ধরে  ইব্রাহিমসহ এক হাজারেরও বেশি বাংলাদেশি আট হাজার বর্গফুটের দূতাবাসে এক কাপড়ে অবস্থান করছে ।  বাড়িঅলা চাপ দিচ্ছে চলে যাওয়ার জন্য ।   ( মুসলিম ভাইদের জন্য সামান্যতম সহানুভূতি দেখাচ্ছে না ।  তা হলে  গ্রিস কিংবা ইটালি - র সঙ্গে একটি মুসলিম দেশের পার্থক্য রইল কোথায় ?   )   .  .  .  দূতাবাসের কর্মচারিদের কাছে রুটি নেই ,  তারা বিস্কিট বিলিয়েছে ।  দূতাবাসের গ্যারেজটা মাটির নিচে ,  ওখানে গাদাগাদি করে ছিল আড়াইশ শরনার্থী ।  ইব্রাহিমও ওদের সঙ্গেই ছিল ।  শোওয়া জায়গা নেই ।  পালা করে দাঁড়িয়ে থেকেছে  ।  পা ফুলে গেছে ইব্রাহীমের  ।  অবশ্য এর চেয়েও কঠিন কাজ করেছে ইব্রাহীম ।  লিবিয়ার দক্ষিণে ওয়া আল কাবির ।  সেখানে গ্যাস টার্মিনালে গনগনে তাপের মধ্যে পুড়ে পুড়ে উদয়অস্ত পরিশ্রম করেছে গত পাঁচ বছর  ।  উর্মি আর ইয়াসমিনের মুখটা স্মরণ করে সান্ত¦না খুঁজেছে । পাঁচ বছর ধরে লিবিয়া আছে ।  অনেক কষ্টে টাকা - পয়সা জমিয়ে বাংলাদেশে পাঠিয়েছে ।  এখন খালি হাত ফিরতে হচ্ছে ।  কি আর করা ।  ইব্রাহীম ত্রিপোলি থেকে তিউনিশিয়া সীমান্ত পাড় হয়েছে অনেকটা অলৌকিকভাবেই ।  .  .  . ইব্রাহীমের এক সহকর্মী আবদেল মুস্তাফা লিবিয়া ছেড়ে তিউনিশিয় সীমান্তের দিকে চলে যাচ্ছিল  ।  কি মনে করে ইব্রাহীমকে ফোন করে সে ।  ইব্রাহীম ওর অবস্থান জানায় ।  আবদেল মুস্তাফা ইব্রাহীমকে তাকে দূতাবাসের দেওয়াল টপকে রাস্তায় অপেক্ষা করতে বলে ।  আবদেল মুস্তাফার সাদা ফিয়াট নিয়ে আসে  ।  গাড়ির ভিতরে  তার বউ বাচ্চা আর মা - বাবা ।  কোনওমতে ইব্রাহীমের জায়গা হয় ।  পথে সৈন্যরা গাড়ি থামায় ।  সৈন্যরা সরকারবিরোধী আন্দোলনকারীদের সঙ্গে একাত্বতা ঘোষনা করেছিল বলে সবাই প্রাণে বেঁচে যায় ।  নইলে প্রত্যেককে হত্যা করা হত ।   লিবিয় বিমান বাহিনী বোমা বর্ষন করছিল রাস্তায় ।  মরুভ ’ মি বলে আবদেল মুস্তাফা পাশ কাটিয়ে কোনওমতে বাঁচল ।    মরুভূমিতে অনেক লাশ পড়েছিল ।   ইব্রাহীম শিউরে ওঠে ।  বিমান আক্রমনে কয়েকটি বাড়ি ধসে পড়েছিল । আবদেল মুস্তাফা গালি দিয়েছিল গাদ্দফিকে ।   .  .  . এখন ত্রান শিবিরের ঠান্ডা মেঝেতে শুয়ে  দেশে ফেরার অপেক্ষায় প্রহর গুনছে  ইব্রাহীম  ।   .  .  . আর হয়তো কখনও লিবিয়া ফেরা হবে না  .  .  .  বহু কষ্টে জমানো তিরিশ লাখ টাকা  ইয়াসমিনের কাছে আছে ।  দেশে ফিরে  নতুন ব্যবসা শুরু করতে হবে ।  হয়তো মোবাইলের শো রুম কি চাইনিজ রেস্টুরেন্ট দেওয়া যেতে পারে ।  শ্বশুর আব্দুল মালেক কে পিতার মতো সম্মান করে ইব্রাহীম .  .  .  কাফরুলের ঝিলপাড়ের টিনসেডের বাড়িটি পাকা করে দেওয়ার ইচ্ছা ইব্রাহীমের বহুদিনের  ।   .  .  .  সাহস ফিরে পায় ইব্রাহীম ।  আব্দুল মালেক গুপীবাগ থেকে ফিরছিলেন ।  গুপীবাড়ে ছোট বোন থাকেন ।  আজ সকালে ফোন করেছিল নুরুননাহার ।  শরীর ভালো না বলল ।  বয়স হয়েছে নুরুননাহারের  ।   ৬৫ ।  বোনকে দেখতে গিয়েছিলেন আব্দুল মালেক ।  কমলা কিনলেন ।  কমলা খেতে ভালোবাসে নুরুননাহার  ।  আজকাল খেতে কষ্ট হয় ।  গলায় ব্যথা  .  .  .  শীর্ণ মুখে বয়েসের ছোপ ।  ভাইয়ের হাত ধরে হুহু করে কাঁদল  .  .  .  ফেরার পথে মতিঝিলে শেয়ার ব্যবসায়ীদের বিক্ষোভে মুখে পড়লেন  ।  অর্থমন্ত্রীর কুশপুত্তলিকা দাহ করছে ক্ষব্দ বিক্ষোভকারীরা ।  একটা বাস থামিয়েছে ।  পোড়াবে ।  দৌড়িয়ে কোনও মতে  বাঁচলেন আব্দুল মালেক ।   পুলিশ পিছু নিয়েছিল ।  বৃদ্ধের বুক ধক ধক করছিল ।  পৃথিবীতে কি হল ?   .  .  .  লিবিয়ায় বিক্ষোভকারীরা গাদ্দাফির কুশপুত্তলিকা দাহ করছে  ।  বাংলাদেশে অর্থমন্ত্রীর কুশপুত্তলিকা দাহ করছে ।   .  .  .  মেয়ের জামাই ইব্রাহীম  কালও ফোন করেছিল ।  তবে এ নিয়ে ইয়াসমিন কে তেমন উদ্বিগ্ন মনে হল না ।  তার কারণ আছে ।   ইয়াসমিন চায় না এখনি ইব্রাহীম দেশে ফিরে আসুক ।  ইব্রাহীমের মামাতো ভাই সালাম ।  ইয়াসমিনের পিছনে ঘুরঘুর করেছে গত এক বছর ধরে ।  বহুগুণ মুনাফার স্বপ্ন দেখিয়েছে ।  ইয়াসমিনও সব টাকা দিয়েছে  .  .  .    ইয়াসমিনের কাছ থেকে ইব্রাহীমের জমানো টাকা নিয়ে শেয়ার বাজারে খাটিয়ে লস করেছে সালাম  .  .  .  আব্দুল মালেক দীর্ঘনিঃশ্বাস ফেলেন ।  কাফরুলে পৌঁছতে পৌঁছতে সন্ধ্যা ।  বাড়িতে ঢোকার আগে উর্মির জন্য এক প্যাকেট   চিপস কিনলেন  ।  উর্মি  ড্রইংরুমে বসে টিভিতে কার্টুন দেখছিল ।  চিপস  পেয়ে  উর্মির মুখ উজ্জ্বল হয়ে উঠল ।  সাত বছরের উর্মির সঙ্গে গল্প করে অনেকটা সময় কাটে আব্দুল মালেকের ।  কখনও মানচিত্রে দেখে চিনিয়ে দেন কোথায় মিশর ,  কোথায় লিবিয়া ,  কোথায় তিউনিশিয়া ।  এই দ্যাখো ,  এই হইতেছে লিবিয়া ।  এই হইল ত্রিপোলি  .  .  . লিবিয়ার রাজধানী  .  .  . হাতমুখ ধুয়ে এসে আব্দুল মালেক ড্রইংরুমে বসলেন ।  সাবিনা চা দিয়ে গেল ।  মেয়েটি ভালোই ।  উর্মির জন্মের পর থেকেই আছে ।  একটু পর ইয়াসমিন এল ।  শুকনো মুখে বলল ,  আপনের জামাই ফোন করছিল ।   কাল সকালে ঢাকা এয়ারপোর্টে নামবে ।  আমাদের যাইতে কইসে ।  আব্দুর মালেক স্বস্তির নিঃশ্বাস ফেললেন ।  মনে মনে আল্লার কাছে কৃতজ্ঞতা জানালেন ।  ইয়াসমিন চয়ে যায় ।  বয়স পঁচিশও পেরোয়নি ইয়াসমিনের ।  অথচ এরই মধ্যে কেমন থলথলে হয়ে উঠেছে ।  গায়ের রং ফরসা ।  মুখটা ফুলে বেঢ়প হয়ে উঠেছে ।  সারাদিন শুয়ে বসে থাকে আর বসুন্ধরা শপিং মলে ঘুরে বেড়ায় ।  বেঁচে থাকতে ইয়াসমিনের মা কত ধরনের রান্না করত ।  ইয়াসমিন রান্নাঘরের ধারেও ঘেঁষে না ।  বেডরুমে চল্লিশ ইঞ্চি একটা টিভি বসিয়েছে ।   সারাদিন শুয়ে - শুয়ে ইন্ডিয়ান হিন্দি চ্যানেল আর বাংলাদেশি টিভি নাটক দেখে ।  রান্নার জন্য অবশ্য আলাদা ঠিকে ঝি  আছে ।  ময়নার মা  দু ’ বেলা আসে ।  ময়নার মার রান্নায় হলুদ দেয় বেশি ।  আব্দুল মালেক খেতে পারেন না ।  তবে সে কথা মেয়েকে বলা যাবে না ।  বললে ইয়াসমিন  চিল্লাচিল্লি করবে ।  তখন টিনের চালে কাকও বসতে পারবে না ।  প্রচন্ড রাগ ছাড়াও ইয়াসমিনের  খাই - খাই রোগও আছে ।  ফ্রিজে আইসক্রিম  মিষ্টি সফট ড্রিঙ্কস আর ফলমূল সব সময় মজুদ থাকে ।  সালমাকে দিয়ে যখন তখন  পাড়ার কনফেকশনারি থেকে ফাস্টফুড আনায় ।  কখনও মেইন রোডের নূরজাহান বিরিয়ানি হাউস থেকে বিরিয়ানির প্যাকেট আর বোরহানির বোতল আনায়  ।  সালমা ডাগর মেয়ে ।  আব্দুল মালেক একবার বাড়ির বাইরে সালমাকে না - পাঠাতে নিষেধ করেছিলেন  ।  ব্যস ।  ম্যালা চিল্লাচিল্লি শুরু করে দিল ইয়াসমিন ।  আর অকথ্য ভাষায় গালাগালি ।  তারপর অনশন শুরু করল ।   ( কলেজে পড়ার সময় একবার তুচ্ছ কারণে  ট্যাবলেট খেয়েছিল  .  .  .  )    .  .  .  স্যালাইন দিতে হয়েছিল ইয়াসমিনকে ।  আব্দুল মালেক বাড়িসহ চারকাঠা জমি লিখে দিয়ে শান্ত করলেন মেয়েকে ।  আটটার দিকে সালাম এল ।  বিধ্বস্ত চেহারা ।   বেঁটে ,  ফরসা ,  মাথার চুল  ছোট ছোট করে ছাঁটা চুল ।   সালামকে দেখে মুখ গম্ভীর হয়ে যান আব্দুল মালেক ।  আই এ পাস করে আর পড়েনি বখাটে ছেলেটি ।  রাতারাতি ধনী হওয়ার জন্য ফাটকাবাজারে ইনভেস্ট করতে থাকে ।  সালামকে পছন্দ করেন না আব্দুল মালেক ।  ইব্রাহীমের মতো সিনসিয়ার না ছেলেটি - কেমন যেন পিছলা । আজ সালামের সঙ্গে চেঁচিয়ে চেঁচিয়ে ঝগড়া করল ইয়াসমিন  ।  আব্দুল মালেকের সামনেই ।  ইয়াসমিন বলল ,  তোমার ভাই দেশে আসতেছে ।   অখন তারে টাকা বুঝায়া না দিলে আমারে কাইটা দুই টুকরা কইরা ফেলব । সালাম উত্তর দিতে পারে না ।  আব্দুল মালেক ছেলেটার দিকে তাকালেন ।  কি উত্তর দেবে ।  টাকার পরিমানও তো কম না ।  তিরিশ লাখ টাকা ।  তিলতিল করে ইব্রাহীমের জমানো টাকা ।  কখন দিল ইয়াসমিন ?  আমাকে একবারও জিজ্ঞেস করল না ।  এমনই লোভী মেয়ে ! ওই মান্দির পোলা !  কথা কস না ক্যান ।  ইয়াসমিন কর্কস কন্ঠে চেঁচিয়ে ওঠে ।  আমারে সাত দিন সময় দেন ভাবী ।  আমি সব টেকা ফিরায়ে দিব ।  মিনমিন করে বলে সালাম । সময় দিতে ইয়াসমিন রাজি হল ।  ভোরে বিমানবন্দরে রওনা হলেন আব্দুল মালেক ।  একাই ।   ইয়াসমিন  যাবে না ।  বলল শরীর খারাপ  ।   এয়ারপোর্টে শ্বশুরকে জড়িয়ে ধরে হাউমাউ করে কেঁদে ফেলল ইব্রাহীম  ।  তার ডান হাতে ব্যান্ডেজ ।  আব্দুল মালেক জিজ্ঞেস করলেন ,  তোমার হাত ভাঙল কেমনে বাবা ? ইব্রাহীম বলে ,  লিবিয়ার লোকজনে আমারে পিটাইছে । কেমনে ?  আব্দুল মালেকের কপালে চিন্তার ভাঁজ পড়ে ।  লিবিয়ার তারা মুসলমান ।  মুসলমান হইয়া মুসলমানরে পিটাইছে ?  কেমনে ? ইব্রাহীম বলল ,  ত্রিপোলীতে পাবলিকে ধাওয়া করছিল ।  দৌউড়াইয়া বাংলাদেশ দূতাবাসে আশ্রয় নিসিলাম ।  দূতাবাস আবাসিক এলাকার মইধ্যে ।  তিন - চাইর দিন গোছল হয় না ।  গা নিসপিস করতেছিল ।  দেয়াল টপকাইয়া পাশের বাড়ির বাগানে ঢুইয়া গোছল করতেছিলাম ।  লিবিয়ার লোকে আমাগো মতন না ।  তারা খোলা জায়গায় গোছল ভালো চোখে দেখে না ।  পাশের বাড়ি মহিলারা জানালা দিয়া আমাগো গোছল দেইখা তাগো পরিবারের লোকজন রে খবর দেয় ।  তারা ১০ / ১২ জন লাঠি নিয়া দূতাবাসে ঢুইকা আমাগো লাঠি দিয়া পিটায় ।  তখন হাত ভাঙছে ।  ওহ্  ।   দেশে ফেরার সাত দিনের মাথায় ইব্রাহীম আত্মহত্যা করে ।  আব্দুল মালেক যে ডায়েরি লেখেন - সে  কথা তাঁর স্ত্রী মরিয়ম বানু জানলেও ইয়াসমিন এসব বোঝে না ।  ইব্রাহীমের রকিবুল বন্ধু ফোন করেছিল ।  প্রকাশকের  সঙ্গে তার কথা হয়েছে ।  প্রকাশক আব্দুল মালেকের সঙ্গে কথা বলতে চান ।  আব্দুল মালেক আজ ডায়েরিতে লিখলেন :  আজ আজীমপুর গোরস্তানে  ইব্রাহীম কে শেষ বারের মতো শোয়াইয়া দিয়া আসিলাম ।  আল্লাহ তাহার বান্দাকে অসময়ে ডাকিয়া লইয়া গিয়াছেন ।  কাঁদিয়া আমি কি করিব ?  তবে মনের ভিতরে এই প্রশ্নের উদয় হইতেছে - আল্লাহ্ আমাকে সত্তর বছর বয়েসে কেন এই কষ্ট দিলেন ?   .  .  .  আল্লাহতায়ালার অসীম রহমতে ইব্রাহীম ত্রিপোলি হইতে তিউনিশিয়া সীমান্তে পৌঁছাইয়াছিল  ।  তাহার এক সহকর্মী আবদেল মুস্তাফা পরিবার সমেত  লিবিয়া ছাড়িয়া যাইতেছিল  ।  আবদেল মুস্তাফার তাহাকে গাড়িতে তুলিয়া নেয় ।  পথে সৈন্যরা গাড়ি থামাইল ,  তবে সৈন্যরা সরকারবিরোধী ছিল বলিয়া প্রাণে বাঁচিয়া যায় ।  লিবিয়া বিমান বাহিনী বোমা বর্ষন করিয়াছিল রাজপথে ।  মরুভূমি বলিয়া আবদেল মুস্তাফা পাশ কাটাইয়া কোনওমতে বাঁচিয়াছিল ।     ( এই সমস্ত উদ্বেগজনক বিবরণ আমাকে ইব্রাহীম বিমানবন্দর হইতে কাফরুল আসিবার সময় বলিয়াছে  )   .  .  .    তবে কিছু মানুষের সম্পদের লোভ ,  ছলনা এবং মূর্খতা ইব্রাহীমকে  বাঁচিতে দিল না  .  .  .  কর্নেল গাদ্দাফি হইলেন গোঁয়ার গোবিন্দ ব্যাক্তি ।  সে বহু পূর্বে ক্ষমতা ত্যাগ করিলে হয়তো ইব্রাহীমকে প্রাণ লইয়া লিবিয়া হইতে পলাইতে হইত না  .  .  .  ইব্রাহীমের মামাতো ভাই সালামও অবুঝ হইল  .  .  . সে জানে না ফাটকা বাজারের অর্থ আকাশ হইতে পড়ে না  .  .  . ইয়াসমিন অলস বলিয়া লোভে পড়িল  .  .  . বাংলাদেশে সুশাসন নাই বলিয়া এবং আইনের বিধান ধনী ব্যক্তিদের জন্য নয় বলিয়া কতিপয় ব্যাবসায়ী - ব্যাঙ্কার ষড়যন্ত্র করিয়া ক্ষুদ্র বিনিয়োগকারী সর্বনাশ করিল  .  .  . তাহাদের পথে বসাইল  .  .  . ইব্রাহীমকে মরিতে হইল  .  .  . কৈশরে কিছুদিন ম্যাজিক চর্চা করেছিলেন আব্দুল মালেক ।  পরে জীবনসংগ্রামে জড়িয়ে পড়ায়  চর্চার সময় আর পাননি ।  তবে ম্যাজিকের  জিনিসগুলি একটা ট্র্যাঙ্কে আছে ।  দীর্ঘ ৫৫ বছর পর ওসব আজ দীর্ঘশ্বাস ফেলতে ফেলতে বের করলেন ।  লোভী মেয়ের নামে বাড়ির দলিল ।  ছেলেবেলায় শেখা এ  বিদ্যে এখন বেঁচে থাকার জন্য কাজে লাগতে পারে  .  .  . এ বয়েসে গৃহহীন হওয়ার সম্ভাবনা প্রবল ।  বাংলাদেশ পাপযুগে প্রবেশ করেছে ।  এ দেশে নাবালিকা কন্যা পিতাকর্তৃক ধর্ষিত হয় !  শেষ ফেব্রুয়ারির নরম আলোর বিকেলে কমলাপুর স্টেশনের প্ল্যাটফর্মে এসে বেঞ্চে বসলেন আব্দুল মালেক ।  ছিন্নমূল শিশুরা তাঁকে দেখে ছুটে আসে ।  এ সপ্তাহের সংগ্রহ ভালো হয়েছে ।   কাঁধের ঝুলি থেকে চানাচুর আর  চকোলেট বার করেন বৃদ্ধ ।  শিশুদের খুশি দেখে কে ।  তারা সব কলকল করে ওঠে ।   বৃদ্ধ বললেন ,  আইজ আমি তোমাদের ম্যাজিক দেখামু ।  শিশুদের মুখ আনন্দে ঝলমল করে ওঠে ।  কেউ কেউ অবশ্য ম্যাজিক কথাটা বুঝল না ।  বৃদ্ধ ঝুলি থেকে একটা হলুদ রুমাল বার করলেন ।  তারপর  বললেন ,  এই দেখ  - এইটা কি কও ? রুমাল ।  শিশুরা সমস্বরে চেঁচিয়ে ওঠে ।  রুমাল ঝেড়ে বৃদ্ধ বললেন ,  এর মধ্যে কিছু আছে ? নাই । নাই ?  না ?  এখনি রুমাল হইতে কি বাহির হয় দেখবা ।  বলতে বলতে উর্মির কান্না ভেজা মুখটা মনে পড়ে বৃদ্ধর ।  তবুও পথশিশুদের ম্যাজিক দেখাতে দেখাতে কি এক গুপ্ত আনন্দে ছমছম করে ওঠে  বৃদ্ধের শরীর  .  .  . 






ইউরোপের মধ্যযুগের  ‘ ডাইনিরা ’  ! 

  মধ্যযুগে ইউরোপ জুড়ে  ‘ ডাইনি ’ দের পুড়িয়ে মারা হয়েছিল ।  খ্রিস্টধর্ম এক্ষেত্রে প্রধান ভূমিকা পালন করেছিল ।  যে সব নারীদের ডাইনি অভিযোগে  পুড়িয়ে মারা হয়েছিল আসলে তারা ছিল  ইউরোপের প্রাচীন মাটি থেকে উঠে আসা প্যাগানসংস্কৃতির ধারক ও বাহক ।  প্যাগানদের ধর্মীয় রীতিনীতি এবং উপসনাপদ্ধতি খ্রিস্টধর্মের চেয়ে  পৃথক ছিল ।  এ কারণেই প্যাগান ডাইনিদের খ্রিস্টধর্ম বিরোধী বলে অভিযোগ তোলা হয়েছিল ।  ইউরোপ জুড়ে  লক্ষাধিক নারীকে নির্যাতন করে হত্যা করা হয়েছিল  ।   এইসব ডাইনিরা নাকি আকাশে উড়তে পারে ,  পশুতে রূপান্তরিত হতে পারে ,   পিশাচের সঙ্গে যৌন সংসর্গ করে ।  এসব মনগড়া অভিযোগে সমৃদ্ধ এক লোকজ সংস্কৃতির বিনাশ  সম্ভবপর হয়েছিল ।  কেননা মধ্যযুগের ইউরোপে  খ্রিস্টধর্ম  অপ্রতিরোধ্য ছিল  - অবশ্য সত্যে নয় - সংখ্যায়  .  .  . 
    প্যাগান উর্বরা শক্তির প্রতীক ।  আমরা Pagan বলতে কেবলই মূর্তিপূজক বুঝি ।  যা পুরোপুরি সঠিক নয় ।  আসলে Pagan শব্দটি লাতিন paganus শব্দ থেকে উদ্ভূত; এর অর্থ -  গ্রাম্য ।  
 ৩০ খ্রিস্টাব্দের দিকে ব্রিটিশ দ্বীপপুঞ্জে প্যাগান কেল্টরা বাস করত ।  এদের পুরোহিতদের বলা হত ড্রুইড ।  তারা সূর্যের উপাসক ছিল ।  বনদেবীর পূজা করত ।  ৪৩ খ্রিস্টাব্দে রোমানরা ইংল্যান্ড আক্রমন করে ।  রোমানদের চোখে কেল্টরা ছিল প্যাগানুস ।  রোমানরা প্যাগানসংস্কৃতি ধ্বংস করতে উদ্যত হলেও প্যাগান দেবদেবীর আরাধনা অব্যাহত থাকে । 
    ১৮০ খ্রিস্টাব্দে খ্রিস্টধর্ম ইংল্যান্ডে এল ।  তবে রোমানদের বিরোধীতার সম্মূখীন হয়েছিল ।  
 ৪০৭ খ্রিস্টাব্দে রোমান সৈন্যরা ইংল্যান্ড ত্যাগ করে ।  এরপর স্যাক্সনরা ইংল্যান্ড জয় করে ।  এরা ছিল প্যাগান ।  এরা প্রথম প্রথম খ্রিস্টধর্মের বিরোধীতা করলেও  ৬৮০ খ্রিস্টাব্দের মধ্যে এরা  খ্রিস্টধর্মে ধর্মান্তরিত হয়ে যায় ।  খ্রিস্টীয় যাজকেরা পাকাপোক্ত হয়ে বসে এবং খ্রিস্টবিরোধী প্যাগানসংস্কৃতি নির্মূল পদক্ষেপ গ্রহন করে । 
   প্যাগানসংস্কৃতির মূল বৈশিস্ট্য ছিল বহুঈশ্বরবাদ ,  নারীপ্রাধান্য ও   প্রকৃতিলগ্নতা ।  এই ছবিটিতে নারীর প্রকৃতিলগ্নতা ফুটে উঠেছে ।  
 এবার আমরা দেখব কথিত witch বা  ' ডাইনি '  আসলে কারা ?    ইংরেজি witch শব্দটি উদ্ভূত হয়েছে wicca শব্দ থেকে ।  এটি অনেক পুরনো একটি ইংরেজি শব্দ ।  উইকা শব্দের প্রকৃত মানে  ‘ যে জ্ঞানী  ’  অথবা  ‘ যে নিগূঢ় জ্ঞান অর্জন করেছে ’  ।   এই  উইকা শব্দটির  অন্য অর্থ  হল :  প্রাচীন প্যাগান ধর্মের উপাসক নারী ও পুরুষ  ।  এরা ঈশ্বরের পুরুষালি ,  মেয়েলি ও পার্থিক রূপের আরাধনা করত ।  এই ধারণাটি খ্রিস্টধর্মের মূল ধারণার বিরোধী ।  মধ্যযুগে খ্রিস্টমাতা মেরির ওপর গুরুত্ব আরোপ করা হলেও ইনকুইজিশনের মুখোমুখি হতে হত ।   উইকান ধর্মে অবশ্য স্বর্গমত্যের ধারণা রয়েছে - এরা পরকালেও বিশ্বাসী ।   তবে উইকা ধর্মটি পুরোহিততান্ত্রিক এবং কর্তৃত্ববাদী নয় বলেই খ্রিস্টীয় ধর্মের ধ্বজাধারীদের মধ্যে অস্বস্তি তৈরি করেছিল ।  
   তথাকথিত  ' ডাইনি '  ।  ওপরের ছবিটিকেই খ্রিস্টধর্মের যাজকেরা এভাবে বিকৃতি করেছে ।  
 উইকান ধর্মের এক বিশেষ দিক হল witchcraft .  যা ছিল নারীদের কৃত্য ।  অবশ্য খ্রিস্টীয় জগতে witchcraft শব্দের অর্থ করা হয় ডাকিনীবিদ্যা ।  অবশ্য উইকা পরিভাষায় ভাষায় witchcraft অর্থ হল :   ‘ জ্ঞানীদের শিল্প - কৌশল ’  ।  প্যাগান ধর্মের অর্ন্তভূক্ত   উইকান ধর্মটি অনেক পুরনো ।  ব্রিটিশ দ্বীপপুঞ্জে খ্রিস্টধর্মের আগমনের পূর্বে উইকানদের  ( এদেরই পরবর্তীকালে  ‘ উইচ ’  বলা হয় )   সম্মান ছিল ।  উইকানরা বিশ্বাস করত গুহ্যজ্ঞান বংশ পরম্পরায় সঞ্চালিত হয় ।  যেমন ট্যালিপ্যাথি ।  এও এক ধরণের ম্যাজিক ।  উইকান নারীরা ছিল মানবতাবাদী ।  তারা  তন্ত্রমন্ত্রের দ্বারা মানুষের রোগ বালাই সারিয়ে তুলত ।  এই তন্ত্রমন্ত্রই ছিল খ্রিস্টানদের কাছে কুসংস্কার ।  যা হোক ।  পরবর্তীকালে ইউরোপের মানুষ উইকান নারীদের  ভয় পেতে লাগল ।  তার অবশ্য কারণ ছিল ।   উইকানরা এমন সব বিষয় জানত যা সাধারণ লোকে জানত না ।  যেমন ,   উইকান নারীরা জন্মের সময় সম্মোহনবিদ্যা প্রয়োগ করে গর্ভবতী নারীর যন্ত্রণা কমাত ।  আজও হিপনোসিস নিয়ে মানুষের কৌতূহলের শেষ নেই ।  যুগ পালটে গেছে ।  আজ কেউ হিপনোসিস জানলে লোকে তাকে ভয় করে না ।  
   উইকান প্রতীক ।  আসলে উইকান ধর্মের মূল জ্ঞান প্রকৃতি পর্যবেক্ষণলব্দ জ্ঞানের ওপর প্রতিষ্ঠিত ছিল ।  ভেষজ ঔষধি ,  টেলিপ্যাথি ,  ফেইথহিলিং ,  প্রি - কগনিশন ,  ক্লাইরভয়ান্স ,  অ্যাস্ট্রাল - ট্রাভেলিং এবং ক্রিস্টাল বল  - এসব উইকান ধর্মের অর্ন্তগত ।  এসই আবার খ্রিস্টবিরোধী ।  
 খ্রিস্টীয় চার্চ ভাবল উইকানরা এসব গুপ্তবিদ্যা রপ্ত করেছে শয়তানের কাছ থেকে  ।  এমন কী ভেষজ লতাপাতার জ্ঞানও গির্জের পিতাদের কাছে ছিল অগ্রহনযোগ্য ।   খ্রিস্টানরা কেবল প্রার্থনায় বিশ্বাস করত ।  যে কারণে  উইকানদের ম্যাজিক আর প্রকৃতি উপাসনা সন্দেহের চোখে দেখা হল ।  মধ্যযুগে অসুখবিসুখকে ভাবা হত ঈশ্বরের ক্রোধের কারণ ।  যারা এর চিকিৎসা করত তারা ছিল চার্চের শক্র ।  ১৫৬৩ খ্রিস্টাব্দে স্কটিশ উইচক্র্যাপ্ট অ্যাক্ট  - এ বলা হল :  চিকিৎসার জন্য যারা  ‘ উইচদের ’  কাছে যাবে তারাও ধর্মের চোখে  সমান অপরাধী ।   খ্রিস্টধর্ম পুরুষতান্ত্রিক ধর্ম ।  উইকা ধর্মে নারীর প্রাধান্য খ্রিস্টীয় যাজকদের ক্রোধের উদগীরণ করেছিল  .  .  . প্যাগান ধর্মটিকে নিশ্চিহ্ন করতে উঠে পড়ে লাগল ।  গির্জা পিতারা উইকান নারীকে বলল ,  ওল্ড ,  পুয়োর অ্যান্ড ফিমেল ।  
    ক্রশবিদ্ধ নারী
 আরও কয়েকটি কারণে নারীর ওপর গির্জার পিতাদের দারুণ ক্ষোভ ছিল ।  মধ্যযুগের ইউরোপের গির্জা পিতাদের কাছে সৌন্দর্য ছিল অশুভ আর  সুখশান্তি হল পাপ; যৌনতা ছিল অন্যায় ,  জন্মদানও ছিল বিরক্তিকর ।  আর এ সবই নারীর অনিবার্য অনুসঙ্গ ।  খ্রিস্টীয় যাজকদের নারীবিদ্বেষের আরেকটি কারণ ছিল - নারী পুরুষকে পাপের পথে নিয়ে যায় - এই বদ্ধমূল ধারণা ।  তা ছাড়া ঈভ আপেল খেয়েছিল ।  এবং তা ছিল স্বর্গ থেকে পতনের কারণ ।  কাজেই ,  নারী অশুভের দ্বার ।  গির্জার পিতারা আরও বিশ্বাস করত
CLEANLINESS IS NEXT TO GODLINESS ! 
 নারী প্রাকৃতিক ভাবেই পরিস্কার না ,  উইকান নারীরা তো আরও নোংরা ।  যা হোক ।  এর সঙ্গে যুক্ত হয়েছে  ‘ ডাইনি ’  বিরোধী ইহুদি - খ্রিস্টান শাস্ত্রীয় শ্লোক :  A man also or woman that hath a familiar spirit ,  or that is a wizard ,  shall surely be put to death :  they shall stone them with stones :  their blood shall be upon them .    ( Leviticus  20 : 27 )   .  .  .  অপরদিকে খ্রিস্টধর্ম ইউরোপে প্রচলনের পূর্বে ভাবা হত :  মানবদেহ কামময়  ( লাস্টফুল )  নয় ।  যৌন সুখের প্রয়োজন আছে এবং তা মানুষের জন্ম হয় ।  মানুষ সুখ কামনা করে ।  মানুষ যন্ত্রণাদায়ক জীবনে স্বস্তির জন্য প্রকৃতিকে সৌন্দর্য খোঁজে । 
    উইকান নারীদের বিচার ।  
 চার্চের সিদ্ধান্তে অবশেষে পঞ্চদশ শতক থেকে উইকানদের  ‘ ডাইনি ’  আখ্যায়িত করে পোড়ানো আরম্ভ হয়  ।  উইকানদের সবাই যে নারী ছিল তা নয় ।  পুরুষও ছিল ।  তবে সংখ্যায় অল্প ।  যে কারণে - genderized mass murder বলা হয় ।  এই হত্যাকান্ড চলে ১৪৮০ থেকে ১৭৫০ খ্রিস্টাব্দ অবধি  ।  এই সময়ে ৪০ , ০০ থেকে ১০০ , ০০০ নারীর মৃত্যু হয়  !  অভিযুক্তকারী ও বিচারক উইকান নারীর সম্পদ ভাগাভাগি করে নিত ।   নিধনযজ্ঞে   গির্জার কর্তৃত্ব থাকলেও বিচার হত আদালতে ।  উইকান নারীদের বিচার হওয়া ছিল সহজ ।  কেননা ,  সে সময়কার নারীদের সম্বন্ধে ধারণা ছিল  .  .  . All wickedness is but little to the wickedness of a woman …  What else is woman but a foe to friendship ,  an unescapable punishment ,  a necessary evil ,  a natural temptation ,  a desirable calamity ,  domestic danger ,  a delectable detriment ,  an evil nature ,  painted with fair colours …  Women are by nature instruments of Satan  –  the are by nature carnal ,  a structural defect rooted in the original creation .  ” 
   একজন উইকান নারীকে জীবন্ত পুড়িয়ে মারা হচ্ছে
   উইকান বিড়াল ।  গলায় উইকান প্রতীক ।  নারীদের সঙ্গে সঙ্গে উইকান নারীদের  বিড়ালও পুড়িয়ে মারা হত ।  কেননা ,  সেকালের খ্রিস্টীয় সমাজে এই ধারণা প্রচলিত ছিল যে -  বিড়াল হল ডাইনিদের চর ।  বিড়ালের সংখ্যা হ্রাস পায় ইউরোপে  ।  কাজেই ইঁদুরের বংশ বৃদ্ধি ঘটে ।  ইঁদুর প্লেগের জীবাণু বহণ করে ।  প্লেগের প্রাদূর্ভাব ঘটে ।  প্লেগের কারণ হিসেবে আবার উইকানদের দায়ি করা হয়  .  .  .  . 
 যা হোক  ।  এত অত্যাচার নির্যাতন সত্ত্বেও প্যাগান ধর্ম ইউরোপ থেকে কখনোই নিশ্চিহ্ন হয়ে যায়নি ।  তার কারণ হল আমদানীকৃত ধর্মের চেয়ে লোকজ সংস্কৃতি অনেক বেশি শক্তিশালী ।  এই কারণেই  আমরা কুড়ি শতকের ইউরোপে নতুন করে প্যাগান ধর্মের উত্থান দেখি ।  
   এই মহামানবকে চিনে রাখুন ।  এঁর নাম জেরাল্ড গার্ডনার  ( ১৮৮৪ - ১৯৬৪ )  ইংলিশ লেখক নৃতত্ত্ববিদ এবং মরমী ।  ইনি  কুড়ি শতকে ইউরোপে উইকান সংস্কৃতির পুনুরুত্থান ঘটান ।   উইকানদের শাস্ত্রও লেখেন ইনি ।  যে শাস্ত্রের  বৈশিস্ট  ( ১ )  বহু ঈশ্বরবাদ; ( ২ )  প্রকৃতিলগ্নতা এবং  ( ৩ )  পবিত্র নারীবাদ । 
   প্যাগান ধর্মে বিশ্বাসী এ কালের তিনজন উইকান নারী 
   এই সময়ের প্যাগান - নাচ ।  অনেক উইকান নারীর মৃত্যুর পর আজ আর পুড়ে মরার ভয় নেই  .  .  . 
 তথ্যসূত্র : 
  

                    




গল্প :  কনে দেখা আলোয়



                        বিকেলের এই ক্লান্ত বিধ্বস্ত শহরটা কনে দেখা আলোয় ভরে আছে ।  বনানীর রাস্তায় জ্যাম ।  হর্ণের কর্কস শব্দ ,  পোড়া ডিজেলের জঘন্য গন্ধ  ।  রাস্তার দিকে তাকিয়ে চোখমুখ কুঁচকে ওঠে সুপ্তির  ।  ওর বিরক্তি চরমে উঠেছে ।  এই হতশ্রী শহরটা কে অবিলম্বে পরিত্যক্ত ঘোষনা করা হলে ভালো হয় ; কিন্তু নতুন শহরের নির্মাণের পর্যাপ্ত জমিও যে নেই এই অজস্র মানুষের দেশে  ।  সবই ফসলি জমি কিংবা জলাভূমি ।   সে জমি অধিগ্রহন করতে গেলে বিক্ষোভ আন্দোলনে ফুঁসে ওঠে স্থানীয় জনগন  .  .  . 
সুপ্তি ওর ইউনিভারসিটির সামনে ফুটপাতের ওপর  দাঁড়িয়ে আছে  ।  কাছেই  একটা ফুলের দোকান ।  রজনীগন্ধার আর গাদা ফুলের কড়া গন্ধ বাতাসে ভাসছিল ।   আলো আর অন্ধকারের মতোই  এ শহরের ডিজেলের গন্ধ আর ফুলের গন্ধ পাশাপাশি ভাসে ।  কী অদ্ভুত !   সুপ্তি অস্থির বোধ করে ।  বাবার গাড়ি নিয়ে আসার কথা । এখনও আসছে না ।  ঘড়ি দেখল ও  ।  পাঁচটার মতো বাজে ।  কি হল বাবার ?  জ্যামে পড়েছে মনে হয় ।   ক ’ দিন ধরে বাবা গভীর আনন্দে ডুবে আছে ।  সম্প্রতি গুলশানে আড়াই কোটি টাকা দিয়ে ফ্ল্যাট কিনেছে ,  দেড় কোটি টাকায় নতুন মডেলের একটা বিএমডাবলিউ কিনেছে ।  এই কি বাবার খুশির কারণ ?   কিংবা সুপ্তির  বিয়ের কথাবার্তা চলছে বলে বাবা খুশি ?  একমাত্র মেয়ের বিয়ে - বাবা তো খুশি হতেই পারে ।    কিন্তু ,  সুপ্তি তো এখন বিয়ে করবে না ।  ও আগে পড়াশোনা শেষ করতে চায় ।  তাছাড়া মনিরুলের সঙ্গে ভালো লাগার একটা সম্পর্ক তৈরি হয়েছে ওর ।  মনিরুল ওর ক্লাসমেট ।  ক্লাস শেষে মনিরুল সঙ্গে ঢাকা শহরের এখানে - ওখানে ঘুরে বেড়ায় সুপ্তি ।  সেই ঘুরে বেড়ানোয় মিশে থাকে তীব্র সুখ আর স্বাধীনতার অপার আনন্দ ।  তো ,  এখনই বিয়ে কেন ?  বিয়ে মানে তো বন্দি জীবন ।  এত জলদি কেন বন্দিত্ব ?  তা ছাড়া পাত্রকে ভালো করে চেনে না সুপ্তি  .  .  .  একেবারে অপরিচিত মানুষের সঙ্গে বিয়ে হওয়াটা কি ঠিক ?    অবশ্য মা  বলল ,  আরে ,  পাত্র অপরিচিত কোথায় - ছেলের নাম ইস্রাফিল হাওলাদার ।  তোর বাবার মতো  ব্যাঙ্কার -  শেয়ার কেনার সময় তোর বাবার সঙ্গে  শলাপরামর্শ করে ।  হঠাৎই প্রচুর টাকার মালিক হয়েছে ইস্রাফিল ।  
সুপ্তি জিজ্ঞেস করল ,  তা কি করে লোকটার অত টাকা হল মা ? 
মা বলল ,  আল্লাহ যখন মানুষকে ধনসম্পদ দেন ,  তখন কে তাকে আটকায় বল ?  
সুপ্তি বলল ,  সে তো বুঝলাম ,  তবে কেবল আল্লাহ্ তো আর আকাশ থেকে ধনদৌলত ফেলেন না ,  একটা উপায় লাগে । 
মা বলল ,  ব্যাঙ্কের চাকরির পাশাপাশি ব্যবসা করে হয়ত । 
সুপ্তি তীক্ষ্ম কন্ঠে বলল ,  ব্যবসা করলেই অত টাকা হয় ?  অত সহজ ?  আমি বিবিএ পড়ি মা ,  আমাকে ভোলানো অত সহজ না ,  নিশ্চয়ই এর মধ্যে অন্য কোনও ব্যাপার আছে । 
আসলে এসবই বিয়ে ভেস্তে দেবার ফন্দি ।  আর মনিরুলকে হাইলাইট করার গোপন ইচ্ছে ।  তবে মনিরুলকে হাইলাইট করা যাচ্ছে না ।  কেননা ,  মনিরুল এখন কেবলই ছাত্র ।  
সুপ্তির মোবাইল ফোনটা তিরতির করে বাজল ।  বাবা ।  হ্যাঁ ,  বাবা বল ।  
জরুরি একটা কাজে আটকে গেছি মা ।  আমাকে এখনই একবার হোটেল র‌্যাডিসনে যেতে হচ্ছে ।  তুই এক কাজ কর মা ।  একটা সিএনজি নিয়ে সোজা বাড়ি চলে যা । 
ঠিক আছে বাবা ,  আমি যাচ্ছি ,  তুমি ভেবো না । 
সুপ্তি খুশি হয়ে ওঠে ।  একা একা সিএনজি করে বাড়ি ফেরার অল্প একটু স্বাধীনতা - এও অনেক ।  ও কনে দেখা আলোর ভিতরে হাঁটতে থাকে ।  ফুটপাতে ভিড় ।  এ দিকটায় ফুল আর ফাস্ট ফুডের দোকান ।   হাঁটতে হাঁটতে  উদ্বেগ বোধ করছিল সুপ্তি ।  কাল বিকেলে ই¯্রাফিল হাওলাদার তার মাকে নিয়ে আংটি পরাতে আসবে ।  কী যে হয় ।  বাড়ি ছেড়ে পালাতে ইচ্ছে করছে সুপ্তির ।  না ,  সেটা ও করবে না ।  বরং আজ রাতে বাবার সঙ্গে কথা বলবে  .  .  . তার আগে মনিরুলের সঙ্গে কথা বলা দরকার ।   দু ’ দিন ধরে মনিরুলের ফোন বন্ধ ।  মনিরুল ঢাকায় এক বিধবা ফুপুর সঙ্গে থাকে ।  ফুপুর বাড়ি পুরনো ঢাকায় ।  সে বাড়ির ঠিকানা সুপ্তি জানে না ।  ঠিকানা জানলে ওখানে একবার যেত ।   তবে ওখানে যাওয়া কি ঠিক হত ?  মনিরুলের ফুপু কি মনে করতেন ?  মনিরুলের দেশের বাড়ি টাঙ্গাইল ।  গত সপ্তাহে মনিরুল একবার টাঙ্গাইল গিয়েছিল ।  ও কি এখনও  ফেরেনি ?  সি এন জি - র খোঁজে সুপ্তি চারপাশে তাকায়  ।  ইস্ ,  এখন যদি একবার মনিরুলের সঙ্গে দেখা হত । 
ঠিক তখনই  মনিরুলকে দেখতে পেল সুপ্তি   .  .  .  
ওর বুকটা ধক করে উঠল ।  মনিরুলের হাঁটার ভঙ্গিটা কেমন করুন ।  কি হয়েছে ওর ?  
মনিরুল কাছে আসে ।  মুখে খোঁচা খোঁচা দাড়ি ।  কালো প্যান্ট আর নীল সোয়েটার পরেছে ।  সোয়েটারটা ময়লা ।   সুপ্তিকে দেখে থমকে দাঁড়াল ।  সুপ্তি জিজ্ঞেস করে ,  কী ব্যাপার ?  তোমার ফোন বন্ধ কেন ?  
মনিরুল খসখসে কন্ঠে বলল ,  আমার খবর ভালো না সুপ্তি ? 
কেন ?  কি হয়েছে ?  বলে মনিরুলের হাত ধরে ফুটপাতের একপাশে নিয়ে আসে সুপ্তি ।  
মনিরুল বলে ,  আমি শেয়ার বাজারে কয়েক লাখ টাকা ইনভেস্ট করেছিলাম ।  এখন সর্বশ্রান্ত হয়ে হয়ে গেছি । 
কয়েক লাখ টাকা !  অত টাকা পেলে কোথায় ?  সুপ্তি ওর বুকের ভিতরে ভীষণ তোলপাড় টের পায় । 
 গ্রামের জমি বিক্রি করেছি ।  কথাটা বলার সময় স্বর আটকে যায় মনিরুলের ।  
ওহ্  ।  সুপ্তি জানে মনিরুলের বাবা নেই ,  মা আর দুই বোন ।  সামান্য জমিজমা আছে ।  সেটুকুও শেষ হয়ে গেল ।  এখন কি হবে ?   
মনিরুল ক্লান্ত ভঙিতে বলল ,  জমি বিক্রির টাকা শেয়ার বাজারে ইনভেস্ট করে সর্বশ্রান্ত হয়ে হয়ে গেছি আমি । 
অত ইনভেস্ট করতে গেলে কেন ? 
লাভ হচ্ছিল ।  তাছাড়া বন্ধুরা জোর করল । 
ওহ্  । 
এখন  কি ভাবে যে মা কে মুখ দেখাব ?  বলে মনিরুল মুখ ঢাকে ।  গোঙ্গায় ।  ওর গোঙ্গানির শব্দ  এই বিধস্ত শহরের বিকেলের বাতাসে ছড়িয়ে পড়ে । 
সুপ্তি ধীরে ধীরে সব টের পায় ।  বাবার খুশির কারণ  .  .  .  গুলশানে বিলাসবহুল ফ্ল্যাট ,  নতুন মডেলের বিএমডাবলিউ গাড়ি ।  মনিরুলের মতো অজস্র তরুণকে পথে বসিয়ে যে খুশির জন্ম; সুপ্তি ক্রোধ টের পায় ।  কানের কাছে উষ্ণতা টের পায় ।  বাবার পছন্দের পাত্র - সেই ইস্রাফিল হাওলাদারও খুনি ।  এরা সব নীরব ঘাতক ।  এদের ব্যাঙ্কে এখন হাজার কোটি টাকা ।  কালো টাকা ।   কাল খুনিরা আসবে  .  .  .  সুপ্তি কে কালো টাকা দিয়ে কেনা  হীরের আংটি পরাতে  .  .  . 
সুপ্তি শ্বাস টানে ।  
বিধস্ত এই শহরজুড়ে ডিজেল পোড়া গন্ধ  .  .  . সেই সঙ্গে রজনীগন্ধা আর গাদা ফুলের কড়া গন্ধ  .  .  .   তখনও কনে দেখা আলো মুছে যায়নি ।  
সুপ্তি দ্রুত সিদ্ধান্ত নেয় ।  বলে ,  চল আমরা বিয়ে করে ফেলি । 
মনিরুল যেন অন্ধকারে ভূত দেখেছে ।  ভীষণ চমকে ওঠে সে ।  কি বলছ তুমি ! 
যা বলছি ভেবে চিন্তেই  বলছি ।  সুপ্তির কন্ঠস্বর শান্ত হলেও দৃঢ়তা টের পাওয়া যায় ।  বাবারা মিলে যে অবৈধ কাঠামো তৈরি করেছে - সেটি ও ভেঙে ফেলতে না পারলেও একবার প্রচন্ড ঝাঁকুনি দিতে চায় ।  
মনিরুল বিরবির করে বলে ,  ভাবছি ,  মা কীভাবে নেবে ?  একে তো ওদের পথে বসালাম ,  তার ওপর এখন বিয়ের কথা শুনলে -  
সুপ্তি শ্বাস টানে ।  বলে ,  আমাকে তোমার মায়ের কাছে নিয়ে চল ।  আমি তোমার মাকে সব বুঝিয়ে বলব ।   
তুমি টাঙ্গাইল যাবে ?  মনিরুলের বিস্ময় যেন শেষ হয় না ।  
যাব ।   এ শহর থেকে যত দ্রুত সম্ভব পালানো দরকার  .  .  .  বেশি দিন এ শহরে থাকলে আমি পাগল হয়ে যাব ।  
মনিরুল শ্বাস টানে ।  কনে দেখা আলোয় সুপ্তির স্নিগ্ধ কঠোর মুখখানি ভালো করে দেখে ।  তারপর প্রচন্ড আত্ববিশ্বাসের সঙ্গে সুপ্তির হাত ধরে ।  বলে ,  চল ।  


                    




মারদুক

  মারদুক ।  ব্যাবিলন নগরের প্রধান দেবতা ।  আকাশ ও যুদ্ধের দেবতা মারদুককে কখনও বলা হত বেল - মারদুক ।  বেল শব্দটি মানে :  প্রভূ ।  খ্রিস্টপূর্ব অস্টাদশ শতক থেকে ব্যাবিলনিয় সাম্রাজ্যে মারদুকের  উপাসনা সূচিত হয় ।  ব্যাবিলনিয় সম্রাট হাম্মুরাপি  ( খ্রিস্টপূর্ব ১৭৯৫ থেকে ১৭৫৯ )  এবং প্রথম নেবুচাদনেযর  ( খ্রিস্টপূর্ব ১১২৫ থেকে ১১০৩ )  মারদুকের উপাসনায় পৃষ্ঠপোষকতা করেন ।  ব্যাবিলনে  ৪৮৪ খ্রিস্টপূর্ব অবধি  মারদুক এর উপাসনা টিকে ছিল ,  এরপরপরই ব্যাবিলন পারস্যের অধীন হয়ে পড়ে  ।  ব্যাবিলন নগরে মারদুকের যে মূর্তি ছিল ,  সেটি ব্যাবিলন অবরোধকালে পারস্যের সম্রাট জেরেক্সেস অপসারণ করেন ।  
    ব্যাবিলনের মানচিত্র ।  ব্যাবিলন শব্দটি আক্কাদিয় শব্দ  ‘ বাবিলানি ’  শব্দ থেকে এসেছে ,  যার অর্থ :   “ দেবতার দরওয়াজা ।  ”   ব্যাবিলন রাজ্যটি দীর্ঘ ও সংকীর্ণ; চওড়ায় ৪০ মাইল ,  আয়তনে  ৮০০০ বর্গমাইল ।  ২০০০ খ্রিস্টপূর্বে ব্যাবিলন সাম্রাজ্যের রাজধানী হয়ে ওঠে ।  ইরাকের রাজধানী বাগদাদ শহরের ৫০ মাইল দক্ষিণে অবস্থিত ছিল প্রাচীন ব্যাবিলন নগর ,  যা বর্তমানে  ইরাকি শহর আল - হিললার উত্তরে ।  উনিশ শতকে নগরটি আবিস্কৃত হওয়ার পূর্বে ব্যাবিলন নগরের সমৃদ্ধি বাইবেলিয় উপকথা বলে ধারণা করা হত । 
 খ্রিস্টপূর্ব ২০০০ অব্দে সেমিটিক অ্যামোনাইট জাতি ব্যাবিলনিয়া রাজ্যটি জয় করেছিল ।  তার আগে ব্যাবিলনিয়ার দেবতা ছিলেন এয়া এবং এনলিল ।  অ্যামোনাইট জাতির প্রধান দেবতা ছিলেন মারদুক; স্বভাবতই তারা ব্যাবিলনিয়ায় মারদুককে প্রতিষ্ঠিত করতে চেয়েছিল ।  এবং এই পালাবদলের বৈধতার জন্য প্রয়োজন ছিল উপকথার ।  সে উপকথার নাম :   ‘ ইনুমা এলইশ  ।  ’       ইনুমা এলইশ   সুইডিশ লেখক এবং ঐতিহাসিক Stefan Stenudd লিখেছেন :  
The political motif of the epic is to present divine arguments for the supremacy of Babylonia .  This is done by glorifying Marduk ,  who was the primary god of that city - state .  .  .  He is introduced rather late in the chain of events .  Five generations of gods precede him ,  and the epic mentions no god being born after him .  Making him the last can be a way of exalting him over his predecessors ,  but also this is likely to have been necessary in order to make the story at all believable to the people of that time ,  who knew of a mythology where other gods had done a lot of the ground work ,  so to speak . 
 ( দ্র .    ) 
    ইনুমা এলইশ ট্যাবলেট ।  এর ভাষা ছিল পুরাতন ব্যাবিলনিয় বা সেমেটিক আক্কাদিয় ।  ১৮৪৯ সালে ব্রিটিশ প্রত্নতাত্ত্বিক অস্টেন হেনরি লেয়ার্ড নিনেভ নগরে  ( বর্তমান ইরাকের মসুল শহর )  আসিরিয় সম্রাট আসুরবনিপাল  ( খ্রিস্টপূর্ব ৬৬৮ থেকে ৬২৭ )  - এর গ্রন্থাগার থেকে আবিস্কৃার করেন সাতটি কাদার তৈরি ট্যাবলেট ।   প্রতিটি ট্যাবলেটে ১১৫ থেকে ১৭০ লাইন ছিল ।   পন্ডিতেরা মনে করেন :  হিব্রু বাইবেল ওল্ড টেস্টামেন্টের আদিপর্ব  ( বা জেনেসিস )  - এর ওপর  ‘ ইনুমা এলইশ ’  - এর গভীর প্রভাব রয়েছে ।   ( আসলে আব্রাহিমিয় ধর্মের ওপরে ব্যাবিলনিয় সভ্যতার গভীর প্রভাব রয়েছে । The Bible reveals that all false systems of religion began in the land of Babylon and will have their consummation from the spirit of Babylon in the last days .  It is interesting to note that every organized system of religion in the world today has traces of ancient Babylon . 
 ( দেখুন :  http :  /  / www . bible - history . com / babylonia / BabyloniaHistory _ of _ Babylonia . htm
 এই ওল্ড টেস্টামেন্ট রচয়িতারাও ছিলেন সেমেটিকভাষী .  .  . যাই হোক ।  তবে ব্যাবিলনিয়ায় মারদুক উপাসনার পথ প্রশস্ত ছিল না ।  মারদুক উপাসকদের পূর্বতন  এনলিল উপাসকদের প্রবল বিরোধীতার মধ্যে পড়তে হয়েছিল ।  তবে মারদুক টিকে ছিলেন ।  খ্রিস্টপূর্ব ১০০০ অব্দে আসিরিয় প্রধান দেবতা আশুর - এর উপাসকদের বিরোধীতার সম্মূখিন হয় ।  তবে মারদুককে টলাতে পারেনি ।  এর প্রধান কারণ ব্যাবিলনিয় জনসমাজে পবিত্র গ্রন্থ   ‘ ইনুমা এলইশ ’  -  এর আকর্ষন ও জনপ্রিয়তা ।   ‘ ইনুমা এলইশ ’  খ্রিস্টপূর্ব দ্বাদশ শতকে লেখা হয়েছিল ,  যদিও বিষয়বস্তু ছিল প্রাচীন । 
   ইনুমা এলইশ ।  প্রথম দুটি শব্দ থেকে নামকরন করা হয়েছে ।  When on high  =  ইনুমা এলইশ ।  ইনুমা এলইশ  আরম্ভ হয়েছে এ কথাগুলি দিয়ে : 
 When on high the heaven had not been named , 
Firm ground below had not been called by name , 
When primordial Apsu ,  their begetter , 
And Mummu - Tiamat ,  she who bore them all , 
Their waters mingled as a single body , 
No reed hut had sprung forth ,  no marshland had appeared , None of the gods had been brought into being , 
And none bore a name ,  and no destinies determined -  - 
Then it was that the gods were formed in the midst of heaven . Lahmu and Lahamu were brought forth ,  by name they were called . 
   ৪
 ‘ ইনুমা এলইশ ’  অবলম্বনে দেয়ালের গায়ে আঁকা প্রাচীন ছবি
  ‘ ইনুমা এলইশ ’  এর মূল বিষয়বস্তু হল  :   ভয়ঙ্কর এক লোনা জলের দেবী তিলমাৎ কে পরাজিত করেন মারদুক  ।  সে  দেবী মহাবিশ্বের স্থিতি ও ঐক্য নষ্ট করেছিল ।  এ প্রসঙ্গে  Dennis Bratcher লিখেছেন :  The Enuma Elish is a Babylonian or Mesopotamian myth of creation recounting the struggle between cosmic order and chaos .  তিলমাৎ কে হত্যা করে মারদুক  স্বর্গ ও মত্য সৃষ্টি করেন ।  গ্রহ নক্ষত্রের  শৃঙ্খলা প্রতিষ্ঠা করেন এবং মানবজাতি সৃষ্টি করেন । 
 ইনুমা এলইশ  থেকে পাঠ করা যাক - 
 আদিতে দুইজন আদিম দেবদেবী ছিলেন ।  ইহারা হইলেন আপসু এবং তিয়ামাৎ ।  আপসু ছিলেন সুমিষ্ট জলের দেবতা এবং তিয়ামাৎ ছিলেন লবনাক্ত জলের দেবী ।  ইহাদের মিলনে মারদুকসহ অন্যান্য দেবদ্বিজের জন্ম হইয়াছিল ।  যাহা হউক ।  পিতা এয়া এবং মা ডামকিনা - র পুত্র মারদুক গভীর অতল হইতে উত্থিত হইয়াছিল ।  সেই অতল হইল পবিত্র আপসুর হৃদয় ।  চারিটি চক্ষু এবং চারিটি কর্ণসহ মারদুক জন্মিয়াছিলেন পূর্নাঙ্গ ,  শক্তিশালী ও রূপবান রূপে  .  .  . কথা বলিবার সময় থুতুর পরিবর্তে অগ্নি নিক্ষিপ্ত হইত  .  .  . তাহার ছিল যাদুকরী শক্তি ,  বায়ূগন ছিলেন তাহার অধীনস্থ ।  বাস্তবিকই ,  মারদুক ছিলেন প্রকৃত বীর ।  জন্মগত নেতৃত্বদানের ক্ষমতা ।  প্রথমে সে ছিল ক্ষুদ্র এক দেবতা ,  পরবর্তীকালে তিয়ামাৎ কে ধ্বংস করিতে ইগিগির রাজা নির্বাচিত হইয়াছিলেন ।  তিয়ামাৎ - ভয়ঙ্করি জলদেবী ,  যে  আদিম বিশৃঙ্খলা বলিয়া প্রতিভাত হয় ।  তিয়ামাৎ ছিল প্রাচীন দেবগনের অর্ন্তগত ,  ক্ষুদ্র দেবগনকে সে র্ভৎসনা করিত ও অপমান করিত ।  তাহাকে ধ্বংস করিবার ভার মারদুক এর উপর অর্পন করা হইয়াছিল  ।  তিয়ামাৎ কে  ফাঁদে ফেলিতে মাদরদুক জাল লইলেন  .  .  . তাহার পর বায়ূকে আহব্বান করিলেন রথে উঠিলেন ।  পিছনে তাহার অনুগত সৈন্যদল চলিল ।  কোথায় তিয়ামাৎ ?  জগৎ প্রকম্পিত হইল ।  তিয়ামাৎ - এর হুঙ্কারধ্বণি অনুসরণ করিয়া মারদুক ছুটিলেন ।  তিয়ামাৎ কে মারদুক দেখিতে  পাইলেন ।  তিয়ামাৎ মারদুক এর জাদুকরি শক্তি নিষ্ক্রিয় করিতে চেস্টা করিলেন ।  মাদদুক ছিলেন চতুর ।  মারদুক তিয়ামাৎ কে সম্মূখ সমরে আহবান করিলেন ।  তিয়ামাৎ সম্মত হইল । 
    তিয়ামাৎ
 মারদুক এবং তিয়ামাৎ - এর মধ্যে লড়াই চলিল ।  অবশেষে মারদুক বায়ূর সাহায্য নিয়া তিয়ামাৎ কে  জালে আবদ্ধ করিতে সক্ষম হইল ।  তিয়ামাৎ মারদুককে গিলিয়া খাইতে চেষ্টা করিল  .  .  . কিন্তু মারদুক তাহার ভিতরে ইমহুললুকে  ( বায়ূর নাম )  প্রবেশ করাইয়া দিলেন ।  এই বায়ূ তিয়ামাৎ এর ভিতরে গভীর আলোড়ন সৃষ্টি করিয়া তাহার মুখ খুলিয়া উপরে উড়াইয়া নিয়া গেল  .  .  . তাহার পর বীর মারদুক তিয়ামাৎ কে লক্ষ করিয়া তীর ছুড়িল  .  .  . ইহাতে তিয়ামাৎ এর উদর ও হৃদয় ছিন্নভিন্ন হইয়া গেল ।  বিজয়স্বরূপ মারদুক তাহার মৃতদেহের উপরে পা রাখিয়া দাঁড়াইল । 
   মারদুক এবং তিয়ামাৎ - এর মধ্যে লড়াই
 তিয়ামাতের মৃত্যু হইলে মারদুক তিয়ামাৎ এর দলের সৈন্যদের পদদলিত করিয়া ধ্বংস করিল ।  তিয়ামাৎ এর মরদেহ লইয়া কী করিবে ভাবিয়া পাইল না ।  সে  তিয়ামাৎ - এর খুলি ভাঙিগা ফেলিল ,  তাহার ধমনী হইতে রক্ত বাহির করিয়া জগতের চতুর্দিকে ছড়াইয়া দিল ।  অতঃপর মৃত তিয়ামাৎ কে  দুই টুকরা করিয়া উর্ধ্বাকাশে তুলিয়া ধরিল ।  উপরের অংশ দিয়া আকাশের খিলান গড়িলেন ।  তিয়ামাৎ এর চক্ষুদ্বয় দ্বারা টাইগ্রিস ও ইউফ্রেতিস নদীর উৎসধারা সৃষ্টি করিলেন ।  এবং তাহার স্তন  দিয়া পর্বতরাশি গড়িলেন  । 
অশুভ তিয়ামাৎ নিহত হওয়ায় দেবতাগন হর্ষ করিলেন ।  তাহারা মারদুককে নানাবিধ উপহার দিলেন ।  সেই সঙ্গে পঞ্চাশটি পবিত্র নাম উপহার দিলেন ।  ইহার কয়েকটি হইল -  
 বেল
আসারু
আসার - আলীম
আসার - আলীম - নুননা
টুটু
জি - উককিন - না
জি - কুগ
আগা - কুগ
টুকু
শাজু
জিসি
শুহরিম
শুহগুরিম
জাহরিম
   .  .  .  মারদুক তাহার নির্মিত আকাশের সীমানা নিরীক্ষণ করিলেন ।     ব্যাবিলনকে তাহার আবাসস্থল নির্বাচিত করিলেন ।  ব্যাবিলন কে বসবাসের উপযোগী করিবার জন্য মানবজাতি তৈরি করিলেন  ।   
   মারদুক ।  মারদুক এর স্ত্রীর নাম সারপানিতুম ।  পুত্রের নাম নাবু - ইনি প্রজ্ঞার দেবতা । 
  কয়েকটি পশুর সঙ্গে মারদুক সংশ্লিষ্ট; এই পশুগুলি হল :  ঘোড়া ,  কুকুর এবং চেরা জিভের ড্রাগন ।  এরা পবিত্র বলে গন্য হত ।  মারদুক  যুদ্ধরথে চড়ে বেড়াতেন; হাতে ধনুক ,  বর্শা ,  জাল কিংবা স্বর্গীয় বজ্রের অস্ত্র ।  ।  এমন ছবি পাওয়া যায় ।  তবে ,  হাতে তরবারি নিয়ে  হাঁটছেন - এমন ছবিই পাওয়া গেছে বেশি ।  
   মারদুক ।  ড্রাগনের পিঠে । 
 ব্যাবিলনে মারদুক এর দুটি প্রধান উপাসনালয় ছিল । 
 ( ক )  এসাগিলা ।  এবং  ( খ )  এতেমেনাকি । 
এসাগিলা উপাসনালয়ে নববর্ষের সময় পবিত্র   ‘ ইনুমা এলইশ ’   থেকে পাঠ করা হত ।  
   এসাগিলা; বাঁয়ে ইউফ্রেতিস নদী । 
   এতেমেনাকি ।  জিগুরাট ।  এর ওপর মারদুক এর উপাসনালয় ছিল ।  দক্ষিণে এসাগিলা ।  বাঁয়ে ইউফ্রেতিস নদী ।  এর মানে ব্যাবিলন নগরে মারদুক এ টেম্পল কমপ্লেক্সটি ছিল ইউফ্রেতিস নদীর পূর্বতীরে ।  
  তথ্যসূত্র : 
   

                    




গল্প :  অতীত



                        ইমরান বলল ,  মা ,  রান্নাঘরে ।  চল ,  এই ফাঁকে  তোমাকে হরিণ আর ময়ূর দেখিয়ে আনি  ।  লাল রঙের সিরামিক ইটের দোতলা বাড়িটির পিছনে অনেকটা জায়গা জুড়ে  বাগান ।  এই মুহূর্তে নভেম্বরের  মিষ্টি রোদে ভরে আছে ।  দূরে উঁচু দেয়াল ঘেঁষে নাড়িকেল গাছের সারি ,  একটা আমলকি গাছ ,  জলপাই গাছ আর জাম গাছ  আর মেহেদির ঝোপ; ঝোপের ওপাশে একটা হরিণ উঁকি মারছে ।   এপাশে সূর্যমূখী ঝাড় ,  ঝাড়ের ঠিক পাশেই একটা  ময়ূর আর ডিম্বাকৃতির একটি সুইমিংপুল ,  সুইমিংপুলে সবুজ পানি ,   দোলনা ,  মার্বেল পাথরের একটা পরীমূর্তি । ওইদিকে তাকিয়ে মেঘনা অবাক হয়ে যায়  ।   এই মুহূর্তে  ও দোতলার প্রশস্ত খোলা টেরেসে দাঁড়িয়ে আছে ।  ওর পাশে ইমরান দাঁড়িয়ে সিগারেট টানছিল ।  সাদা রঙের টি - শার্ট আর কালো রঙের প্যান্ট পরে আছে ইমরান ।   কোঁকড়ানো চুল ,  ফরসা মুখ ,  চোখে চশমা ।  দারুন মিস্টি চেহারা ।  মেঘনা উচ্ছ্বসিত কন্ঠে বলল ,  আশ্চর্য !  হরিণ আর ময়ূর একেবারে সত্যি মনে হচ্ছে । ইমরান হাত নেড়ে হেসে বলে ,  আরে না !  ওসব পাথরের তৈরি ।   আসলে আমার বাবা ভীষণ সৌখিন মানুষ ছিলেন ।  হঠাৎই প্রসঙ্গ পরিবর্তন করে মেঘনা বলল ,  আমার কেমন ভয় ভয় করছে ইমরান । ভয় করছে ?  কেন ?  আজ তোমার মায়ের সঙ্গে আমার দেখা হবে । আহা ,  মা - ই তো অনুযোগ করে বলল ,  মেঘনার কথা এত বলিস ,  মেয়েটাকে একবার দেখালি না ।  কথাটা শুনে নিশ্চিন্ত হল মেঘনা  ।  ইমরানের সঙ্গে পড়ছে মেঘনা ,  ইমরানকে ভালোওবাসে ।  মেয়েদের ভালোবাসা ঘিরে নানারকম দুশ্চিন্তা আর  উদ্বেগ জড়িয়ে থাকে ।  ইমরানকে ভালো লাগলেও ওর পরিবারের অন্যরা কেমন কে জানে ।  আজ ইমরান ওর মায়ের সঙ্গে দেখা করাতে নিয়ে এসেছে  ।  ইমরানদের ছোট সংসার ।  বাবা নেই ,  মা আর বড় এক বোন ।  সে বোনের বিয়ে হয়ে গেছে ,  এখন অষ্ট্রেলিয়ায় থাকে ।  মেঘনা জানে ,  উত্তরার এই জমি কিনেছিলেন ইমরানের  দাদা ।  তারপর ওর বড় বোনের বিয়ের ঠিক আগে ওর বাবা এই বাড়ি করলেন  ।  ইমরানদের দেশের বাড়ি শিবপুর ।  অনেক জায়গা জমি আছে ,  কোল্ডস্টোরেজ আছে ,  ঢাকা - শিবপুর রুটে চারটা বাসও আছে ।  এসব ম্যানেজার দেখা শোনা করে ।  অবশ্য মেঘনাদের এত কৌলিন্যও নেই ,  এত বৈভবও নেই ।  ও ফরিদপুরের সাধারণ ঘরের মেয়ে ,  বাড়ি মধুখালী  ।  বাবা নুরুল আলম মধুখালি সদরের একটি  স্কুলের শিক্ষক ।  তাঁরই একমাত্র কন্যা মেঘনা অত্যন্ত মেধাবী ,   উচ্চমাধ্যমিকে দূর্দান্ত রেজাল্ট করেছিল ।  এখন হলে থেকে পড়ছে  প্রকৌশল বিশ্ববিদ্যালয়ে  ।   মার  আসতে দেরি হবে ।  চল  কফি খাই ।  ইমরান বলল । চল ।  মেঘনা বলল । টেরেসের ওপর একটা নীল রঙের  প্লাস্টিকের  শেড আছে ।  ওখানে কয়েকটি বেতের চেয়ার ও একটি টেবিল ।  ওরা পাশাপাশি বসল ।  টেবিলের ওপর কফির পট আর কাপ ।  একটা কাপে কফি ঢালল ইমরান ।  তারপর কাপটা  মেঘনাকে দিল ।  মেঘনা অন্যমনস্ক হয়ে কফিতে চুমুক দেয় ।  মেঘনার হাত নিয়ে খেলতে থাকে ইমরান  ।  ঝুঁকে ছোট্ট করে চুমুও খায় মেঘনার কপালে  ।  আফটার শেভ লোশনের মাদক - মাদক গন্ধ পায় মেঘনা ,  ওর পরনে আজ সাদা রঙের সালোয়ার কামিজ ও নীল ওড়না ।   ওপাশে দরজার দিকে তাকিয়ে আলতো করে মেঘনার স্তন ছুঁয়ে দেয় ইমরান  ।    দূরন্ত বাতাসে মেঘনার চুল উড়ছিল ।  লাল রঙের সিরামিক ইটের এই বিশাল সুন্দর বাড়ি ,  বাগান ,  বাগানের সুইমিংপুল ,  পাথরের হরিণ / ময়ূর -  এসবই  ওর স্বপ্নের মতো লাগছে ।   মুখ তুলে আকাশের দিকে তাকায় মেঘনা ।  আকাশের রং  আজ ফিরোজা ।   বড় সুন্দর শব্দহীন  গম্ভীর আকাশ   ।  ওই ফিরোজা রঙের বিরাট আকাশের নীচে  বুকটা হিম হয়ে আসে মেঘনার ।  ইমরান ওর ঠিক পাশে; এই দৃশ্য তো আর মিথ্যে নয় ।  তা হলে ?  তা হলে স্বপ্নে প্রায়ই কেন দেখছে ওর জীবন থেকে হারিয়ে গেছে ইমরান ?   মেঘনার নিঃশ্বাস আটকে আসে ।  মেঘনার কত শখ ইমরানকে নিয়ে  মধুখালী যাবে ।  মাসে একবার মধুখালী যায় মেঘনা ।  মধুখালিতে ওদের ছোট্ট টিনশেডের বাড়িটা রামবিহারী স্কুলের ঠিক পাশে ।  মধুখালি গেলেই ঘুরে বেড়ায় বোস পাড়া ,  কালীমন্দির ,  আমবাগান ,  চৌধুরী বাড়ির ভাঙা পাঁচিল পেরিয়ে চৌধুরী দীঘির কালো পানি ,  তার ভাঙা ইটের  পুরনো ঘাট  .  .  . কিশোরী বয়েসে ওই ঘাটে  বসে বাবার সঙ্গে  কত গল্প করেছে মেঘনা ।  বাবার সঙ্গে মেঘনার সম্পর্ক  বন্ধুর মতো ।  একমাত্র মেয়ে বলেই হয়তো ।  বাবা ইমরানের সঙ্গে সর্ম্পকের ব্যাপারটা জানে ।  চৌধুরীদের দীঘির পুরনো ঘাটে বসে বাবা কত যে গল্প বলতেন  .  .  .  চৌধুরী দীঘিতে ডুবে চৌধুরী বাড়ির কোন বউ আত্মহত্যা করেছিল ।  সে কথা শুনে গা ছমছম করত মেঘনার ।   কিশোরী মেঘনা  চৌধুরীদের মেজ বউয়ের মুখটি ভাবার চেষ্টা করত  ।  মধুখালি শহরে আরেকটি আত্মহত্যার ঘটনা বয়স্করা আজও মনে রেখেছে ।    হিরণ  নামে মেঘনার বাবার একজন খুব প্রিয় বন্ধু ছিল  ।  বোস পাড়ায় থাকত হিরণ  কাকা ।  মেঘনা কখনও  হিরণ  কাকা কে দেখেনি ,  দেখার কথাও নয় ।  তবে বাবা হিরণ কাকার গল্প করে ।  বাবার সঙ্গে একই স্কুলে পড়ত হিরণ কাকা ।   হিরণ কাকা স্পর্শকাতর ছিল ,  ছবি আঁকত ।  হিরণ কাকার আঁকা অনেক ছবি বাবার কাছে আছে ।  বাবা এখনও সে ছবি নেড়ে চেড়ে দেখে ।   আজকাল প্রায়ই একটা  স্বপ্ন দেখে  মেঘনা ।  স্বপ্নে   কে যেন মেঘনাকে কী বলতে চায়  ।  ওর মনে হয়  হিরণ কাকা ।  স্বপ্নে প্রায়ই দেখে ইমরান ওর জীবন থেকে হারিয়ে গেছে ।  স্বপ্নটা কালও একবার দেখল ।  কে যেন এ বাড়িতে আসতে নিষেধ করল ।  হিরণ কাকা ?   মেঘনা ক্ষীন উদ্বেগও  বোধ করে ।  কিশোর বয়েসে  হিরণ  কাকা  চৌধুরী বাড়িরই এক মেয়েকে ভালোবেসে ফেলেছিল ।  চৌধুরী বাড়ির সেই মেয়ের নাম ছিল আফসানা ।   মধুখালীর জমিদার বসন্ত নারায়ণ আশ্বিন মাসে   বারোয়ারী দূর্গা পূজা করতেন  ।  চৌধুরী বাড়ির মেয়েরা যেত পূজা মন্ডপে ।  হিরণ কাকা আফসানাকে প্রথম দেখেছিল পূজা মন্ডপে  .  .  .   সবুজ পাড় সাদা শাড়ি পরা একজন অভিজাত চেহারার  মহিলাকে আসতে দেখে চট করে উঠে দাঁড়িয়ে ওড়না ঠিক করে নেয় মেঘনা  ।  বুকটা ধক করে ওঠে ।  ইমরানের মা ?   মহিলার বয়স ষাটের কাছাকাছি ফরসা ,  চুলে মেহেদি ,  চোখে সোনালি ফ্রেমের চশমা ।  নাকে নাকফুল ।  সম্ভবত হীরের ।   আমার মা ।  ইমরান বলে ।  মেঘনা ঝুঁকে সালাম করতে যাবে -  তার আগেই  মেঘনা  কে বুকে টেনে নিলেন মহিলা  ।  বললেন ,   থাক ,  থাক ।  বেঁচে থাক মা ,  বেঁচে থাক ।  তারপর মেঘনার থুতনি নেড়ে বললেন ,  বাহ্ ,  কী সুন্দর দেখতে ।   যেন রাজ - রাজেশ্বরী ।  ইমরান বলল ,  মেঘনা ,  তুমি আম্মুর  সঙ্গে বসে গল্প কর ।  আমি একটু গ্যারেজে যাচ্ছি ,   গাড়িতে সমস্যা হচ্ছে । মেঘনা আশ্বস্ত হয়ে মাথা নাড়ল ।  মেঘনা আসলে   আলাদা কথা বলে  ইমরানের মায়ের মনোভাব  বুঝতে চায়;  এর কারণ আছে ।   ইমরানরা বিশাল বড়লোক ,  এবং সবই ইমরানের মার নিয়ন্ত্রনে ।  ইমরান মেঘনাকে যতই ভালোবাসুক ,  এ মহিলা না বাজিয়ে সহজে  কাউকে ছেলের বউ করবে না  ।  মেঘনা উদ্বেগ বোধ করে ।  ইমরান চলে যায় ।  ইমরানের মা বসতে বসতে বলল ,  আমি এতক্ষণ রান্নাঘরে ছিলাম মা ।  কাজের মেয়েটার আবার কাল থেকে জ্বর ।  তুমি মুগডাল খাও তো ?  অবশ্য রুই মাছের আলাদা তরকারি রেঁধেছি । আপনি মিছিমিছি এত কষ্ট করতে গেলেন কেন খালাম্মা ?  কষ্ট আবার কী - রান্না আমি নিজেই করি ।  কাজের মেয়েরা শুধু সাহায্য করে  ।  আমি না রাঁধলে ইমরান খেতে পারে না ।  আমার প্রতি ছেলের আবার খুব টান ।  মা - ছাড়া থাকবে না বলে ইন্টারমিডিয়েট পাস করার পর বাইরে পড়তে গেল না ।  আর এত বড় ব্যবসা ,  ধীরে ধীরে ওকেই তো বুঝে নিতে হবে ।  এসব কথা মেঘনা জানে ।  আচ্ছা ,  ইমরান বলল তোমাদের দেশের বাড়ি  ফরিদপুর  ।  ফরিদপুরের ঠিক কোথায় বল তো ? ফরিদপুরের মধুখালি । ইমরানের মা চমকে উঠলেন ।  মেঘলা অবাক হয়ে যায় ।    মধুখালি সদরে ? মেঘনা মাথা নাড়ে ।  সদরে কোথায় ? রামবিহারী স্কুলের পাশে । মেঘলা আবারও অবাক হয়ে ইমরানের মা কে  চমকে উঠতে দেখল ।    তোমার বাবা কি করেন ? স্কুলে পড়ান । নাম ? নুরুল আলম  । ওহ্  ।  আমিও মধুখালির মেয়ে । তাই !  ইমরান কখনও বলেনি । তার কারণ আছে ।   ইমরান জন্মের পর থেকে ওর বাবা - চাচাদের দেখেছে ,  দাদাকে দেখেছে ।     জন্মের পর ইমরান কে নিয়ে কখনও  মধুখালি যাওয়া হয়নি । ওহ্  । আমি মধুখালির চৌধুরী পরিবারের মেয়ে ।  ওহ্  ।  মেঘনার বুক কেঁপে ওঠে ।  ওর মুখ ফসকে বেরিয়ে যায় ,   আমি   বাবার মুখে আপনাদের কথা অনেক শুনেছি । কি শুনেছ !  ইমরানের মায়ের কন্ঠস্বর  কেমন শীতল হয়ে ওঠে ।  মেঘনা বলল ,  এই যেমন  -   চৌধুরী পরিবারের পূর্বপুরুষ জমিদার ছিল ।  তবে  তারা গরীব - দুঃখিদের অনেক দান - খয়রাত করতেন ।  মধুখালি শহরের আম বাগান আর রেলগেটের দু ’ পাশের জমি চৌধুরী পরিবারের ছিল ।  আপনাদের এক পূর্বপুরুষের  হাতি পোষার শখ ছিল ,  তিনি হাতির পিঠে চড়ে জমিদারী দেখতে যেতেন ।  এসবই বাবার মুখে শুনেছি । ও বুঝেছি ।  ভদ্রমহিলাকে এবার নিশ্চিন্ত মনে হল ।  একটু ঝুঁকে প্রায় ফিসফিস করে জিজ্ঞেস করলেন ,   চৌধুরী পরিবার সম্পর্কে অন্য রকম কিছু শুনেছ ? অন্যরকম মানে ? মানে নেগেটিভ কিছু ?  ওহ্ ,  হ্যাঁ ।   মেঘনা বলল  ।  নিজের অভিনয় ক্ষমতায় নিজেই মুগ্ধ হয়ে গেল ।  কি শুনি !  ভদ্রমহিলা ঝুঁকে পড়লেন ।  চশমার কাচের ওপাশে গভীর কৌতূহলে চোখের মনি দুটি ঝিকমিক করছে ।  বলব ?  আপনি যদি কিছু মনে করেন ।  মেঘনা বলল । আমি কিছু মনে করব না ।  বল ।  চৌধুরী পরিবারের কোন্ বউ নাকি চৌধুরী দীঘিতে ডুবে আত্মহত্যা করেছিল । ওহ্ ,  হ্যাঁ ।   উনি আমার মেজ চাচী ।  মেজ চাচা কলকাতায় গিয়ে আরেকটি বিয়ে করেছিলেন - সেই শোকে ।  এসব কত কাল আগের কথা ।   এখন  এসব কথা ভাবলে আমার  যে  কেমন লাগে ।  আমার দাদা ,  মানে আমার বাবার বাবা তখনও বেঁচে ছিলেন ,  মেজ চাচী মারা যাওয়ার পর দাদা চাবুক দিয়ে মেরে মেরে  আমার মেজ চাচাকে আধমরা করে ফেলেছিলেন  ।  পরে শোনা গেল পুরোটাই গুজব ।  তার মানে মেজ চাচা কলকাতায় গিয়ে আরেকটি বিয়ে করেননি ।  ওহ্  । আঁচল দিয়ে কপালের ঘাম মুছে নিয়ে ইমরানের মা বললেন ,  চাচী মিছিমিছি ডুবে মরল ।  মানুষ হিসেবে চাচী এত ভালো  ছিল  যে কী বলব ।  দেখতেও ভীষণ সুন্দরী ছিল ,  নিজের ছেলেমেয়ে ছিল না ,  আমাদের ,  মানে আমাদের চাচাতো ভাইবোনদের ভীষণ আদর করত ।    আশ্বিন মাসে মধুখালীর জমিদার বসন্ত নারায়ণ   বারোয়ারী দূর্গা পূজা করতেন  ।  চাচী আমাদের পূজা মন্ডপে নিয়ে যেত   ।  বলে অদ্ভুত চোখে মেঘনার মুখের দিকে তাকিয়ে রইলেন ইমরানের মা  ।  মেঘনার শরীর হিম হয়ে আসে ।  চোখের সামনে ভেসে উঠল  হিরণ কাকার মুখ ।  বাবার কাছে হিরণ কাকার সেলফ পোট্রেট দেখেছে মেঘনা ।  কৌশলে সামলে নিয়ে মেঘনা বলল ,  আপনি এখন আর মধুখালি  যান না খালাম্মা ? না রে মা ।  তখন বললাম না - বিয়ের পর কখনও ইমরানকে নিয়ে যাইনি ।  আর গিয়ে কি লাভ - মুরুব্বীরা কেউই আর বেঁচে নেই ,  কে কোথায় ছিটকে পড়েছে ।   আমাদের পরিবার অনেক বড় ছিল ।  চাচাতো ভাইবোন মিলে তিরিশ - চল্লিশ জন তো হবেই ।  ভাইয়েরাও অনেকে ঢাকায় সেটল করেছে ।  এরপর কথা আর জমল না ।  ইমরানের মা বললেন ,  তুমি বসো মা ।  ইমরান এলেই  খেতে বসব ।  তুমি কই মাছ খাও তো ?  হ্যাঁ ,  খালাম্মা খাই । ইমরানের মা চলে গেলেন ।  মেঘনাকে একরাশ বিষাদ গ্রাস করে ।  নীচের বাগানের গাছপালায় সরসর শব্দ তুলে  হঠাৎই হাওয়া অস্থির হয়ে উঠতে থাকে ।  আকাশের   ফিরোজা রং মুছে মেঘলা হয়ে এল ।  এখুনি রোদ মুছে যাবে ।  যেমন মধুখালির কথায়  ইমরানের মার মন মেঘলা হয়ে উঠেছিল ,  সেরকম এখন ফিরোজা রঙের আকাশটি মুছে যাচ্ছে ।   নভেম্বর মাসের মাঝামাঝি ।  এ সময় একবার শীতের আকাশে মেঘ জমে ওঠে ।  অজানা আশঙ্কায় বুক হিম হয়ে আসে মেঘনার  ।  রোদ মুছে আকাশ কালো হয়ে উঠেছে ।    স্বপ্নে হিরণ কাকা এসে বলে ইমরানকে আমি হারিয়ে ফেলব ।   হিরণ কাকা কেন বলে ?   বাবা বলেন ,   সেই যুগের ধনী পরিবারের মেয়েরা যেমন সুন্দরী ছিল তেমনি অহংকারী ছিল ।  তারপরও  হিরণ  অনেকটা মরিয়া হয়ে স্বরসতী পূজার সময় আফসানাকে প্রেম নিবেদন করে ।  আফসানা অহংকারী ছিল ।  বলেছিল ,  বামুন হয়ে চাঁদ ধরা শখ !  রাগে - দুঃখে - অপমানে গলায় দড়ি দিয়ে আত্মহত্যা করে হিরণ ।  মেঘনা  দীর্ঘশ্বাস ফেলে ।  নীচের বাগানের রোদ ঝলমলে আমলকি গাছের পাতার দিকে চেয়ে মেঘনা ভাবল :   আশ্চর্য !  আমি কী সুখি ।  দু ’ দিন পর ইমরানের সঙ্গে বিয়ে হতে যাচ্ছে ।  আর ,  হিরণ কাকাকে অপমানিত হয়ে আত্মহত্যা করতে হল !   পৃথিবীর নিয়ম ভারি অদ্ভূত ।   .  .  .  তখন   ইমরানের মা জিজ্ঞেস করলেন ,   চৌধুরী পরিবার সম্পর্কে অন্য রকম কিছু শুনেছ ,  মানে নেগেটিভ কিছু ?  এখন অনেক কিছু যেন পরিস্কার হয়ে যাচ্ছে ।  ইমরানের মা চৌধুরী পরিবারের মেয়ে ।  কিন্তু ,  কোন্ জন ?  আফসানা হলে বাবা বিয়েতে কিছুতেই রাজি হবে না ।   অতীত !  অতীত !  অতীত তার নখরসহ রোমশ থাবা বাড়িয়েছে নিশ্চিন্ত ভবিষ্যতের দিকে ।  মেঘনার বুকের ভিতর অতল গহব্বর থেকে উঠে আসে হাহাকার । সাদা রঙের টি - শার্টে  কালিঝুলি মেখে ফিরে এল ইমরান  ।  ওকে দেখে স্বস্তি পেল না ,  বরং খসখসে কর্কস কন্ঠে জিজ্ঞেস করল ,  গাড়ি ঠিক হল ?   হ্যাঁ ।   মাকে তোমার কেমন লাগল শুনি ?  রুমালে হাত মুছতে মুছতে জিজ্ঞেস করল ইমরান । ভালো ।  কত গল্প করলেন  .  .  .  আচ্ছা তোমার মায়ের নাম কি আফসানা ? সেটা মাকে জিজ্ঞেস করলেই পারতে ।  বলে হাসল ইমরান  ।  তারপর ঝুঁকে মেঘনার কপালে চুমু খেল  ।  মেঘনার বিচ্ছিরি অনুভূতি হয় ,  যেন একদলা দুর্গন্ধময় উষ্ণ লালা ছড়িয়ে পড়ে কপালে  ,  তারপর গড়িয়ে চোখের পাঁপড়িতে জড়িয়ে যায় ।  আহা ,  বলই না ।  তোমার মায়ের নাম কি আফসানা ?  মেঘনার  প্রায় চেঁচিয়ে ওঠে ।  ওর বুক ভীষণ কাঁপছে । হ্যাঁ । 






গল্প :  কপিল  ( তৃতীয় পর্ব ) 



                        সরযু নদীর ধারে মিত্রাঋষি  সরণি ।  সেই মিত্রাঋষি  সরণি  তে সঞ্জয়দের বাড়ি ।   দোতলা  ।  প্রাঙ্গনে আর অলিন্দে অসংখ্য কারুকাজ করা প্রস্তর স্তম্ভ ।   এরই মধ্যে একদিন ও বাড়ি থেকে ঘুরেও এসেছে কপিল ।   অনুরূপাকে এক পলক দেখার জন্য মনের মধ্যে কেমন যেন করছিল ।  বারবার মনে হচ্ছিল অনুরূপার চোখ দুটি গভীর রঙের -  সবজে - কালো আর আয়ত ।  সঞ্জয় তার বউটিকে আড়ালেই রাখল ।  কয়েকটা দিন  মন খারাপ হয়ে রইল ।   ধর্মশালার  অন্ধকার ঘরে  শুয়ে থাকে ।  তখন  এক - এক করে ঘনায়মান অন্ধকারে ভেসে উঠতে লাগল  অপরূপ দৃশ্যগুলি   .  .  .  সন্ধ্যার অন্ধকার পায়ে - পায়ে জড়িয়ে কে যেন ঘরে ফিরছিল ।  পথের দুপাশে মৃদু জ্যোস্না ।  একটা মাঠ  মাঠের পাশেই একটা খাল ।  অনেকক্ষন ধরেই খালের জলের রং বদলে যাচ্ছিল  ।  সে বদলে - যাওয়া জলের দিকে তাকিয়ে ছিল সে ।  জলে অস্তরাগের  চিহ্ন ।  লাল আভা ।  আকাশের  রংও বদলে যাাচ্ছিল দ্রুত  ।  কতগুলি কাকও উড়ছিল ।  চেনা - অচেনা পাখিরা কলতান তুলে  ফিরে যাচ্ছে যার - যার নিড়ে ।  আর একটা ছিপ নৌকাটি জলের ওপর স্থির হয়ে রয়েছে ।  কদিন ধরে সঞ্জয় বলছিল ওর বাড়িতেই থাকার জন্য ।  তাতে পাঠদানে সুবিধে হয় ।  কপিল এখনও সিদ্ধান্ত নিতে পারেনি ।  অযোধ্যার মতন  প্রায় - অচেনা একটি নগরে সঞ্জয় তার নিঃসঙ্গ জীবনে সঙ্গ দিচ্ছে ,  ভাষা শেখাচ্ছে   - এই তো যথেষ্ট ।  সেদিনও কথাটা তুলে সঞ্জয় বলল ,  তুমি না - হয় আমার বাড়িতেই উঠে এস কপিল ।  ধর্মশালার রান্নার যা ছিরি ,  শুনেছি প্রায়ই নাকি ওরা খালি কাচকলা সেদ্ধই খেতে দেয় ।  কথাটা সত্যি ।  তবু কপিলের সঞ্জয়দের বাড়িতে উঠতে সঙ্কোচ হয় ।  হলেও ,  অনুরূপাকে দেখার ইচ্ছেটাও তীব্র হয়ে উঠছিল তার মধ্যে ।  সঞ্জয় সুখি ।  অনুরূপা কি সুখি ?  দিন কাটে । কপিল একবার  সঞ্জয়কে কথায় - কথায় বলেছিল ,  মার মুখে শুনেছি আমার জন্ম নাকি ৪ ফাল্গুন  ।  সঞ্জয় কথাটা মনে রেখেছে ঠিকই ।  গত ফাল্গুন মাসে সঞ্জয় ভোজ পাতায় লেখা বেদ উপহার দিল কপিলকে ।  কপিল মেধাবী ।  সংস্কৃত ভাষাটা এখন অনেকটাই আয়ত্বাধীন ।  গভীর মনোযোগ সহকারে বেদ পড়ছে সে ।  তার মাথার মধ্যে সারাক্ষনই বেদের সেই সংশয়ী শ্লোকগুলি ঘোরে :  কস্মৈ দেবায় হবিষা বিধেম - কার উদ্দ্যেশ্যে হবিদান করব ।  ১০ / ১২১ কেই - বা নিঃসংশয়ে জানে ,  কে বলবে ,  কোথা থেকে উদ্ভূত হয়েছে কোথায় উৎস এ সৃষ্টির  .  .  . সেই হয়ত জানে ,  কিংবা সেও হয়ত জানে না  ( ১০ / ১৩০ / ৬ , ৭ ) কে সেই ইন্দ্রকে দেখেছে  ?  কার স্তব করি আমরা  ?   ( ৮ / ১০০ / ৩ ) হরিণজালির খালের পাশে সুপারি গাছে ঘেরা  মাঠটায়  বসে আমি কি এই কথাগুলিই ভাবিনি ?  তা হলে ?  তা হলে কি আমার হৃদয়ও  বেদকর্তাদের হৃদয়ের মতন  ?  ভাবতে - ভাবতে কপিল শিউরে ওঠে ।  একা - একা ভোর বেলাকার সরযুর পাড়ে দাঁড়িয়ে উন্মাদের মতন চিৎকার করে ওঠে কপিল -  কস্মৈ দেবায় হবিষা বিধেম !  কস্মৈ দেবায় হবিষা বিধেম  !  !  কস্মৈ দেবায় হবিষা বিধেম  !  !  !  আর্যাবর্ত শূদ্রের হোক ।  আর্যাবর্ত শূদ্রের হোক ।  আর্যাবর্ত শূদ্রের হোক ।  আর্যাবর্ত আমার কাছে শূদ্রাবর্ত । অনুরাধার সঙ্গে প্রায়ই দেখা হচ্ছে ।  অনুরাধা মিলিত হতে চায় ।  লতাদি চায় না ।  তাতে দৃশ্য - অদৃশ্যের টানাপোড়নে  মাথা ধরে যায় কপিলের ।  তখন অনুরাধাকে এড়াতে নানা রকম কৌশল প্রয়োগ করতে হয়  ।  একদিন অনুরাধা কপিলের হাত ধরে বলে বসল ,  চল না দাদা ,  আমরা অস্মক রাজ্যে পালিয়ে যাই ।  এই নগরে  আমার হাঁপ ধরে গেছে । কপিল মাথা নীচু করে বলল ,  তা সম্ভব নয় রাধা । অনুরাধা ফুঁসে ওঠে -  কেন ? কপিল দেওয়ালের দিকে তাকিয়ে বলল ,  আমার অনেক কাজ  ।  কাজ আগে শেষ হোক ,  তারপর ভেবে দেখব ।  কী কাজ শুনি ?  অনুরাধা কাতর কন্ঠে শুধোয় । কী করে বোঝায় কপিল ?   সে বরং এড়িয়ে যায় ।  সে বরং আরও মন দিয়ে খুঁটিয়ে - খুঁটিয়ে অনুরাধার জীবনকাহিনি শোনে ।  অনুরাধার জীবনকাহিনি শুনে - শুনে যতটা শেখা হচ্ছে   -  বেদপাঠে ততটা নয় ।  বেদে অনুরাধাদের দুঃখকষ্টের কথা লেখা নেই কেন  !  বেদ তা হলে কারা লিখেছে ?  বলা হয় বেদ অপৌরুষেয় ।  এর মানেই - বা কী ।  পৃথিবীর মানুষের গ্রন্থ কেন শরীরহীন সত্বা লিখবে ?  একটা গ্রন্থ  ‘ হবি ’  -   ‘ হবি ’  করে শেষ হয়ে গেল ।  মেধার এমন অপব্যবহার !  যে গ্রন্থে নারীপুরুষের সম্পর্কের জটিলতা আলোচিত হয়নি সেই গ্রন্থ লোকসমাজে এত গ্রহনযোগ্যতা পায় কী করে ! আশ্চর্য !  একা হলেই শূদ্র বালকটির আর্তচিৎকার কানে বাজে ।  লেখার সময় হল বুঝি  ।  কপিল এখন  জানে  সাংখ্য শব্দটার অর্থ সম্যক জ্ঞান ।  সঞ্জয় সেদিন বলেছিল ,  সম্  >  সম্যক , খ্যা  >  জ্ঞান ।  কপিল ঠিক করল প্রথম বইয়ের নাম দেবে ,  সাংখ্যপ্রবচন ।   লতাদির মৃত্যুই তো তার সম্যক জ্ঞান ।  যুক্তির জাল বিছিয়ে লতাদির অপমৃত্যুর ওপর দাঁড়াবে সাংখ্যপ্রবচন ,  লতাদির মৃত্যুর কারণ বিশ্লে¬ষন করবে ।  তবে গদ্যভাষায় ,  গল্পের ভাষায় নয় ।  গল্পের ভাষায় লিখলে পাঠক লতাদির করুণ জীবনকাহিনি সত্যি না - ভেবে গল্পই ভাববে ।  তা হলে কপিলের উদ্দেশ্য পূরণ হবে না ।  অবশ্য গদ্যভাষায় লিখলেও ঘটনার সত্যাসত্য অনেক খানিই বদলে যাবে ।  কপিল এই প্রথম টের পেল ,  সে গদ্য আর গল্পের মাঝখানে দাঁড়িয়ে আছে ।  কার্তিদার উপেক্ষা লতাদির মৃত্যুর কারণ ।  কার্তিকদা পুরুষ ।  পুরুষ সম্বন্ধে লিখতে হবে  -  পুরুষ উদাসীন ,  তাই অপ্রাধান   ।  অপ্রধান বলাতে  কি কার্তিকদার প্রতি  তীব্র ঘৃনাও প্রকাশ পায় না ? সঞ্জয়ের বাবা মারা গেছেন ।  কবিতা লেখা ছেড়ে ব্যবসা দেখছে সঞ্জয়  ।  নির্মাণসামগ্রীর ব্যবসা বলেই ওদের অবস্থা বরাবরই  সচ্ছল ।   সঞ্জয় আজকাল প্রায়ই অনুরোধ করছে তার বাড়িতে থাকার জন্য ,  তাতে নাকি  থাকা খাওয়ার সুবিধে হবে ।  কপিল কী মনে করে রাজি হয়ে গেল ।  লিখছিল বলেই হয়তো ধর্মশালার হইচই ভালো লাগছিল না ।  তা ছাড়া ,  সঞ্জয় তার সমবয়েসি হলেও গুরু ।  ভাষা শিখিয়েছে ।  গুরুগৃহে বাস করা যায় ।  সরযু নদীর ধারে মিত্রাঋষি  সরণিতে সঞ্জয়দের অসংখ্য স্তম্ভবিশিষ্ট বাড়িটির নাম মৈত্রায়ণী ।  পুরনো  বাড়ি বলেই  একতলা অন্ধকার - অন্ধকার ।  মাঝখানে বড় একখানি চাতাল ।  চাতাল ঘিরেই দোতলা বাড়িটি উঠে গেছে ।  বাড়িটায় অসংখ্য ঘর ।  অসংখ্য সিঁড়ি ।    বাড়িভরতি দাসদাসী ।  সারাক্ষন ছোটাছুটি করছে ।  দোতলায় নিরিবিল ঘর পেল কপিল ।  বাড়ির পিছনের টলটলে জলের একটা পুকুর ।  পুকুর পাড়ে কলাঝোপ ।  কলাপাতায় দুপুরবেলার রোদ থমকে থাকে ।   মাঝে - মাঝে লেখা থামিয়ে সেই দিকে চেয়ে থাকে কপিল ।  মনের মধ্যে তখন কেমন একটা ব্যথা টনটনিয়ে  ওঠে  ।  কপিলের কান্না পায় ।  কাঁদতে - কাঁদতে অনুরাধার জীবনের করুণ কাহিনি লিখতে থাকে গদ্যভাষায়  । দিনগুলি  এক রকম কেটে যাচ্ছিল ।  ব্যবসার কাজে আজকাল ভারি ব্যস্ত সঞ্জয় ।  সকেত নামে একটি নগর গড়ে উঠছে কোশল রাজ্যে  ।   নগরের  নির্মাণ সামগ্রী সরবরাহে ব্যস্ত সে ।  প্রায়ই বাড়ি থাকে না ।  একদিন ভর দুপুরে লিখছিল কপিল ,   .  .  .  অচেতন প্রকৃতিই জগৎকারণ  .  .  . লিখতে - লিখতে ঘরের বাতাসে জবাকুসুম তেলের পরিচিত সুগন্ধ পেল সে ।   লেখা থামিয়ে মুখ তুলেই  চমকে উঠল ।  দরজার কাছে একটি মেয়ে দাঁড়িয়ে আছে ।  বয়স আঠারো - উনিশ ।  অপূর্ব সুন্দরী ।  গায়ের রংং  তপ্তকাঞ্চনবর্ণা ।  ফরসা সুন্দর মুখটিতে  দুটি গভীর রঙের সবজে - কালো আয়ত চোখ ।   গায়ের রং চুলগুলি পিছন দিকে টেনে বেঁধেছে ,  জবাকুসুম তেল মেখেছে মনে হল ।  অনুরূপা ?   কপিল -  এর বুক ধক করে উঠল ।  হাতের তালু মেঘে উঠল ।  ভালো করে তাকিয়ে দেখল অনুরূপার  দু গালে সীসে চূর্ণ ,  কপালে চন্দনের প্রলেপ ,  চোখে কাজল ,  নাকে নাকফুল ,  গলায় কী ফুলের মালা  ,  বাহুতে রূপার কেয়ূর ,  স্তন দুটি প্রায় অনাবৃত ।  অনুরূপার  গভীর রঙের সবজে - কালো চোখের দিকে চেয়ে কপিল অন্ধ হয়ে যেতে থাকে ।  অনুরূপা এক পা এগিয়ে এসে প্রায় ফিসফিস করে বলল ,  আমাকে দেখে অবাক হয়েছেন ,  না ? কপিল কী বলবে ।  তার শরীর কাঁপছিল । অনুরূপা বলল ,  আমার স্বামীর মুখে আপনার কথা শুনেছি ,  আপনি সরযুপাড়ে বসে ছিলেন ।  আমার স্বামী আপনাকে দিওয়ালির কথা বলাতে আপনি খুব অবাক হয়ে গেলেন ।  আমার তক্ষুনি মনে হল ,  ইস্ আপনার সঙ্গে যদি আলাপ করতে পারতাম ।  কন্ঠস্বর নয় ,  যেন কিন্নরযন্ত্র ।  কপিল কিন্নরযন্ত্র  শুনে যাচ্ছিল । অনুরূপা হেসে বলে ,  তার ওপর শুনলাম আপনি লেখেন ।  শুনে আপনার সঙ্গে দেখা করার ইচ্ছেটা আরও তীব্র হল ।  কিন্তু ইচ্ছে হলেই কী সব ইচ্ছে পূরণ হয়  .  .  . জানেনই তো  ।  বলে অনুরূপা চুপ করে রইল  ।  একটু পর আবার বলতে লাগল ,  জানেন সীতাদেবীকে না রামচন্দ্র অবহেলা করেছিল ।  রাবণের প্রাসাদে বন্দিনী ছিল বলে সন্দেহবশে সীতার অগ্নিপরীক্ষার আয়োজন করেছিল রামচন্দ্র । কপিল চমকে ওঠে ।  কাহিনির এ - অংশটি তা হলে সঞ্জয় সুকৌশলে এড়িয়ে গেছে ।  অনুরূপা আরও একটু এগিয়ে এল ।  তাতে জবাকুসুমের গন্ধ তীব্র  হয়ে উঠল ।  কপিল অবশ বোধ করে ।   এলোমেল ভোজপাতার দিকে চেয়ে অনুরূপা গাঢ়স্বরে জিজ্ঞেস করল ,  আপনি এখন কী নিয়ে লিখছেন বলুন তো ? কপিল কোনওমতে বলল ,  প্রকৃতি ও পুরূষ ?  লতাদি আর কার্তিকদা । আর নারী  ?  গাঢ় অভিমানী স্বরে বলল অনুরূপা  ।  বলে আরও ঝুঁকে পড়ল নারীদের নিজস্ব কায়দায় ।  তাতে অনুরূপার ধবল গ্রীবা ,  গলার নিচের অংশটুকু আর স্তন দুটি দেখা যায় ।  সে দিকে একঝলক তাকিয়ে কপিল  বলল ,  নারীই তো প্রকৃতি  .  .  .  সীতা দেবী যেমন  .  .  .   রামচন্দ্র পুরুষ  .  .  .  পুরুষ উদাসী । সীতার কথায় বুঝি চোখে জল এল অনুরূপার ।  ও অবরুদ্ধ আবেগ সামলে বলল ,   জানেন আমি শ্রাবস্তীর  কাছেই একটা গ্রামের মেয়ে ।  আমার বাবা বেদজ্ঞ পন্ডিত; কিশোরী বয়েসে বাবার  কাছে বেদপাঠ করেছিলাম ।  বাবা বলে আমার মাথা নাকি পরিস্কার ।  বেদের অনেক শ্লে¬াক আমার এখনও চোখ বুজে বলতে পারি  ।  জানেন ,  আমাদের বাড়ির পিছনে না ছোট একটা পাহাড় ছিল  ।  ভোরবেলা ঘুম ভাঙলেই আমি সেই পাহড়ে চলে যেতাম ।  পাহাড়ে কত যে গাছ ,  সেই গাছে ময়ূর আর বাঁদর আর কতরকমের যে পাখি এসে যে  বসত ,  সেই পাহাড়ে ঝর্ণাও ছিল ,  আমি সেই পাহাড়ের ঢালে খেলে বেড়াতাম ,  ঝরনার জলে আমার সুন্দর মুখ দেখে চমকে উঠতাম; আর কতরকম ফুলই না ফুটে থাকত পাহাড়ের ঢালে ।   ওই পাহাড়ের একটা হরিণের সঙ্গে আমার বন্ধুত্ব হল ।  আমি ওর নাম রাখলাম সূর্য ।  সূর্য প্রতিদিন একটা গাছের তলায় অপেক্ষা করত ।  আমি সূর্যর জন্য খাবার নিয়ে যেতাম ।  কী সুন্দর দিন কাটছিল আমার ,  প্রকৃতির কোলে ,  মেঘলা দিনেও আমার ভালো লাগত জানেন ,  মন খারাপ হত না ,  যাদের মেঘলা দিনে মন খারাপ হয় না তারাই তো সুখি ,  না ?   আহ্ ,  কী বলল অনুরূপা  ?  যাদের মেঘলা দিনে মন খারাপ হয় না তারাই তো সুখি ,  না ?  কথাটা শুনে  কপিলের মরে যেতে ইচ্ছে হল ।  সঞ্জয়  .  .  . সঞ্জয় কি এই প্রাণটাকে বুঝতে পারে ? অনুরূপা বলে যায় ,  বাবা আমার শ্বশুড়কে কেমন করে যেন চিনতেন ।  একদিন জোর করে আমার বিয়ে দিয়ে দিলেন ।  আমাকে একবার জিগ্যেসও করল না বাবা ,  যেন আমার মতামতের কোনও মূল্যই নেই ,  অথচ বাবাকে এত ভালোবাসতাম ।  বাবা যদি আমাকে জিগ্যেস করত আমি বিয়ে করব কিনা   .  .  .  আমি  .  .  .  আমি হয়ত বলতাম ,  না ,  বাবা বিয়ে আমি করব না ।  বাবা হয়তো বলতেন ,  তা হলে তুই কী করবি ?  আমি বলতাম ,  আমি ঝরনা - পাহাড় আর সূর্যর সঙ্গেই জীবনটা কাটিয়ে দেব ?  তারপর একদিন মিশে যাব প্রকৃতিতে ।  বলতে - বলতে ফুঁপিয়ে উঠল অনুরূপা ।  কপিলের কী রকম যে লাগছিল ।  তার হাতটা কাঁপছিল ।  একটু পর কান্না থামিয়ে অনুরূপা  বলল ,  আমি আপনার বন্ধুকে যে ভালোবাসতে পারিনি তা কিন্তু নয় ।   সঞ্জয় কবি ,  আদর্শবাদী পুরুষ ,  আমি ওকে দেখে ঠিকই ভালোবেসে ফেলালাম ।  কিন্তু ,  আমায় যে আমার স্বপ্নজগৎ থেকে আমার ঝরনাপাহাড় থেকে আমার অনুমতি ব্যতীত আমায় যে উৎখাত করা হল -  তার কী হবে বলুন ?  আপনি  .  .  . আপনি  আমার গল্পটা লিখবেন ? কপিল অস্ফুট স্বরে বলল ,  লিখব ।  মনে - মনে বলল ,  আমি তো তোমার আর লতাদি আর অনুরাধার কথাই লিখছি সাংখ্যপ্রবচনে ।  তোমাদের দুঃখই আমার সম্যক জ্ঞান ।   বেদ আমায়  টানেনা ।  আমি  তোমায় নিয়ে যে বইটা লিখব তার নাম দেব -  সেই পাহাড়ে ঝর্ণাও ছিল । দরজার বাইরে কার যেন পায়ের শব্দ শোনা গেল ।  অনুরূপা চকিতে দরজার দিকে তাকাল ।  ওর মুখে ছায়া ঘনাল ।  কপিলের মুখের দিকে তাকিয়ে ভয়ার্ত কন্ঠে বলল ,  আমি এখন যাই ,  জানেন এ বাড়ি তে অনেক চর  .  .  .  আমার স্বামীকে কী বলতে কী বলবে  .  .  . অনুরূপা ক্রস্ত পায়ে চলে গেল ।  কপিল শূন্য বোধ করতে লাগল ।  ওর সর্বাঙ্গে যন্ত্রণা হয় ,  যন্ত্রণা হতে থাকে ।  অনুরূপা এত সুন্দর !  এত নরম !  এত উষ্ণ !  এত মিষ্টি গলার স্বর !  বলল ,  যাদের মেঘলা দিনে মন খারাপ হয় না তারাই তো সুখি ,  না ?  কথাটা শুনে  কপিলের মরে যেতে ইচ্ছে হল ।  অনুরূপা এমন কী লতাদিকেও ভুলিয়ে দিল আজ ।  কপিল জোর করে লেখায় মন দিল ।  পারল না ।   লিখবে কী ।  বারবার অনুরূপার শরীর জীবন্ত হয়ে উঠছিল চোখের সামনে ।  কয়েকদিন কপিলের  লেখা হল না ।  দিনরাত ঘরের মধ্যে নিজেকে বন্দি করে  উদ্ধত শিশ্নটা আদর করে - করে শান্ত  রাখল ।  একরাতে অনুরূপা এল ।  প্রেম কবে নিয়েছিল ধর্ম কিংবা সংঘের শরণ ?  কপিল স্পর্শ করে তার জীবনের দ্বিতীয় নারীকে ।  লতাদিও সে রাতে আর বাঁধা দিতে পারেনি ।  প্রায়ান্ধকারে দু ’ জনের নিঃশ্বাসপ্রশ্বাস একাকার হয়ে যেতে লাগল ।  ক্রন্দনরত অনুরুপার মনে হল  -  ও যেন ওর পাহাড়সমেত  ঝরনা - সূর্য - ময়ূর - পাখিভরা গাছ আর বাঁদরগুলি ফিরে পেয়েছে ।  একদিন ও যা হারিয়ে ফেলেছিল দুজন পুরুষের অযাচিত সিদ্ধান্তের ফলে ।  রাত শেষে প্রায়ান্ধকার ঘরটা ছেড়ে যাওয়ার আগে অনুরূপা বলল ,  আমি অভিমানবশত এতকাল ওর বীজ নিইনি ।  আজ আমার গর্ভ হল ।  বিশ্বাস করুন । অনেকদিন পর কপিল কাঁদল ।  মার কথা মনে পড়ল বলেই কাঁদল ।  মার ইচ্ছে দিল কপিলের বউ আনবে ঘরে  ।  মার সেই ইচ্ছে পূরণ হয়নি ।  আজ কপিল বউ পেল ।  মা দেখল না ।  জীবন মাঝে - মাঝে এমনই ছলনাময় হয়ে ওঠে ।  চলবে  .  .  . প্রথম পর্বের লিঙ্কদ্বিতীয় পর্বের লিঙ্ক 






প্রাচীন পারস্যের দেবতা মিথ্রার উপাখ্যান

   মিথ্রা ।   ইরানের প্রাচীন নাম  পারস্য ।  সেই  প্রাচীন পারস্যের সত্য ,  সংবিধান ,  চুক্তি ,  বিচার ও শপথের  দেবতা ছিলেন মিথ্রা ।   এ ছাড়া মিথ্রা গবাদি পশু ,  নবান্ন ও পানির অভিভাবক ছিলেন ; মিথ্রা কৃষি সংশ্লিষ্ট দেবতা বলেই সম্ভবত প্রাচীন পারস্যের আর্যরা মিথ্রার উদ্দেশ্যে ষাঁড় বলি দিত ।  প্রাচীন পারস্যের কোনও কোনও অঞ্চলে  মিথ্রা কে  সূর্যদেব মনে করা হত  ।  
   পারস্যের মানচিত্র । 
 পরবর্তীকালে পারস্যের ভাষায় পরিবর্তন হয় ।  মিথ্রা নামটিও বদলে হয়ে  যায় ।   মিথ্রা হয়ে ওঠে মিহির ।  মিহির শব্দটি বাংলা ভাষার অর্ন্তগত একটি শব্দ ,  এর  মানে  আগুন ।  বাংলা ভাষার মিহির শব্দের উৎপত্তি  ওই   প্রাচীন পারসিক শব্দ  মিথ্রা থেকে  ।  মিহির শব্দটি কি সংস্কৃত থেকে বাংলায় এসেছে ?  নাকি ফারসি থেকে ?   
    মিথ্রা - উপাসক প্রাচীন  পারস্যের ইরানি আর্যরা ১৫০০ খ্রিস্টপূর্বে প্রাচীন ভারতে এসেছিল ।  যার ফলে  ভারতীয় সংস্কৃত ভাষায় আমরা যে ‌ ' মিত্র '  শব্দটি পাই তার মূলে  মিহির শব্দটি   ।  তার মানে   মিত্র ও মিথ্রা শব্দগত ভাবে অভিন্ন  ।  মিত্র শব্দের মানে  মিত্রতা বা বন্ধুত্ব ।  যা আবার প্রাচীন পারস্যের আভেস্তার ভাষায় সংবিধান ,  চুক্তি এবং শপথ ।    খ্রিস্টপূর্ব প্রথম শতকেই ভূমধ্যসাগরের পূর্ব তীরের রাজ্যসমূহ রোমান সাম্রাজ্যের নিয়ন্ত্রণে  চলে আসে ।  ফলে  এশিয়া মাইনর  ( বর্তমান তুরস্ক  )  
রোমান সাম্রাজ্যের অধীন হয়ে পড়ে ।    এর আগে  এশিয়া মাইনর ছিল  পারস্য সাম্রাজ্যের দখলে ।  প্রাচীন পারস্যের অন্যতম ধর্ম ছিল জরথুশত্রবাদ ।   তবে পারস্যজুড়ে  জরথুশত্র ধর্মের পাশাপাশি জরথুশত্রবাদ -  পূর্ববর্তী সময়ের দেবতা  মিথ্রার উপাসনাও হত ।  
   রোমান সাম্রাজ্যের মানচিত্র ।   এশিয়া মাইনরেই প্রথম  রোমানদের সঙ্গে পারসিক দেবতা মিথ্রার উপাসনার  পরিচিতি ঘটে  ।  বিশেষত রোমান  সৈন্যরা দেবতা মিথ্রা দ্বারা অনুপ্রাণিত হয় এবং দীক্ষিত হয় ।  এরাই  মিথ্রার উপাসনা রোমে নিয়ে আসে ।  পরবর্তী সময়ে মিথ্রার উপাসনায়  তিনটি প্রধান পরিবর্তন আসে ।  প্রথমত :   ধর্মটির নাম হয়  Mithraic mysteries বা  মিথ্রীয় রহস্যবাদ  ( ইচ্ছে করেই মরমী শব্দটি ব্যবহার করলাম না ।  )  দ্বিতীয়ত :   এতকাল পারস্যে যা ছিল প্রকাশ্য ধর্ম  এখন তা হয়ে গেল গুপ্ত !  এবং আমার মনে হয় পরবর্তীকালে খ্রিস্টানধর্মের গুপ্ত স¤প্রদায়গুলির শিকড় এখানেই প্রোথিত  ( যারা ড্যান ব্রাউনের দা ভিঞ্চি কোড পড়েছেন ,  তারা আমার এই কথাটির মানে বুঝতে পারবেন )  ।  মিথ্রাবাদ কেন গুপ্ত হল - প্রকাশ্য হল না - সে নিয়েও ভাবা যেতে পারে ।  তৃতীয়ত :  আমি আগেই বলেছি ,  মিথ্রা কৃষি সংশ্লিষ্ট বলেই সম্ভবত প্রাচীন পারস্যের আর্যরা মিথ্রার উদ্দেশ্যে ষাঁড় বলি দিত ।  নব্য দীক্ষিত রোমানরাও ষাঁড় বলি দিত তবে তারা মিথ্রাকে নভমন্ডলের সঙ্গে প্রবলভাবে সম্পৃক্ত করেছিল  । 
   দেবতা মিথ্রা এবং নভমন্ডলের সম্পর্ক রহস্যময় ও গভীর   কিন্তু প্রশ্ন হল রোমান সৈন্যরা দেবতা হিসেবে মিথ্রাকে কেন গ্রহন করল ? 
সম্ভবত তারা তাদের ক্লিস্ট জীবন থেকে উদ্ধারের আশা করছিল এবং তৎকালে প্রচলিত রোমান ধর্ম - যা মূলত বৈশিষ্ট্যের দিক থেকে প্যাগান ,  সেই সব সৈন্যদের জীবনের আশা - আকাঙ্খা পূরণ করতে পারছিল না ।   এ কারণেই সম্ভবত মিথ্রীয় রহস্যবাদে  দীক্ষিত রোমানরা মিথ্রাকে  মনে করেছিল উদ্ধারকর্তা ।  একটি মিথ্রীয় রহস্যবাদী উপাসনালয়ের  দেয়ালে এই কথাটি খোদিত ছিল  .  .  .  আমাকে উদ্ধার করিতে রক্ত দিবে  .  .  .     মিথ্রা ।  অনেকটা যেন রোমান দেবতার মতো দেখতে ।  মিথ্রাকে প্রধান দেবতা হিসেবে গ্রহন করার আগে রোমানরা জুপিটার মার্স মারকারি মিনার্ভা নেপচুন ভেনাস প্রমূখ মানবীয় আবেগশূন্য দেবদেবীর উপাসনা করত ।  এসব দেবদেবীর অবস্থান স্বর্গলোকে -  সাধারণ মানুষের নিত্যদিনের ব্যথা - বেদনা ও আনন্দ - খুশির বহুদূরে ।   মানুষের আকর্ষন তাই মানুষের হৃদয়ের স্পন্দন বুঝতে সক্ষম এমন দেবতার প্রতি ।   
   ভারতবর্ষেও এমনটি দেখা গিয়েছে ।  নিরাসক্ত ইন্দ্র - বরুনের চেয়ে অনার্য শিব মানুষের প্রাণের  অনেক কাছাকাছি ।  শিব এর এক নাম :   আশুতোষ; এর মানে শিবকে বেলপাতা দিয়ে তুষ্ট করা যায় ।  বাংলায় আবার অন্নদাত্রী দূর্গার প্রবল জনপ্রিয়তা ।  দূর্গার সংসার মানুষ নিজের সংসারের মতোই সাজিয়েছে ।        মিথ্রা  ।  সাধারণ রোমান নাগরিকদের নিত্যদিনের  সুখদুঃখের প্রতি নিরাসক্ত ছিলেন না ?  রোমান সৈন্য ছাড়াও সাধারণ মধ্যবিত্ত ,  সরকারি কর্মচারী এবং দাসরা ছিল  মিথ্রীয় রহস্যের উপাসক ।  কেবল রোমেই  মিথ্রার ৩৫টি উপাসনালয়ের কথা জানা গেছে ।  এ ছাড়া বর্তমান তুরস্ক এবং ব্রিটেন ছিল সেখানেও  .  .  . উপাসনা হত ।  প্রায় ৩০০ বছরেরও বেশি সময় ধরে রোমান সাম্রাজ্যের শাসকগন  মিথ্রীয় রহস্যের উপাসনা করেছে ।  যে কারণে   খ্রিস্টীয় ৩য় ও চতুর্থ শতকে রোমান সাম্রাজ্যে মিথ্রার উপাসনার চরম উৎকর্ষ সাধিত হয় ।  অবশ্য মিথ্রা  খ্রিস্টর কাছে পরাজিত হন ,  যেহেতু রোমান সাম্রাজ্য খ্রিস্ট ধর্মকে রাষ্ট্রধর্ম হিসেবে গ্রহন করে এবং ৩৯১ খ্রিস্টাব্দে থিওডোসিয়ান ড্রিক্রির মাধ্যমে রোমান সাম্রাজ্যে মিথ্রীয় রহস্যের উপাসনা    নিষিদ্ধ ঘোষিত হয় ।  
    একটি মিথ্রীয় উপাসনালয়ের প্রবেশ পথ   দূর্ভাগ্যজনকভাবে মিথ্রীয় রহস্যবাদ সর্ম্পকে সমসাময়িক কোনও  লিখিত নথি পাওয়া যায়নি ।  মিথ্রীয় রহস্যবাদের দীক্ষিতরা তাদের ধর্মবিশ্বাস ,  আচার - অনুষ্ঠান ও অন্যান্য বিষয়ে লিখে যায়নি ।  কাজেই  মিথ্রীয় রহস্যবাদ সম্বন্ধে তেমন কিছু জানা যায় নি ।  বস্তুত  মিথ্রীয় রহস্যবাদ সম্বন্ধে জানা গেছে মূলত প্রত্নতাত্ত্বিক ও শিলালিপি বিচারবিশ্লেষন করে এবং ওই সময়কাল রোমান লেখকদের রচনা থেকে ।  কাজেই মিথ্রীয় রহস্যবাদ সম্বন্ধে তথ্য ভারি অপ্রতুল ।  
      মিথ্রীয় রহস্যবাদী উপাসনালয়; একে বলে Mithraeum .    মিথ্রীয় রহস্যবাদী উপাসনালয়  নির্মাণ করা হত অন্ধকার জানালাশূন্য ভূগর্ভস্থ পাথুরে কক্ষে ।  এর এক কারণ ,  বিশ্বাস করা হত যে  মিথ্রার উদ্ভব পাথর থেকে !  প্রাচীন পারস্যে এরকম বিশ্বাস ছিল কি না বলতে পারব না ।  যা হোক ।   মিথ্রীয় রহস্যবাদী উপাসনালয় একেবারেই  রোমান স্থাপত্যের মতো নয় বরং এই উপাসনালয়ের বাইরের দিক থেকে দেখতে অনাড়ম্বর ।  এটা কি প্রাচ্যের অনাড়ম্বরহীনতার প্রভাব ?  পারস্য তো প্রাচ্যই ।   তবে উপাসনালয়ের অভ্যন্তরটি ছিল মহাকাশের দৃশ্যাবলীতে ভরপুর ।  কেননা ,  আমি আগেই বলেছি ,  মিথ্রা কৃষি সংশ্লিষ্ট বলেই সম্ভবত প্রাচীন পারস্যের আর্যরা মিথ্রার উদ্দেশ্যে ষাঁড় বলি দিত ।  নব্য দীক্ষিত রোমানরাও  ষাঁড় বলি  দিত ,  তবে তারা মিথ্রাকে নভমন্ডলের সঙ্গে সম্পৃক্ত করেছিল  ।  সাধারনত :  ৩০ / ৪০ জন দীক্ষিত একটি উপাসনালয়ের ভিতরে সমবেত হতে পারত ।  বেদির দু ’ পাশে থাকত হেলান দেওয়া বসবার আসন  .  .  .  যেখানে চলত ধর্মীয় ভোজ ।   মিথ্রীয় রহস্যবাদীরা ষাঁড় হত্যা করত ,  যেহেতু প্রাচীন পারস্যে মিথ্রার উদ্দেশ্যে ষাঁড়বলি হত আর মিথ্রাও হত্যা করেছিলেন  ।  ষাঁড়ের চামড়ার ওপর খাবারদাবার রাখা হত ।  
 মিথ্রার উপাসনার উদ্ভব পারস্যে হলেও স্বাভাবিকভাবেই  উপাসনার রীতিতে কিছু  রোমান ধ্যানধারনার মিশ্রন ঘটেছিল ।  বাংলার বাউল স¤প্রদায়ের মতোই   মিথ্রীয় রহস্যবাদী ধর্মটি গুপ্তধর্ম ।  এদের নিজস্ব গূহ্য সাধনপদ্ধতি ছিল যা কেবল দীক্ষিতেরাই জানতে পারে ।  একজন দীক্ষিতের কাছ থেকে অন্য একজন জ্ঞানলাভ করে ।  দীক্ষিতদের সাতটি স্তর ছিল ।  প্রতিটি স্তরেই একটি অধিপতি গ্রহ দীক্ষিতদের পর্যবেক্ষন করত । 
 ১ র‌্যাভেন  ( বুধ ) 
২ নিমফাস  ( শুক্র ) 
৩ সোলজার  ( মঙ্গল ) 
৪ লায়ন  ( বৃহস্পতি ) 
৫ পারসিয়ান  ( চন্দ্র ) 
৬ হেলিওড্রোমাস  (  সূর্য ) 
৭ ফাদার  ( শনি ) 
 আগেই একবার বলেছি যে ,  ওই সময়কার উপাসনালয়ের দেওয়ালেরর ছবি দেখে মনে হয় মিথ্রীয় রহস্যে দীক্ষিতরা  জ্যোতিষশাস্ত্রে গভীর ভাবে বিশ্বাস করত ।  অবশ্য প্রাপ্ত ছবির মধ্যে বৃষবলির ছবিই বেশি ।  বৃষবলি মানে  বসন্ত -  এরকমই বিশ্বাস ছিল মিথ্রীয় রহস্যের দীক্ষিতদের  ।  এ ছাড়া আরও যেসব ছবি পাওয়া গেছে  সেসব হল :  হাইড্রা  ( সাপ )  ,  কানিস মেজর   ( কুকুর )  ,  কোরভাস   ( দাড়কাক )  এবং  লায়ন  ( সিংহ )  ।  মহাকাশে বৃষমন্ডলের ওপর যে পারসিসাস নক্ষত্রমন্ডল রয়েছে  ,  তার সঙ্গেও মিথ্রার সম্পর্ক ছিল  বলে  মিথ্রীয় রহস্যের দীক্ষিতরা গভীরভাবে বিশ্বাস করত ।  
    প্রতিটি প্রার্থনা কক্ষে রয়েছে মিথ্রা পবিত্র ষাঁড় হত্যা করছে ।  
   একে বলে tauroctony .  আসলে এটি নক্ষত্রের সমাবেশের প্রতীক  .  .  . 
 মিথ্রার উপসনায় নারীর অংশগ্রহন একেবারেই ছিল না ।  সম্ভবত প্রাচীন পারস্যে এরকম বিধিনিষেধ ছিল না ।  মনে হয় এটি পুরুষতান্ত্রিক রোমান সভ্যতারই কৃতিত্ব !  রোমান সভ্যতায় আপন সন্তানের উপরই নারীর অধিকার ছিল না  .  .  .  
   একুশ শতকের মিডিয়ার  মিথ্রা 
  মানচিত্র ,  ছবি ও তথ্য  :  ইন্টারনেট 


                    




নিনজা :  সংক্ষিপ্ত ইতিবৃত্ত

  নিনজা ।   কালো পোশাকে ঢাকা মুখ ,   কেবল চোখ দেখা যায় ,  হাতে কাটানা কিংবা কুসারিগামা কি শুরিকেন; চকিতে তার ছায়া সরে যায় পাথুরের প্রাঙ্গনের ওপর ,  কিংবা মাকড়শার মতো দেয়াল বেয়ে উঠতে দেখা যায় ,   বেড়ালের মতো লঘুপদে ছাদের ওপরে হেঁটে যায়  দ্রুত  .  .  . নিচের কোনও ঘরে নিশ্চিন্তে ঘুমাচ্ছে জাপানী সামুরাই যোদ্ধা; তার দেহরক্ষীরা ইতোমধ্যেই  নিহত ।   .  .  .  শব্দহীন বেডরুমের দরজা সরে যায়  ।  চাঁদের আলোয়  ঝিকমিক করে ওঠে সুতীক্ষ্ম কাটানার ব্লেড ।  তারপর  .  .  . কমিক বই কিংবা নিনজা কার্টুন / মুভিতে এরকম ভয়ানক গা ছমছমে দৃশ্য প্রায়শ চোখে পড়ে ।   আততায়ী নিনজা যোদ্ধা অতি গোপনে  কালো পোশাক পরে প্রতিপক্ষ সামুরাই যোদ্ধাদের হত্যা করছে  এমন সুকৌশলে  .  .  .  যেন নিনজা যোদ্ধার আয়ত্বে রয়েছে হত্যার যাদুকরী শিল্প ।  এই নিনজা যোদ্ধাই পপুলার কালচারের আইকন হয়ে উঠেছে  .  .  . মাঝে মাঝে মনে হয় তার কি ইতিহাস  .  .  . 
    নিনজা ।     জাপানের মানচিত্র । জাপানের উত্তর - পুরে চিন ।  যে বৃহৎ দেশটি সুপ্রাচীন কাল থেকেই জাপানকে নানা ক্ষেত্রে  প্রভাবিত করেছে ।  এমন কী নিনজা যোদ্ধাদের উদ্ভবের পিছনেও রয়েছে কয়েক জন চৈনিক সামরিক কর্মকর্তা ও সন্ন্যাসীদের প্রভাব ।   আমরা বলি :  নিনজা ।  জাপানে বলে :  শিনোবি ।  সে যা হোক ।  আমরা নিনজাই বলব ।   নিনজা শব্দটির উদ্ভব দুটি চিনা শব্দ থেকে -   ‘ নিন ’  এবং  ‘ শা ’  ।  তবে  উচ্চারণে হয় :  নিনজা ।  নিনজা শব্দটিকে জাপানী ভাষায় বলে   ‘ শিনোবি নো মোনো ’  ।   ‘ শিনোবি ’  এবং  ‘ নিন ’  বলতে বোঝায় গোপন কিংবা শান্ত অ্যাকশন কিংবা যারা সহ্য করতে পারে ।   ‘ শা ’  এবং  ‘ মোনো ’  বলতে বোঝায় ব্যাক্তি ।  এসব মিলিয়ে নিনজা বলতে বোঝায় :  যে ব্যাক্তি গোপন শিল্পে দক্ষ কিং বা যে সহ্য করতে পারে ।  
    নিনজা অস্ত্র কাটানা  কিন্তু নিনজার উদ্ভব হল কবে ? 
তা বলা কঠিন ।  আসলে নিনজা সম্বন্ধে বহু গল্পগাঁথা প্রচলিত থাকলেও এ নিয়ে বাস্তব  ঐতিহাসিক বিবরণ কম ।  এর কারণ কি ?  কারণ হয়তো  নিনজারা সমাজের নীচু শ্রেণির সদস্য; যে কারণে নিনজাদের নিয়ে জাপানের সাধারণ মানুষের আগ্রহ ছিল কম  ।  বরঞ্চ অভিজাত সামুরাই - র প্রতি আগ্রহ ছিল বেশি ।  কেননা অভিজাত সামুরাই যোদ্ধাদের  কর্মকান্ডের প্রতি লোকের তীব্র আকর্ষন ছিল ।  
   সামুরাই যোদ্ধা । 
 এ কথা ঠিক যে - গুপ্তচরবৃত্তি ও গুপ্তহত্যা অন্যান্য দেশের মতোই জাপানেও আদি থেকেই ছিল ।  তবে পঞ্চদশ শতক থেকে জাপানে ভাড়াটে নিনজাদের সক্রিয় হতে দেখা যায় ।  এরা ছিল মূলত ভাড়াটে খুনি -  গুপ্তহত্যা সম্বন্ধে যাদের  বিশেষ প্রশিক্ষণ ছিল ।  
আসলে সামন্ত জাপানে সামুরাই যোদ্ধাদের প্রতিপক্ষ হিসেবেই নিনজা যোদ্ধাদের  উদ্ভব হয়েছিল । 
বিষয়টি পরিস্কার করা যাক ।  
৬৪৬ খ্রিস্টাব্দে  জাপানে টাইকা রিফর্ম সম্পন্ন হয় ।  এর পরেই নিনজাদের উদ্ভব ।  কেননা   টাইকা রিফর্ম এর অর্ন্তভূক্ত ছিল ভূমির নতুন করে বন্টন ও নতুন করারোপ ।  এর উদ্দেশ্য ছিল চৈনিক সম্রাটের মতন একজন বৃহৎ ও কেন্দ্রিয় শাসক সৃষ্টি করা ।   টাইকা রিফর্ম - এর ফলে বহু ক্ষুদ্র চাষী জমি বিক্রি করে বর্গা চাষীতে রূপান্তরিত  হয় ।  এবং সেই সঙ্গে জাপান জুড়ে অসংখ্য ভূস্বামীর উদ্ভব হয় ।  এভাবে মধ্যযুগের ইউরোপের মতো সামন্ত প্রথার উদ্ভব হয় ।  
   সামন্ত জাপান ।   ইউরোপের মতোই সামন্তপ্রভূদের সম্পদ রক্ষার জন্য প্রয়োজন হল দক্ষ ও সাহসী যোদ্ধার - এরাই জাপানের  ইতিহাসে  ‘ সামুরাই ’  যোদ্ধা হিসেবে খ্যাত ।  একজন সামন্ত প্রভূদের সঙ্গে অন্য একজন সামন্ত প্রভূর বিরোধ লেগেই ছিল ।  সামন্ত প্রভূররা প্রতিপক্ষকে হত্যা করতে ভাড়াটে নিনজা  যোদ্ধা নিয়োগ করত ।  এসব নিনজা যোদ্ধারা সামন্ত প্রভূর নির্দেশে কাজ করত ।  যে কারণে বলা হয়েছে :  A ninja or shinobi was a covert agent or mercenary of feudal Japan specializing in unorthodox arts of war .  The functions of the ninja included espionage ,  sabotage ,  infiltration ,  and assassination ,  as well as open combat in certain situations .  The ninja ,  using covert methods of waging war ,  were contrasted with the samurai ,  who had strict rules about honor and combat .   ( উইকিপিডিয়া ) 
     নিনজা অস্ত্র  ।  ডার্ট  অবশ্য নিনজা যোদ্ধাদের আরও একটি দিক রয়েছে ।  সেটি হল এদের সামাজিক প্রেক্ষাপট ও চারিত্রিক বৈশিষ্ট্য ।  ঐতিহাসিক  ষ্টিভেন হায়েস লিখেছেন :  জাপানের সামুরাই যোদ্ধা ভিত্তিক সামাজিক রাজনৈতিক ঐতিহ্যের বিরুদ্ধে প্রতিক্রিয়াসরূপ নিনজা যোদ্ধাদের উদ্ভব ।  এবং যারা এই নতুন গতিশীল শিল্পের সমর্থক তারা ছিল যোদ্ধা ,  অভিবাসী ও কৃষক ।  অত্যাধিক করারোপ করা হলে সামন্ত প্রভূর লোভী কর্মকর্তাদের বিরুদ্ধে নিনজা - কৌশলে আক্রমন করা হত ।   কেননা ,  নিনজাদের শিকড় প্রোথিত ছিল গ্রামীন দরিদ্র কৃষি স¤প্রদায়ে ।  কাজেই নিনজারা লক্ষ অর্জনে ছিল মরিয়া ।  তবে সম্ভব হলে এরা বিরোধ এড়িয়ে চলত ।  যদি লক্ষ অর্জনে রক্তপাত প্রয়োজন না হয় তো রক্ষপাত করত না ।  
এখন প্রশ্ন এই - জাপানে নিনজা সমরকৌশলের উদ্ভব হল কী ভাবে ? 
এখন এই প্রশ্নের উত্তর খোঁজা যাক । 
৮৫০ খ্রিস্টাব্দের দিকে চিনের তাঙ শাসনামলে চিন জুড়ে দেখা দেয় চরম বিশৃঙ্খলা ।   ৯০৭ খ্রিস্টাব্দে  পতন হয়  তাঙ  বংশের  ।  এরপর চিন ৫০ বছরের জন্য চিন জুড়ে ব্যাপক অরাজকতা চলতে থাকে ।  সে সময় বেশ ক ’ জন তাঙ সেনাপতি সমুদ্রপথে জাপানে চলে আসে ।  এবং এরা জাপানের ইগা ও ওকা পাহাড়ে  বসতি স্থাপন করে ।  এদের সঙ্গে ছিল নতুন রণকৌশল ও যুদ্ধদর্শন ।  ষষ্ট শতকে সুন জু নামে একজন চৈনিক সমরবিদ   ‘ আর্ট অভ ওয়ার ’  নামে একটি গ্রন্থ লিখেছিলেন ।   এই বইটি নিনজা সমরকৌশলকে গভীরভাবে প্রভাবিত করেছিল ।  
    ইগা ও ওকা পাহাড়াড়ের উপত্যকাই নিনজার জন্মভূমি ।   নবম ও দশম শতকের দিকে  চৈনিত সন্ন্যাসীরাও জাপানে আসতে থাকে  ।  তাদের  সঙ্গে ছিল ভেষজ ও যুদ্ধ দর্শন ।  জাপানের যোদ্ধা সাধুরা সেসব শিখে ।  এরাই প্রথম নিনজা গোত্র ।    এদের যুদ্ধ কৌশলকে বলা হত নিনজুৎসু ।  এর অন্তর্গত হল কারাতে বা মার্শাল আর্ট ,  রণকৌশল ,  অপ্রথাগত যুদ্ধের কৌশল এবং গেরিলা যুদ্ধ ।  এই  নিনজুৎসু থেকেই নিনজাদের যুদ্ধবিদ্যা উদ্ভব হয়েছিল ।  মনে রাখতে হবে জাপানে সামন্ত প্রভূদের অর্ন্তবিরোধ অব্যাহত ছিল অষ্টাদশ শতক অবধি । 
   নিনজা অস্ত্র  ।  কুসারিগামা 
 নিনজাদের দক্ষতা নিখুঁত ও নানা ধরনের হত ।  মার্শাল আর্ট বাদেও নিনজাদের বেঁচে থাকার কৌশল রপ্ত করতে হত ।   এছাড়া নিনজাদের দর্শন ,  আবহাওয়াবিদ্যা ,  মনোবিজ্ঞান ,  ভূগোল ,  অভিনয় ,  গুপ্তচরবিদ্যা এবং সমরবিদ্যাও রপ্ত করতে হত ।  পরিস্থিতি বুঝে তারা হালকা ও উপযুক্ত অস্ত্র ব্যবহার করত ।  যেমন উপরে ওঠার যন্ত্র ।  এছাড়া ব্লেড ,  চেইন ,  দড়ি ,  বিষ ও পাউডার ইত্যাদি সঙ্গে রাখত ।  সিনেমায় নিনজাদের কালো পোশাক দেখালেও  রাত্রির অভিযানের জন্য নিনজারা নেভি ব্লু রঙের পোশাক পরত ।  আসলে নিনজাদের পোশাক নির্ভর করত অপারেশনের ধরনের ওপর ।  
   নিনজা অস্ত্র  ।  শুরিকেন   জাপানে ইডো যুগে  ( ১৬০৩ - ১৮৬৮ )  জাপানে শান্তি ও স্থিতিশীলতা ফিরে আসে এবং সামন্তবাদ অবক্ষয়ের পর জাপানে আধুনিকতা সূচিত হতে থাকে ।   ফলে  নিনজা অধ্যায়েরও সমাপ্তি ঘটে ।  যদিও আজও কমিক বইয়ে কি চলচ্চিত্রে নিনজারা বহাল তবিয়তেই টিকে রয়েছে । 
    টিন এজ মিউটান্ট নিনজা টারটেল ।  অত্যন্ত জনপ্রিয় একটি  নিনজা কার্টুন ।    তথ্য ও ছবি :  ইন্টারনেট 


                    




গল্প :  স্বপ্নের কুয়াশায়



                        দূর থেকে  বুড়িমাকে আসতে দেখল দীপা  ।  থুত্থুরে বুড়িমা লাঠিতে ভর দিয়ে হাঁটছে ।   বুড়িমার শনের মতন চুল ,   চোখের মনির রং বাদামী ,  ধবধবে ফরসা গায়ের রং ।   বুড়িমার বাড়ি যে ঠিক কোথাও তা কেউ জানে না ।  রূপনগরে বছরে অন্তত একবার আসে  বুড়িমা  ।  লোকে বলে  বুড়িমা নাকি যন্ত্ররমন্তর জানে ।   যন্ত্ররমন্তর যে ঠিক কী জিনিস - দীপা জানে না ।  দীপার সঙ্গে বুড়িমার বেশ খাতির ।  বুড়িমার জীবন ভারি অদ্ভূত ।  এককালে বুড়িমার ঘরবাড়ি ছিল ,  সুখের সংসার ছিল; স্বামী ছিল ,  ছেলেমেয়ে ছিল ।  বুড়িমার ১২ বছর বয়েসী এক ছেলে  একবার হারিয়ে গেল ।   বুড়িমা সেই ছেলের খোঁজে সেই যে বাড়ি ছাড়ল আর ফিরল না ।  সেই ছেলেকে আজও খুঁজে পায়নি বুড়িমা ।  বুড়িমা কাছাকাছি চলে এসেছে ।   দীপা জিগ্যেস করল ,  শুনলাম তুমি নাকি আজই রূপনগর থেকে চলে যাচ্ছ বুড়িমা ?  বুড়িমা মুখ তুলে চাইল ।  খনখনে কন্ঠে বলল ,  আমার  কি আর এক জায়গায় থাকলে চলে  রে মা ?  এবার যাচ্ছি দূরের এক অচিন দেশে ।  যদি ছেলের সন্ধান পাই । এত বছরের ছেলের খোঁজ পেলে না বুড়িমা ? পেলাম আর কই ।   এবার যাচ্ছি দূরে অচিন দেশে ।  যদি ছেলের সন্ধান পাই । আচ্ছা যাও ।  ভালো থেকো ।  বলে দীপা হাঁটতে থাকে ।  তালপুকুরের পাশ দিয়ে পথ ।   সন্ধ্যা প্রায় হয়ে এসেছে ।  দীপা দ্রুত হাঁটে ।  দীপা ওর সই চৈতির বাড়ি গিয়েছিল ।  চৈতিরা রূপনগর স্টেশনের কাছে থাকে ।  একই ক্লাসে ওঠে ।  দীপারা এবার এইটে উঠল ।  চৈতির মা নেই ।  চৈতির বাবা জীবন কাকা  রূপনগর স্টেশনের স্টেশন মাষ্টার; তিনিও দীপাকে কন্যাসম স্নেহ করেন । বাড়ির সামনে ছোট বাগানে জোছনার ঢল ।  ঘর অন্ধকার ।   বাবা অফিস থেকে এখনও ফেরেনি হয়তো ।  সন্ধ্যের আগেই  ঘরে ঘরে ধূপের ধোঁয়া ছড়ায় রাধা ।  আজ সে রকম সুগন্ধ পেল না দীপা ।  রাধা বাড়ি নেই ।  ক ’ দিন হল দেশের বাড়িতে গেছে রাধা ।  মা কই ?  দীপার বুক ধক করে ওঠে ।   ও রান্নাঘরের দিকে চলে আসে ।   উঠানে জোছনা ।  উথালপাথাল হাওয়া ।  কাঁঠাল পাতায় বাতাসের খসখসানি ।   মা  আধোঅন্ধকার বারান্দায় চুল এলো করে বসে আছে ।  কি হয়েছে মা ? মা কান্না ভেজা কন্ঠে বললে ,   দুপুরে তোর শ্যামলদা এসেছিল ।  শ্যামল বলল ,  কাকি ,  রাজনগরে আষাঢ়ী পূর্ণিমার মেলায় বসেছে  ।  ছোটনকে নিয়ে যাই ।  আমি বললাম ,  যাও ।  শ্যামলের সঙ্গে ছোটন সেই যে গেল এখনও ফেরেনি । বল কি মা !  দীপার মুখচোখে অন্ধকার ছড়িয়ে যায় ।  বুকের ভিতরে হিম ।  কোনওমতে বলতে পারল ,  তুমি ভেব না মা ।  দেখ ,  শ্যামলদারা ঠিকই ফিরে আসবে ।  সন্ধ্যা গড়িয়ে রাত নামল ।  আষাঢ়ী জোছনা আরও ঘন হয়ে উঠল ।  ছোটন ফিরল না ।  মায়ের মুখ থমথমে হয়ে উঠল ।  দীপা বুকের ভিতর যন্ত্রণা টের পায় ।  রাত ৮টার দিকে বাবা ফিরে এল ।  সব শুনে বাবার মুখ গম্ভীর হয়ে উঠল ।  অফিসের কাপড় না - ছেড়ে আবার বেরিয়ে গেল ।  বাবার পিছন পিছন সদর দরজা পর্যন্ত গেল দীপা  ।  জিগ্যেস করল ,  বাবা তুমি কই যাচ্ছ ? বাবা গম্ভীর কন্ঠে বলল ,  থানায় ।  দীপা শ্বাস টানল । অনেক রাতে বাবা ফিরে এল । ছোটন তখনও ফেরেনি । মা পাথরের মূর্তির মতন পিছনের বারান্দায় বসে ছিল ।  বাবা মায়ের পাশে বসল ।  বলল ,  রাজনগরে যেতে আসতে এক ঘন্টা লাগে ।  ওদের এত সময় লাগছে কেন ।  মা বলল ,  তুমি একবার বালাগঞ্জ যাও ।   শ্যামল ছোটন কে ওখানে নিয়ে যেতে পারে । বাবা উঠে দাঁড়ালেন ।  তারপর   সদর দরজার দিকে চলে গেলেন ।  স্টেশনে  যাবেন ।  ।  রাত দশটায় বালাগঞ্জ যাওয়ার ট্রেন ।  দীপা মার পাশে বসল ।  মা দীপাকে জড়িয়ে ধরল ।  হুহু করে কাঁদল ।   খানিক বাদে দীপা ঘরে গেল ।  ঘরটা অন্ধকার ।  জানালা দিয়ে চাঁদের আলো ঘরে ঢুকেছে ।  টেবিলে ছোটন - এর বই ।  ছোটন ক্লাস সিক্সে পড়ে ।  দীপা ছোটনকে বুকে জড়িয়ে শুয়ে থাকত ।  গল্প বলত ।  সেই ছোটন হারিয়ে গেল ।  দীপা কাঁদতে শুরু করে ।  ক্লান্তিতে দীপার শরীর ভেঙে আসতে চায় ।  ও বিছানার ওপর টানটান হয়ে শুয়ে পড়ল ।  ঘুমিয়ে পড়ল ।  অদ্ভূত এক স্বপ্ন দেখল ।  দেখল চারিদিকে  হিম  আর গভীর কুয়াশার ভিতর রেললাইন ।     আবছা আলো ।  দু ’ পাশে  উচুঁ  উচুঁ গাছ ।  দুটি মূর্তি ।  হেঁটে এদিকে আসছে ।  কারা ওরা  .  .  . পর দিন  দুপুরের আগে আগে বাবা ফিরে এল  ।  হতাশার সুরে বললে ,  নাহ্  ।  শ্যামল এখনও বাড়ি ফিরেনি  ।  বলে বাবা ঘর ছেড়ে উদভ্রান্তের মতো বেরিয়ে গেল ।  দীপা বাবার পিছু পিছু  ।  হন হন করে হাঁটছে বাবা ।  স্টেশনের কাছাকাছি এসে থামল ব  ।  পিছু ফিরে দীপাকে বলল ,  তুই ঘরে যা দীপা ।  আমি একবার  রাজনগরের দিকে যাই ।  শুনেছি মেলা এখনও ভাঙেনি ।  এখনও ওরা ওখানে থাকতে পারে ।  রাজনগরে কোথায় উঠবে ? ও নিয়ে তুই ভাবিস না ।  তোর রাঙা মাসী থাকেন  রাজনগরে ।  ও । রাঙা মাসী মায়ের কী রকম বোন - ধবধবে ফরসা  অপূর্ব সুন্দরী থলথলে মধ্যবয়েসী বিধবা ।   রাঙা মাসীর কড়া মেজাজ ।  যাক ।  কথাটা শুনে দীপা আশ্বস্ত হল ।   বাবা স্টেশনের দিকে চলে গেল । কাছেই চৈতিদের বাড়ি  ।  দীপা চৈতিদের বাড়ীর দিকে হাঁটতে থাকে ।  কড়া রোদে দরদর করে ঘামছে ।  জীবনকাকা বাড়ি ছিলেন না ।  চৈতিকে সব খুলে বলল ।  বলে চৈতিকে জড়িয়ে ধরে হুহু করে কাঁদল দীপা ।  চৈতিও অঝোরে কাঁদল । দুপুর ফুরোবার আগেই দীপা ফিরে এল ।  মাকে ঘরে পেল না  ।  মা গেল কই ?    দীপার কান্না পায় ।  খাওয়ার টেবিলের ওপর ভাঁজ করা  একটা সাদা কাগজ ।  কাগজে মায়ের হাতে লেখা  .  .  .  .  ছোটনকে কে খুঁজতে গেলাম ।  ওকে খুঁজে না পেলে ফিরব না ।  তোরা ভালো থাকিস ।  দীপা যা বোঝার বুঝল ।  মা ছোটন কে ভীষণ ভালোবাসতেন ।  দীপা হুহু করে কাঁদতে শুরু করে ।  এরপর সংসারে অন্ধকার নেমে এল ।  বাবা আধ পাগল হয়ে গেলেন ।  ঠিক মতো নাওয়া - খাওয়া নেই  .  .  .  অফিসও যান না ।   রাজনগর থেকে   বাবার সঙ্গে  রাঙা মাসী এসেছিল ।  সারাক্ষণ দীপাকে ধমকের ওপর রাখে রাঙে ।  তার নানা যন্ত্রণা সহ্য করতে হয় ।  বাবা অবশ্যি স্বাভাবিক হয়ে এল ।  নিয়মিত অফিস যেতে শুরু করলেন ।  রাঙা মাসী বাবার ঘরেই শোয় ।  আড়াল থেকে গা শিরশিরে সব দৃশ্য দেখে দীপা ।  মাকে বাবা এত সহজে ভুলে গেল কি করে ?  আশ্চর্য !  বছর খানেক কাটল ।  না ,  তারও বেশি কাটল ।   মা ফিরে এল না ।  দেখতে দেখতে শীতকালও চলে এল ।   রূপনগর সকাল বিকাল ঘন কুয়াশায় ডুবে যায় ।  দুপুরে কেবল  ঝলমল করে রোদ ।  আকাশটা আর দূরের পাহাড় নীল হয়ে থাকে ।  স্কুলের জানালা দিয়ে সেই নীলাকাশের দিকে সেই নীল পাহাড়ের দিকে তাকিয়ে থাকে দীপা ।   তাকিয়ে থাকে দূরের পাহাড়ে দিকে ।  ওর হৃদয়ের মাঝারে গুঞ্জরিয়া ওঠে এক বিষন্ন গান :  ছিন্ন পাতার সাজাই তরণী ,    একা একা করি খেলাআন্মনা যেন দিক্বালিকার ভাসানো মেঘের ভেলা ।  । একদিন বিকেল ।  দীপা  চৈতিদের বাড়ি থেকে ফিরছিল   ।   চৈতিই তো এখন ওর সুখ - দুঃখের সাথী ।   বাবা আর রাঙা মাসী অজাচার করছেন - এই কথাটা জীবন কাকা কীভাবে যেন টের পেয়েছিলেন ব্যাপারটা ।  একদিন তিনি  দীপাকে বললেন ,  মা ,  দেখ ,  জীবন যেমন সুন্দর  .  .  .  তেমনি কুৎসিত  ।  তুমি শুধু জীবনের সুন্দর দিকটিই গুরুত্ত দিয়ো ।  তাহলে বেঁচে থাকা সহজ হবে ।    ঐ দেখ মা  .  .  .  বলে তিনি জানলা দিয়ে দূরের অপরাহ্নের ঝলমলে আলোয় ডুবে থাকা পাহাড় ও নীলাকাশ দেখিয়েছিলেন ।  তারপর ,  দীপার কপালে আলতো করে  চুমু খেয়েছিলেন ।  দীপা শিউরে উঠেছিল ।  সেই জীবন কাকা আজ বাড়ি ছিলেন ।  মুড়ি মাখা খেতে খেতে বললেন ,  জান মা ,  আমিও না একবার ছেলেবেলায় হারিয়ে গিয়েছিলাম ।  চৈতি অবাক হয়ে জিগ্যেস করল ,  তুমি কোথায় হারিয়ে গিয়েছিলে বাবা ?   প্রতিবছর আষাঢ় মাসে ঈশ্বরপুরের  ভবের হাটে চরণ ঠাকুরের মেলা বসে ।  সেই মেলায় । এক মুঠ মুড়ি মুখে ফেলে দীপা বলল ,  ভবের হাট কোথায় কাকু ?  ঈশ্বরপুর  স্টেশন রূপনগরের দু ’  স্টেশন পর ।  সেই ঈশ্বরপুর রেলস্টেশনের খুব কাছেই ভবের হাট  ।  রেললাইনের পাশ দিয়ে পথ ।  দু ’ পাশে উচুঁ  উচুঁ কড় – ই গাছ ,   ইউক্যালিপটাস গাছ ।  চৈতি বলল ,  বাবা তুমি হারিয়ে গেলে ।  তারপর কী হল ? তারপর সন্ধ্যাবেলা বাবাকে দেখলাম ঈশ্বরপুর রেলস্টেশনের কাছে দাঁড়িয়ে ।   পরে মা আমাকে জড়িয়ে ধরে কী কাঁদাই না কাঁদল  .  .  .  চৈতিদের বাড়ি থেকে ফেরার পথে সন্ধ্যা প্রায় হয় হয় ।  তালপুকুরের ধার দিয়ে হাঁটছিল দীপা ।  চারিদিকে কুয়াশা ঘনিয়ে উঠছে ।  ভেজা ঘাস পাতার গন্ধ পেল ও ।  আর শীত লাগছিল ।   দীপা কামিজের ওপর সোয়েটার পরে ছিল ।  তার ওপর চাদর জড়িয়েছে ।  ভালো করে চাদর জড়িয়ে নিল দীপা । হঠাৎ মুখ তুলল দীপা ।  চমকে উঠল ।   বুড়িমা ।  এদিকেই আসছে  ।  ওর বুকটা মোচড় দিয়ে উঠল ।    বুড়িমা একই রকম আছে ।  বুড়িমার বয়স বাড়ে না ।  বুড়িমা কাছাকাছি এসে থমকে দাঁড়াল ।  কেমন আছিস রে ? দীপা চুপ করে থাকল ।  তারপর বলল ,  ভালো না বুড়িমা । কেন রে ?  তোর আবার কি হল ?  নাগর তর বুকের মধু খেয়ে পালিয়েছে ? ধ্যাত । তাহলে ? কেন তুমি জান না বুড়িমা ? আমি কী জানব রে ?  আমি আজই ফিরলাম ঈশ্বরপুরের ভবের হাট থেকে । ঈশ্বরপুরের ভবের হাট  ?  দীপা কেমন অন্যমনস্ক হয়ে উঠল কয়েক মুহূর্তের জন্য ।  দ্রুত সামলে নিয়ে দীপা বলল ,  আমার ছোট ভাই ছোটন - কে তোমার মনে আছে বুড়িমা  ? হ্যাঁ রে ।  খুব মনে আছে ।  একবার ওর দাঁতে পোক হল ,  তখন আমিই পোক ফেলে দিলাম ,  কেন তোর মনে নেই ? হ্যাঁ ।  আমার মনে আছে বুড়িমা ।  সেই ছোটন শ্যামলদার সঙ্গে  সেই যে রাজনগরে আষাঢ়ী মেলায় গেল  .  .  .  আর ফিরে এল না ।  আমরা কত খুঁজলাম ছোটনকে ।  পেলাম না ।  তারপর ছোটন কে খুঁজতে বেরুল মা  ।  মা আর ফিরল না ।  বলিস কী রে !  এযে বড় সর্বনেশে কথা ।  বুড়িমার কন্ঠস্বর কেমন কর্কস শোনাল ।  দীপা চুপ করে থাকে ।  বুড়িমা কি জানে - মায়ের নিরুদ্দেশের পর কতবড় সর্বনাশ হয়ে গেছে ।  সাজানো সুখের সংসার এলোমেলো হয়ে গেল ।  আজও রাঙা মাসী বিশ্রী ব্যবহার করেছে দীপার সঙ্গে ।  মহিলার মেজাজ বড্ড খিটখিটে ।  রাঙা মাসী দীপাকে বকাঝকা করলে বাবা কিছু বলে না ।  দীপার খুব কান্না পায় ।    রাধা কেও রাঙা মাসী বকত ।  যে কারণে রাধা আর থাকল না -  কাজ ছেড়ে  বড়লেখায় চলে গেল ।  সংসারের সব কাজ এখন দীপাকেই করতে হয় ।  দীপা আর পারছে না ।  বাড়ি ছেড়ে দীপা পালিয়ে যাবে ঠিক করেছে ।  ইচ্ছে করে রূপনগর স্টেশন থেকে ট্রেনে ওঠে ।  তারপর ইচ্ছেমতন কোনও স্টেশনে নেমে দু ’ চোখ চোখ যে দিক যায় চলে যায় ।  তারপর যা হবার হবে  .  .  .  কিংবা মা আর ছোটনের সন্ধাবে বেরুবে দীপা ।  ওদের সন্ধানে এক জীবন পাড় করে দেবে ।  বুড়িমার মতো ।  সংসারে অনেক জ্বালা - যন্ত্রণা  ।   বাবা আর রাঙা মাসী অজাচার করছেন ।  খিদে সহ্য করা যায় ,  অজাচার সহ্য করা বড় কঠিন ।  বুড়িমা খনখনে গলায় বলল ,  ভবের হাটের চরণ ঠাকুরের মেলায় তোমার মায়ের মতো একজনকে দেখলাম মনে হল যেন ।  আমার চোখের ভুলও হতে পারে ।  তবে মেয়েটা যেন তোমার মায়ের মতই দেখতে ।  দীপার বুক ধক করে ওঠে ।  কোথায় বললে বুড়িমা ? ঈশ্বরপুরে ।   ভবের হাটের চরণ ঠাকুরের মেলায়  ।  কবে দেখলে ?  দীপার বুক ভীষন কাঁপছে । গতকাল । দীপার আর শীত লাগছিল না ।  বরং ও সারা শরীর জুড়ে তাপ টের পায় ।  দরদর করে কাঁপছিল ।  মা কি তাহলে  .  .  . বুড়িমার ভুলও তো হতে পারে ।  হোক ভুল ।  তবু একবার ঈশ্বরপুরের  ভবের হাটে যেতেই হবে । বুড়িমার কাছ থেকে বিদায় নিয়ে চট জলদি বাড়ি ফিরে এল ।  সন্ধ্যে হয়ে গেছে ।  ঘরদোর অন্ধকার হয়ে ছিল ।  আর ফাঁকা লাগছিল ।  বাবা অফিস থেকে ফেরেনি ।  রাঙা মাসী কি ঘুমাচ্ছে  ?  অলক্ষুনে মাগী সন্ধ্যাবেলায় বাতি নিভিয়ে ঘুমায় ।  রাধা থাকলে আলো জ্বালাত ,  ধূপ জ্বালাত ।  আজ ঘরদোর সুগন্ধীহীন পড়ে আছে ।  একটি সুখের সংসার কী ভাবে পুড়ে ছারখার হয়ে গেল ।   দীপার কান্না পায় ।  তবে ও সামলে নিল ।  খালি হাতে কি ঘর ছেড়ে বেরুনো যায় ?  দীপার কিছু জমানো টাকা ছিল; টাকাগুলি নিল ।   তারপর ঘর থেকে বেড়িয়ে এল । চারিদিকে কুয়াশার চাদরের সঙ্গে জোছনা মিশে আছে ।  স্টেশনে পৌঁছতে বেশি সময় লাগল না ।  ফাঁকা প্ল্যাটফর্ম ।  টিকেট কিনে এনে ।  রূপনগর স্টেশনে টিকেট বিক্রি করেন বিজয় কাকা  ।  চোখে কম দেখেন বিজয় কাকা ।   দীপাকে চিনতে পারল না ।  প্ল্যাটফর্মে হলুদ আলো জ্বলে ছিল ।  ট্রেন না আসা অবধি বেঞ্চিতে বসে থাকল দীপা ।  ভিতরে ক্ষীন উত্তেজনা টের পাচ্ছে; জীবন কাকার সঙ্গে যদি দেখা হয়ে যায় ।  দেখা হলে দীপা কি বলবে ?  বলবে মা আর ছোট ভাইকে খুঁজতে  ঈশ্বরপুরের  ভবের হাটে যাচ্ছি ?  স্টেশন কাঁপিয়ে ট্রেন এসে থামল ।  যখন আবার ছাড়ল তখন ৮টা বেজে গেছে  ।  ফাঁকা কামরা ।  একজন যাত্রীও নেই ।  দীপা অবাক হয়ে যায় ।  একজন যাত্রীও নেই কেন ।  ওর শীত করে ।  জানালার বাইরে ম্লান জোছনা ।  তবে হুহু করে শীতের বাতাস ঢুকছিল ।  ও জানালা বন্ধ করে দেয় ।  অন্য জানালা দিয়ে অবশ্য শীতের বাতাস ঢুকছিল ।  সবগুলি জানালা বন্ধ করা সম্ভব না ।   কামিজের ওপর সোয়েটার পরে ছিল ।  তার ওপর চাদর ।  ভালো করে চাদর টেনে নিল  । ঘন্টা দুয়েক পর ঈশ্বরপুর স্টেশনে ট্রেন  থামল ।  ততক্ষণে কুয়াশা আরও ঘন হয়ে উঠেছে ।   দীপা এক বুক শূন্যতা নিয়ে প্ল্যাটফর্মে নামল ।   নির্জন কুয়াশাময় স্টেশন  ।  কেমন থমথম করছে ।   প্ল্যাটফর্মে কাউকে চোখে পড়ল না ।  দীপা হাঁটতে থাকে ।   চারিদিকে কুয়াশা ঘনিয়ে উঠছে ।  ভবের হাটে যেতে হবে ।   কিন্তু কোথায় ভবের হাট ?  মনে পড়ল :  আজই জীবন কাকা বলেছিলেন  .  .  .   ঈশ্বরপুর রেলস্টেশনের খুব কাছেই ভবের হাট  ।  রেললাইনের পাশ দিয়ে পথ ।  দু ’ পাশে উচুঁ  উচুঁ কড় – ই গাছ ।  ইউক্যালিপটাস গাছ ।  দীপা   রেললাইনের পাশ দিয়ে হাঁটতে থাকে ।  হাঁটতে হাঁটতে ভেজা ঘাস পাতার গন্ধ পেল ও ।  পায়ের শিশির জড়ায় ।   মাথা ভিজে যাচ্ছে শিশিরে ।  চাদর দিয়ে মাথা ঢেকে নিল ।  ঘন কুয়াশারা ওকে ঘিরে রেখেছে ।  বাঁ পাশে রেল লাইন ।  কুয়াশার চাদর ভেদ করে  উঁকি দিচ্ছে চাঁদ ।    বহুদিন আগে দেখা একটি স্বপ্নের কথা মনে পড়ে যায়  ওর  ।  দীপা মুখ তুলে দেখে  কুয়াশা ফুঁড়ে  দুটি মূর্তি এগিয়ে আসছে .  .  . দীপার বুক ধক করে ওঠে ।   মা !  মায়ের পাশে কে যেন ।  ছোটন ?   দীপার ঘুম ভেঙে যায়  .  .  .  






গল্প :  যে - কারণে  সর্দি হল পিদিমের



আগের পর্ব ডালপালার ফাঁক দিয়ে চোখের ওপর ভোর বেলাকার আলো এসে পড়তেই ঘুমটা ভেঙ্গে গেল পিদিমের ।  তবুও কিছুক্ষন পড়ে রইল ডালের ওপর ।  হঠাৎ কী মনে পড়তেই ধড়মড় করে উঠে বসল ।  ওর মনে পড়ে গেল গতকাল রাতে ঝিলিমিলি নদীর পাড়ে রাকা নামে একটা নীলপরির সঙ্গে ঘাসের বনে দেখা হওয়ার পর বন্ধুত্বও  হয়েছিল ।  এমন কী রাকা যে  অশথ গাছে থাকবে তাও বলল ।  কিন্তু ,  রাকা এখন গেল কোথায় ?  আশেপাশে কোথাও রাকাকে দেখল না পিদিম ।  অশথ গাছের পাতার আড়াল দিয়ে ভোরের ধূসর আলো দেখল শুধু ।  ওর মন খারাপ হয়ে গেল ।  গালে হাত দিয়ে বসে পিদিম ভাবল ,  আসলে রাকা নামের কোনও নীল পরিই নেই ,  আমি আসলে ওই নীলপরিটাকে স্বপ্নে দেখেছি ।  কী আর করা ।  ওর আড়মোড়া ভাঙ্গল ।  ইস ,  স্বপ্নটা কী সুন্দর ছিল ।  রাকার সঙ্গে কথা বলে ভালোই লাগছিল ,  একা - একা থাকার দুঃখটা মুছে যাচ্ছিল ।  ইস ,  স্বপ্নটা যদি সত্যি হত ।  ওর নাক দিকে ভোঁস করে একটা গরম ধোঁওয়া বেরুল ।  ভূতেদের আফসোস হলে কিন্তু এমনই হয় ! অশথ গাছটার নীচে খানিকটা অন্ধকার হয়ে থাকলেও এরই মধ্যে চারিদিক ফরসা হতে শুরু করেছে ।  সবে ঝিঁঝি পোকাদের ডাকাডাকি বন্ধ হয়েছে ।  বাতাস এসে গাছতলায় পড়ে থাকা  ভিজে পাতাগুলিকে মাঝে - মাঝে  কাঁপিয়ে দিচ্ছিল আর গাছের  পাতার ওপর রাতভর যে শিশিরগুলি নিথর হয়ে জমে ছিল কখন সূর্যের তাপে শুকিয়ে যেতে শুরু করবে । গড়ান নামের সেই দাঁড়কাকটার ভারি খিদে পেয়েছে ।  ও আকাশে উড়ল  -  - যদি কোথাও মাছ কি মাংশের টুকরো মেলে ,  বাসী ভাত হলেও চলবে ।  গড়ান উড়ে চলে গেল ,  নইলে ও পিদিমকে বলতে পারত ও শেষরাতের দিকে একটা নীল পরিকে ঝিলিমিলি নদীর দিকে উড়ে যেতে দেখেছিল ।  একটু পর আকাশে উড়ল চিরি নামের ফিঙেটা পাখিটও ।  ওরও খিদে পেয়েছে খুব ।  কুটুস নামের কাঠবেড়ালীও কুতকুতে চোখে এদিক  - ওদিক চাইল  -  -  যদি কোথাও একটুখানি গাজর পাওয়া যায় ।  ও গাজর খুঁজতে বেরোবে বলে ঠিক করল ।  ভূতুম নামের কাছিমটা ছিল গাছের গুঁিড়তে ।  ওটা এখন মরা ঝিনুকের খোঁজে ধীরে ধীরে গুটিশুটি মেরে  ঝিলিমিলি নদীর ধারে যেতে লাগল  ।  ঝিনুকের বদলে অবশ্য কলা পেলেই ভালো হয় ।  কিন্তু এই সাতসকালে কই কলা পাবে ভূতুম ?  তাই কলার চিন্তা বাদ দিয়ে ধীরে ধীরে ঝিলিমিলি নদীর ধারে যেতে লাগল ও ।  লালসারি নামে পিঁপড়েরর দলটাও চলতে শুরু করেছে ,  কোথাও যদি একদলা চিনি জোটে ,  এই আশায় । পিদিম বুঝতে পারল না কী করবে  ।  খিদেয় যদিও ওর নাড়িভূঁিড়গুলোন জ্বলে যাচ্ছিল ।  একটু দুধ পেলে মন্দ হত না ।  ভাবতেই ওর মাথায় চট করে একটা বুদ্ধি খেলে গেল ।  আপন মনেই হাসল পিদিম ।  তারপর হাসি থামিয়ে সরসর করে গাছ থেকে নেমে এল   ।  গ্রামের পথ ধরল ।  পুব কোণের বেশ খানিকটা ওপরে সূর্যিটা ততক্ষনে উঠি উঠি করছিল ।  এদিককার বাতাসটা বেশ খানিকটা গরম ।  আবার নদীর ধার থেকে আসছিল ঠান্ডা বাতাস ।  অবশ্য পিদিম এসব কেয়ার করে না ।  ও হেলেদুলে খালের ওপর বাঁশের বাঁকানো সাঁকোটা পেরিয়ে গেল ।  খালের ওপারে সামান্য গাছপালা ।   ধান ক্ষেত ।  গ্রাম ।  ধানক্ষেতের ওপর রোদ হেসে উঠবে একটু পরই ।  পিদিম ওসব দেখল না ।  ওর এখন ভীষম খিদে পেয়েছে ।  যে করেই হোক এখন কিছু খেতে হবে ।  তবে দুধ হলে ভালো হয় ।   হঠাৎই কেন ওর যে দুধ খেতে ইচ্ছে হল ?  অবশ্য শহরে থাকার সময় রোজ সকালে দুধ খেত পিদিম ।  ও শহরে ভূত বলেই  জানত দুধ হল দারুন পুষ্টিকর এক খাবার ।  ও তাই সকালবেলায় খালিপেটেই অনেক খানি দুধ যোগারটোগার করে খেয়ে নিত ।  পেটটা তখন ভারি ঢলঢল করত পিদিমের ।  ও তখন অনেকক্ষন পানির ট্যাঙ্কির ওপর শুয়ে থাকত ।  ধুলোজমা পথে হাঁটতে হাঁটতে  এদিক - ওদিক চাইল পিদিম  ।  কাছেই তালগাছে ঘেরা ছোট্ট একটা ঘাসের মাঠের ওপর সকাল বেলাকার মিষ্টি রোদ পড়ে ঝলমল করছিল ।  মাঠের ওপাশে একটা টলটলে জলের পুকুর ।  সেই পুকুর ঘিরে আবার কলার ঝোপ ,  ডুমুর গাছ আর আমগাছ ।  কলাঝোপের ওধারে খড়ের ছাউনি - দেওয়া একটা বাড়ি চোখে পড়ল ।  কাদের বাড়ি কে জানে ।  পিদিমের তো জানার কথা নয় যে ওই বাড়িটাই  মনোয়ারদের ।  মনোয়াররা  খুবই গরীব ।  মনোয়ারের বাবা যখন বেঁচে ছিলেন তখন অবশ্য মনোয়াররা এত গরীব ছিল না ।  ওর বাবা ছিল জেলে ।  গেল বছর কালিগঙ্গা নামে নদীটায় ভীষন ঝড় উঠল বলেই  মনোয়ারের বাবা ভেসে গেলেন ।  না ,  তাঁর আর কোনও খোঁজ পাওয়া যায়নি ।  তারপরই মনোয়ারদের সংসারে দেখা দিল অভাব  ।  বাবা বেঁচে থাকতে মনোয়ার ইশকুলে পড়ত ,  বাবা মারা যাওয়াতে আয়রুজি বন্ধ হয় ,  কাজেই ওকে ইশকুলে পড়া ছাড়তে হল ।  ভাগ্যিস মনোয়ারদের মালা নামে ভীষনই ভালো আর শান্তশিষ্ট একটা লাল রঙের গরু ছিল ,  তাই রক্ষে ।  কারণ ,  মালার দুধ বেচেই এখন কোনওমতে মা আর ছোটবোনকে নিয়ে মনোয়ারদের সংসারটা টিকে আছে ।  মনোয়ারই গাঁয়ের হাট থেকে প্রতিদিনকার চাল - ডাল তরিতরকারি যা লাগে কিনে আনে । মাঠের একপাশ দিয়ে পায়েচলা পথ ।  সে পথ দিয়েই দ্রুত হাঁটছিল  পিদিম ।  একটু পর পুকুরের ধার দিয়ে হেঁটে  জামরুল গাছের তলা দিয়ে উঠানের একপাশে  গোয়াল ঘরের সামনে চলে এল ও ।   গোবরচোনার গন্ধ পেল পিদিম ।   উঁিক মেরে দেখল উঠানে কেউ নেই ।  ও নিশ্চিন্ত হল ।  উঠানে কেউ নেই ,  কিন্তু গোয়ালঘরে কি কেউ আছে ?  দেখাই যাক ।  দেখেশুনে  টুপ করে গোয়ালঘরে ঢুকে পড়ল পিদিম ।  গোয়ালঘরটা বেশি বড় না ।  আর কেমন জানি অন্ধকার - অন্ধকার  ।  অন্ধকারে গোবরচোনার গন্ধটাও বেশ তীব্র হয়ে উঠেছে ।  মেঝেতে ভিজে খর বিছানো ।  এককোণে একটা লাল রঙের একটা গরু দাঁড়িয়ে ।  গরুটার পায়ের কাছে একটা পুরনো টিনের বালতি ।   এক লাফে ও বালতির কাছে এসে দেখল দুধভরতি ।  কে দুধ দুইল ?  কাউকে তো দেখা যাচ্ছে না ।  পিদিমের তো জানার কথা না ,  ঘর থেকে ছোটবোন ফরিদার কান্না শুনে মনোয়ারই একটু আগে মালার দুধ দুইয়ে রেখে ঘরে চলে গিয়েছিল  ।  পিদিম আর দেরি করল না ।  ও ঝুঁকে পড়ে এক চুমুকে খেয়ে ফেলল সবটুকু দুধ ।  তারপর নীল একটা রুমাল দিয়ে মুখটা মুছে নিল ।  পিদিমের আবার একটু সাজগোছের সখ আছে ।  দ্যাখো না ,  এই সাত সকালেই ও কেমন একটা কালো রঙের একটা রোদ চশমা পরেছে ।  আসলে ও তো একটা শহুরে ভুত ।  তাই ।  বিপদ বুঝে হাম্বা করে ডেকে উঠল মালা  ।  গরুদের এই সব  হাম্বাটাম্বা আবার পিদিম কেয়ার করে না কিনা ।  তবে ভাবল ,  গরুটা ডাকল যখন তখন নিশ্চয়ই এক্ষুনি কেউ এসে পড়বে ।  খালি - খালি ঝামেলা পাকিয়ে কী লাভ ।  দুধ যখন খাওয়া হল তখন মানে - মানে সটকে পড়াই ভালো ।  ভাবতেই ও সুরুত করে উঠানে চলে এল ।  না উঠানে কেউ নেই ।  সূর্য অবশ্য এখন অনেকটাই উঠে গেছে ।  গোয়াল ঘরের পিছনের সজনে গাছে অনেক পাখি ডাকছে ।  উঠানে একধারে লাউমাচার পাশে একটা টিউবওয়েল ।  দুধ খাওয়ার পরও কেন যেন পানির পিপাসাও পেল পিদিমের ।  ও একবার ভাবল পানি খাবে কিনা ।  পরে ভাবল ,  থাক দরকার নেই ,  পানি পরেও খাওয়া যাবে ।  এমন সময় ঘরের ভিতরে বাচ্চা মেয়ের কান্না শুনতে পেল পিদিম ।  পিদিম ওদিকে তাকিয়েই দেখল ওদিককার ঘরের দাওয়ায় হাফ প্যান্ট পরা খালি গায়ে একটা ছেলে এসে দাঁড়িয়েছে ।  ছেলেটা এদিকেই আসছে ।  এখন এখান থেকে সরে পড়তে হবে ।  ভাবতেই পিদিম বাতাসের রুপ ধরে অদৃশ্য হয়ে গেল । পিদিম চলে যেতেই মনোয়ার গোয়ালঘরে এসে ঢুকল ।  দুধের বালতির দিকে চোখ যেতেই জমে গেল ।  এ কী !  দুধ খেল কে !  দুধের বালতিটা খালি ।  কে যেন সবটুকু দুধ খেয়ে গেছে ।  সর্বনাশ !  এখন তা হলে কী হবে ।  মনোয়ারের খুব কান্না পেল ।  ও কি করবে ভেবে পেল না ।  ও চারিদিকে তাকাল ।  সাপ এসেছিল কি ?  মাঝে - মাঝে গোয়াল ঘরের পিছনের সজনে গাছের তলার ঝোপঝাড় থেকে সাপ এসে দুধ খেয়ে যায় ।  মনে হয় সাপই এসেছিল ।   ইস ,  আজ তা হলে না - খেয়েই থাকতে হবে ।  ফরিদা ওদিকে ভাত খাবে বলে এই ভোরেই কান্নাকাটি জুড়ে দিয়েছে ।  ঘরে চাল নেই ।  দুধ বেচে তবেই না চালডাল কিনতে হবে ।  এখন ?  তা ছাড়া মনোয়ারের মায়ের দুদিন ধরে ভীষন জ্বর ।  মনোয়ার ভাবছিল আজ দুধ বেচে মায়ের জন্য এক হাঁড়ি দই কিনে আনবে ।  হল না ।  দুষ্টু সাপেরা এসে মালার সব দুধ খেয়ে গেল ।  ইস ,  তখন কেন যে বালতিটা ঘরে সরিয়ে রাখলাম না ।  ফরিদা তখন কাঁদল বলেই তো ঘরে যেতে হল ।  ফরিদার ওপর রাগ করবে কি না ভাবল মনোয়ার । মনোয়ার যখন গোয়াল ঘরে দাঁড়িয়ে এইসব ভাবছিল পাজি পিদিমটা ততক্ষনে ঝিলিমিলি নদীর ধারে ঘাসের বনের কাছাকাছি চলে এসেছে ।  যাক ,  বড় বাঁচা বেঁচে গেলাম ।  আরেকটু হলেই ধরা পড়ে যেতাম ।  না ,  এখন একটু ঘুমিয়ে নিই ।  দুধে ভরা পেটে ঘুমাতে বেশ ভালোই লাগবে ।  ভাবতে ভাবতে ঘাসের বনে চিত হয়ে শুয়ে পড়ল পিদিম ।  অনেকখানি দুখ খেয়েছে ।  পেটটা তাই ঢলঢল করছে ।  শুয়ে পড়তেই পিদিমের চোখের পাতা ভারী হয়ে উঠল । পিদিম ঘুমিয়ে পড়ল । সকালবেলায় রোদ উঠেছিল ঠিকই ।  কিন্তু সময়টা এখন বর্ষাকাল বলেই কখন যে ঝলমলে রোদটা মরে গেল আর চারপাশটা আঁধারে ডুবে যেতে লাগল ।  নদীর ওপারের তালের বন থেকে ঠান্ডা হাওয়া এসে ঘাসের বনকে দুলিয়ে দিতে লাগল ।  দেখতে দেখতে আকাশও কালো হয়ে উঠল ।  ঝিলিমিলি নদীর পানিও কালো হয়ে উঠল ।  কালো পানির গভীরে নদীর মাছেরা পথ হারিয়ে ফেলল বলে যে - যার জায়গায় স্থির হয়ে দাঁড়িয়ে থাকল ।  ঝড় থামলে আবার চলতে শুরু করবে ।  জলের ওপরের কালচে আকাশের কোণেও তখন আলোর ঝলকানি ।  পাখিরা ঝড়ের আভাস বুঝে গাছের ডালে বসে পড়ল ।  বসেও কি স্বস্তি আছে ?  গাছের ডালও যে ভয়ঙ্কর ভাবে দুলছে ।  একটু পর কড়াৎ - কড়াৎ করে বাজ পড়তে লাগল আর সেই সঙ্গে প্রথমে বড় বড় বৃষ্টির ফোঁটা আর তারপর কী বৃষ্টি ,  কী বৃষ্টি ,  কী বৃষ্টি  ।  সেই বৃষ্টির ফোঁটা মুখেচোখে পড়তেই পিদিমে ঘুম ভেঙ্গে গেল ।  প্রচন্ড বৃষ্টির মধ্যে জেগে উঠে কেমন হতভম্ব হয়ে গেল ও ।  এই রে ,  একেবারে ভিজে গেলাম যে ।  বলেই ধড়মড় করে উঠে এক দৌড়ে অশথ গাছের তলায় এসে দাঁড়াল ।  গাছতলায় এত অন্ধকার !  গাছের গুঁড়িতে বসে সেই নীল রুমাল বার করে ভিজে মাথা - ঘাড় মুছতে লাগল  ।  গাছের পাতায় সরসর সরসর বৃষ্টির শব্দ ।  মাতাল হাওয়ায় গাছের পাতারা দুলছিল  ।  ঘাড় - মাথা মুছে নীল রুমালটা আবার পকেটে রাখার সময় পিদিম শুনতে পেল কে যেন বলছে ,  উঃ ,  কী ঝুম বৃষ্টিরে বাবা ।  মনে হচ্ছে আকাশে আজ বান ডেকেছে ।  আর আমার ভীষন শীত শীত করছে ।  পিদিম মুখ তুলে ওপরে তাকাল ।  কন্ঠস্বরটা চিরি নামের ফিঙে পাখিরই বলে মনে হল ।  হ্যাঁ ,  তাইই । এবার কুটুস নামের কাঠবেড়ালীটা বলল ,  তুই ঠিকই বলেছিস চিরি ।  সত্যিই আকাশে আজ বান ডেকেছে ।  চিরি জিগ্যেস করল ,  কী রে কুটুস ,  আজ কী খেলি ? কুটুস গাজর চিবোতে চিবোতে বলল ,  এই যে গাজর খাচ্ছি চিরি  । চিরি অবাক হয়ে বলল ,  গাজর ?  গাজর কই পেলি ? গাজর চিবোতে চিবোতে কুটুস বলল ,  কেন ,  আজ ভোরেই তো সালমাদের আমবাগানে গেলাম ।  দেখি সালমা শিউলি ফুল তুলছিল মালা গাঁথবে বলে ।  তখন আমাকে দেখেই তো  তখন সালমা গাজর  দিল খেতে । ও ।  সালমাকে আসলে চিরি নামে  ফিঙে পাখিটাও চেনে ।  এই তো কিছুদিন আগে চিরি উড়ে উড়ে ক্লান্ত হয়ে সালমাদের আমবাগানে একটা বকুল গাছের ডালে বসেছিল ।  তখন দুপুর ।  সালমা  তখন বকুল গাছের নীচে উবু হয়ে বসেছিল ।  আসলে ও মাছ ধরবে বলে কেঁচো খুঁজছিল ।  সবুজ রঙের সালোয়ার - কামিজ পরা ছিল সালমা ।  পিঠের ওপর কালো চুলের ঢল নেমেছে ।  ভারি সুন্দর দেখতে সালমা । বকুল গাছের ডালে বসে চিরি সালমাকে ডাকল ,  এই সালমা শোন ।  ভারি অবাক হয়ে সালমা চিরির ডাকটা শুনল ঠিকই কিন্তু বুঝতেই পারল না কে ওকে ডাকছে ।  অবাক হয়ে এদিক - ওদিক চাইল সালমা । চিরি তখন বলল ,  এই যে আমি এখানে ,   গাছের ডালে ।  ওপরে তাকালেই আমাকে দেখতে পাবে ।  সালমা ওপরে তাকাতেই চিরিকে দেখতে পেল ।  উঁচু একটা ডালে বসে লেজ নাড়ছে ।  চিরি তখন  জিগ্যেস করল ,  তুমি কি কুটুসকে খুঁজছ ? সালমা অবাক হয়ে বলল ,  কুটুসকে ?  না তো ।  কিন্তু তুমি কে ? চিরি বলল ,  আমি চিরি ।  কুটুসটা রাত্রিবেলা যে গাছে ঘুমায় আমি সেখানেই থাকি ।  আমি হলাম  একটা ফিঙে পাখি । সালমা হেসে বলল ,  সে তো দেখতেই পাচ্ছি ।  তা কুটুস কই ? চিরি বলল ,  ও উত্তরপাড়ায় তালপুকুরের পাড়ে একটা ঝোপের ভিতরে ঘুমোচ্ছে দেখে এলাম । ও ।  বলে সালমা উঠে দাঁড়াল ।  তারপর বলল ,  আমি এখন যাই ভাই ,  আমার আবার মাছ ধরতে হবে কিনা ।  পরে সময় করে তোমার সঙ্গে গল্প করব কেমন ?  বলে  হাঁটতে - হাঁটতে পুকুরের ওদিকে চলে গেল সালমা ।  আচ্ছা ।  বলে চিরিও উড়ে গেল গড়পাড়া গ্রামের দক্ষিণে বিলাইমারী জঙ্গলের দিকে । হ্যাঁ ,  এই গ্রামটার নাম গড়পাড়া ।  আর  গড়পাড়া গ্রামের আফজাল মাষ্টারের মেয়েই হল সালমা  ।  সালমা মেয়েটা খুব ভালো  ।  ও গড়পাড়া স্কুলে ক্লাশ সেভেনে পড়ে ।  গ্রামের পশুপাখি ভালোবাসে ।  ওদের মাঝেমধ্যে খেতেটেতে দেয় ।  আজ যেমন কুটুসকে গাজর খেতে দিল ।  এইজন্যেই ভারি ভালো মেয়ে সালমা ।  তো এই সালমাদের আমবাগানে কুটুসটা প্রায়ই যায় ।  আমবাগানটা এখান থেকে খুব একটা দূরে না ।  খালের ওপরে বাঁশের সাকোঁটা পেরিয়ে বাঁ দিকের পথ ধরে ধান ক্ষেতের পাশ দিয়ে চলে গেলে রাঘবের দিঘীর পরেই সালমাদের আমবাগান  ।  অনেক বড় বাগান ,  একেবারে আমগাছে ভরতি ।  সালমাদের আমবাগানে আমগাছ ছাড়াও অবশ্য অন্যান্য গাছটাছও রয়েছে ।  যেমন বকুল গাছ ,  সজনে গাছ ,  বেলগাছ ইত্যাদি ।  রয়েছে একটা বড় পুকুরও ।  পুকুরের ধারে গোয়াল ঘর ,  উঠান ।  ওখানেই সালমাদের লম্বা টিনের বাড়িটা ।  সে সব কথা মনে পড়তে চিরি বলল ,  জানিস কুটুস ,  সালমাকে আমিও চিনি । কুটুস অবাক হয়ে বলল ,  তাই নাকি  ? হ্যাঁ । সরসর সরসর করে বৃষ্টি পড়েই যাচ্ছে তো পড়েই যাচ্ছে  ।  চারপাশ অন্ধকার হয়ে আছে ।  অশথ গাছের পিছনের খালে অনেকগুলি ব্যঙ থাকে ।  তারাই এখন মহানন্দে ঘ্যাঙর ঘ্যাঙ ,  ঘ্যাঙর ঘ্যাঙ করে সমানে ডেকে চলেছে ।  ওদের ডাক শুনে পিদিমের বিরক্তি ধরে যাচ্ছে ।  বিরক্তি ধরলেও কিছু করার নেই ।  বেঙেদের খাল থেকে হটানো সহজ নয় ।  ওটা ওদের রাজ্য । ঠিক এমন সময় পিদিম জোরে হেঁচে উঠল । চিরি আর কুটুস চমকে উঠল ।  কে হাঁচল ?  ও মুখ নামিয়ে দেখল পিদিম নামের সাদা ভুতটা গাছের গুঁড়িতে বসে ।  পিদিম অশথ গাছে নতুন এলেও এরই মধ্যে চিরি - কুটুসদের সঙ্গে ভাব হয়েছে ।  চিরি ভাবল ,  আহা ,  পিদিম নিশ্চয়ই আজ বৃষ্টিতে ভিজেছে ।  নিশ্চয়ই ওর প্রচন্ড সর্দি হয়েছে ।  চিরি নীচে নেমে এসে বলল ,  পিদিম তোমার দেখছি ভয়ানক সর্দি ভাই । পিদিম মাথা নেড়ে বলল ,  হ্যাঁ ভাই ঘাসের বনে শুয়ে ঘুমিয়ে ছিলাম ।  হতচ্ছাড়া বৃষ্টিটা তখন এল বলেই  ভিজলাম ।  বলে হেঁচে উঠল পিদিম । কুটুসও নেমে এসেছে ।  সব দেখেশুনে গম্ভীরভাবে মাথা দুলিয়ে বলল ,  জান না বর্ষাকালে দিনে দুপুরে ঘাসের বনে কখনোই শুতে নেই ।  কারণ কখন লক্ষ্মীচ্ছাড়া বৃষ্টি এসে নাকে ঢুকে আর তখনই নিতো সর্দি হয় । পিদিম মুখ কাঁচুমাঁচু করে বলল ,  মনে ছিল না ভাই  .  .  .  ভাই  .  .  .  হ্যাঁচ্চো ।  ইস ।  তোমার কী কষ্ঠ হচ্ছে ।  তা অষুধ খেয়েছ ভাই ?  চিরি জিগ্যেস করল । পিদিম বলল ,  না ভাই ,  অষুধ এখনও খাইনি ।  সর্দিটা এইমাত্র ধরল কিনা । চিরি বলল ,  ইস ,  তোমার জন্য আমার ভীষম খারাপ লাগছে । কুটুস গাজর খাওয়া থামিয়ে বলল ,  দেরি করো না ভাই ,  বুকে বেশ করে সর্ষের তেল মেখে শুয়ে থাক ।  দেখবে ঝড় থেমে রোদ উঠলে সর্দিও পালিয়ে গেছে । পিদিম ভাবল ,  এখন সর্ষের তেল পাব কোথায় ।  বৃষ্টিতে চারধার অন্ধকার ।  পিদিমের মন খারাপ হয়ে যেতে থাকে ।  ভেজা বাতাসে গাছের পাতা সরসর করে উঠছিল আর সেই সঙ্গে ভীষন  শীতও করছিল পিদিমের ।  মাথার ওপর বিদ্যুৎ ঝলছে উঠল ।  একটু পরই কড়াৎ - কড়াৎ শব্দে বাজ পড়ল ।  ডালপালা কাঁপিয়ে বাতাস এল ।  মনে হচ্ছে আজ সারা দিনই বৃষ্টি পড়বে ।  তাহলেই তো মুশকিল ।  সর্ষের তেলের জন্য হাটে যাওয়া হবে না ।  এদিকে সর্দিটা দারুন ভাবে জেকে বসে যাচ্ছে ।  হাঁচ্চো ।  এবং আশ্চর্য ,  ওর মাথাও ঝিমঝিম করছিল ।  মাথাটা থেকে থেকেই চিলিক চিলিক করে উঠছে ।  কী ব্যাপার ?  আমার এমন লাগছে কেন ?  আমার তো কখনও তো এমন হয় না ।  হঠাৎ ওর মনে পড়ে গেল  -  আজ ভোরে না - বলে গ্রামের একটা অচেনা বাড়ি থেকে দুধ খেয়েছে ।  সেজন্য এমন হয়নি তো ?   ভাবতেই পিদিমের মাথাটা আরও বেশি করে ঝিমঝিম করতে লাগল ।  হ্যাঁ ,  তাই তো ।  এখন মনে হচ্ছে না বলে দুধ খাওয়া উচিত হয়নি ।  তা হলে যাই ,  সেই বাড়ির লোকেদের কাছ থেকে না - বলে দুধ খাওয়ার জন্য মাফ চেয়ে আসি । ভাবতেই পিদিম চোখের নিমিষে বৃষ্টির ভিতরেই মনোয়ারদের বাড়ির উঠানে চলে এল ।  ক্রমশ  .  .  . 






গল্প :  শৈলীর কালো মেঘ



                        এখন অনেক রাত ।  ড্রইংরুমের বড়  জানালার ওপাশে নীচের নিথর  শহরের ওপরে মরাটে জোছনা ছড়িয়ে আছে ।  কে জানে লোডশেডিংয়ের রাতের ভৌতিক আকাশে বিশাল কোনও বাদূড় উড়ছিল কি না  ।  এসব দৃশ্য দেখার জন্য কৌতূহলী কোনও মানুষ আর নেই ।  এত রাতেও সবার চোখ টিভির দিকে ।  
ড্রইংরুমের টিভিটা অন করা ছিল ।  অবশ্য  শব্দ অনেক কমিয়ে  ।  আলো নিভিয়ে সোফার ওপর হেলান দিয়ে  বসেছিল আহসান  ।  পা দুটো সামনের টেবিলের ওপর তোলা ।   খালি গা ।   কেবল পাজামা পরে আছে;  ডান হাতে রিমোট ,   বাঁ হাতে জলন্ত সিগারেট ।  পাশেই সোফার ওপর  অ্যাশট্রে ।  এলোমেলো চ্যানেল চেঞ্জ করছিল আহসান ।  মনিটরের নানা রকম আলো ছিটকে পড়ছিল অন্ধকার ড্রইংরুমে  ।  এই ফ্ল্যাটে নিজস্ব জেনারেটর আছে ।  নইলে এতক্ষণে কয়েকবার কারেন্ট যেত । 
আহসান ঠিক টিভি দেখছিল না ।  ঘুম আসছিল না বলেই বেডরুম থেকে উঠে এসে  ড্রইংরুমে বসে আছে ।  আজকাল প্রায়ই এরকম হচ্ছে ।  ডাক্তার  অবশ্য সিডেটিভ দিয়েছেন ।  ওসব খেলে কাল সকালে মাথা ভারী হয়ে থাকবে ।   অফিসের কাজে গন্ডগোল হয়ে যাবে ।  ব্যাংকের কাজ বড় জটিল । 
পাশে ঘরে শৈলী আর মাজেদা ঘুমিয়ে আছে ।   আজ  ফারিয়ার জন্মদিন ছিল ।   ফারিয়ারা পাশের ফ্ল্যাটে থাকে ।  ওরা দাওয়াত দিয়েছিল ।  আহসানকেও ইনভাইট  করেছিল; অফিস থেকে আজ আটটার মধ্যেই ফিরেছে ।  তার আগে দুপুরের দিকে ফারিয়ার জন্য গিফট কিনতে গেল ইস্টার্ন প্লাজায় ।  ক্লাস এইটে উঠেছে ফারিয়া ।  হলুদ রঙের স্যামসুঙ করবি কিনল ।  টাচস্ক্রিন ।   ফারিয়াদের ফ্ল্যাট থেকে খাওয়াদাওয়া সেরে ফিরতে ফিরতে এগারোটা বাজল ।  শৈলী ও মাজেদা ঘুমিয়ে পড়লেও আহসান বরাবরের মতোই নির্ঘূম ।    
হঠাৎই  একটা চ্যানেলে চোখ আটকে গেল ; ফ্রেঞ্চ চ্যানেল বলে মনে হল ।  সংবাদ চলছে ।  সংবাদপাঠিকার সঙ্গে জেসমিন - এর মুখের অদ্ভুত মিল রয়েছে ।  আহসান দীর্ঘনিঃশ্বাস ফেলে ।  জেসমিন ওর দীর্ঘনিঃশ্বাসের কারণ হলেও নাদিয়ার সৌভাগ্যের কারণ হয়ে দাঁড়িয়েছে ।    .  .  .  কালও নাদিয়ার  সঙ্গে  গুলশানের বাসিল লিপে ডিনার করেছে আহসান ।  রাত প্রায় এগারোটার পর্যন্ত ওরা একসঙ্গে ছিল ।  নাদিয়া জামান ।  শ্যামলা মতন মিস্টি চেহারার কাঁধ অবধি ছাঁটা কোঁকড়া চুলের স্মার্ট এক মেয়ে ।  আর্কিটেক্ট  ।   হায়াত অ্যান্ড অ্যাসোসিয়েটস এ  চাকরি করে; ওরাই আহসানদের নতুন ব্যাংকের  ডিজাইন করল ।  কনট্রাক্ট সাইন আপের দিন আহসানরা পার্টি দিয়েছিল লা ভিঞ্চিতে  ।  সেই পার্টিতেই নাদিয়ার সঙ্গে পরিচয় ।  এই সব কর্পোরেট জগতের সবাই সবার হাঁড়ির খবর ।  আহসান যে একা ,  সেটা  নিশ্চয়ই  নাদিয়া জানত ।  নাদিয়াও একা ।    সিঙ্গাপুরে পড়ত নাদিয়া  -  তখনই নাকি ঝোঁকের বশে এক হ্যান্ডসাম সিরিয় যুবককে বিয়ে করে ফেলেছিল ।  নাদিয়ার সে বিয়ে টেকেনি ।   নাদিয়াও বিয়ের কথা ভাবছে ।  সিরিয়াসলিই ভাবছে ।    
শৈলীর কথা ভেবে থমকে যায় আহসান  ।  
এ বছরই অক্টোবর মাসের ৩ তারিখে চার বছরে পা দেবে শৈলী  ।  মায়ের মতোই শ্যামলা আর সুন্দর হয়েছে দেখতে ।  টকটক করে কথা বলে ।  বলে ,  বাবা ,  বাবা মাজেদা না ভীষণ দুষ্ট ।  ওকে বকে দাও তো ।  আহসান হাসে ।  মাজেদাও হাসে ।   মায়ের অবর্তমানে এই কিশোরী মেয়েটিই শৈলীর দেখাশোনা করছে ।  ভারি লক্ষ্মী মেয়ে মাজেদা ।  আহসান কে  ‘ মামা ,  ’   ‘ মামা ’  বলে ডাকে ।  রান্নাবান্নার হাতও ভালো ।  ময়মনসিংহ বাড়ি ।  ওর বাবা মাসে মাসে এসে বেতন নিয়ে যায় ।  এবার এসে মাজেদার বিয়ের কথা বলল ।  আহসান হেসে উড়িয়ে দেয় ।  মাজেদাকে ছাড়া শৈলী থাকতে পারবে না ।  
মাস ছয়েক হল জেসমিন এ সংসার ছেড়ে চলে গেছে  ।  শৈলী এখন মা - শূন্য জীবনে অভ্যস্ত হয়ে গেছে ।   জেসমিন একটা প্রাইভেট ব্যাংকে চাকরি করত ।  সকাল সাতটার মধ্যে বেরিয়ে যেত ।  ফিরতে ফিরতে আটটা -  ন ’ টা বাজত ।  শৈলী ওর মাকে শুক্র আর শনিবার ছাড়া কাছে পেত না ।  বাবাকেও ।  মাজেদাই ওর জগৎ ।   যে কারণে জেসমিন এর অনুপস্থিতি বড় হয়ে ওঠেনি ।  তা ছাড়া পাশের বাড়ির  নাজমা ভাবীও মায়ের অভাব পূরণ করছেন ।   নাজমা ভাবীর স্বামী জহিরুল হক চট্টগ্রামের একটা বায়িং হাউজে চাকরি করেন ।  একটিই  মেয়ে - ফারিয়া ।  মেয়ে ঢাকার ভালো স্কুলে পড়বে -   এই কারণেই   নাজমা ভাবী মেয়েকে নিয়ে ঢাকায় থাকেন ।  
মাস ছয়েক আগে একদিন অফিস থেকে ফিরে জেসমিন কে না দেখে আহসান অবাক  হয়ে গিয়েছিল ।  সাধারনত জেসমিন আগে ফেরে ।  ওর ব্যাংকটা কাছে ।  আহসান এর ব্যাংক দূরে ।  তাছাড়া রাস্তায় দীর্ঘ জ্যাম ।  দশটার মধ্যেও ফিরে এল না ।  আহসান এখানে ওখানে ফোন করল ।  জেসমিনের মোবাইল অফ ছিল ।  শৈলী কিছুক্ষন  ‘ মা ’  ,   ‘ মা ’  করল ।  মাজেদা ওকে খাইয়ে ঘুম পাড়িয়ে দিল ।  জেসমিন ম্যাসেজ পাঠাল  দশটার কিছু পরে ।    .  .  .  আর ফিরবে না  .  .  . সবকিছুর ওপর ফেডআপ  .  .  .  একজনকে পছন্দ করে  .  .  .  টেলিফোনে পরিচয়  .  .  .  শৈলীকে যেন দেখে ।  ইত্যাদি ।  
আহসানের শরীর কাঁপছিল ।  
জেসমিনের ফিরতে দেরি হচ্ছিল দেখে নাজমা ভাবী এসে বসেছিলেন ।  মুখচোখে গভীর উৎকন্ঠা ।   নাজমা ভাবী প্রশ্নটা করেই  ফেলল আহসান , আপনি কিছু জানতেন না ভাবী ?  
আশ্চর্য !  আমি কী ভাবে জানব আপনার ওয়াইফ কার সঙ্গে কি করে না করে !  ক্ষিপ্ত উত্তর এল । 
সরি । 
আশ্চর্য !   আহসান দীর্ঘশ্বাস ফেলে ।  ব্যাংকের লোন নিয়ে  নতুন এই ফ্ল্যাটটা কিনতে সমস্যা হয়নি  ।  এক বছর হল উঠেছে ।  ফ্ল্যাটে ওঠার পর শৈলীর ৩ বছরের জন্মদিন করল ।   এর আগে ভাড়া থাকত মগবাজার ।  ফ্ল্যাটটা জেসমিনের নামেই কিনতে চেয়েছিল ।  জেসমিন রাজী হয়নি ।  তাহলে অনেক দিনের সম্পর্ক ।  আশ্চর্য !   
আহসান সিগারেটে টান দেয় । 
নাজমা ভাবী শৈলীকে বুকে টেনে নিয়েছেন ।  ফারিয়াও এসে সময় দেয় ।  কখনও বেড়াতে নিয়ে যায় ।  অফিসের চাপে বাজার করার সময় পায় না আহসান ।  এসবই নাজমা ভাবী সামলান ।  আহসান এখন বুঝতে পারে  স্বামী দূরে থাকায়  নাজমা ভাবী আহসানের আরও কাছাকাছি আসতে চায় ।  শরীরে টলটলে বিদ্যুৎ আর ধারালো মুখ চোখের ফরসা সুন্দরী মহিলা ।  আহসান  খাবি খায় ।  জেসমিন চলে যাওয়ার পর সে শরীরের পূর্বেকার সেই আগুন আর টের পায় না ।  জেসমিন এর ওপর ক্রোধ টের পায় ।  এতে সে আরও শীতল হয়ে উঠতে থাকে ।   নাদিয়া এখনও টের পায়নি  .  .  . 
কালও নাদিয়া   বাসিল লিপ - এর আবছা কোণে বসে বিয়ের কথা তুলল ।  একটা রাতও কি আমাদের মিস্ করা ঠিক ?  যেখানে পৃথিবীতে এত দুঃখ  .  .  .  আর আমরা যখন দুজনেই সারভাইভ করেই গেছি ।  আমাদের দেখা হওয়াটাই কি  সারভাইভ করা না ?  
আহসান মাথা ঝাঁকায় ।   এও নাদিয়ার আরেকটি ক্ষণিক ঝোঁকের বশ নয় তো ?  নাদিয়ার কাঁধ পর্যন্ত ছাঁটা ঈষৎ লাল কোঁকড়া চুলগুলি কোনও স্থির বিশ্বাসের প্রতীক হতে পারে না ।  কিংবা ধরা যাক দু - বছর পর  নাদিয়া দেশের বাইরে চলে গেল ।  ওর বিদেশি ডিগ্রি; বৃদ্ধ  অন্ধ বাবার টানেই ঢাকা থাকে ।  ভদ্রলোক মি :  সাদিক জামান একটি ইংরেজি দৈনিকের সম্পাদক ছিলেন ।  বাবার জন্যই হয়ত ইদানীং টিভির টকশোতে অংশ নিচ্ছে নাদিয়া ।  
নাদিয়া আশ্বাস দিয়ে বলল ,   তুমি তোমার মেয়ের জন্য ভেব না ।  শৈলীকে আমি মায়ের আদর দিয়েই রাখব ।  
এই কথাটা আহসান বিশ্বাস করে কি ?  কেননা ,  জেসমিন চলে যাওয়ার পর তার বিশ্বাসের জগৎটাই  খান খান হয়ে ভেঙে পড়েছে ।    .  .  .  হয়তো বিয়ের পর রাগারাগি করে মাজেদা কে তাড়িয়ে দিল নাদিয়া .  .  .  যা হবে শৈলীর জন্য বিরাট মানসিক আঘাত ।  তারপর  .  .  .  তারপর  .  .  .   ধরা যাক নাজমা ভাবী সম্বন্ধে এক বিশ্রী উক্তি করে বসল ।   নাজমা ভাবীর কাছাকাছি হলে ভিতরে টলটলে এক অনুভূতি হয় আহসানের ।  আহসানই যে একেবারে নিভে গেছে সেও তো  সত্য নয় ।  কাল গাড়িতে পেট্রল মেশানো অন্ধকারে নাদিয়াকে কিস করল ।  তখন শরীরে কি মৃদু উত্তাপ ছড়ায় নি ?   আর নাদিয়া খুবই অ্যাগ্রেসিভ  .  .  .  কাল নাদিয়াকে কিস করার সময় আবারও টের পেয়েছিল আহসান ।    
কথাটা মনে হতেই হঠাৎই একটি মেয়ের শরীর দেখার জন্য অস্থির বোধ করে আহসান এবং রিমোট এর বাটন চেপে ধরে  ।   টিভিতে ইনডিয়ান বেবি মিল্কের অ্যাড;   মায়ের কোলে বাদামী চুলে কোমল শিশু ।  চিরকালীন ছবি ।  কি আশ্চর্য !  জেসমিন কীভাবে মেয়েকে ছেড়ে যেতে পারল ?  মা হয়ে অবলীলায় আপন কন্যাকে ত্যাগ করল ?  করতে পারল ?  আহসানের ছেলেবেলা কেটেছে জামালপুর শহরে   ।  ছোটবেলায় রেল দূর্ঘটনায় বাবা মারা গিয়েছিল ।  বিধবা মা অনেক কষ্ট করে খেয়ে না খেয়ে সন্তানদের মানুষ করেছেন ।  আর জেসমিন কীভাবে মেয়েকে ছেড়ে যেতে পারল ?   শৈলীর কথা কি মনে পড়ে না ওর ?  মেয়ের নাম তো ওই রেখেছিল ।  শৈলী হওয়ার আগে বলেছিল মেয়ে হবে দেখ ।  আমি স্বপ্নে দেখেছি  .  .  . স্বপ্নের কথা কি কখনও মিথ্যা হয় ?  না ,  স্বপ্নের কথা  কখনও মিথ্যা হয়  .  .  .  এসব কি মিথ্যা ?   কাল গাড়িতে নাদিয়াকে  কিস করল ।  এও কি মিথ্যা ?  মায়া ?  স্বপ্ন ?  
আজ রাতে ফারিয়ার জন্মদিনে তেমন কেউ আসেনি ।  ফারিয়া   টাচস্ক্রিন স্যামসুঙ করবি গিফট পেয়ে খুব খুশি ।   পাশের ঘরে বসে ওটা দেখছিল ।  ওর সঙ্গে শৈলী আর মাজেদাও ছিল ।  
নাজমা ভাবী বললেন ,  ভাই ,  আপনি চিকেন বিরিয়ানি পছন্দ করেন ।  আপনার জন্য  চিকেন বিরিয়ানি করেছি ।  
আহসান তার ভিতরে সেই   টলটলে অনুভূতি টের পায় - যা  ড্রইংরুমের বিরিয়ানির গন্ধের সঙ্গে মিশে যাচ্ছিল ।  
খেতে বসে নাজমা ভাবী বিস্ফোরন ঘটালেন ।  বললেন ,  ভাই ,  আমরা এ মাসের শেষে চট্টগ্রাম চলে যাচ্ছি ।  
আহসান তার বুকের ভিতরে পাড় ভাঙার শব্দ পায় ।  দূর থেকে ফারিয়ার বাবা কি কিছু টের পেল ?  তেমন কিছু তো হয়নি ।  কেবল না ভিতরে টলটলে এক অনুভূতি হয়  ।  এই বার্তা কি চট্টগ্রামে পৌঁছে গেছে ?   আহসান অবাক হয় ।  
নাজমা ভাবী বললেন ,  ফারিয়ার রেজাল্ট ভালো হচ্ছে না ।  ওর বাবা ওর ওপর বিরক্ত ।  মেয়েকে ওখানকার খাস্তগীরে ভর্তি করার কথা ভাবছে ।  বলে মুখ টিপে হেসে বলল ,  আসলে ফারিয়ার বাবা আমাকে ছেড়ে থাকতে পারছে না ।  
আহসান কথা ঘুরিয়ে বলে ,  আপনাদের খুব মিস করব ভাবী ।  কন্ঠস্বরে বিষন্নতা ।  
আরে ,  আপনি অত ভাবছেন কেন ?  ঢাকায় এলে তো আপনাদের এখানেই তো উঠব ।  
আজ সন্ধ্যার পর থেকে ঢাকার আকাশে মেঘ জমেছিল ।  আহসান জানালার ওপাশে সেই মেঘের দিকে চেয়েছিল ।  তারপর কখন ওর মুখ ফস্কে বেরিয়ে পড়ে ,  কবে আসেন না আসেন । 
ঠিকই আসব ,  দেখবেন ।  আপনারাও যাবেন ।  আলমাস সিনেমাহলের কাছে বাসা । 
যাব । 
আরে আপনি খাচ্ছেন না কেন ?  রান্না ভালো হয়নি বুঝি ? 
আরে কি বলেন - আপনার হাতের রান্না আবার খারাপ হয় ? 
নাজমা ভাবী হাসলেন ।  বললেন ,  কয়েকদিন আগে টিভিতে একটা টকশোতে আপনার ওনাকে দেখলাম ।  
ওহ্ ।  আহসান জানে  নাজমা ভাবী  কার কথা বলছেন ।  নাদিয়াকে একবার  নিয়ে এসেছিল । শৈলীকে দেখাতে  ।   তখনই নাজমা ভাবীর সঙ্গে দেখা হয়েছিল নাদিয়ার ।  নাদিয়াও মাঝে মাঝে   ‘ সুন্দরী মহিলার ’  কথা জিজ্ঞেস করে ।   
নাজমা ভাবী বললেন ,  আসলে শৈলীর জন্যই আমার বেশি খারপ লাগছে । 
আহসান তীব্র ঝাঁকি খায় ।  মুহূর্তেই   তার শরীর জমে যায় ।   নাজমা ভাবী ঠিক কি  বোঝাতে চাইলেন ?  আহসান  দীর্ঘনিঃশ্বাস ফেলে ।  শৈলী আরেকটা আশ্রয় হারাল ।   জীবনের এইসব বাঁক খুব হঠাৎই ঘটে যায় ।  কারও কিছু করার থাকে না ।   
খুব শিগগির মাজেদার আশ্রয়ও  শৈলী হারাতে যাচ্ছে ।   মাজেদার বাবা এসেছিল ক ’ দিন আগে ।   মাজেদার বিয়ে ঠিক বলল ।  এ মাসের শেষে এসে মেয়েকে নিয়ে যাবে মাজেদার বাবা ।  আসলে হয়তো এর পিছনে অন্য কারণ আছে ।  এ বাড়িতে কোনও ভদ্রমহিলা নেই কিংবা  এখন গামেন্ট কারখানায় মজুরি বেশি ।  
নাদিয়া কি তাহলে সত্যিই বউ হয়ে এ ফ্ল্যাটে আসছে ? 
আহসান কেঁপে ওঠে ।  
এই কি নাদিয়ার ভাগ্য ?  কিংবা  শৈলীর নিয়তি ?   
আহসান জানে  নাদিয়া ইমপালসিভ  ।  আরও কাজ পাবার জন্য হায়াত অ্যান্ড অ্যাসোসিয়েটস নাদিয়াকে ব্যাংকিং সেক্টরে ইমপ্লান্ট করেছে কি ?   হতে পারে ।  এ ধরনের বেশ্যাপনা তো  করপোরেট জগতে হয়ই ।   এই বিয়েটা একেবারেই পলিটিকাল ।  হয়তো নাদিয়া স্পাইং করতে এসে মেন্টালি জড়িয়ে পড়েছে ।   কিংবা আহসানের ফিউচার ভালো ।  পঁয়ত্রিশেই ফ্ল্যাট - গাড়ির মালিক হয়েছে ।  কিংবা সুদর্শন আহসানের সবল সুঠাম শরীর ।  যে শরীরের ওপর নাদিয়ার ,  নাজমা ভাবীর এবং অফিসের আরও ক ’ জন কলিগের লোভার্ত চোখ  ।  যে শরীরের ওপর ক্লান্ত হয়ে উঠেছিল জেসমিন  ।  ভালোবাসার ছল করে বেছে নিয়েছে নতুন শরীর ।  জেসমিন এখন কেমন আছে ?  এই ছ মাসে কি নতুন শরীরের ওপর ওর ক্লান্তি জমেনি ?   ওকি ফিরে আসতে চায় ?  জেসমিন এখন কোথায় ?  ঢাকায় ?  না ঢাকার বাইরে ?  না দেশের বাইরে ?  
যাক ।  
নাদিয়ার সঙ্গে তার বিয়ে হলে শৈলীর জীবন এলোমেলো হয়ে যাওয়ার সম্ভাবনা আছে ।   এ রকম একটি বিষাদিত ভাবনা উকিঁ মারে আহসানের মনের গভীরে ।  তবে  নাদিয়ার সঙ্গে তার বিয়ে হলেই যে শৈলীর জীবন এলোমেলো হয়ে যাবে - সে রকম নাও হতে পারে ।   
তবে সম্ভাবনা আছে । 
এই সম্ভবনাটাই এখন তীক্ষ্ম ফলার মতো বিদ্ধ হয়ে আছে ওর বিপর্যস্ত শরীরে ।  কেবল অদৃশ্য রক্তপাত ঘটাচ্ছে ।  সত্যিই কি  নাদিয়ার সঙ্গে তার বিয়ে হলে শৈলীর জীবন এলোমেলো হয়ে যাবে ?  হয়তো সে রকম নাও হতে পারে ।  ধরা যাক -  নাদিয়া জামান প্লাস্টিকের তৈরি না ।  রং মাখানো না ।  ব্যাটারি - চালিত না ।  ওর অনুভূতি আছে ।  মায়া - মমতা আছে ।  নাদিয়া ওর সৎ মেয়েকে ভালোবাসতে পারবে ঠিকই ।  সবাই তো আর এক রকম না ।   
এসব ভাবতে ভাবতেই এক সময় ঝিমুনি আসে  ।  রিমোটের বাটন চেপে  টিভি অফ করে দেয় ; তারপর অন্ধকারে বসে থাকে আরও কিছুক্ষণ   .  .  . তারপর উঠে দাঁড়িয়ে টলতে টলতে বেডরুমের দিকে যেতে থাকে এ শহরেরই এক শরবিদ্ধ পুরুষ  .  .  . 


                    




গল্প  :  বায়ূচোর



Imperialism ,  practice by which powerful nations or peoples seek to extend and maintain control or influence over weaker nations or peoples .  Michael Mastanduno  ২০৪০ সালের জুন মাসের মাঝামাঝি ।  
সকালবেলায়  সবে ব্রেকফাস্ট শেষ করেছে -  শ্বাসকষ্ট টের পেল অভি ।  টের পেল মুখ আর কাঁধের কাছে ঘাম জমছে ।  চোখে দৃষ্টি আবছা ।  ঘড়ির দিকে তাকাল ।  ৮ : ৩৫ ।   এখন কি ডাক্তার এন .  হক চেম্বারে চলে গেছেন ?   ফোন করল অভি ।  বিজি ।  অপারেটর ভয়েজ ম্যাসেজ পাঠাতে অনুরোধ করল ।  লাভ নেই ।  নার্ভাস বোধ  করছে ।  এমন অস্বস্তিকর অনুভূতি এর আগে কখনও হয়নি ।  
ডাক্তার এন .  হক এ শহরের চিকিৎসক ।  তাঁর কাছেই এখন  যেতে হবে । 
দ্রুত শার্টপ্যান্ট পড়ে নিল অভি ।  
ফ্ল্যাট থেকে বেরুনোর আগে  smog  - glass টা তুলে নিল অভি ।  গতকাল টিভি বলছিল আজ সকালে শ্রীপুরে   বারোটার আগে সূর্যর মুখ দেখা যাবে না ।   ধোঁওয়াশায় ঢেকে থাকবে শহর ।  সে ধোঁওয়াশা এখন ২৮ তলার জানালা দিয়ে  দেখা যাচ্ছে ।  গাজীপুর জেলার  শ্রীপুরের সাতখামার রেলস্টেশনের  ঠিক উলটো দিকে ৫৬ তলা  ‘ ইরম টাওয়ার ’  নামে একটি আকাশ - ছোঁওয়া বহুতলের ২৮ তলায় থাকে অভি  ।  একাই  ।  তিরিশের মতো বয়স ।   ফরসা ।  স্বাস্থ ভালো ।  এখন অবশ্য ফরসা মুখটি ফ্যাকাসে হয়ে উঠেছে । 
নীচে নেমে এসে দেখল চারপাশ কালো ধোঁওয়ায় আচ্ছন্ন হয়ে রয়েছে ।  শ্বাসকষ্টও সামান্য বেড়ে গেল মনে হল ।  ি পিঠে দরদর করে ঘাম গড়াচ্ছে ।  স্মগগ্লাস চোখে দিল ও ।  চারপাশের এখন  দৃশ্য এখন আবছা হলেও দেখতে পাওয়া যাচ্ছে ।    এমনিতে  রাস্তা ফাঁকা ।  তার কারণ আছে ।  শ্রীপুর শহরে  দুপুর ২টার আগে প্রাইভেট কার চলাচল সম্পূর্ন নিষিদ্ধ ।  রাস্তায় কেবল সাইকেল আর ঘোড়াগাড়ি  চলতে পারবে  ।  পিচরাস্তায় ঘোড়ার ক্ষুরের আওয়াজ ধাতব জলপ্রপাতের মতো মনে হয় ।  ট্রেন - এর কুউউ ঝিক ঝিক শোনা গেল ।  সকালে ঢাকা থেকে ছেড়ে এসেছে ।   থামবে সাতখামার রেলস্টেশনে  ।  এখন তো রেলপথই ঢাকা যাওয়ার অন্যতম উপায়  ।   মাস খানেক আগে  কালো ধোঁওয়ায় ভয়াবহ দূঘর্টনা হয়ে গেছে ।  ১২৫ জন রেলযাত্রীর মৃত্যু হয়েছে ।  
অভি যতই এগিয়ে যাচ্ছে ফুটপাতে  লোকের ভিড় বাড়ছে ।  
কী ব্যাপার ?  এফ এম - এ লেটেস্ট নিউজ শুনতে হবে ।  
পকেট থেকে মোবাইল বের করে কানে ওয়্যারলেস হেডফোন গুঁজল ।  এফএম অন করল ।  লেটেস্ট নিউজ অপশনে ক্লিক করল ।  সাবরিনা রুনার মিষ্টি কন্ঠ ভেসে এল :    ব্রিটেনে ভয়ংকর জীবাণুর সন্ধান; বিশ্বজুড়ে মহামারির আশঙ্কা ।  ব্রিটেনের হাসপাতালগুলোতে বিশেষ কিছু রোগীর দেহে নতুন একধরনের জীবাণুর সন্ধান পাওয়া গেছে ।  চিকিৎসাবিদরা বলছেন ,  এ জীবাণু প্রায় সব ধরনের অ্যান্টিবায়োটিকের বিরুদ্ধেই প্রতিরোধ তৈরি করে রোগীর দেহে টিকে থাকতে সক্ষম ।  বলা হচ্ছে ,  ভারত ও পাকিস্তানের মতো দক্ষিণ এশিয়ার কয়েকটি দেশ থেকে এ জীবাণু ব্রিটেনে ছড়িয়েছে ।   অভির ভুরু কুচঁকে যায় ।  এই ধরনের নেগেটিভ সংবাদ শুনতে ওর ভালো লাগে না ।  মাথার ভিতরে অক্সিজেনের অভাবে চিন্তাভাবনাগুলি এলোমেলো হয়ে যাচ্ছে ।  
এফ এম অফ করে দেয় অভি ।   ফুটপাতের ওপর দিয়ে হাঁটতে থাকে ।  দ্রুত ।  আমার শ্বাসকষ্ট জীবাণুর সংক্রমন নয়তো তো ।  মাথা থেকে চিন্তাটা জোর করে তাড়িয়ে দেয় ।  
রাস্তার ওপারে কোউন সিসটেমস নামে একটা ইলেকট্রনিক্স - এর শোরুম  ।   এই কোরিয়ান কোম্পানীটি  হোম আপ্লাইয়েন্স - এর জন্য বিখ্যাত ।  ওদের এই শ্রীপুরের শোরুমের  সেলস ম্যানেজার অভি  ।  এই শোরুমেই বছর দুয়েক আগে রীমার সঙ্গে দেখা হয়েছিল ।  গাজীপুর শহরে থাকত রীমারা ।   পড়ত টেকনাফের   ‘ ইউনিভারসিটি অভ মেরিন টেকনলজিতে ’   ।  শ্রীপুরে  বড় বোনের বাড়িতে বেড়াতে এসেছিল  ।    রীমার সঙ্গে  সম্পর্ক বিয়ে অবধি গড়াল ।  একটা মেসে থাকত অভি ।  বিয়ের কথা পাকা হলে ইরম টাওয়ারে ফ্ল্যাট ভাড়া নিল ।  মাস দুয়েক হল রীমার সঙ্গে  ডিভোর্স হয়ে গেছে ।  আগে থেকেই রীমার প্রবীণ এক শিক্ষকের সঙ্গে যৌন সম্পর্ক ছিল ।  সেই অধ্যাপকটি  ‘ ইউনিভারসিটি অভ মেরিন টেকনলজির ’  বিশিষ্ট জীববিজ্ঞানী ।  তাহলে রীমা বিয়ে করতে গেল কেন ?  ২৮ তলার বারান্দায় বসে ভাবে ।  
সামনে ইরমকে দেখতে পেল অভি ।   ‘ ইরম টাওয়ার ’  টাওয়ারের মালিকের ছোট ছেলে ইরম; বয়েস ১৮ / ১৯ এর বেশি হবে না; ইরমের পরনে লাল রঙের চকরাবকরা  টিশার্ট ও ঢোলা হাফ প্যান্ট ।  ইরমের পাশে  পাশে ওর মা মিসেস চৌধুরী; সদ্য বিধবা ভদ্রমহিলা সাদা রঙের শাড়ি পরে রয়েছেন ।   ইরম আর  ওর মায়ের চোখেও smog  - glass ।  ইরমদের ২টা অডি এবং একটি বিএমডাবলিউ  আছে  ।  তবে এখন গাড়ি চলাচল বন্ধ বলেই হাঁটছে ।  ইরমদের দুটে হেলিকপ্টারও আছে ।  ওগুলি  ইরম টাওয়ারের ছাদে পার্ক করা থাকে ।  তবে ইরমরা সহজে হেলিকপ্টারে চড়ে না ।  এর এক কারণ ধোঁওয়াশা; অন্য কারণ  ইরমের বাবা আহাদ সরকার গত বছর ৮ জুন এক মর্মান্তিক হেলিকপ্টার দূর্গঘনায় মারা গেছেন ।  
অভি এগিয়ে যায় ।  জিজ্ঞেস করে ,  কী ব্যাপার ইরম ? 
ইরম বলল ,  সকাল থেকে আমার আর মায়ের শ্বাসকষ্ঠ হচ্ছে ।  ডাক্তারের কাছে যাচ্ছি । 
শ্বাসকষ্ঠ ? 
হ্যাঁ । 
আমারও শ্বাসকষ্ঠ হচ্ছে । 
সবার শ্বাসকষ্ঠ হচ্ছে ।  বলে ভিড়ের দিকে হাত তুলে দেখাল ।  
কী ব্যাপার  ? 
ইরম কাঁধ ঝাঁকিয়ে বলল ,  বুঝতে পারছি না ।  
অভি হাঁটতে থাকে ।  
বিশিষ্ট ব্রঙ্কোলজিষ্ট ডাক্তার এন .  হক  - এর চেম্বার  সিটি সেন্টারে অবস্থিত জেসমিন শপিংমলের ঠিক উলটো দিকে ।    সদাহাস্যময় চিরকুমার ডাক্তার এন .  হক থাকেন   ‘ ইরম টাওয়ার ’  এ ।  পুরো নাম  সৈয়দ নাজমূল হক কোরেশী  ।   পঞ্চাশের মতো বয়স ।  গায়ের রং শ্যামলা ,  মাথায় টাক ,  চোখে বাইফোকাল চশমা ,  নাকটা বেঢপ ,  পুরুষ্ট গোঁফ আছে; থুতনির কাছে পাকা ফ্রেঞ্চ কাট দাড়ি ।  অভির সঙ্গে মধুর সম্পর্ক  ।  ছুটির দিনে  দু ’ জনে  ‘ ইরম টাওয়ার ’   - এর ১২ তলার কোর্টে টেনিস খেলে  ।  কখনও ডাক্তারের ২৩ তলায় ফ্ল্যাটে বসে চলে তুমুল আড্ড ।  সে আড্ডার বিষয় :  সমকালীন বিশ্ব পরিস্থিতি ।    বিজ্ঞানের ছাত্র ডাক্তার এন .  হক তুমুল জ্ঞানী  ।   অভি ছিল কমার্সের স্টুন্ডেট ।   ডাক্তার এন .  হক  সহজ সরল ভাষায় অভির কাছে বিজ্ঞানের নানা দিক  ব্যাখ্যা করেন ।  ডাক্তার এন .  হক রাজনীতি সচেতন  একজন মুক্তচিন্তার  মানুষ ।  বিশিষ্ট শ্লোভেনিয় চিন্তাবিদ Slavoj Žižek এর চিন্তাধারার অনুসারী ।  কয়েকটি আর্ন্তজাতিক মানবতাবাদী সংগঠনের সঙ্গে জড়িত ।  
রোগীর ভিড় ঠেলে ডাক্তার এন .  হক - এর চেম্বারে  ঢুকতে  আরও ঘন্টাখানেক লাগল অভির  ।   তখন সকালের শেষ রোগী দেখে শেষ করেছেন  ডাক্তার এন .  হক  ।  এ বেলা আর রোগী দেখবেন না ।  তবে অভির কথা আলাদা  ।  
অভিকে দেখে হেসে বললেন ,  এসো ।  এসো ।   তোমারও কি  শ্বাসকষ্ঠ হচ্ছে ? 
হ্যাঁ । 
আমারও ।  আসলে আজ সবারই ব্রিদিং প্রবলেম হচ্ছে ।  বস ।  
অভি বসল ।  এই ঘরে ঢোকার পর নিঃশ্বাস নিতে তেমন অসুবিধে হচ্ছে না ।  এসি চলছে বলেই কি ?  ওপাশের  দেওয়ালে শ্লোভেনিয় চিন্তাবিদ Slavoj Žižek -  এর একটি উদ্ধৃতি বড়ো মোটা অক্ষরে লেখা রয়েছে :  
  " The fact that a cloud from a minor volcanic eruption in Iceland — a small disturbance in the complex mechanism of life on the Earth — can bring to a standstill the aerial traffic over an entire continent is a reminder of how ,  with all its power to transform nature ,  humankind remains just another species on the planet Earth .  "   অভি বলল ,  আজ এফ এম এ একটা লেটেস্ট নিউজ শুনলাম । 
কি ? 
 ব্রিটেনে ভয়ংকর জীবাণুর সন্ধান; বিশ্বজুড়ে মহামারির আশঙ্কা ।  আপনার কি মনে হয় শ্বাসকষ্ঠের সঙ্গে এর কি কোনও সম্পর্ক রয়েছে ? 
বিশ্বজুড়ে মহামারির আশঙ্কা  ?  ডাক্তার এন হক সামান্য ঝুঁকে পড়লেন । 
হ্যাঁ । 
কখন শুনলে ? 
এখানে আসার সময় । 
ডাক্তার এন হক ভুরু কুঁচকে উঠেছে ।  তিনি টেবিলের ওপর থেকে একটা কালো রঙের লম্বা সরু রিমোট - ডিভাইস তুলে দেওয়ালের দিকে তাক করে  ক্লিক করলেন ।  অভি বাঁ দিকে মুখ ঘোরালো ।  দেওয়াল জোড়া সাদা পর্দা ।  তাতে ফুটে উঠল  .  .  .  ব্রিটেনে ভয়ংকর জীবাণুর সন্ধান; বিশ্বজুড়ে মহামারির আশঙ্কা ব্রিটেনের হাসপাতালগুলোতে বিশেষ কিছু রোগীর দেহে নতুন একধরনের জীবাণুর সন্ধান পাওয়া গেছে ।  ব্রিটেন থেকে যাঁরা প্লাস্টিক সার্জারির জন্য ভারত ও পাকিস্তান ভ্রমণ করেছেন ,  তাঁদের মাধ্যমেই এ জীবাণু দেশটিতে ঢুকেছে ।  এ জীবাণু বাংলাদেশেও পাওয়া গেছে বলে জানানো হয়েছে ।  এ ছাড়া এখন পর্যন্ত অস্ট্রেলিয়া ,  কানাডা ,  নেদারল্যান্ডস ,  যুক্তরাষ্ট্র ও সুইডেনে এ জীবাণু শনাক্ত হয়েছে ।   .  .  . ল্যান্সেট ইনফেকশাস ডিজিজেস সাময়িকীতে গতকাল বুধবার প্রকাশিত এক প্রতিবেদনে গবেষকরা জানিয়েছেন ,  নতুন এ জীবাণু এনডিএম - ১  ( নিউ ডেলহি মেটালো - বিটা - ল্যাকটামেজ - ১ )  নামে একধরনের এনজাইম তৈরি করে ,  যা অত্যন্ত ঝুঁকিপূর্ণ ।  একবার এ জীবাণু রোগীর দেহে ঢুকলে এর প্রতিকার কঠিন হয়ে দাঁড়ায় ।  কেননা জীবাণুটি প্রায় সব ধরনের অ্যান্টিবায়োটিকের বিরুদ্ধে লড়াই করে টিকে থাকতে সক্ষম ।  এমনকি অ্যান্টিবায়োটিকবিরোধী লড়াইকালেও রোগীর দেহে বংশবৃদ্ধি চালিয়ে যেতে পারে ।  এরা এমনকি ইকোলাই বা এ ধরনের অন্যান্য ব্যাকটেরিয়ার দেহে ঢুকে সেখানেও টিকে থাকতে পারে এবং ওই ব্যাকটেরিয়াকে সর্বোচ্চ শক্তিশালী অ্যান্টিবায়োটিকের বিরুদ্ধেও প্রতিরোধ তৈরিতে সক্ষম করে তোলার ক্ষমতা রাখে ।  চিকিৎসাবিদরা বলেছেন ,  এ ধরনের জীবাণু বা ব্যাকটেরিয়ার চিকিৎসায় ব্যবহৃত সবচেয়ে শক্তিশালী অ্যান্টিবায়োটিক গ্রুপের একটি হলো কার্বাপেনেমস ।  আর এনডিএম - ১ জীবাণু কার্বাপেনেমসের বিরুদ্ধেও প্রতিরোধ তৈরিতে সক্ষম ।  বাংলাদেশে এ জীবাণুর সন্ধান পাওয়া গেছে বলে উল্লেখ করা হলেও এ বিষয়ে বিস্তারিত কোনো তথ্য জানানো হয়নি ।  ভারতের চেন্নাই ও হরিয়ানা রাজ্যে এ জীবাণুতে আক্রান্তের হার অনেক বেশি ।  ব্রিটেনে এখন পর্যন্ত এ জীবাণু শনাক্তের ঘটনা সংখ্যায় প্রায় ৫০টির মতো ।  সংখ্যার বিচারে এটি খুব উল্লেখযোগ্য না হলেও অচিরেই এটি গোটা বিশ্বে ছড়িয়ে পড়তে পারে বলে আশঙ্কা করছেন চিকিৎসাবিদরা ।  এ জীবাণু প্রাথমিক পর্যায়ে প্রায় শতভাগ ক্ষেত্রেই শনাক্ত করা যায় না ।  তাই মানবদেহকে বাহক করে বিভিন্ন দেশে এর ঢোকা অত্যন্ত সহজ ।  আবার একজনের শরীর থেকে অন্য কারো শরীরে ছড়িয়ে যাওয়া এবং রোগীর দেহে বংশবৃদ্ধি করার ক্ষেত্রেও জীবাণুটি বেশ পারঙ্গম ।  যেহেতু সর্বোচ্চ শক্তিশালী অ্যান্টিবায়োটিকের বিরুদ্ধেও এরা শক্ত প্রতিরোধ গড়ে তুলতে সক্ষম ,  তাই গোটা বিশ্বেই এর সংক্রমণ ও চিকিৎসাব্যবস্থা মারাত্দক বিপর্যয়ের সৃষ্টি করবে বলে গবেষকরা সতর্ক করে দিয়েছেন ।  পড়া শেষ হলে মনিটর অফ করে দিলেন ডাক্তার এন হক  ।  তারপর বললেন ,  এই জীবাণুর ঘটনা হয়ত সত্য তবে ম্যাস ব্রিদিং প্রবলেমের  কারণ অন্যখানে ।  
মানে ?  অভি বিস্মিত ।  
ইউরোপ সম্ভবত এশিয়ার বাতাস শুষে নিতে শুরু করেছে ।   ডাক্তার এন হক বললেন ।  
অভি চমকে উঠল ।  মানে ! 
মানে ,  ইউরোপীয় বিজ্ঞানীরা  অনেক আগেই  ওদের অঞ্চলের বায়ূমন্ডলের চারপাশে অতি সূক্ষ্ম ও অদৃশ্য বাতাবরণ তৈরি করেছে  ।  এর উদ্দেশ্য  বাতাসকে ফরেন পার্টিকেল  থেকে রক্ষা করা । 
আশ্চর্য ! 
হ্যাঁ ।  তারা এখন পরিকল্পনা মাফিক আরও এক ধাপ এগিয়ে গেছে ।  এখন তারা ইউরোপের বাইরের  বাতাস টেনে  নিচ্ছে ।  এই শতকে ওদের টার্গেট  এশিয়া  ।  এশিয়ার বাতাস কমে যাওয়ায় আমরা শ্বাস কষ্ট টের পাচ্ছি ।   
অভি চুপ করে বসে থাকে ।  তারপর বলে ,  আমরা মরে যাব ? 
আমরা মরে গেলে ওদের কী ! ডাক্তার এন হক বললেন ।  ওরা কি আমাদের কথা ভাবে ?  ওরা সব সময় ওদের কথাই ভাবে ।   
জানি । 
এখন ইউরোপ আমেরিকার স্ট্যাটেজি হল  পলিমার দিয়ে একটি বিশাল স্পেসশীপ তৈরি করা ।  যাতে করে মঙ্গল বা অন্য কোনও গ্রহে চলে যাওয়া সম্ভব ।  
স্টার ট্রেক ? 
হুমম । 
কাজ চলছে ? 
হ্যাঁ । 
কোথায় জানেন ? 
গ্র্যান্ড ক্যানিওন । 
আমেরিকা ? 
হ্যাঁ ।  কিন্তু পলিমার দিয়ে একটি বিশাল স্পেসশীপ তৈরি করা সম্ভব না বলে মনে হয় ।  
কেন ? 
পলিমার সম্বন্ধে আগে যা ভাবা হয়েছিল তা সত্যি না ।   পলিমার হল আ লার্জ মলিকিউল ,  মানে ,  ম্যাক্রোমলিকিউল ,  কম্পেজড অভ রিপিটিং স্ট্যাকচারাল ইউনিটস টিপিক্যালি কানেকটেড বাই  কভালেন্ট ক্যামিকেল বন্ডস ।   এখন ঐ কভালেন্ট ক্যামিকেল বন্ডস নিয়েই বিজ্ঞানীরা ঝামেলায় পড়েছেন ।   তাছাড়া মঙ্গলগ্রহের সিসমোগ্রাফিক রিপোর্টও ভালো না ।  ঘনঘন ভূমিকম্প হচ্ছে ।  আর ওখানে  কৃত্রিম বায়ূমন্ডল তৈরি করতে গেলে গ্রহটি সরাসরি কয়েক হাজার বছরের জন্য বরফযুগে চলে যাওয়ার সম্ভাবনা ৯০ %   ।  এসব কারণেই শ্বেতাঙ্গরা এখন এই পৃথিবীতেই  Digital  Fortress তৈরি করবে ।  
কি তৈরি করবে ?  
ডিজিটাল ফোর্টরেস হল ইউরোপ আমেরিকায় কম্পিউটারাইজড কন্ট্রোলড এরিয়া ।  এক কথায় নিরাপদ দূর্গ ।  শ্বেতাঙ্গরা সেই দূর্গে নিরাপদে বসবাস করবে ।  মানে ক্রমশ এশিয়া - আফ্রিকা থেকে একেবারে আলাদা হয়ে যাবে তারা ।  
ওহ্  । 
দেখলে তো অভি জীবাণুর জন্য এশিয়াকে কেমন দূষল ওরা ।  
হ্যাঁ । 
আসলে শ্বেতাঙ্গ পশ্চিমারা প্রাচীন কাল থেকেই এশিয়াকে অবজ্ঞা করে আসছে ।  এশিয়ার ধনসম্পদ লুঠপাট করে  আসছে ।  ট্রয় ছিল এশিয়ায় ।  কাজেই ট্রয়যুদ্ধ থেকে ওদের আগ্রান শুরু ।  আসলে আগ্রাসন ছিল তারও আগে ।  ইওরোপা ছিল এশিয়ার ফিনিসিয় রাজকন্যা ।  শ্বেতাঙ্গ ইউরোপীয়দের দেবতা জিউস হরণ করে ।  তারপর আলেকজান্দারের পারস্য ও ভারত আক্রমন করে ।  এই লুটের টাকায় ইউরোপের প্রথম দিককার শহরগুলি গড়ে উঠেছিল ।  তারপর যতই ওদের প্রযুক্তির উন্নত হয়েছে শোষনের মাত্রা ততই বেড়েছে ।  এখন একুশ শতকে এসে এশিয়ার বাতাস চুরি করছে ।   ওরা এখন বায়ূচোর - এর ভূমিকায় অবতীর্ণ হয়েছে  ।  
অভি বিষন্ন বোধ করে ।  বাতাসের অভাবে মানুষ মরে পড়ে আছে ভাবতেই শিউরে উঠল ।   সে জিগ্যেস করল ,  কত দিন লাগবে এশিয়া ধ্বংস হতে ?   
এটি একটি দীর্ঘ প্রক্রিয়া ।  দীর্ঘশ্বাস ছেড়ে ডাক্তার এন হক বললেন ।   অন্তত কুড়ি বছর তো লাগবেই  ।  
তার মানে ২০৬০ সালের মধ্যে এশিয়া প্রাণহীন হয়ে যাবে ? 
কথাটা ভয়ঙ্কর হলেও সত্য ।  
অভি কী বলতে যাবে  .  .  . ওপাশের দরজা ঠেলে একটি মেয়ে ঢুকল ।  শ্যামলা ।  মিষ্টি চেহারা ।   ডাক্তার এন হক এর সেক্রেটারি ।  অভি আগেই দেখেছে ।  মেয়েটি বলল ,  স্যার স্বাস্থ্য সচিব ডা .  সিরাজুল ইসলাম আপনার সঙ্গে দেখা করতে এসেছেন ।  
ডাক্তার এন হক ব্যস্তসমস্ত হয়ে  উঠে দাঁড়াতে দাঁড়াতে  বললেন ,  ওহ্ হো ।  তিনি তো আগেই ফোন করেছিলেন ।  আমি একদমই ভুলেই গিয়েছিলাম ।  
আমি আসি ।  বলে  অভি উঠে দাঁড়াল । 
আচ্ছা এস তাহলে ।  রাত্রে আমার ফ্ল্যাটে একবার এসো ।   তখন কথা হবে ।    আর হ্যাঁ ,  শোন ।  
বলুন । 
তোমার ব্রিদিং প্রবলেম হলে  পি ও সি ব্যবহার করতে পার ।  পি ও সি মানে পোর্টেবল অক্সিজেন সিলিন্ডার ।  গত বছর থাইল্যান্ডের বিজ্ঞানীরা আবিস্কার করেছেন ।  ওটা তোমাকে  কিনতে হবে না ।   আমার কাছে  ওরা  ডি এক্স মডেলের একটা স্যম্পল পাঠিয়েছে ।  এটা তুমি নিয়ে যাও ।   বলে অভি কে হলুদ রঙের চারকোণা একটি প্ল্যাস্টিকের বক্স দিলেন ।  
থ্যাংস । 
ওয়েলকাম ।  
অভি বাইরে বেরিয়ে আসে ।  বাইরে  ২০৪০ সালের ১২ জুনের ঝলমলে দিন ।  উজ্জ্বল রোদ ।  ধোঁওয়াশা কেটে গেছে ।  নীল আকাশে শুভ্র মেঘেরা ভেসে চলেছে ।  কোথাও কোনও মৃত্যুযন্ত্রণার চিহ্নমাত্র নেই ।   এখনও দুটো বাজেনি ।  রাস্তায় এখনও গাড়ি চলছে না ।  তবে ঘোড়াগাড়ী আছে ।  একবার শোরুমে যেতে হবে ।  হেঁটেই যাবে ঠিক করল । 
বাঁ পাশে পার্ক ।  ফুটপাতের ধার ঘেঁষে লোহার রেলিং ।  ইউক্যালিপটাস গাছের সারি ।  ফুটপাতে শুকনো পাতা ।   হঠাৎ ইরম - এর ওপর চোখ আটকে গেল ।    হাঁটু গেড়ে বসে আছে ফুটপাতের ওপর  ।    মা মিসেস চৌধুরী পড়ে আছে ।  ওদের ঘিরে কতজন লোক  .  .  . 
অভি দ্রুত এগিয়ে যায় ।  
বাক্স খুলে পোর্টেবল অক্সিজেন সিলিন্ডার বের করে ।  লাগোয়া ছোট্ট মাস্ক ।   মিসেস চৌধুরীর নাকের ওপর চেপে ধরল ।   কাজ হল ।  মিসেস চৌধুরীর নিঃশ্বাস  স্বাভাবিক হয়ে এল ।  চোখ মেলে তাকালেন ।   
ইরম একটি ঘোড়াগাড়ি ডাকল ।  যতœ করে মাকে তুলল ।  অভিও উঠে বসল ।  মাঝপথে নেমে যাবে ।   মিসেস চৌধুরীর মুখ ফ্যাকাশে ।  আজ হয়ত তিনি বেঁচে গেলেন ।  কিন্তু ,  বায়ূচোররা কি আর অন্যদের বাঁচতে দেবে  .  .  .  
   তথ্যনির্দেশ :  
 ব্রিটেনে ভয়ংকর জীবাণুর সন্ধান  বিষয়ক তথ্য ১২ / ০৮ / ২০১০ এর কালের কণ্ঠ পত্রিকা থেকে নেওয়া । 
   

                    




গল্প :  কাঞ্চনা



নির্জন দীঘির পাড়ে সন্ধ্যা
 ১২৬০ খ্রিস্টাব্দের বর্ষাকালের মাঝামাঝি এক সন্ধ্যা  ।  
বাঙ্গালার এক নিভৃত  পাড়াগাঁয়ের এক নির্জন দীঘির পাড়ে এক  তরুণ মুসাফির দাঁড়িয়ে ছিল  ।  মুসলমান তরুণটির নাম  ইয়াসিন মালিক; তরুণের পরনে সাদা রঙের চাপকানের ওপর  কালো রঙের চোগা ,  কালো রঙের পায়জামা ,  মাথায় সবুজ টুপি ।  তরুণের গায়ের রং ফরসা ,  চোখ দুটি আয়ত ও উজ্জ্বল ,  মুখময় বাদামি চাপ দাড়ি; কাঁধে রেশমী কাপড়ের ঝুলি ,  কোমরবন্ধে সুতীক্ষ্ম তরবারি ।  
বহু পথ অতিক্রান্তের ফলে মুসাফিরকে মুখ ক্লিষ্ট দেখায় ।  তথাপি এই মুহূর্তে সন্ধ্যালগ্নের গভীর ছায়ায় ছাওয়া দীঘির বিস্তীর্ণ কালচে পানি দেখে ভিনদেশি তরুণ  মুসাফিরটি  মুগ্ধ হয়ে যায় ।  তার দিলে কাঁপন ধরে ।  তরুণটি কবি বলেই ঘোর লাগে ,  যেন সদ্য মোরাকাবা থেকে উঠে এসেছেন ঋদ্ধ  এক পীর কিংবা সমরখন্দের পান্থশালায় রাত্রিভর পান করেছে পারস্যের  ‘ মেই ’  মদিরা  । 
বাঙ্গালার নিভৃত এক পাড়াগাঁয়ের এক নির্জন দীঘির এমনই মায়া ঘোর । 
তদুপরি  সন্ধ্যা নামছিল বলেই  রক্তিম আকাশের বুক চিরে ঝাঁকে ঝাঁকে পাখিরা উড়ছিল  ।  দূরের দিগন্ত রেখায় একখানি পূর্নাঙ্গ চাঁদের উদ্ভাস ,  ইয়াসিন মালিকের বিশ্বাস :  মেঘ না করে এলে আজ রাতটি হতে পারে চাঁদনি  সফেদ রাত ।  দীঘির পাড়ে পাড়ে ঘন গাছগাছালির সারি ,  তার ওপর স্নিগ্ধ কিরণ ঝরে ঝরে পড়ে ।  চারিদিকে অদৃশ্য ঝিঁঝির ডাক ক্রমেই ঘনীভূত হয়ে উঠতে থাকে ।  দূরে শেয়ালের ডাকও শুনতে পায় ইয়াসিন মালিক ।  
এ দিকটায় কতগুলি সারিবদ্ধ তালের গাছ ।   ঘাসে ছাওয়া পাড়টি গড়িয়ে নেমে গেছে দীঘির পানির কিনারায়  ।   ইয়াসিন মালিক তরবারি খুলে ঘাসের ওপরে রাখে; তারপর নিপুন ভঙ্গিতে ঢাল বেয়ে পানির কাছে চলে যায়; অজু করে ।  তারপর আবার পাড়ে উঠে আসে ,  উচ্চস্বরে আজান দেন ।  আজান শেষে পশ্চিমমুখী হয়ে নামাজ আদায় করে ।  
ততক্ষণে অন্ধকার ঘন হয়ে উঠেছে ।  চতুর্দিক থেকে মশারা এসে আক্রমন করছে ।  
রাতের আশ্রয়ের খোঁজে হাঁটতে থাকে ইয়াসিন মালিক ।  
 ইয়াসিন মালিকের বৃত্তান্ত
 ইয়াসিন মালিকের জন্ম ইয়েমেন দেশের জাবাল আল তাইর প্রদেশে ।  তার বাবা শাহ্ আব্বাস শেখ পঁচিশ বছর বয়সে গৃহত্যাগ করেছিলেন; ইয়াসিনের সে সময় দুই বছর  বয়স  ।  ইয়াসিন মাতামহ আমজাদ বেহরৌজ ইয়েমেনের তিহামা প্রদেশে বড় হাকিম ।  ইয়াসিন শোকগ্রস্থা মায়ের সঙ্গে মাতামহের বাড়িতে বড় হয় ।  ইয়াসিনের মায়ের বিশ্বাস তার স্বামী বেঁচে  আছেন ।  স্বপ্নে  দেখেছেন শাহ্ আব্বাস শেখ হিন্দুস্থানে বহাল তবিয়তে আছেন ।  ইয়াসিন  আমজাদ বেহরৌজ  এর কঠোর তত্ত্বাবধানে বড় হয় ,  কিশোর বয়স থেকে হেকিমি বিদ্যা আয়ত্ম করতে থাকে ।  ক্রমে ইয়াসিন তরুণ বয়সে উপনীত হয় ।  তখন তার মা বলেন ,  তোমার আব্বা জানকে কৌশিশ করো ।   
মায়ের আদেশে বাবাকে খুঁজতে বের হয় ইয়াসিন ।  একদল মুসাফিরের সঙ্গে আরব উপদ্বীপ হয়ে পারস্য পৌঁছে ইয়াসিন ।  ইয়াসিন সুদর্শন তরুণ; আরবি কবিতা কন্ঠস্থ ,  উপরোন্ত প্রতিভাবান হেকিম  - পারস্যের কেরমান প্রদেশের  এক ধনী ব্যবসায়ীর নজরে পড়ে যায় সে ।  ব্যবসায়ীর নাম  বাহরাম আসগর; কেরমান প্রদেশে এক চেহেল সতুন - এ  ( চল্লিশ স্তম্ভ বিশিষ্ট প্রাসাদ )  বাস করত ।  সেই ধনবান ব্যবসায়ীর  খুবসুরৎ এক কন্য ছিল ।  অস্টাদশী সে কন্যার নাম গুলেনার ।  গুলেনার অপূর্ব রূপ দর্শন করে মায়ের আদেশ বিস্মৃত হয়ে যায় তেইশ বছরের তরুণ  ইয়াসিন ।  গুলেনারের সঙ্গে ধুমধাম করে শাদী হয় তার ।  সে শাদীতে বয়েছিল ধনরতেœর নহর ,  বেশুমার রোশনাই ।  কেরমান প্রদেশের মানুষের মুখে মুখে বহুকাল ফিরবে সে বিবাহের কথা  ।  বিবাহের পূর্বে  ইয়াসিন মালিকের ছিল কুমার ।   মা ও মাতামহের কড়া নজরে ছিল ।  গুলেনারের সফেদ নগ্ন শরীর ছুঁয়ে ছেনে দিশেহারা বোধ করে মখমল নম্র বিছানায় ,  নম্র ভদ্র তরুণ ইয়াসিনের ছালের ভেদ করে বেড়িয়ে আসে  সমরখন্দের উদ্যত বন্য ভালুক .  .  . গুলেনারের তৃষ্ণা তবুও নির্বাপিত যায় না  .  .  .  বিবাহের পূর্বে গুলেনার মোটেও কুমারী ছিল না  .  .  মেয়েটির অজাচার কেরমান বাসী জানে  .  .  . বুদ্ধি করে ধুরন্ধর বনিক  বাহরাম আসগর ভিনদেশি পাত্রের কাছে অর্পন করেছে  .  .  .   , বহুভোগ্যা অষ্টাদশীটি শেষ রাত অবধি গুমড়ে গুমড়ে  কাঁদে ,  উদ্যত ভালুককে আঁচড়ায় কামড়ায়  .  .  .  এভাবে বন্য ভালুকটিকে নিঃস্ব করে ফেলতে চায়  .  .  .  কারও কারও সুখ চিরকাল সয় না ।  আল্লাহতালার ইচ্ছে তেমন নয়ও  .  .  . সন্তানের জন্ম দেওয়ার সময় গুলেনার ইহ জগতের মায়া কাটিয়ে পরকালে চলে যায়  .  .  . ভগ্নহৃদয় ইয়াসিন মালিক আবার পথে নামে ।  হিন্দুস্থানে আসে ।  আগ্রায় এক সরাইখানায় উঠেছিল ।  মন খারাপ করে যমুনার ধারে বসে থাকত মধ্যরাত অবধি ।   এক রাতের  স্বপ্নে পূর্বদিকে যাওয়ার নির্দেশ হয় ।   বিহার পর্যন্ত বড় একটি ইসলাম প্রচারক দলের সঙ্গে ছিল ইয়াসিন  ।  এরপর  ঠগীদের খপ্পড়ে পড়েছিল ।  কে কোথায় ছিটকে যায় !  বাঙ্গালা মুল্লুকে একাই এসেছে ।  তার মনে হয় তার বাবা  শাহ্ আব্বাস শেখ বাঙ্গালা মুলুকের কোথাও আছে .  .  . 
দীঘির পাড় ঘেঁষে ইয়াসিন মালিক হাঁটতে থাকে ।  
দীঘির পাড়ে আবছা অন্ধকার আর ঘন বাঁশঝাড় ।  অবশ্য জ্বোনাকীর আলোয় ভরে আছে ।  নির্ভীক  ইয়াসিন   বাঁশ ঝাড়ে প্রবেশ করে ।  তার পায়ের নীচে অজস্র শুকনো পাতা ।  বাতাসে কচি বাঁশ পাতার গন্ধ ,  মৃদু ঘর্ষন - ধ্বনি ।   ঝিঁঝির ডাক গভীর হয়ে উঠছিল ।  খস খস শব্দ ওঠে ।  আপনাআপনি হাত চলে যায় কোমড়বন্ধের কাছে ।  নিরীহ খরগোশ কি বুনো শূকর - ছিন্নভিন্ন হয়ে যাবে ।  আরও কিছুদূর যেতেই আধো অন্ধকারে পুকুর চোখে পড়ে ।  তার টলটলে পানিতে চাঁদের ছায়া ।  পুকুর পাড়ে আবছা একটি কাঠামো চোখে পড়ে ।  পুরাতন অট্টালিকা হবে হয়তো ।  পাথরে বাঁধানো  বড় একটি  চাতাল ।  ফুটফুটে জোছনায় দেখা যায় চাতাল ঘিরে কয়েকটি দালান ।  একটি দালান এখনও অক্ষত রয়েছে ,  ছাদ ধসে পড়েনি ।  চাতালে অনেক শুকনো পাতা পড়েছিল ।  ইয়াসিন সে পাতা জড়ো করে নিয়ে আসে ।   ঝুলি থেকে চকমকি পাথর বের করে আগুন ধরায় ।  ধক করে কমলা রঙের আগুন জ্বলে ওঠে ।  টের পেল খিদে পেয়েছে ।  কেরমান প্রদেশে শ্বশুরালয়ে সুখে ছিল ।  দাসদাসী সর্বক্ষণ সেবায় নিয়োজিত ছিল ।  আর এখন ?  ঝুলি থেকে   শক্ত রুটি বার করে ,  মধু মাখিয়ে চিবায় ।  মশক বার করে পানি খেল ।  শুকনো কিসমিস চিবাল ।  
অপূর্ব জ্যোস্না ছড়িয়ে আছে চাতালে ।  
ইয়াসিন মালিকের ঘোর লাগে । 
সে ঘুমিয়ে পড়ে । 
 কাঞ্চনা  মাঝরাত । 
চাতালের শুকনো পাতার ওপর দিয়ে কে যেন হেঁটে যায় ।  সেই খসখস মৃদু শব্দে ইয়াসিন  মালিকের ঘুম ভেঙে যায় ।  পাশে রাখা তরবারি টেনে নেয় ।  চাতালে ঘন জোছনা ।  একটি মেয়ে হেঁটে যাচ্ছে ।  মেয়েটির হাতে কি যেন ?  দড়ি ?  ইয়াসিন চমকে ওঠে । দ্রুত উঠে মেয়েটি সামনে গিয়ে দাঁড়ায় ।  আশ্চর্য !  মেয়েটি চমকে উঠল না ।  
ইয়াসিন মেয়েটির হাত থেকে দড়ি ছিনিয়ে নিয়ে বলল ,  ছিঃ ! 
মেয়েটি মাথা নীচু করে ।  
যাও ,  ঘরে যাও  ।  ইয়াসিন ইশারায় বলে ।  
মেয়েটি চলে যায় ।  দ্রুত পায়ে ।   
ফিরে এসে ইয়াসিন মালিক ঘুমের চেষ্টা করে ।  অনেক ক্ষণ হল আগুন নিভে গেছে ।  তার ঘুম আসে না ।  কে মেয়েটি ?  এত রাতে এখানে কি করছিল ।  হাতে দড়িই - ই বা ছিল কেন ?  এসব প্রশ্ন মাথার ভিতরে উঁকি দেয় ।  মেয়েটির সঙ্গে কথা বলা দরকার ছিল ।  অস্বস্তি বোধ করে ইয়াসিন ।  
 .  .  . কখন ঘুমিয়ে পড়ে । 
পাখির ডাকে ঘুম ভাঙে ভোরে  ।  
দিনটি মেঘলা বলে আজ আর আলো ফুটল না ।  
পুকুরে অজু সেরে এসে নামাজ পড়ে নিল ।  তার আগে নির্জনতা কাঁপিয়ে আজান দিল ।  
মেয়েটি আসে ।  
ঝিরঝির বৃষ্টি ঝরছিল ।  কলাপাতায় কী যেন ঢেকে এনেছে ।  ইয়াসিন মেঝের ওপর বসে ছিল ।  তসবি জপছিল ।  সে অবাক হয় ।  ওর পাশে লাল মাটির বাসন রাখল মেয়েটি ।  কলাপাতা সরিয়ে দেখল ভাত আর দই ।  বিহারের সরাইখানায় এ খাবার খেয়েছে ।  মেয়েটি দৌড়ে নারকেলের মালায় পুকুর থেকে পানি এনে দিল । 
খিদে পেয়েছিল ইয়াসিনের ।  সঙ্গে খাবার - দাবার যা ছিল ফুরিয়ে গেছে ।  
খেতে খেতে ইয়াসিন হাতের ইশারায় জিগ্যেস করে ,   কি নাম ? 
কাঞ্চনা ।  মিষ্টি কন্ঠস্বর ।  দেখতেও চমৎকার ।  শ্যামলা রঙের মিষ্টি মুখ ।  বড় বড় উজ্জ্বল চোখ ।  মুখখানি ঘোমটায় ঢাকা ।  
খাবারটার স্বাদ কেমন টক টক ।  তবে ভালো লাগল খেতে ।  
থাকা হয় কই ? 
কাছেই ,  গ্রামে ।   কাঞ্চনা হাত তুলে দেখাল । 
তা কাল রাতে মরতে গিয়েছিলে কেন - স্বামীর সঙ্গে বনিবনা হচ্ছে না বুঝি ? 
কাঞ্চনা চুপ করে থাকে । 
বুঝেছি ।  তা ছেলেমেয়ে ক ’ টি তোমার ? 
মাথা নাড়ল ।  তার মানে হয়নি । 
বুঝেছি । তা আমি ভিনদেশি মানুষ - বুঝলে ? 
কাঞ্চনা মাথা নাড়ে ।  
ইয়াসিনের খাওয়া শেষ ।  পানি খেয়ে হাত ধুয়ে নেয় ,  রূমাল বার করে মুখ মুছে নেয় ।  বলে ,  আমি আমার বাবাকে খুঁজতে এসেছি ।  
কথাটা শুনে কাঞ্চনার মুখের রং কেমন বদলে যায় ।  উঠে দাঁড়িয়ে ইশারায় বলে ,  আমার সঙ্গে আসুন ।  
কোথায় ? 
কথা না - বলে হাঁটতে থাকে কাঞ্চনা ।   
ইয়াসিন উঠে দাঁড়ায় ।  
তারপর ঝিরিঝিরি বৃষ্টির মধ্যে কাঞ্চনাকে অনুসরন করতে থাকে ।  
 শাহ্ আব্বাস শেখ - এর জীবনকাহিনী
 দীঘির পাশ দিয়ে পথ ।  
যেতে যেতে কাঞ্চনা বলল ,  এই দীঘির নামই রানীর দীঘি ।  
ওহ্ । 
ঝির ঝির বৃষ্টি ।  আকাশ মেঘলা ।  ডান পাশে কলাঝোপ ।  সাদা রঙে গাই ।  ওদের দেখে হাম্বা রবে ডেকে ওঠে ।  গোয়াল ঘরের পাশ দিকে সরু পথ ।  উঠান ।  লোকজন চোখে পড়ল না ।  উঠানে কাদা ।  
একটা ঘরের সামনে থেমে কাঞ্চনা ইশারায় ভিতরে যেতে বলে । 
ইয়াসিন ঘরে ঢোকে । 
ঘরের ভিতরে আধো অন্ধকার ।  মাঝখানে একটা চৌকি ,  চৌকির ওপরে একজন বৃদ্ধ বসে ।  গায়ের রং ধবধবে ফরসা ,  মাথায় টাক ,  মুখে পাকা দাড়ি ,  জোরা পাকা ঘন ভুঁরুর নিচে নীলাভ দুটি চোখ ,  যদিও চোখের দৃষ্টি ঘোলা হয়ে এসেছে; ময়লা গেঞ্জি পরা ,  পরনে পাজামা;
বৃদ্ধ কাশছিল ।  এখন মুখ তুলে তাকাল ।  ইয়াসিন বলল ,  সালাম ।  আমি ইয়াসিন  মালিক  । 
বৃদ্ধের চোখে মুখে আলো ফুটে উঠল যেন ।  
আপনি কি   শাহ্ আব্বাস শেখ ? 
বৃদ্ধ সম্মতিসূচক মাথা নাড়ল ।  
আপনার জন্ম কি ইয়েমেন দেশের জাবাল আল তাইর প্রদেশে ? 
হ্যাঁ । 
আমি আপনার পুত্র ।   ইয়াসিন  মালিক  ।  
আমার মায়ের নাম খোদাই করা এই চেরাগদানীটি দেখুন  ।  বলে চাপকানের ভিতর থেকে একটি ছোট্ট পিতলের চেরাগদানী বার করে দিল ইয়াসিন ।  
চিনেছি ।  বস বাবা ।  শাহ্ আব্বাস শেখ - এর মুখচোখ উজ্জ্বল হয়ে ওঠে ।  
ইয়াসিন চৌকির কিনারে বসল ।  জানালার ওপাশে কলাঝোপ ।  ঝিরঝির বৃষ্টির শব্দ হয় ।  কাঞ্চনা ভিতরে এল না কেন ?  ও কি বাবাকে চেনে ?  নিশ্চয়ই চেনে ।   
বৃদ্ধ  শাহ্ আব্বাস শেখ খনখনে কন্ঠে ছেলেকে এক বিচিত্র কাহিনী শোনান : 
 .  .  .  পঁচিশ বছর বয়সে  শাহ্ আব্বাস শেখ স্বপ্ন দেখে গৃহত্যাগ করেন  ।  প্রথমে ইয়েমেন থেকে মক্কা শরীফ গেলেন হজ্জ পালন করার উদ্দেশে ।  মক্কায় সিরিয়ার বিশিষ্ট আলেম শাহ কুতুব ইব্রাহীমির কাছে দীক্ষা নিলেন ।  ওস্তাদ ধর্ম প্রচারের উদ্দেশে হিন্দুস্তান যেতে আদেশ করলেন ।  ইসলাম প্রচারকদের এক বৃহৎদলের সঙ্গে পারস্য হয়ে হিন্দুস্তান এলেন শাহ্ আব্বাস শেখ  ।  দিল্লিতে কয়েক বছর থেকে  ইসলাম প্রচারক দলের সঙ্গে বাঙ্গালায় এলেন ।  এক সরাইখানায় উঠেছিলেন ।  সেখানেই একটা স্বপ্ন দেখে দল পরিত্যাগ করেন ।  তারপর এখানে ওখানে ঘুরে  সন্ধ্যালগ্নে এক দীঘির পাড়ে উপস্থিত হন ।  পরে জেনেছিলেন দীঘির নাম রানীর দীঘি ।  দীঘির অতল রূপে মুগ্ধ হন ।  তারপর নামাজ শেষে রাত্রি যাপনের কথা ভাবেন ।    দীঘির পাড়ে বাঁশ ঝাড় ।  আধো অন্ধকারে আবছা দালান চোখে পড়ে ।  পাথরে বাঁধানো  বড়  চাতাল ।  চাতাল ঘিরে ঘর ।  একটি তখনও অক্ষত ।  ছাদ ধসে পড়েনি ।  সেখানেই ঘুমোবার আয়োজন করেন ।  মাঝরাতে ঘুম ভেঙে যায় ।   .  .  . পাতার ওপর দিয়ে কে যেন হাঁটে ।  চাতালে ঘন জোছনা ।  দেখেন যে একটি মেয়ে ।  মেয়েটির হাতে কি যেন ?  দড়ি ?  শাহ্ আব্বাস শেখ চমকে ওঠেন ।  দ্রুত মেয়েটি সামানে গিয়ে দাঁড়ান ।  মেয়েটি চমকে উঠল না ।  তবে মাথা নীচু করে ।  যাও ঘরে যাও ।  বললেন  ।  মেয়েটি চলে যায় ।  পরদিন  খাবার নিয়ে মেয়েটি আসে  ।  কথাবার্তা হয় ।   দিন কাটে ।  মেয়েটির সঙ্গে বিবাহ হয় ।  ইসলাম ধর্ম গ্রহন করে মেয়েটি ,  তবে নাম বদল করতে রাজী হয়নি ।  এই গ্রামে ঘর বাঁধেন ।  অবশ্য বাচ্চাকাচ্চা হয়নি ।  বছর দশেক আগে বউ মরল ।  ওই তো বাঁশঝাড়ের ভিতরে কাঞ্চনার কবর ।  বলে শাহ্ আব্বাস শেখ হাত তুলে বললেন । 
কী নাম বললেন !  কাঞ্চনা ? 
হ্যাঁ ।  আমার দ্বিতীয় স্ত্রী । 
ইয়াসিন ভীষণ চমকে ওঠে ।  
দ্রুত ঘর থেকে বেরিয়ে আসে সে । 
মেঘলা উঠান খাঁ খাঁ করছে  ।  
কেউ দাঁড়িয়ে নেই .  .  . 


                    




বুদ্ধের শূন্যতার ধারণা  ও হাসন রাজা - র একটি গান



 ‘ কি ঘর বানাইমু আমি শূন্যেরও মাঝার  .  .  .  ’ 
 একদা প্রাচীন বাংলার উর্বর মননক্ষেত্রে চর্চিত হয়েছিল সাংখ্য ,  তন্ত্র ও যোগ - এর মতো নিগূঢ় সব তত্ত্বদর্শন ।  প্রাচীন বঙ্গবাসীর এই সমস্ত দার্শনিক ভাবনা পরবর্তীকালে  উত্তর ভারতীয় বৈদিক আর্যদের ধর্মীয় চিন্তায় বিপুল পরিবর্তন সাধন করেছিল ।  সাংখ্যের প্রকৃতিপুরুষ তত্ত্বর ওপরই করে  গড়ে উঠেছিল তন্ত্র -  যা বৈদিক শৈব ও শাক্ত ধর্মের অন্যতম ভিত ।  আজও বাংলার রাধাকৃষ্ণের অপূর্ব যুগলমূর্তি যেন প্রকৃতিপুরুষ তত্ত্বের প্রবক্তা  ‘ আদিবিদ্যান ’  কপিল - এর কথা মনে করিয়ে দেয় ।  এই সব তত্ত্বদর্শন চর্চার কারণে  আবহমান কাল থেকেই বাংলা হয়ে উঠেছিল দার্শনিক চিন্তার পবিত্র পীঠস্থান ।  বাংলার এই মহত্তম দিকের ইঙ্গিত করে  কবি আল মাহমুদ লিখেছেন :  
  ‘ আবাল্য শুনেছি মেয়ে বাংলাদেশ জ্ঞানীর আতুড়
অধীর বৃষ্টির মাঝে জন্ম নেন শত মহীরূহ ।    ( সোনালি কাবিন )  
  গৌতম বুদ্ধ খ্রিষ্টপূর্ব ষষ্ট শতকে প্রাচীন বাংলার চিন্তাশীল মহলের কাছে তাঁর শূন্যতার ধারণা উপস্থাপন করেছিলেন; যে শূন্যতার ধারণাটি  বাংলার চিন্তাশীল সাধুসমাজে যে ব্যাপকভাবে  সমাদৃত হয়েছিল  - তার প্রমান মিলেছে ।   চিন্তার ইতিহাসে বুদ্ধের শূন্যতার ধারণা একটি মৌলিক ধারণা ।  এবং বুদ্ধ  এই তত্ত্বের প্রবক্তা হিসেবেই বিশ্বময় শ্রদ্ধেয় ।  
বুদ্ধ মনে করতেন মানবদেহের  উপাদান বা স্কন্ধ হল পাঁচটি ।   ( ১ )  রূপ; ( ২ )  বেদনা; ( ৩ )  সংজ্ঞা;  ( ৪ )  সংস্কার এবং  ( ৫ )  বিজ্ঞান ।   রূপ হল -  বস্তুগত উপাদান; বেদনা হল -  অনুভূতিগত উপাদান;  সংজ্ঞা হল -  অভিজ্ঞতা লব্দ উপাদান; সংস্কার হল -  মানসিক উপাদান এব  বিজ্ঞান হল -   চৈতন্যময় উপাদান ।   বুদ্ধ মনে করতেন ,  এই পাঁচটি উপাদানই মানবসত্তা গঠন করে এবং   এই উপাদানগুলি আত্মাবিহীন  ( অনাত্ব ) ; অচিরস্থায়ী  ( অনিত্য )  এবং অকাম্য  ( দুঃখ )  ।  বুদ্ধ আরও বিশ্বাস করতেন যে  - যিনি উপাদান সমূহের মধ্যে আত্মার অনুপস্থিতি উপলব্দি করেন ,  তিনি জানেন যে ব্যক্তি হিসেবে তার কোনও প্রকৃত অস্তিত্ব নেই ,  এবং সেই কারণেই তার সঙ্গে তার চারপাশের বস্তজগতের কোনও সর্ম্পক গড়ে ওঠা অসম্ভব । কাজেই জগতে এমন কিছুই নেই যা তাকে আনন্দিত অথবা দুঃখিত করতে পারে ।  বুদ্ধের জীবদ্দশায় প্রত্যেক ভিক্ষুই বুদ্ধের শিষ্য ছিলেন ।  এদেরই একজন ছিলেন সারিপুত্র  ( পালিভাষায়  ‘ সারিপুত্ত ।  ’  )  বুদ্ধ তাঁর শিষ্য সারিপুত্তকে বলেছিলেন -  
 Here ,  Sariputra ,  form is emptiness and the very emptiness is form; emptiness does not differ from form ,  form does not differ from emptiness; whatever is form ,  that is emptiness ,  whatever is emptiness ,  that is form ,  the same is true of feelings ,  perceptions ,  impulses and consciousness .  
 শোন ,  হে সারিপুত্র ,  রুপ হল শূন্যতা এবং শূন্যতাই হল রূপ ।  শূন্যতা রূপের চেয়ে আলাদা কিছু নয়; রূপ শূন্যতার চেয়ে আলাদা কিছু নয় :  শূন্যতা - তা যাইই হোক না কেন - তাই রূপ ।  অনুভূতি ,   উপলব্দি ,  তাড়না / প্রেরণা এবং চৈতন্যের সম্বন্ধেও ওই একই কথা প্রযোজ্য ।   
  এইই হল বৌদ্ধদর্শনের শূন্যতার ধারণা ।  এবং বুদ্ধের  এই তত্ত্বের অনিবার্য অভিঘাতে  প্রাচীন বাংলার সংবেদনশীল মনন আলোরিত হয়েছিল ।  বাংলা যে এই তত্ত্বটি কেবল  গ্রহন কিংবা  ধারণ করেনি -  সেটি  বিকশিতও করেছিল -  তারও প্রমান মিলেছে ।  কেননা ,  মধ্যযুগে পাল আমলে বুদ্ধের শূন্যতার ধারণার ওপরই গড়ে উঠেছিল তান্ত্রিক বৌদ্ধসম্প্রদায়ের    বজ্রযানী মতবাদ ।   ওই সময়কার অর্থাৎ মধ্যযুগের বাংলার অন্যতম একটি তান্ত্রিক গ্রন্থের নাম হল  " গূহ্যসমাজতন্ত্র ।  "  ওই বইতেই সম্বন্ধে  তান্ত্রিক বৌদ্ধদের বজ্রযানী ভাবনার মূল কথাগুলি পাওয়া যায় :   
  ‘ সৃষ্টির আদি ও অকৃত্রিম উৎপত্তিস্থল একমাত্র শূন্য । এই শূন্য মহাসুখ এবং আনন্দস্বরূপ ।   এই শূন্য ঘনীভূত হয়ে প্রথমে শব্দরূপে দেখা দেন; পরে শব্দ হতে পুনরায় ঘনীভূত হয়ে দেবতা রূপ গ্রহন  করেন ।  ’  
  আমাদের মনে রাখতে হবে যে -  এসব কথা বুদ্ধের  না ।  কেননা ,  আমি বলেছি যে মধ্যযুগের বাংলা বুদ্ধের শূন্যতার তত্ত্বটি  গ্রহন করেছিল এবং বিকশিত করেছিল ।  মধ্যযুগের বাংলার বজ্রযানী তান্ত্রিক বৌদ্ধ সম্প্রদায়ের  অন্যতম চিন্তাবিদ ছিলেন বাংলাদেশের  বিক্রমপুরের  অতীশ দীপঙ্কর ।   তিনি বলেছিলেন : The greatest medicine is the emptiness of everything .    অতীশ দীপঙ্করের এই উক্তিতে  বুদ্ধের শূন্যতার ধারণারই যেন প্রতিধ্বনি শোনা যায় !  বুদ্ধের যে শূন্যতার ধারণার ওপরই গড়ে উঠেছিল মধ্যযুগের বাংলার তান্ত্রিক বৌদ্ধসম্প্রদায়ের    বজ্রযানী মতবাদ । 
সে যা হোক ।  শূন্যকে বজ্রযান দর্শনে  ‘ বজ্র ’  বলা হয়েছে ।  কিন্তু ,  কেন ?  কারণ শূন্য বজ্রের মতোই  ( ক )  অবিনাশী ,   ( গ )  অভেদ্য ও  ( গ )  দৃঢ় ।  কাজেই  ‘ শূন্য ’  - র অপর নাম  ‘ বজ্র ’  ।  এবং যে মার্গ  ( বা যে পথ অবলম্বন করলে  )  শূন্যের সঙ্গে মিলিত হওয়া যায় তাকেই শূন্যযান বা বজ্রযান বলে ।  মধ্যযুগের বাংলার পাল রাজারা বজ্রযান বৌদ্ধধর্মের পৃষ্ঠপোষক ছিলেন ।  
কিন্তু ,  বাংলায় তান্ত্রিক বজ্রযানের উৎপত্তি ঠিক কোথায় হয়েছিল ?  
এ রকম একটি প্রশ্ন উঠতেই পারে ।  পন্ডিতদের মতে তান্ত্রিক বজ্রযানের চারটি প্রধান কেন্দ্র ছিল ।   ( এক )  উড্ডীয়ান ,   ( দুই )  কামাখ্যা ,   ( তিন )  সিরিহট্ট এবং  ( চার )  পূর্ণগিরি ।  এর মধ্যে ,  পন্ডিতদের মতে ,    তান্ত্রিক বজ্রযানের  উৎপত্তি স্থল ছিল উড্ডিয়ান ।   উড্ডিয়ান কে পন্ডিতগণ বিক্রমপুরের বজ্রযোগিনী বলে মনে করেন ।  অর্থাৎ ,   তান্ত্রিক বজ্রযানের  উৎপত্তি স্থল ছিল  ছিল মধ্যযুগের প্রখ্যাত পন্ডিত অতীত দীপঙ্কর - এর  জন্মভিটা  বাংলাদেশের বিক্রমপুরের বজ্রযোগিনী !   তান্ত্রিক বজ্রযানের অন্য তিনটি পীঠস্থানে মধ্যে কামাখ্যা ও পূর্ণগিরি ছিল আসামে ।  এবং   সিরিহট্ট হল বর্তমান বাংলাদেশের সিলেট ।  
বাংলার মরমি লোককবির গীতিকবিতা সংগত কারণেই  বাংলার মৃত্তিকা - উদ্ভূত দর্শন - প্রভাবিত  ।  যে কারণে বাংলার মরমি কবির রচনায় সাংখ্য - তন্ত্র - যোগ - বৌদ্ধ - বৈষ্ণব - সুফি ও বাউলদর্শনের অনিবার্য ছায়া পড়ে ।  তখন একবার উল্লেখ করেছিলাম যে -  গৌতম বুদ্ধ খ্রিষ্টপূর্ব ষষ্ট শতকে প্রাচীন বাংলায় শূন্যতার ধারণা নিয়ে এসেছিলেন  ।  গৌতম বুদ্ধ   বাংলায় শূন্যতার ধারণা প্রচারের প্রায় আড়াই হাজার বছর পরে  তান্ত্রিক বজ্রযানের  অন্যতম কেন্দ্র সিরিহট্ট বা  সিলেটেরই  মরমী কবি হাসন রাজার একটি গানে বুদ্ধের শূন্যতার ধারণা  প্রকাশ পেয়েছে এভাবে - 
 লোকে বলে বলে রে 
ঘরবাড়ি ভালা না আমার ।  
কি ঘর বানাইমু আমি
শূন্যের মাঝার  .  .  .   আবহমান বাংলা এভাবেই তার ঋদ্ধ চিন্তাস্রোত ধরে রাখে ।  
আবহমান বাংলা  কালের গর্ভে তার জ্ঞানমানিক্য  কিছুতেই হারিয়ে যেতে দেয় না  .  .  . 
 সম্পূর্ন গান : 
 লোকে বলে বলেরে
ঘর - বাড়ি ভালা নাই আমার
কি ঘর বানাইমু আমি শূণ্যেরও মাঝার ।  । 
ভালা কইরা ঘর বানাইয়া
কয়দিন থাকমু আর
আয়না দিয়া চাইয়া দেখি
পাকনা চুল আমার ।  । 
এ ভাবিয়া হাসন রাজা
ঘর - দুয়ার না বান্ধে
কোথায় নিয়া রাখব আল্লায়
তাই ভাবিয়া কান্দে ।  । 
জানত যদি হাসন রাজা
বাঁচব কতদিন
বানাইত দালান - কোঠা
করিয়া রঙিন ।  । 
 গানের সূত্র : 
 http :  /  / banglalyrics . evergreenbangla . com / 11  তথ্যসূত্র :  
 ড .  বিনয়তোষ ভট্টাচার্য ,  বৌদ্ধদের দেবদেবী 
নরেন্দ্রনাথ ভট্টাচার্য ,  ধর্ম ও সংস্কৃতি :  প্রাচীন ভারতীয় প্রেক্ষাপট


                    




পারস্যের কবি শেখ সাদী :  যিনি বিশ্বাস করতেন :   Human beings are members of a whole /   In creation of one .  .  . 

 শেখ সাদী ।  ইরানের প্রধানতম কবি ।  সময়কাল ?  ১১৮৪ - ১২৮৩ খ্রিস্টাব্দ  কিংবা ১২৯১ খ্রিস্টাব্দ; শেখ সাদীর পুরো নাম আবু মুহাম্মাদ মুশলিহ আল - দিন বিন আবদেল্লা শিরাজী ।  দীর্ঘদিন ধরেই সাদী বাঙালি সমাজের এক অতি প্রিয় কবি ।  কেবল বাঙালিরই নন ,  বিশ্বজুড়েই সাদী অত্যন্ত জনপ্রিয় ।   মার্কিন প্রেসিডেন্ট বারাক ওবামা ২০০৯ সালের মার্চ মাসে ইরানের জনগনকে  ‘ সাদীর লেখা থেকে উদ্ধৃত করে ’  নববর্ষের শুভেচ্ছা জানিয়েছেন :  ' The children of Adam are limbs to each other ,  having been created of one essence .  '    এই কারণে সাদী কেবলই কবি নন ,  মানবতাবাদী সমাজ চিন্তাবিদ হিসেবও বিশ্বজুড়ে পরিচিত ।  এসব কারণেই সাদী চর্চা জরুরি বলেই মনে হয়  .  .  . 
     ইরানের মানচিত্র; শেখ সাদীর সময়কালে ,  অর্থাৎ ,   ত্রয়োদশ শতকে ইরান পারস্য বা পারসিয়া নামে পরিচিত ছিল ।  এর কারণ আছে ।  প্রাচীন পারস্যে ছিল আর্য জাতির বাস ।   ‘ পারস ’  ছিল প্রাচীন আর্য জাতির এক গোষ্ঠীর নাম ।    পারস থেকেই পারস্য ।  আর আরইরান শব্দটি এসেছে আর্য শব্দের ইংরেজি প্রতিশব্দ  ‘ আরিয়ান ’  থেকে ।  
    ইরানের মানচিত্রে শিরাজ শহরের অবস্থান ।  শিরাজ শেখ সাদীর জন্ম দিয়ে আজও ধন্য হয়ে আছে  .  .  . শিরাজ শব্দটি বাংলাদেশেও অত্যন্ত পরিচিত ।  লালন শাহের গুরু ছিলেন সিরাজ শাঁই ।     শিরাজ এর প্রাকৃতিক দৃশ্য ।  এরকম মনোরম জল ও সবুজের সমন্বয় কবির কিশোর মনকে রাঙিয়ে তুলেছিল নিশ্চয়ই । 
  সাদীর বাবার মৃত্যু সাদীর শিশু বয়েসে ঘটেছিল ।  আর কবির ছেলেবেলা কেটেছিল বাংলার কবি নজরুলের মতোই হা - হা অভাবে ।   কবি বলেই সাদীর জ্ঞান তৃষ্ণা ছিল প্রবল ।  দারিদ্র কে অগ্রাহ্য করে নজরুলের মতো বলেছেন , 
 হে দারিদ্র ,  তুমি মোরে করিয়াছ মহান
তুমি মোরে দানিয়াছ খ্রিস্টের সম্মান  .  .  . 
 তরুণ বয়েসে কবিটি জ্ঞান অর্জনের জন্য গেলেন বাগদাদ ।  বাগদাদই তখনকার দিনের এম . আই .  টি -  ক্যালটেক ।  বাগদাদের সুবিখ্যাত  ‘ আল নিজামিয়া ’  বিশ্ববিদ্যালয়ে পড়লেন ১১৯৫ থেকে ১২২৬ খ্রিস্টাব্দ অবধি ।    
তা  কি কি পড়লেন আমাদের মেধাবী কবিটি ?  
শারিয়া ,  আলকেমি ,  গভরমেন্ট ,  হিস্টোরি ,  এ্যারাবিক লিটরেচর অ্যান্ড থিওলজি ।  
    শিল্পীর আঁকা মধ্যযুগের শিক্ষক ও ছাত্ররা 
 দ্বাদশ শতক মধ্য এশিয়া ও মধ্যপ্রাচ্য ছারখার করেছিল নিমর্ম মঙ্গোলরা ।  সাদী দিশেহারা ।  কেন এই অহেতুক নিষ্ঠুরতা ?  মানুষ কি তবে আশরাফুল মাখলুকাত নয় ?  আল্লা কি নিষ্ক্রিয় শক্তি ?  না তিনি হস্তক্ষেপ করেন ?  
 মঙ্গোল তরবারীর আঘাতে ফেটে যাচ্ছে মধ্য এশিয়ার শিশুদের কোমল খুলি । 
মঙ্গোল তরবারীর আঘাতে ফেটে যাচ্ছে মধ্য এশিয়ার শিশুদের কোমল খুলি । 
মঙ্গোল তরবারীর আঘাতে ফেটে যাচ্ছে মধ্য এশিয়ার শিশুদের কোমল খুলি ।   এসব ভেবেই কবি দিশেহারা ।  
কি করবেন ?  দুধর্ষ মঙ্গোলরা মধ্য এশিয়ার খোওয়াইজম নগর ও পারস্য আক্রমন করেছে ।  জন্মভূমিতে ফেরাও  যাচ্ছে না ।  কী আর করেন  .  .  .  বাগদাদ ত্যাগ করে পথে নামলেন ।  তারপর ৩০ বছর ধরে এখানে - ওখানে ঘুরে বেড়ালেন ।  এতে কবির লাভই হয়েছিল ।  জন্মসূত্রে পাওয়া জ্ঞান ও প্রজ্ঞার সঙ্গে এবার মিশল অভিজ্ঞতার তাপদাহ স্বর্ণশিখা .  .  .  
    মঙ্গোল আগ্রাসন ।  দ্বাদশ শতক ছারখার করেছিল নিমর্ম মঙ্গোলরা ।  এমন অর্থহীন হত্যাযজ্ঞ মানব ইতিহাসে তেমন নেই বললেই চলে  .  .  .   আনাতোলিয়া  ( বর্তমান )  তুরস্ক নিরাপদ ছিল ।  গেলেন সেখানে কবি ।   সেখান থেকে সিরিয়া  ( দামেস্ক শহরের খরার বর্ননা করেছেন ) ; সিরিয়া থেকে গেলেন মিশর  ( মিশরের সংগীত ,  বাজার ,  মোল্লা ও অভিজাতকূলের বর্ননা উঠে এসেছে তাঁর লেখায়  )   .  .  .  পুবে ভারতের সিন্ধু প্রদেশ অবধি এসেছিলেন সাদী ।  সেখানেই  ব্রাহ্মণদের সাক্ষাৎ পেয়েছিলেন ।  সাদীর দর্শনের মূলকথা :   মানবজাতি অভিন্ন মূল থেকে উদ্ভূত ।  এই বিশ্বাসের সঙ্গে ভারতীয় অদ্বৈতবাদী দর্শনের সাদৃশ্য লক্ষ করে বিস্মিত হয়ে যাই ।  হয়তো একমেবাদ্বীতিয়াম  ( এক ব্যতীত দুই নাই )  কথাটি আকৃষ্ট করেছিল কবিকে ।   যা হোক ।  মধ্য এশিয়ায় গিয়েছিলেন সাদী ।  দেখেছেন দুর্ধষ মোঙ্গল হাত থেকে বেঁচে যাওয়া মানুষের মুখেচোখে নীল আতঙ্কের ঢেউ  .  .  .  
   মহাতীর্থ মক্কা ও মদীনায় গিয়েছেন ।  পালন করেছেন হজব্রত ।   গিয়েছেন সুপ্রাচীন পয়গম্বরগনের পদধূলিতে পবিত্র জেরুজালেম । 
    ১২৫৮ সালে মোঙ্গলরা বাগদাদ ধ্বংস করে ।  সে ধ্বংস লীলা প্রত্যক্ষ করেছেন সাদী ।  
 সাদীর জীবন নানা বিচিত্র অভিজ্ঞতায় ভরপুর ।  খ্রিস্টান ক্রসেডারদের হাতে বন্দি হয়েছিলেন ।  ৭ বছর দাস হিসেবে পরিখা খনন করেছেন ।  পরে অবশ্য মুক্তিপনের বিনিময়ে মুক্তি পান ।  এত কষ্ট সত্ত্বেও  সাদী তাঁর লেখায় বারবার বলেছেন  .  .  মানবজাতি অভিন্ন মূল থেকে উদ্ভূত ।  এর কারণ তিনি ছিলেন কবি । 
আমরা যেন শেখ সাদীর মহৎ হৃদয়কে চিনতে পারলাম ।  
৭ বছরের গ্লানিময় দাস জীবনের পর এমন মহৎ বাক্য উচ্চারণ একমাত্র মহৎ চেতনার পক্ষেই সম্ভব । 
পারস্যের কবি শেখ সাদী মহৎ চেতনার অধিকারী ছিলেন । 
এসব কারণেই সাদী চর্চা জরুরি বলেই মনে হয়  .  .  .  
নানা জাতের মানুষের সঙ্গে মিশেছেন সাদী ।  যাত্রাপথের সরাইখানায় ।  সাধারন মানুষ থেকে অভিজাত । কত যে অভিজ্ঞতা হল ।  সে অভিজ্ঞতার কথা লিখেও রাখলেন ।  লিখলেন : 
 এক জনের জুতো নেই ।  
এই নিয়ে তার আক্ষেপ । 
তার আক্ষেপ ঘুচল । 
কেননা সে দেখল এক জনের পা - ই নেই ।   দ্বিতীয় আরেকটি ঘটনার কথা লিখেন । 
 একবার শেখ সাদী গিয়েছেন অভিজাত এক ব্যক্তির বাড়ি ।  সাদী পরনে সাদাসিদে পোশাক ।  এ কারণে তেমন পাত্তা পেলেন না ।  সে ভাবে আপ্যায়ন করা হল না তাঁকে ।   পরে সাদী ওই বাড়িতে আবার গেলেন ।  এবার কবির পরনে ঝা চকচকে পোশাক ।  গৃহকর্তা এবার নিজেই খাবার এগিয়ে দিলেন ।  সাদী সব খাবার না খেয়ে আলখাল্লার জেবে ঢোকাতে লাগলেন ।  
কী ব্যাপার ? 
গৃহকর্তা সহ সকলে বিস্মিত । 
সাদী তখন ব্যাখ্যা করে বললেন ,  আমি তো কিছু নই ,  আমার সব সম্মান তো আমার পোশাকের জন্য ।  সেই বরং খাক এসব ।  
 সাদী এ জন্যই বিশ্বজুড়ে জনপ্রিয় ।  
    অনেক ঘুরলেন বটে ।  কিন্তু তাঁর লেখালেখি বাদ যায়নি ।  
    শিরাজে ফিরেছেন বৃদ্ধ বয়েসে ।  সুন্দর মহৎ বৃদ্ধ  .  .  . 
 শিরাজ তখন শান্তি বিরাজ করছে ।   শিরাজে সাদীকে বিপুল সম্বর্ধনা  জানানো হয় ।  
কবির বাকি জীবন শিরাজেই কেটেছে ।  
  ‘ বুস্তাঁ ’  আর  ‘ গুলিস্তা ’  সাদীর দুটি রচনা ।  গদ্য ও পদ্যের মিশেল ।  গুলিস্তার অন্য উচ্চারণ ও বানান হল গুলিস্তান ।  এর মানে গোলাপ বাগান ।  ঢাকার গুলিস্তান কল্পনা না করাই ভালো ।  বরং নিচের ছবিটি দেখুন । 
   ১৬৪৫ সালের মুগল মিনিয়েচার  ।  গোলাপ বাগানে শেখ সাদী । 
 জাতিসংঘের  ‘ হল অভ নেশন ’  এর প্রবেশপথে গুলিস্তাঁর  চরণ খোদিত  .  .  . 
             Human beings are members of a whole , 
            In creation of one essence and soul . 
            If one member is afflicted with pain , 
            Other members uneasy will remain . 
            If you have no sympathy for human pain , 
            The name of human you cannot retain . 
 পারস্য থেকে ইংরেজি অনুবাদ উনিশ শতকের পারস্য পন্ডিত ফ্রান্সিস গ্লাডউইন । 
   শিরাজে  সাদীর সমাধির সামনে  তরুণ - তরুণীরা দাঁড়িয়ে ।  
 গুলিস্তান এর ডাউনলোড লিঙ্ক
 http :  /  / www . mediafire . com /  ? eoogyjzmyyn  

                    




গল্প :  আশ্রয়



                        বিকেল প্রায় ফুরিয়ে এসেছে ।  ড্রইংরুমে টিউবলাইট জ্বলে ছিল ।  আদিবা পা ঝুলিয়ে সোফার ওপর বসে ছিল ।   টিভি চলছিল ,  আদিবার চোখ টিভির দিকে ,  ভারি মিস্টি চেহারা মেয়েটির  ।  নীল রঙের ফ্রক পড়েছে আজ ।  ফরসা গোল মুখটায় জাপানি পুতুলের মতন ভারি উজ্জ্বল আর দূত্যিময় দু ’ টি চোখ বসানো ।   অনেকদিন পর আদিবাকে দেখলাম ।  ওর দু - বছরের জন্মদিনে একবার এ বাড়িতে এসেছিলাম ।  সে সময় আদিবাকে একটা জাপানি পুতুল গিফট করেছিলাম ।  সে পুতুলটি  কি ওর কাছে আজও আছে ?  না কি হারিয়ে গেছে ?   বয়স কত হল আদিবার  ?  এখনও চার হয়নি মনে হল ।  অথচ ,  এই বয়েসেই মেয়েটি এ পৃথিবীতে কেমন একা হয়ে গেল !  ভাবতেই আমার বুকের ভিতরে ঠান্ডা হিমস্রোত টের পেলাম ।  আমার দিকে চেয়ে আদিবা অল্প হাসল ।  তারপর বলল ,  আঙ্কেল ,   আঙ্কেল  আমাকে অগির কার্টুন এনে দাও তো । ঝুঁকে টেবিলের ওপর থেকে রিমোট তুলে নিতেই  রওশন খালা ড্রইংরুমে এলেন ।   বয়স হলেও এখনও বেশ সুঠাম আছেন; ফরসা ধবধবে চেহারা ,  নীল পার সাদা শাড়ি পরেছেন ,  চোখে কালো ফ্রেমের চশমা ।  আমাকে দেখেই চোখমুখ উজ্জ্বল হয়ে উঠল ।   আদিবা এক দৌড়ে ভিতরে চলে যায় ।  ভারি বুদ্ধিমতি মেয়ে তো  .  .  . আমি রিমোট টিপে টিভি অফ করে দিই ।  অনেক দিন এ বাড়িতে আসা হয় না ।  আজও অফিসে আমার কাজের চাপ ছিল ,  তা সত্ত্বেও আজ আর না - এসে পারলাম না ।   রওশন খালার ছোট ছেলে শাকিলের সঙ্গে  স্কুল - কলেজে এক সঙ্গে পড়েছি ।  সেই সূত্রেই শাকিলদের পরিবারের সঙ্গে আমার দীর্ঘদিনের যোগাযোগ ,  রওশন খালা আমার  মায়ের মতন ।  দু - এক কথার পর রওশন খালা বললেন ,  তুমি তো সবই জান সজীব ।  আমি এখন কি করি বল তো বাবা  ।  এ মাসেই ফরহাদের কাছে চলে যাচ্ছি ।  এখন মেয়েটাকে নিয়ে কি যে করি  ।  এমন বিপদে পড়লাম  .  .  . বাচ্চার দায়িত্ব কেউই নিতে চায় না ।    রওশন খালার ফরসা মুখে কালো ছোপ পড়েছে ।  দেখে খারাপই লাগল ।  ফরহাদ ভাই রওশন খালার বড় ছেলে ,   আমেরিকা থাকে ।  রওশন খালা ওখানেই চলে যাচ্ছেন ।  ভিসার কি সমস্যা নাকি আছে ,  না গিয়েও উপায় নেই ।  এদিকে আদিবাকে নিয়ে যেতেও পারছে না ।   রওশন খালা বললেন ,  শাকিল আর জেসমিনের  সব কীর্তিকান্ড শুনে ফরহাদ আর ওর বউ ওদের  ওপর ভীষণ বিরক্ত ।  স্বাভাবিক ।  আমি চুপ করে থাকি ।  আমিও কি ওদের ওপর কম বিরক্ত ।  আজকাল চারিদিকে এত ঘর ভাঙছে ।  বিশেষ করে মিডিয়ার সঙ্গে যারা জড়িত ,  তাদের ।   শাকিল  বিজ্ঞাপনচিত্র তৈরি করে ,  বেশ নাম - ডাকও করেছে ।  ওর একেকটা কাজ সত্যিই দেখার মতো ।    তবে এটুকু বুঝেছি যে  .  .  .  প্রতিভা আর প্রবৃত্তি  এক জিনিস নয় ।   শাকিলের  বউ জেসমিনকেও ওদের বিয়ে আগে থেকেই চিনতাম ,  মডেলিং করত জেসমিন; ওদের সম্পর্কটা  টিকল না ।  শাকিল মাস কয়েক হল এক উঠতি মডেলকে বিয়ে করে আলাদা হয়ে গেছে ।  জেসমিনও এক মধ্যবয়েসি বিপতœীক ব্যাংকারের ফ্ল্যাটে গিয়ে উঠেছে ,  তাকে নাকি বিয়েও করেছে ।  বিয়ের আগে থেকেই জেসমিন খানিকটা উড়নচন্ডী গোছের ছিল ।  বাবার বাড়ির সঙ্গে যোগাযোগ নেই ওর  ।  এখন এ সবের খেসারত দিচ্ছে অবুঝ মেয়েটি ।  জেসমিন চলে যাওয়ার আগে আদিবাকে রেখে গেছে শাশুড়ির কাছে । রওশন খালা প্রায় নিস্তেজ কন্ঠে বললেন ,  আদিবাকে তোমার কাছে কিছু দিন রাখ না বাবা । আমার কাছে !  রওশন খালার কথা শুনে ভীষণ অবাক হয়ে গেলাম ।  হ্যাঁ ,  অন্তত নভেম্বর পর্যন্ত আদিবা তোমার কাছে থাকুক ।  তখন ফরহাদও আসবে ।  বিষয়সম্পত্তি ভাগবাঁটোয়ারা হবে ।  তখন যা হোক একটা ব্যবস্থা করব ।  অতি সঙ্কোচে বললাম ,  জানেনই তো খালা আমি একা  ।  জানি বাবা । খালার নিরুপায় অবস্থা দেখে খারাপ লাগল ।  আদিবার পুতুলের মতো মুখটিও চোখে ভাসছে ।  কি করা যায় ।  বললাম ,  আদিবার দেখাশোনা কি আপনিই করেন ?  কাজের মেয়ে - টেয়ে নেই ? কাজের মেয়ে আগে একটা ছিল ।  গত সপ্তাহে মেয়েটা দেশের বাড়ি চলে গেছে । আমি দীর্ঘশ্বাস ফেললাম ।  বুঝলাম আদিবা সত্যিই দুঃখী ।  আমাকেই ওর দায়িত্ব নিতে হবে ।  তাছাড়া রওশন খালা আমার  মায়ের মত ,  খালার কথা অমান্য করা কি ঠিক হবে ?  তবে আদিবাল দায়িত্ব নেওয়া কঠিন হবে ।    আমি এখনও  সেভাবে গুছিয়ে উঠতে পারিনি বলে বিয়ে করিনি  .  .  .  আদিবাকে আমি নিয়ে যাব ঠিক আছে ,  কিন্তু আদিবা  কার কাছে থাকবে ?  আমি সকাল সকাল অফিস চলে যাই ।  সে সময় তো  ফ্ল্যাট ফাঁকা হয়ে যায় ।  নভেম্বর মাস আসতে আরও সাত মাস বাকি  .  .  . রওশন খালার মুখের দিকে চেয়ে আমাকে আদিবার দায়িত্ব নিতে রাজী হতে হল ।  আদিবার ব্যাগ - ট্যাগ গুছিয়ে দিলেন রওশন খালা ,  মুখ থমথম করছে ,  হাজার হলেও মায়ের জাত তো  .  .  .  আদিবাকে নিয়ে নিচে নেমে এলাম ।  বেশি খুঁজতে হল না ,  গলির মুখেই একটা সি এন জি পেয়ে গেলাম ।  সন্ধ্যা হয়ে এসেছে ।  রাস্তায় ভীষণ জ্যাম ।  কলাবাগান থেকে সেগুনবাগিচা যেতে বেশ সময় লাগল ।  সারা পথে আদিবা চুপচাপ বসে ছিল ।  একবার কেবল জিগ্যেস করল ,  আঙ্কেল ,   আঙ্কেল আমরা কি অগিদের বাড়ি যাচ্ছি ? আমি মিথ্যে করে উত্তর দিলাম ।  হঠাৎই আমার মনে হল আজ রাতে দীপা বউদির ফ্ল্যাটে দাওয়াত ।   দীপা বউদিরা পাশের ফ্ল্যাটের থাকে ।  ভারি ভালো মানুষ ।  ব্যাচেলার দেবরের প্রতি বউদির অগাধ টান ,  প্রায়ই রান্না করে এটা - ওটা খাওয়ায় ,  বৌদির রান্নার হাত অতুলনীয় । আজ আদিবাকে দেখে দীপা বউদি নিশ্চয়ই ভারি অবাক হয়ে যাবে ।  ইঞ্জিনিয়ারিং ইন্সটিটিউটের সামনে একটি ঝলমলে বিলবোর্ডের ওপর দু - মুহূর্তের জন্য আমার চোখ আটকে গেল ।  দেশের বিখ্যাত এক ডেভেলাপারের  বিজ্ঞাপন; নাম :  -   ‘ আশ্রয় ’  ।  দীর্ঘশ্বাস ফেলে ভাবলাম -  কার যে কোথায় আশ্রয় কেউ বলতে পারে না ।  ভাবতেই জেসমিনের মুখটা ভেসে উঠল  ।  শ্যামলা মতন সুশ্রী একটা মুখ ।  আমার মাথায় আগুন জ্বলে উঠল .  .  .  মা হওয়া কেন  মায়ের দায়িত্ব পালন না করতে পারলে  ?  প্রসব বেদনা সহ্য করে গর্ভে সন্তান ধারণ করে  আবার সেই সন্তানকে ফেলে রেখে যাওয়াই - বা কেন ?  ভাবতেই শরীরময় কেমন এক ক্রোধ টের পেলাম ।  আধুনিক যান্ত্রিক জীবন  কি মানুষের মৌলিক স্বভাব পালটে দিচ্ছে ?  রওশন খালাকে আজ কিছুটা নিষ্ঠুরও মনে হল ।  স্বার্থের জন্য মানুষ কত কিছুই না করে ।   এটুকু মেয়েকে ফেলে আমেরিকা চলে যাচ্ছেন  ।  লোড শেডিং চলছিল ।  সি এন জিটা অ্যাপার্টমেন্টের সামনে থামতেই  আলো এল ।  আদিবা কেমন ঘুমে ঢলছে ।  ওকে কোলে নিয়ে সিঁড়ি ভেঙে ওপরে  উঠে এলাম ।  ভীষণ ক্লান্ত লাগছে ।  বয়স্ক একজন কাজের লোক রাখতে হবে ।  কিন্তু ,  সেরকম বিশ্বাসী লোক কোথায় পাব ?  এ মুহূর্তে এরকম হাজারটা চিন্তা  মাথায়  খেলা করছে ।  দীপা বউদিদের ফ্ল্যাটের দরজটা খোলা ।  দরজার কাছে দীপা বউদি দাঁড়িয়ে  ।  চমৎকার একটা লাল পার হলুদ শাড়ি পরেছে ।  বউদি ঠিক হাউসওয়াইফ না ,  সকালবেলায়  বাচ্চাদের একটা স্কুলে পড়ায়  ।  দীপা বউদির স্বামী অজিতদাও ভীষণ অমায়িক একজন মানুষ ,  অজিতদা ব্যাংকার ।  দাদা - বউদি নিঃসন্তান ।  এ জন্য দীপা বউদি প্রায়ই আমার কাছে এসে কান্নাকাটি করেন ।  বলেন ,   ভগবান আমাদের এত কিছু দিয়েছেন  .  .  .  এখন যদি একটা সন্তান দিতেন  .  .  .  আমার কোলে আদিবাকে দেখে দীপা বউদির মুখে চোখে বিস্ময় ।  বলল ,  ওমাঃ ,  এ কে সজীব ?  আমি কিছু বলার আগেই আদিবা  ‘ মা ’   ‘ মা ’  বলে আমাকে অবাক করে দিয়ে দীপা বউদির কোলে ঝাঁপিয়ে পড়ল ।  এর আগে খেয়াল করিনি  দীপা বউদির সঙ্গে জেসমিনের চেহারার অনেক মিল আছে  .  .  . 






রামপ্রসাদ সেন :  একজন প্রকৃত কবি ও সাধকের প্রতিচ্ছবি  .  .  . 

 রামপ্রসাদ সেন :  বাংলার অন্যতম শ্রেষ্ট ভক্তিগীতির রচয়িতা ।  অত্যন্ত উদাসী মানুষ ছিলেন ।  কলকাতায় এক জমিদারের কাচারিতে মহুরির কাজ করতেন  .  .  .  কখন যে ঘোরে পড়ে জমিদারির হিসাবের খাতায় লিখে ফেলতেন গান   .  .  .  যে গান  এমন কী বাংলার শেষ নবাব সিরাজউদ্দৌলাকে মুগ্ধ করেছিল ।   একবার কলকাতা থেকে মুর্শিদাবাদ যাওয়ার পথে  নদীর পাড়ে রামপ্রাসাদের গান শুনে মুগ্ধ হন  .  .  .  নবাব  তারপর সাধক কবিকে নৌকায় আমন্ত্রণ জানিয়ে আরও গান শোনেন  .  .  .  যে গানের পরতে পরতে বৈরাগ্যের প্রবল হাতছানি .  .  .  অন্তরে প্রবল বৈরাগ্য নিয়ে সংসারে বেঁচে থেকে  রামপ্রসাদ অবিশ্যি গৃহত্যাগ করেননি  .  .  .  মায়ের উদ্দেশে লেখা একটি গানে বলেছেন :   ‘ আমি কি দুঃখেরে ডরাই ।  ’   .  .  . রামপ্রসাদ সেন মূলত কবি ।  সব কবিই কি আর গান গাইতে পারেন ।  রামপ্রসাদ গানও গাইতে পারতেন ।  ছিলেন ধর্মনিষ্ট কালীসাধক ,  যে কারণে তাঁর সংগীত ও কাব্য প্রতিভা দেবী কালীর চরণে অর্পণ করেছিলেন ।  তবে তাঁর সব গানই যে কেবল দেবী কালীর চরণে সমর্পিত  - তা কিন্তু নয় ।  কেননা ,  রামপ্রসাদের গানের বাণীতে রয়েছে মানবঅভিজ্ঞতাপ্রসূত চিরন্তন সত্যের প্রতি দিকনির্দেশ ।  রামপ্রসাদের সর্বপ্রেক্ষা নন্দিত গানটির প্রাথমিক চরণগুলি স্মরণ করি - মন রে কৃষিকাজ জান না এমন মানব জনম রইল পতিত আবাদ করলে ফলত সোনা ।  গানটি যেন বাঙালির কৃষিসমাজের  প্রতিচ্ছবি   ।  বাঙালির সংস্কৃতির সঙ্গে কৃষিসমাজের সংযোগ নিবিড় ।  আজও আমরা বাঙালিরা  বৈশাখের প্রথম দিবসে লাল রঙের মাটির বাসনে পান্তা ভাত খাই ।  রামপ্রসাদের গান সেই বাঙালির কৃষিসমাজের নান্দনিক প্রতিনিধি  .  .  . কিন্তু ,   রামপ্রসাদ সেন কোন্ সময়ের মানুষ ?  কবে বেঁচেছিলেন তিনি ?  রামপ্রসাদ সেন এর সময়কাল ১৭২০ থেকে ১৭৮১ খ্রিষ্টাব্দ ।  অর্থাৎ ,  অষ্টাদশ শতক ।  যে শতকে বাংলার সমাজে একই সঙ্গে ভাঙন ও পরিবর্তনের সুর বাজছিল ।  নবাব সিরাজউদ্দেীলা  ( ১৭৩৩ - ১৭৫৭ )  ক্রমশ আটকে যাচ্ছেন ইংরেজ বেনিয়া ও স্থানীয় রাজাকারদের ষড়যন্ত্রের জালে ।   নদীয়ায় রাজত্ব করছেন রাজা কৃষ্ণচন্দ্র রায় ।  তাঁর শাসনকালেই বাংলায় ইংরেজ শাসন কায়েম হয় এবং মুসলিম রাজত্বের অবসান ঘটে ।  এমন এক পরিস্থিতিতে পশ্চিমবঙ্গের চব্বিশ পরগনা জেলার কুমারহট্ট গ্রামে ১৭২০ সালে রামপ্রসাদ সেন জন্মগ্রহন করেন ।  পিতার নাম রামরাম সেন ।  তিনি ভেষজ ঔষুধের ব্যবসা করতেন ।  রামরাম সেন এর কিছু কাব্য প্রতিভা ছিল বলে জানা যায় ।  যা হোক ।  রামপ্রসাদের প্রাতিষ্ঠানিক শিক্ষা ছিল না ।  ছেলেবেলায় অবশ্য পাঠশালায় পড়েছেন ।  এরপর পারিবারিক ব্যবসায় জড়িয়ে পড়েন ।  ব্যবসার প্রয়োজনে সংস্কৃত ভাষা শিখতে হয়েছিল ।  তবে ব্যবসার প্রতি আগ্রহ ছিল না ,  আগ্রহ ছিল সংগীত ও কবিতার প্রতি ।  পিতা তখন ফারসি ভাষা শেখানোর ব্যবস্থা করেন ।  ফারসি ভাষার জ্ঞান তার গানেও পড়েছিল ।  যেমন  ‘ মন রে কৃষিকাজ জান না ’  গানটির একটি চরণ - কালী নামে দেওরে বেড়া ,  ফসলে তছরুপ হবে না  ।  ‘ তছরুপ ’  শব্দটি লক্ষণীয় ।  রামপ্রসাদের আরও অনেক গানে ফারসি শব্দের আধিক্য লক্ষ করা যায় ।  উনিশ শতকের  লালনের অনেক গানেও আমরা সেরকম আরবি - ফারসির মিশেল লক্ষ করি ।  নজরুল যে মনোরম লক্ষণটিকে অপ্রতিরোধ্য ভাবে বহাল রেখেছেন কুড়ি শতকের মধ্য ভাগ অবধি ।  এ হল আবহমান বাংলার সাংস্কৃতিক ধারাবাহিকতার নজীর ।  যা হোক ।  পিতার মৃত্যুর পর সংসারে আর্থিক অসচ্ছলতা ঘনিয়ে আসে ।  ১৮ বছরের কিশোরের কাজের সন্ধানে পাড়ি জমাতে হয় কলকাতায়  ।  আগেই একবার বলেছি -  রামপ্রসাদ কলকাতায় জমিদারের কাচারিতের মুহুরির কাজ নেন ।  একদিন সেরেস্তায় দপ্তরের খাতায় জমিদার  ‘ আমায় দেও মা তহবিলদারী ’  গানটি দেখতে পেলেন ।   এভাবে রামপ্রসাদের সংগীত প্রতিভার পরিচয় পেয়ে জমিদার মুগ্ধ হন এবং রামপ্রসাদকে মুহুরির কাজ থেকে অব্যাহতি দেন ।  শুধু তাই নয় ,  মাসিক ৩০ টাকা বৃত্তি মঞ্জুর করে রামপ্রসাদকে দেশে চলে যেতে বলেন ।  অস্টাদশ শতকের মাঝামাঝি মাসিক ৩০ টাকা কিন্তু কম টাকা নয় ! যা হোক ।  রামপ্রসাদ কুমারহট্ট গ্রামে ফিরে আসেন ।  এবং সংগীত রচনায় নিমগ্ন হন ।   গান নিজেই লিখতেন নিজেই সুর করতেন ।  যে গান ২০০ / ২৫০ বছর পরও বাঙালির হৃদয়ে অম্লান ।  আজও বাংলাদেশের সন্দীপনের কন্ঠে শোনা যায়  ‘ মন রে কৃষিকাজ জান না ’   .  .  . এপাড় বাংলা - ওপাড় বাংলার বাঙালি গানের অসাধারন মমার্থ বুঝে মাথা দোলায় ।  কে বলবে এ গান রচনার পর ২০০ বছরের অধিক কাল কেটে গেছে ।  রামপ্রসাদী সুরের এ গান যেন চিরন্তন ।  রামপ্রসাদের  বলা হয় রামপ্রসাদী সুর ।  যে রামপ্রসাদী সুর  পরবর্তীকালের বাঙালির সুরকারদের প্রভাবিত করেছিল ।  স্বয়ং রবীন্দ্রনাথ রামপ্রসাদী সুরে কয়েকটি দেশাত্মবোধক গান সৃষ্টি করেছেন । আলোচনার এ পর্যায়ে রামপ্রসাদের একটি গান পাঠ করা যাক ।  মায়ের এম্নি বিচার বটে । যেজন দিবানিশি দুর্গা বলে ,  তার কপালে বিপদ ঘটে ।  । হুজুরেতে আরজি দিয়ে মা ,  দাঁড়িয়ে আছি করপুটে । কবে আদালতে শুনানি হবে মা ,  নিস্তার পাব এ সঙ্কটে ।  । সওয়াল - জবাব করব কি মা ,  বুদ্ধি নাইকো আমার ঘটে । ওমা ভরসা কেবল শিববাক্য ঐক্য বেদাগমে রটে ।  । প্রসাদ বলে শমন ভয়ে মা ,  ইচ্ছে হয় পালাই ছুটে । যেন অন্তিমকালে জয়দুর্গা ব ’ লে ,  প্রাণ ত্যজি জাহ্নবীর তটে ।  । বাংলা গানের একটি মূলভাব এ গানে রয়েছে ।  পরবর্তীকালে লালন লিখেছেন - অগতির না দিলে গতিঐ নামে রবে অখ্যাতি  .  .  . নাম শুনেছি পতিতপাবন  .  .  . রামপ্রসাদের গানে আমরা একজন মাকে পাই  ।  কে তিনি ?   করুণাময় গোস্বামী তাঁর  ‘ বাংলা গানের বিবর্তন ’  বইতে লিখেছেন ,  ‘  রামপ্রসাদ শ্যামাসংগীত রচনা করে নতুন ধারার সৃষ্টি করেন ।  ’  শ্যামাসংগীত কি ?  শ্যামাসংগীত হল দেবী কালী বা শ্যামা বা শক্তির উদ্দেশে রচিত এক ধরনের ভক্তিগীতি ।  এর অপর নাম শাক্তগীতি ।  রামপ্রসাদের গানে যে মায়ের কথা রয়েছে - তিনিই কালী বা শ্যামা বা  শক্তি ।   খ্রিষ্টীয় দ্বাদশ - ত্রয়োদশ শতকে বাংলায় বৈষ্ণবধর্মের পাশাপাশি  শাক্তধর্মের উদ্ভব ঘটে এবং একে ঘিরেই শাক্তগীতি চর্চার একটি ক্ষীণ ধারার প্রচলন ঘটে ।  রামপ্রসাদ শাক্তগীতি চর্চার ক্ষেত্রে প্রাণসঞ্চার করেন ।  শ্যামাসংগীত রচনা করে ভক্তিগীতির চর্চার ক্ষেত্রে  নতুন ধারার সৃষ্টি করেন ।  রামপ্রসাদের চেষ্টা ছিল শক্তি সাধনাকে নীরস শাস্ত্রাচার ও তান্ত্রিকতা থেকে মুক্ত করে একটি সহজ আবেদন পূর্ণ সাংগীতিক অভিব্যক্তি দান করা ।   যেমন ,  মন রে কৃষিকাজ জান না গানের শেষ দুটি চরণ এরকম - গুরু বপন করেছেন বীজ ,  ভক্তি করি তায় সেঁচ না  । তবে একা যদি না পারিস মন ,  রামপ্রসাদ কে ডেকে নে না  ।  । আগেই একবার বলেছি যে সে সময় নদীয়ার রাজা ছিলেন কৃষ্ণচন্দ্র রায় ।  তিনি রামপ্রসাদের গান শুনে মুগ্ধ হয়েছিলেন ।  রাজসভায় রামপ্রসাদকে  যোগ দিতে আহবান জানান ।  বিষয়বিমূখ রামপ্রসাদ প্রত্যাখান করেন ।   ( কতকিছু যে শেখার আছে এই সাধক কবির কাছ থেকে !  কৃষ্ণচন্দ্র রায় - এর প্রস্তাব প্রত্যাখান করা সহজ কথা !  )  এর পর কৃষ্ণচন্দ্র রায় কি করলেন ?  রামপ্রসাদকে বেঁধে আনতে লাঠিয়াল পাঠিয়ে দিলেন ?  না ।  রামপ্রসাদকে  ‘ কবিরঞ্জন ’  উপাধিতে ভূষিত করেন ।  তাঁর ভরণ - পোষণের জন্য একশত বিঘা নিষ্কর জমি দান করলেন । বাংলার ইতিহাস এমনই বিস্ময়কর ।   তখন বলেছিলাম ।  একবার কলকাতা থেকে মুর্শিদাবাদ যাওয়ার পথে নবাব সিরাজউদ্দৌলা নদীর পাড়ে রামপ্রাসাদের গান শুনে মুগ্ধ হন ।  নৌকায় আমন্ত্রণ জানিয়ে আরও গান শোনেন । সিরাজউদ্দৌলা কি বাংলা জানতেন ?  জানি না ।  তবে নবাব গান বাংলাতেই শুনেছিলেন ।  তখন বলেছিলাম ।   .  .  .  তবে ব্যবসার প্রতি আগ্রহ ছিল না ,  আগ্রহ ছিল সংগীত ও কবিতার প্রতি ।  পিতা তখন ফারসি ভাষা শেখানোর ব্যবস্থা করেন ।  ধরে নিলাম নবাব সিরাজউদ্দৌলা ও রামপ্রসাদ সেনের মধ্যে কথা হয়েছিল ফারসি ভাষায় ।   .  .  .  নবাব কিন্তু বাংলা গানই শুনে মুগ্ধ হয়েছিলেন ।  বাংলার ইতিহাস এমনই বিস্ময়কর । শ্রীচৈতন্যদেব  ( ১৪৮৬ - ১৫৩৩ )  যে ভাববিপ্লব ঘটিয়েছিলেন - তাতে বাংলার সুলতান আলাউদ্দীন হোসেন শাহ সমর্থন জুগিয়েছিলেন ।  আবদুল মমিন চৌধুরী লিখেছেন ,   ‘   ( আলাউদ্দীন হোসেন শাহ )  শ্রীচৈতন্য এর প্রতি তিনি খুবই শ্রদ্ধাশীল ছিলেন এবং তাঁকে তিনি  ( শ্রীচৈতন্য )   ঈশ্বরের অবতার বলে মনে করতেন ।  শ্রীচৈতন্যের ধর্ম প্রচারের ক্ষেত্রে হোসেন শাহ সার্বিক সুবিধা প্রদান করেছেন ।   ( বাংলাপিডিয়া )   বাংলার ইতিহাস এমনই বিস্ময়কর । আসুন আমরা বাংলার ইতিহাস - এর প্রতি আরও মনোযোগী হই ।  রামপ্রসাদের মৃত্যু সম্বন্ধে নানা কথা প্রচলিত রয়েছেন ।  একবার প্রতিমা বিসর্জনের সময় রামপ্রসাদ নদীর জলেঝাঁপিয়ে পড়েছিলেন ।  আসল ঘটনা আমরা অনুমান করতে পারি ।  বিরহ সইতে না পেরে শ্রীচৈতন্যদেব নীলাচলে জীবন বিসর্জন দিয়েছিলেন  .  .  . কিংবা মৃত্যু সম্বন্ধে কবিসুলভ কৌতূহল টেনে নিয়ে গেছে সলিল সমাধিতে  .  .  . তথ্য উৎস :  ১ করুণাময় গোস্বামী রচিত  ‘ বাংলা গানের বিবর্তন ’  । ২ খান মোঃ সাঈদ রচিত বাংলা পিডিয়ার একটি নিবন্ধ  ।  উৎসর্গ :  পরম সুহৃদ মেঘদূত ।  রামপ্রসাদের গানের লিঙ্ক 






গল্প :  ভেঙে পড়ে স্বপ্নের ভিত



                        আজ বাড়ি ফিরতে রাত এগারোটার মতো বাজল ।  গলির ভিতরে দুর্গন্ধ ,  অনেকটা অন্ধকার  ।  এমনিতেই ক ’ দিন ধরে পাড়াটা থমথম করছে ।  গালর্র্স স্কুলের জমিতে  স্থানীয় এক প্রভাবশালী রাজনৈতিক নেতা বহুতল শপিং কমপ্লেক্স নির্মাণের পরিকল্পনা আঁটছে ।  তারই জের ধরে গালর্র্স স্কুলের প্রধান শিক্ষয়িত্রী দিন কয়েক আগে খুন হয়েছেন ।   খুনির নাম নিয়ে নানারকম জল্পনা - কল্পনা চলছে ।  রিয়াদ তার ঘামে ভেজা শরীরে  শীতল স্রোত টের পায় ।  যথারীতি লোড শেডিং চলছে ।    বাড়িটা অন্ধকারে ভূতের মতো দাঁড়িয়ে আছে ।  বাড়ি মানে আড়াই কাঠা জমির ওপর  চারতলা দালানের রংশূন্য ধস্ত একটা কাঠামো ।  ৭ মাত্রার ভূমিকম্প সইবার কথা নয় ।  বাইরের আস্তর উঠে গেছে ,  একবারই রং করা হয়েছিল  .  .  .  আর করা হবে কিনা কে জানে ।  রিয়াদের বাবার শেষ বয়েসে বাড়ি করার নেশা চেপেছিল ।  জীবনে তেমন কিছুই করতে পারেননি ভদ্রলোক ,  সম্ভবত বাড়িটা করে নিজের হীনমন্যতা ঢাকতে চেয়েছিলেন ।   সেই বাড়িই এখন লোড শেডিংয়ের খপ্পড়ে পড়ে অন্ধকারে ভূতের মতো দাঁড়িয়ে আছে ।   লোহার গেট ঠেলে ভিতরে  পা রাখতেই কারেন্ট এল ।  তবুও  নিজেকে ভাগ্যবান মনে করল না রিয়াদ ।  বাড়িটা কোনওমতে শেষ করে বাবা হঠাৎই স্ট্রোক করে মারা গেলেন  ।  আত্মীয়স্বজন এর - ওর কাছে টাকা ধার করে বাড়ির পিছনে ঢেলেছিলেন; তারা এখন টাকা ফেরৎ দেওয়ার জন্য ভয়ানক চাপ দিচ্ছে  ।  তা ছাড়া  ট্যাক্সের ঝামেলা এড়াতে হাউস বিল্ডিংয়ের লোন নিয়েছিলেন ।  সুদের হার বেড়েই চলেছে  ।   ঘন ঘন চিঠি আসছে ,  আসছে ক্রোকের নোটিশ ।  ওদের ফ্ল্যাটটা চারতলায় ।  ওর কাছে এক্সট্রা চাবি থাকে ।  চারতলায় উঠে দরজা খুলল ।    খাওয়ার ঘরে আলো জ্বলছে ।  মা কি ঘুমিয়ে পড়েছে ?  মায়ের শরীর এখন অনেক দূর্বল ।  সারাক্ষণ ঝিমুনির ভাব ।  ডাক্তার বলেছেন -  এই সময় এরকম হতেই পারে ।  তার ওপর মার ঠিকঠাক যত্ন হয় না ।  জেরিন মাকে দেখে না; সারাক্ষণ বাড়ির বাইরে - বাইরে থাকে ,  কিছু বলা যায় না ।  বললে ভয়ানক  চিৎকার - চেঁচামেচি করে ।   কাজের একটা মেয়ে আছে ।  ঝর্না ,  অল্প বয়েস; মেয়েটা যতটুকু পারে মাকে দেখে ।  রিয়াদ জানে :  মার আজকাল রাতে ভালো ঘুম হয় না ।  অসুখের দুশ্চিন্তায় ।  অবশ্য আরলি স্টেজ ।  তবু টেনশন আছেই ।  কলাবাগান থেকে মমতাজ খালা ঘন ঘন আসছেন ।  তিনিই মাকে ডাক্তারের কাছে নিয়ে যাচ্ছেন ।  দুজনে মিলে ফিসফিস করছেন ।  রিয়াদের তখন নিজেকে অনেক দূরের মনে হয় । আজ বাড়িতে পা রাখতেই আলো আসল ।  রিয়াদ তবুও ও নিজেকে ভাগ্যবান মনে করল না ।  এ বাড়ির এক ,  দুই ও তিন তলা ভাড়াটে থাকে ।   ভাড়া যা পায় তাতে সংসার খরচ ও মায়ের চিকিৎসায় চলে যায় ।  জেরিনের ডিম্যান্ডও কম নয় ।  তা ছাড়া হাউস বিল্ডিংয়ের  লোনের মাসিক কিস্তি পরিশোধ করতে হয় ।  রিয়াদ দু - তিনটে টিউশনি করছে ।  এ বছর সেমিষ্টার ড্রপ দিতে হচ্ছে ।  বন্ধুরা সব অনার্স পাস করে যাবে  .  .  . আজকাল খালি পেটে থাকলে হাত - পা কাঁপে ,  চোখেমুখে অন্ধকার দেখে ।  হাতমুখ ধুয়ে এসে খেতে বসল ।  জেরিন - এর ঘরে বন্ধ ।   তবে দরজার নিচে আলো দেখা যায় ।  টিভি চলছে বলে মনে হল ।  মাস তিনেক হল ড্রইংরুমের টিভিটা নিজের ঘরে নিয়ে গেছে ।  মা আর টিভি দেখে না - এই অজুহাতে ।  যতক্ষণ ঘরে থাকে টিভি দেখে আর ফোনে কথা বলে ।  কে ওর বিল মেটায় কে জানে ।  জেরিন  আজও রাত করে বাড়ি ফিরেছে মনে হল ।  কলেজে ওঠার পর কেমন বদলে যেতে জেরিন ।  সুন্দরী ।  মডেলিং করার জন্য এখানে - ওখানে দৌড়ায়  .  .  . তখনই হয়তো মানিকের সঙ্গে পরিচয় ।  বছর খানেক হল  জেরিন মানিকের সঙ্গে ঘোরাঘুরি করছে ।   মানিক উঠতি মাস্তান ,  স্থানীয় এমপির পোষা ক্যাডার ।  মানিকের মধ্যে কি পেল জেরিন ?  হয়তো মানিক ওকে  স্বপ্ন দেখিয়েছে ।  দু - বছর আগে এ্যালিফেন্ট রোডে মানিককে ছিনতাই করতে দেখেছে রিয়াদ ।  জেরিনকে  শাসন করে লাভ হয়নি ।  বাড়ি ছেড়ে চলে যাবার হুমকি দিয়েছে ।  ওকে নিয়ে এক সময় মায়ের যথেষ্ট উদ্বেগ ছিল ।  এখন মা কিছু বলে না  .  .  . নিজের শরীর - স্বাস্থ্য নিয়ে ভীষণ কাহিল মা .  .  . রিয়াদ খাওয়া শেষ করে ছাদে উঠে এল ।  সিঁড়িতে ওঠার সময় হাঁপিয়ে গেল ।  আজকাল খুব ঘাম হয় ,  সন্ধ্যোর দিকে শরীর কেমন ঠান্ডা ঠান্ডা লাগে ,  গলার কাছে তৃষ্ণার ভাব ,  ঘন ঘন প্রশ্রাব হয় ,  খালি পেটে হাত - পা কাঁপে ,  সিঁড়ি ভাঙলে অল্পতেই হাঁপিয়ে ওঠে ।  পাড়ার এক বন্ধু রিপন; প্রাইভেট একটা মেডিকেল কলেজে ফোর্থ ইয়ারে পড়ছে  -  তাকে খুলে বলেছিল ।  রিপন ব্লাড টেস্ট করতে বলছে ।   রিয়াদ এড়িয়ে চলে ।   কেঁচো খুঁড়তে সাপ বেরুতে পারে । মাস কয়েক হল সে  ছাদঘরে উঠে এসেছে ।  টিন শেডের ঘরটা ছোট ।  ভিতরে আস্তর করা হয়নি ।   দুটো চেয়ার ,  একটা খাট ।   আগে এ ঘরে  আলম থাকত ,  ছেলেটা এ বাড়ি দারোয়ান ।  আলমকে নিচে পাঠিয়ে দিয়েছে ।  রিয়াদ পাখি ভালোবাসে ।  দরজার কাছে চেয়ারে বসে পাখি দেখে ।  ছাদে কত রকমের পাখি আসে ।  ছাদের রেলিং ঘেঁষে নাড়কেল গাছে টিয়ে পাখিরা ঝুল খায় ।  কোনও কোনও নির্জন দুপুরে সে অপার্থিব দৃশ্য দেখে রিয়াদ ।   বিছানায় হেলান দিয়ে সিগারেট ধরালো ।  গরম লাগছে ।  গরমের দিন বলেই করগেটের ছাদটা তেতে আছে ।  সবুজ রং করা পুরনো একটা  ফ্যান আছে ।  ওটা চলার সময় বিশ্রী ঘরঘর শব্দ ওঠে ।  মনে হয় যে কোনও মুহূর্তে ভেঙে পড়বে  .  .  .  এতক্ষণে শুভ্রার মুখটা মনে পড়ল ।   শুভ্রাও ওর জীবন থেকে সরে যাচ্ছে ।  শুভ্রাকে ও স্কুলজীবন থেকেই চেনে ,  একই পাড়ায় বেড়ে উঠেছে ।  দীর্ঘদিন একটা মনোরম সম্পর্ক ছিল শুভ্রার সঙ্গে ।  আজকাল কেবলই মনোমালিন্য হয়ে যাচ্ছে ।   রিয়াদ এ বছর বিশ্ববিদ্যালয়ে পড়াশোনায় গ্যাপ দিচ্ছে ।  টাকা জমিয়ে মায়ের ট্রিটমেন্ট করবে ।  ব্যাপারটা  শুভ্রার ভালো লাগেনি ।  আজকাল প্রায়ই বলে :  তোমাদের এত সমস্যা  .  .  . আমার আর ভাল্লাগে না ।  রিয়াদ জানে ,  শুভ্রা আজকাল মঈনের সঙ্গে ঘুরছে ।  মঈন রিয়াদেরই ফ্রেন্ড - একই স্কুল - কলেজে পড়েছে ।   আজকাল রিয়াদের ফোন করলে শুভ্রা আর ফোন ধরে না ।  মাস তিনেক আগে জেরিনকে  বিচ্ছিরি একটা গালি দিয়েছিল শুভ্রা ।  রিয়াদ শুভ্রাকে চড় দিয়েছিল  ।  চড় মারতে চায়নি ।  বোনের নামে বাজে কথা বলল ,  মাথায় রক্ত চড়ে গেল  .  .  . অবশ্য বাজে কথা না  .  .  . জেরিন  .  .  .  রিয়াদ দীর্ঘশ্বাস ফেলে ।  গুমোট রাতের দূর আকাশের পানে চায় ।  মার্চের মেঘশূন্য রাত্রির আকাশে কিছু তারা মিটমিট করে ।  দূরের নক্ষত্রগুলি রিয়াদের সান্ত্বনার কারণ হয়ে ওঠে না ।   কোথায় এই দুঃখের সূত্রপাত ?  সে গভীর ভাবনায় আচ্ছন্ন হয়ে পড়ে ।  দিনটা আজ অসহ্য ঠেকছিল ।   টিউশনি সেরে সন্ধ্যার মুখে নীলক্ষেত গিয়েছিল ।  অনেকক্ষণ ঘোরঘুরি করে একটা বই কিনল ।    Our Place in the Universe;  .  .  .  Norman K .  Glendenning এর লেখা ।   এ ধরনের বই সে সচরাচর পড়ে না ।  তার উৎসাহ পাখিতে ,  পাখি বিষয়ক বই পেলে কিনে ।  আজ কী মনে করে জ্যোর্তিবিজ্ঞানের বই কিনল ।   পাখিরা যে বাস্তব ভৌত জগতে বাস করে সে সম্বন্ধে তার উৎসাহ কম ।  তারচে তার ভালো লাগে পাখি ,  পাখির রুপ ,  পাখির কূজন ,  পাখির জীবন ।   ধনেশ পাখি তার প্রিয় ।  একটা সময় ছিল যখন ও বন্ধুদের নিয়ে পাখি দেখতে  মেঘনা পেরিয়ে গোমতী নদী অবধি চলে যেত ।  সেসব সুখের দিন এখন  ফুরিয়ে এসেছে ।  এখন ভারি দুঃসময়; এখন দুঃখের দিনে ফিরে তাকাতে চায় মহাবিশ্বে  .  .  . আজকাল সে কেবলি ভাবে কেন মহাবিশ্বের সৃষ্টি হল ?  যখন কারও কারও জীবন কেবলই দুঃখযন্ত্রণার দীর্ঘ বিস্তার ।   হঠাৎ কী মনে হতেই  Norman K .  Glendenning এর লেখা Our Place in the Universe বইটি তুলে নেয় ।  পাতা ওল্টায় ।   এ বইয়ে দুঃখ - কষ্টের সূত্রপাতের কথা লেখা আছে ?  রিয়াদ  পড়তে থাকে ।    .  .  .  In an instant of creation about 14 billion years ago the universe burst forth ,  creating space where there was no space ,  and time when there was no time .  It was so hot and so dense that not even nucleons ,  the building blocks of atomic nuclei ,  had as yet formed .  Until about 1 / 100 , 000th of a second all that existed was an intense fire and primitive particles called quarks and electrons and all their heavier kin together with their antiparticles; in a sense ,  these were the elementary particles conceived of by two early Greek philosophers of the fifth century BC ,   .  .  . After that first brief moment ,  the quarks coalesced into neutrons ,  protons and other versions of these nucleons ,  never to be free again .  In that inferno the lightest elements  |  deuterium and helium  |  were forged from the neutrons and protons during the next few minutes .  These two primordial elements make up fully one - quarter of the mass in the universe today .  .  . পড়তে পড়তে রিয়াদ সচেতন হয়ে ওঠে ।   এসব বৈজ্ঞানিক যুক্তি ও অনুমানের সঙ্গে আমার জীবনের সর্ম্পক কোথায় ?  আমি স্বপ্ন দেখেছিলাম ।  সে স্বপ্নের ভিত এখন ধ্বসে যাচ্ছে ।  আমি এখন কি করব ?  আমি এখন কি করতে পারি ?  পাখি দেখতে আর ভালো লাগে না  .  .  . মানিকের ব্যাপারে জেরিন মাস দুয়েক আগে রিয়াদকে গালাগাল করেছিল ।  স্থানীয় গালর্র্স স্কুলের প্রধান শিক্ষয়িত্রী  খুন হওয়ার পর পুলিশ মানিককে সন্দেহ করছে ।  মানিক গা ঢাকা দিয়েছে ।   নিহত প্রধান শিক্ষয়েত্রী  অত্যন্ত জনপ্রিয় ছিলেন ।  পাড়ার লোকে জেরিন সঙ্গে মানিকের সর্ম্পকের কথা জানে ।   রিয়াদের আশঙ্কা তারা ক্ষেপে উঠে তাদের বাড়িটি যে - কোনও মুহূর্তে আক্রমন করতে পারে ।  মানিক কোথায় লুকিয়ে আছে তা জেরিন নিশ্চয়ই জানে ।  মাঝেমাঝে জেরিন টিফিন ক্যারিয়ারে  খাবার নিয়ে কই যেন যায় ।  তখন জেরিন বোরখা পড়ে ।  তখন জেরিনকে আরও অপরিচিত লাগে ।  রিয়াদের শরীর হিম হয়ে আসে । আজও লাল ছাপ মারা সর্বনাশা ক্রোকের চিঠি এসেছে ।  গতকাল ঝিকাতলা থেকে ইসহাক  চাচা ফোন করেছিলেন ।  কি রে রিয়াদ ?  টাকার কি হল রে  ?  শাহিনার বিয়ে ।   তোদের উপকার করতে গিয়ে আমার মেয়ের বিয়ে আটকে থাকবে তাতো হয় না । রিয়াদের শরীর হিম হয়ে আসে । ডাক্তার খান মাকে বলছেন ,  এখন আপনার আরলি স্টেজ ।  একবার সিঙ্গাপুর কিংবা ব্যাঙ্কক গিয়ে চেক আপ করিয়ে এলে ভালো হয় ,  রিস্ক থাকে না ।  এসব সেনসেটিভ ব্যাপার ।    কয়েক মাস আগে পাড়ার নাজিম আঙ্কেল বলছিলেন ,  রিয়াদ ,  তোমার মাকে বল এত টাকার ধার শোধ হবে না ।  তারচে তোমার মা বরং জমিসহ বাড়িটা বেচে দিক  ।  আমি পার্টি দেখি ।  আমার এক বন্ধু - রিয়েল স্টেট ফার্মে আছে - হাসান অ্যান্ড অ্যাসোসিয়েটস - এর নাম শুনেছে ?  সেখানে ।  আশরাফ সব শুনে ইন্টারেষ্ট দেখাল ।  কথাটা  মাকে বলা যাচ্ছে না ।  মা ভীষণ ভেঙে পড়বেন । নাজিম আঙ্কেল শুভ্রার বাবা; তাঁর  কাছ থেকে বাবা সাত লাখ টাকা লোন নিয়েছিলেন ।  ইসহাক  চাচা বাবার চাচাতো ভাই - তিনি পান সাড়ে চার লাখ .  .  . রিয়াদের শরীর হিম হয়ে আসে । গতকাল অরুণ একটা অদ্ভুত কথা বলল ।  জাহিদের সঙ্গে শুভ্রার বিয়ে ঠিক ।  শুভ্রা নাকি অষ্ট্রেলিয়া চলে যাচ্ছে ।  জাহিদ শুভ্রার কাজিন ,  অনেকদিন ধরেই অষ্ট্রেলিয়ায় সেটলড;  ‘ শেল ’  -  এ চাকরি করে ।   অরুণও শুভ্রার কাজিন ।  অরুণ কি মিথ্যা বলল ?  না ,  অরুণকে অবিশ্বাস করার কিছু নেই ,  দীর্ঘদিনের বন্ধু ,  একই পাড়ায় একই সঙ্গে বড় হয়েছে ।  রিয়াদ অবাক হয়ে ভাবল শুভ্রা যখন জাহিদ সঙ্গে অষ্ট্রেলিয়া চলেই যাচ্ছে তাহলে ও মঈনের সঙ্গে এত ঘুরছে কেন ? আসলে এই ভৌত জগতে মানুষের এই সম্পর্কজাল বড় জটিল ।  মা দেবীদ্বার চলে যেতে চাইছে ।  দেবীদ্বার উপজেলার উত্তর জাফরগঞ্জ মায়ের বাবার বাড়ি ।  সেখানেই মায়ের জন্ম ।  জায়গাটা গোমতী নদীর পাড়ে  ।  সুখের দিনে কলেজের বন্ধুদের নিয়ে গোমতী নদীর পাড়ে পাখি দেখতে গিয়েছিল ।  অরুণ মঈন শিবলী রঞ্জু ।  প্রত্যেকেই গোমতীর রুপে মুগ্ধ হয়েছিল ।  ওরা প্রচুর পাখির ছবি তুলেছিল ।  বিশেষ করে ,  বড় আকারের লম্বা লেজের নিচু বাঁকা ঠোঁটের হর্ণবিল বা ধনেশ পাখির ছবি ।  ধনেশ পাখির  গেছো স্বভাব ।  রিয়াদ আগে থেকেই জানত -  বাংলাদেশে পাঁচ ধরনের ধনেশ পাখি পাওয়া যায় ।  তখনই লক্ষ করেছিল - ধনেশ পাখি গাছের খোড়লে বাসা বানায়; স্ত্রী ধনেশ ঠোঁট দিয়ে কাদা বিষ্ঠা ইত্যাদি দিয়ে বাসার মুখে একটি সরু ফাঁক রেখে বাকিটা আটকে দেয়  .  .  . মা কি গোমতী নদীর পাড়ে মেয়েবেলায় এসব লক্ষ করেছিল ?  পশুপাখিরা বাসাকে কি যতœ করে আটকে রাখে ?    অথচ কিছু কিছু মানুষ নক্ষত্রের ফেরে  উৎখাত হয়ে যায় । চোখ টনটন করছে ।  রাতটা ক্রমশ ভোরের দিকে হেলে পড়ছে ।   হাত থেকে কখন খসে পড়েছে জ্যোর্তিবিজ্ঞানের অবাস্তব বইটা ।  দরজাটা খোলা ।  ঘরে ঠান্ডা হাওয়া ঢুকছে ।  একটা সিগারেট ধরাতে যাবে -  ঘরের বাতাসে মিষ্টি গন্ধ পেল ।   ছাদজুড়ে নানা সাইজের টবে ফুলের গাছ ।  গন্ধরাজ ডালিয়া সন্ধ্যামনি দোপাটি মোরগঝুঁটি  .  .  .  মা শখ করে করেছেন ।  বাবা মারা যাওয়ার পর মা ছাদের বাগানে  নিজেকে ব্যস্ত রাখতেন ।  রিয়াদ দীর্ঘশ্বাস ফেলে .  .  . রিয়াদ জানে  .  .  . গোমতী পাড়ে রিয়াদের মাতৃপুরুষের  ভিটে এখন  প্রায় শূন্য ,  তবুও মা  সে শূন্য ভিটায় অভিমান করে  চলে যেতে চাইছেন ।  মা চলে যাবেই  .  .  . মা খুব জেদি ।  জেরিনের পাটও চুকল এ বাড়ি থেকে ।   জেরিন আগুন নিয়ে খেলছে ।  যারা আগুন নিয়ে খেলে তারা এক জায়গায় দীর্ঘদিন বাস করতে পারে না  .  .  . মার তাহলে কি দোষ ? বাকি রইল সে আর  ঋনগ্রস্থ একটি দালান  .  .  .  রিয়াদ ঘর থেকে বেরিয়ে ছাদে আসে ।  ভোরের হাওয়ায় শরীর হিম হয়ে আসে ।  খালি গা ,  পরনে পায়জামা ।  ওকে রাতজাগা তরুণ কবির মতো দেখায় ।   নম্র আলোয় ভরে উঠছে ছাদ ।  পুবের আকাশে আর কিছুক্ষণ পরেই শুরু হবে রঙের হোলি খেলা ।  শীতল হাওয়ায় ফুলের গন্ধ ।  এখনও আজান হয়নি ।  রিয়াদ ছাদের কিনারায় পৌঁছে কি মনে করে নিচে উঁকি  দিল ।  নিচে গেটের কাছে কয়েকজন পুলিশ দাঁড়িয়ে ,  দারোয়ান আলমের সঙ্গে কথা বলছে ।  দূরে একটা ভ্যান থেমে ।  রিয়াদের বুক ধক করে ওঠে ।  জেরিনকে অ্যারেষ্ট করতে এসেছে ? ও দ্রুত ঘুরে দাঁড়ায় ।  দেখল সিঁড়িঘরের সামনে ঝর্না  ।  দৌড়ে এদিকেই আসছে ।  চিৎকার করে বলল ,  মামা ,  মামা ।  তাড়াতাড়ি আসেন ,  খালাম্মা কেমন জানি করতেছে । রিয়াদের শরীরটা জমে ওঠে ।  ও ঘোরের মধ্যে সিঁড়ি ঘরের দিকে যেতে থাকে ।  এই মুহূর্তে সে  ঈশ্বরের কাছে প্রার্থনা করে :  পুলিশ আসার আগেই যেন মা চলে যায়  .  .  . 






আইনু জাতির ইতিহাস :  মূলধারার শোষণ সত্ত্বেও টিকে থাকার এক হিরণময় অধ্যায়

  আইনু; এরা জাপানের আদি অধিবাসী ।   দীর্ঘকাল এরা জাপানের উত্তরাঞ্চলে প্রকৃতিসংলগ্ন জীবন যাপন করছিল ।  জাপানিরা প্রথমে এদের ভূখন্ড দখল করে নিয়ে নিজেদের মধ্যে বিলিবন্টন করে নেয় আর আইনুদের দেয় অনুর্বর ভূমি  ।  পরে রুশরা এদের ওপর চাপায় মনুষ্যসৃষ্ট এক পদ্ধতি - যার নাম  অর্থডোক্স খ্রিষ্টান ধর্ম ।  কাজেই  আইনুদের ইতিহাস যেন সংখ্যালঘু আদিবাসীদের উপর তথাকথিত মূলধারার জনগোষ্ঠীর নির্মম অত্যাচারের জীবন্ত দলিল  .  .  .  আইনু দম্পতিআইনুরা এশিয়ার উত্তর প্রশান্ত মহাসারগীয় আদি অধিবাসী হলেও মূলত এরা জাপানের হোক্কাইডোতে বাস করে ।  এককালে এরা দক্ষিণ কামচাটকা উপদ্বীপের বাস করত ।  রাশিয়ার সদূর পূর্বাঞ্চল শাখালিন দ্বীপেও বাস করত ।  কুরিল দ্বীপ ,  জাপানের তোহোকু ,  হোনসু এসব স্থানেও আইনুরা বাস করে ।   জাপানে আইনু অধ্যুষিত অঞ্চলএকটা সময় ছিল যখন আইনুদের ইউরোপীয় - উদ্ভূত মনে করা হত ।  এর কারণ এদের ঘন ঢেউ খেলানো চুল ,  পুরুষের রোমশ পেশল শরীর ,  ঘন দাড়ি ।   সা¤প্রতিক জিন গবেষণায় দেখা গিয়েছে যে আইনুরা  ‘ জুমন ’  জাতির প্রত্যক্ষ উত্তরসূরি ।  জুমনরা ছিল উত্তর এশিয়ার প্রাচীন অধিবাসী ।  এ ছাড়া আইনুদের মৌখিক ইতিহাস এই সাক্ষ্য দেয় যে - আলাস্কার উপকূলে যে টলিনজিৎ জাতি বাস করে - তাদের সঙ্গে আইনুদের সম্পর্ক রয়েছে ।  তবে আইনু ভাষা অন্য ভাষার সঙ্গে সম্পর্কহীন ।  যে ভাষায় আজ আর কথা বলা হয় না ।  তবে ভাষাটিকে সংরক্ষণ করার চেষ্টা চলছে । হোক্কাইডোঐতিহ্যভাবেই আইনুরা খাদ্যদ্রব্য শিকার ও সংগ্রহ করত  ।  মাছই প্রধান খাদ্য বিশেষ করে স্যামন ও হেরিং; শিকার করত হরিণ ও ভাল্লুক ।  এ ছাড়া তাদের টিকে থাকার কারণ ছিল বুনো উদ্ভিদ ও স্বল্প - মাত্রার কৃষিকাজ ।  উৎপন্ন করত বজরা বা মিলেট ,  গম ও সীম ।   আটুশ কাপড়ের পোশাক তৈরি করত ।   এলম গাছ ।  এর ভিতরকার ছালের তন্ত দিয়েই আটুশ আঁশ তৈরি হয় ।  কাপড় বোনে আইনু - মেয়েরা ।  আইনু - মেয়ে ।  আইনু - মেয়েরা সৌন্দর্য ও  ।  ঋতুমতী হওয়া চিহ্ন হিসেবে ঠোঁটের চারপাশে গভীর সীমানাচিহ্নিত উল্কি আঁকে ।  ঠোঁট হাত ও বাহুতে উল্কি আঁকা মেয়েবেলায় আরম্ভ হয় ও ১৫ / ১৬ বছরের শেষ হয় ,  তখন সে বিবাহযোগ্যা হয়ে ওঠে ।  আইনু সমাজে ১৬ বছরেই ছেলেদের প্রাপ্ত বয়স্ক মনে করা হয় ।  ছেলেমেয়ে প্রত্যেকেই কানের দুল পরে ।  মেয়েরা বিয়ের আগে  স্বাধীনই থাকে পরে স্বামীর ইচ্ছে অনিচ্ছের অধীন হয়ে পড়ে ।  তবে নারীরা যুদ্ধে অংশ গ্রহন করতে পারত এবং গ্রামীণ সালিশে মত রাখতে পারত ।  এছাড়া মেয়েরা মাঠে কাজ করে ,  কাঠ কুড়োয় ,  রাঁধে ,  কাপড় বুনে ,  ছেলেমেয়েদের যত্ন নেয় ও পড়াশোনা শেখায় ।  আইনুরা বাচ্চাদের কঠোর শাসনে রাখে ,  শিশুরা কাঁদলে কেউ তাকায় না ।  মেয়েরা শিশুদের রাখে পিঠের ঝুলিতে  ।   আইনু গ্রামআইনু গ্রামের সবচে গুরুত্বপূর্ন ব্যক্তি হল শামান বা ওঝা ।  অসুখ সারানোই শামানদের প্রধান কাজ ।  শামানরা নাকি আত্মার সঙ্গে যোগাযোগ করতে পারে ।  অন্যান্য পশুর আত্মাও নাকি শামানদের সাহায্য করে অসুস্থদের সুস্থ করে দেয় ।  শামানদের কাছে সাহায্য চাইলে শামানরা সূর্যাস্তের জন্য অপেক্ষা করে ,  তারপর রোগীর কাছে যায় ড্রাম পিটায় ,  যাদুর কাঠি নাড়ায় ,  নাচে ,  অন্যান্য পশুর আত্মাদের  ডাকে ।  আইনু পুরুষসর্বপ্রাণবাদী বা অ্যানিমিষ্ট ।  সকল বস্তুর মধ্যে প্রাণ বা আত্মা রয়েছে ।  বিশ্বাস করে কেউ মারা গেলে কেবল ভৌত অংশেরই ধ্বংস হয় আত্মা মুক্তি পায় এটি ভালো কি মন্দ হতে পারে - মানুষের ক্ষতি করতে পারে ।  এর হাত থেকে রক্ষা পাবার জন্য কাঠের ওপর অশুভ আত্মার কর্কস প্রতিচ্ছবি আঁকে ।    একে বলে inaos ; আজকাল এটি কাঠি কেটে তৈরি করা হয় ।   মাটিতে ঘরে সমুদ্রের ধারে কি রাস্তার মোড়ে কি পবিত্র বৃক্ষের পাশে পোঁতা হয় ।  inaosআইনু ধর্মের দেবতারা প্রাকৃতিক ঘটনা ও শক্তির সঙ্গে সংশ্লিষ্ট ।  আইনুরা মনে করে ভাল্লুক হচ্ছে পাহাড়ের দেবতা ।  খুনে তিমি মহাসমুদ্রের দেবতা ।  প্যাঁচারা আইনু গ্রামের রক্ষাকর্তা  ।  তবে ভালুকই নাকি ওদের মাছ ধরতে শিকার করতে কাপড় বুনতে শিখিয়েছে ।   দেবতার সন্তুষ্টির জন্য নানা ধর্মীয় অনুষ্ঠান উপযাপন করে ।  এর অন্যতম হল ইয়োমানতে পরব ।  একটি ভাল্লুককে ধর্মীয় আচারঅনুষ্ঠানের মাধ্যমে হত্যা করা হয় ।  এর আত্মাকে দেবতার দেশে পাঠানো হয় ।  পুরো অনুষ্ঠানজুড়ে চলে নাচগান ভোজপর্ব ।  প্যাঁচা শিয়াল ও অন্যান্য প্রাণীদের নিয়েও আত্মার দেবতার দেশে ফেরৎ পার্বন করা হয়  ।  তবে কাল্ট অভ দ্য বিয়ার বা ইয়োমানতে পরবই আইনুদের মূল ধর্মীয় উৎসব ।  আইনুরা বাচ্চা ভাল্লুক ধরে ,  মেয়েরা পালে ।  সেটির বয়েস ২ / ৩ বছর হলে বলি দেয় ।  পুরুষেরা রক্ত পান করে ,  মাথা কেটে নেয় ,  চামড়া ছুঁড়ে ফেলে দেয়; পরে পারিবারিক অনুষ্ঠানে চামড়াটি গুরুত্বপূর্ন ভূমিকা রাখে  ।  চামড়াটিকে খাদ্য ও পানীয় অফার করা হয়  - যেন ওটা জীবিত ।   আইনুদের ঘর । আইনুদের ঘর হয় আয়তক্ষেত্রাকার  ।  দেওয়াল হয় নলখাগড়া ও শুকনো দূর্বা ঘাসের ।  আইনুদের অঞ্চলে ৬ / ৭ মাস এক নাগাড়ে তুষার ঝরে ।  আবার বর্ষায় থাকে বৃষ্টিপাতের আধিক্য ।  মেঝেয় গর্ত করে আগুন জ্বালে ।  আগুনের ওপর থাকে জালি বা গ্রিল; তার ওপর মাছমাংস রেখে পোড়ানো হয় ।  দরজার পাশে থাকের পানির বালতি ।  লোকজন শোয় কাঠের পাটাতনে দূর্বা ঘাসের মাদুরের ওপর ।  আইনুরা কাপড়চোপড় পরেই নাকি শোয় ।  ঘরের জানলা দুটি - তার একটি পবিত্র হওয়ায় খোলা হয় না ।  ঘরটি চিমনীহীন ,   ধোঁওয়া ছাদের ছোট ফুটো দিয়ে বের হয় বলে ধোঁওয়ায় ঘর সারাক্ষণ ভরে থাকে ।  সুতরাং আইনুদের ঘরে সময় কাটানো  সুখকর নয় বলেই মনে হয় ।  আইনু শিল্পআইনুদের অর্থনীতির কেন্দ্র মৎস শিকার ।  সমুদ্রে ও মিঠে পানিতে মাছ ধরে তারা  ।  সৈকতে সংগ্রহ করে কাঁকড়া ,  চিংড়ি , শামুক ,  ঝিনুক ও কচ্ছপ ।  শীতকালে জমাট নদী গর্ত করে মাছ ধরে ।  বর্ষাকালে জাল ,  লোহার রড ,  হুক ও হারপূন দিয়ে শিকার করত ।  বিষ মাখানো হারপূন খুলে ফেলা যায়   ।   ( মাছ মারতে বিষের কী দরকার বুঝলাম না !  )  আইনু জেলে আইনুরা আজ থেকে ২০০০ বছর আগেই উত্তর প্রশান্ত মহাসাগরে নৌপথে বানিজ্যে আরম্ভ করেছিল ।  দীর্ঘ সমুদ্রযাত্রার জন্য তারা ৫০ফুট দীর্ঘ পাল তোলা ক্যানৌ ব্যবহার করত ।  তাদের বিচরন ক্ষেত্র ছিল কোরিয়া ,  চিন ,  জাপান ,  কামচাটকা এবং রাশিয়ার সুদূর পূর্বাঞ্চল অবধি  ।   জাপানি আগ্রাসন১৫০০ খ্রিষ্টাব্দে আইনু অধ্যুষিত ভূখন্ডে জাপানি আগ্রাসন আরম্ভ হয় ।  এরপর থেকে আইনুদের জীবনধারা বদলে যেতে থাকে ।   এরা বিদেশি পণ্যে অভ্যস্ত হতে থাকে ।  যেমন ,  কাঁচের পুঁতি ,  রেশম ,  লোহা ,  এবং ভাত ।  দামী সুতি পোষাক চাহিদা বৃদ্ধি পাওয়ার ফলে ঐতিহ্যবাহী আতুশ কাপড়ের উৎপাদন কমে যেতে থাকে - যদিও তারা জাপানিদের সঙ্গে বানিজ্য করার জন্য আতুশ কাপড় তৈরি করত ।  বিদেশি পণ্যের জন্য আইনু গ্রামে দেখা দেয় অর্ন্তদ্বন্দ  - মাছ ও পশমের জন্য আরম্ভ হয়  প্রতিদ্বন্দিতা  ।  যদিও আইনুরা একত্রে জাপানিদের বিরুদ্ধে যুদ্ধ করে ।  ১৪৫৬ ,  ১৬৬৯ এবং ১৭৮৯ সালে জাপানিদের সঙ্গে তিনটি যুদ্ধ সংঘটিত হয় ।  সব কটা যুদ্ধেই আইনুরা  হেরে যায় ।  অষ্টাদশ শতকের প্রারম্ভে রুশরা আইনু - অধ্যুষিত কুরিল দ্বীপ ঔপনিবেশিক শাসন চাপিয়ে খ্রিষ্টান অর্থডোক্স ধর্ম চাপিয়ে দেয় !  উনিশ শতকের মাঝামাঝি আইনুসংস্কৃতি নাটকীয়ভাবে বদলে যেতে থাকে ।  মেইজি আমলে জাপানে আমূল সংস্কার সাধন হয়েছিল ।  সে সময় সরকারী আদেশে দীর্ঘকাল ধরে প্রচলিত অনেক আইনু প্রথা নিষিদ্ধ হয়ে যায় ।  ১৮৭১ সালে জাপানি সরকার আইনু মেয়েদের উল্কি ও ছেলেদের কানের দুল পরা নিষিদ্ধ করে ।  ১৮৮০ সালে জাতীয়তাবাদী জাপানিরা দলে দলে হোক্কাইডো দ্বীপে যেতে থাকে বসবাসের উদ্দেশ্যে; সরকার আইনুদের জমি বাজেয়াপ্ত করে জাতীয়তাবাদী জাপানিদের মধ্যে  বিলিবন্টন করে দেয় ।  অনুর্বর জমিই কেবল জুটে আদিবাসী আইনুদের কপালে ।  ওদের জোর করে কৃষিকাজের দিকে ঠেলে দেয় ,  এমন কী মাছ ধরার ওপর নিষেধাজ্ঞা আরোপ  করা হয় ।  আইনুরাও নিরুপায় হয়ে মূলধারার সঙ্গে মিশে যেতে নানাভাবে চেষ্টা চালায় ।  বিদ্যালয়ে আইনু ভাষা নিষিদ্ধ করে জাপানি ভাষা চালু করা হয় ।  বৌদ্ধ ধর্ম খ্রিষ্টান ধর্ম এবং জাপানি সরকার আইনুদের সর্বপ্রাণবাদী ধর্মটি উচ্ছেদ করতে উঠেপড়ে লাগে ।   হাজার বছর ধরে আইনুরা এশিয়ার আগ্রাসনের শিকার হয়েছে ,  তাদের উত্তরে ঠেলে দিয়েছে ।  এই আগ্রাসী দলই বর্তমানকালের জাপানি ।  বর্তমানে প্রায় ২৫ , ০০০ আইনু হোক্কাইডোতে বাস করে ।  আরও হাজার খানের জাপানের অন্যত্র বাস করে ।   তবে আইনুরা একেবারে নিশ্চিহ্ন হয়ে যায়নি ।  আজও আইনুরা তাদের ভাষাসংস্কৃতি রক্ষায় সচেতন ,  আজও আইনু শিল্প বিকাশমান ।  আধুনিকতার প্রভাবে আইনু শিল্পীরা চিত্রকলায় বিমূর্ত ধ্যানধারণা এনেছে   ।  ১৯৮৫ সালে আইনুরা ২৮ বছরে প্রথম ইয়োমানতে  ( কাল্ট অভ দ্য বিয়ার  )  পরব উদযাপন করে । তথ্য :  ইন্টারনেটে প্রাপ্ত বিভিন্ন ওয়েভসাইট ও মাইক্রোসফট এনকার্টার শিসাটো ও .  দুব্রিউইল এর লেখা একটি নিবন্ধ  । ছবি :  ইন্টারন্টে । 






উল্কির সংক্ষিপ্ত  ইতিবৃত্ত

 উল্কি ।  উল্কি হল অমোচনীয় কালি দিয়ে মানব শরীরে বিচিত্র বর্ণের অলঙ্করণ ।  মানুষের সংস্কৃতির ইতিহাসে এই পদ্ধতিটি বহু পুরনো এবং প্রত্যেক জাতিই কমবেশি উল্কির  ব্যবহার করে থাকে ।  অলঙ্করণের জন্য না - হলেও পশুর শরীরে উল্কি আঁকে না এমন কোনও জাত নেই ।   উল্কির ইংরেজি Tattoo; শব্দটি উদ্ভুত হয়েছে পলিনেশিয়  ( প্রশান্ত মহাসাগরীয় দ্বীপপুঞ্জ )  শব্দ tatau থেকে; কোথাও কোথাও এটি নিষিদ্ধ হলেও আজও এর জনপ্রিয়তা  উর্ধ্বমূখিই বলা যায়  .  .  .  মানুষ বরাবরই তার দৈহিক সৌন্দর্য নিয়ে ছিল সচেতন ।  আর একারণেই তার পোশাক - পরিচ্ছদ ,  অলঙ্কার - প্রসাধন নিয়ে সচেতনার শেষ নেই ।  কালক্রমে উল্কি মানুষের সৌন্দর্য চর্চার অঙ্গ হয়ে ওঠে ।  যদিও উল্কি কেবলই সৌন্দর্য চর্চা নয় ,  তার চেয়েও বেশি কিছু ।  সৌন্দর্য চর্চার অঙ্গ হিসেবে উল্কি বিচিত্র ধরনের অলঙ্করণ ,   বিচিত্র হলেও এটি গ্রহনীয় ও জনপ্রিয়  ।  মানুষের দীর্ঘ সাংস্কৃতিক ইতিহাসে ত্বক চ্ছেদ করে বর্ণিল নকশা আঁকার বিষয়টি অবিচ্ছেদ্য অংশ হয়ে গিয়েছে ।  মানুষ শরীরে উল্কি আঁকে কেন ?  উল্কি আঁকার পিছনে কতগুলি কারণ বিবেচনা করা যায়  ।  প্রথমত ,  আগেই আমি বলেছি যে ,  অলঙ্করণ - তবে এর সঙ্গে  আধ্যাত্মিক উদ্দেশ্যও রয়েছে ,  এবং এটিই মনে হয় অন্যতম একটি কারণ ,  কেননা ,  সব উল্কিই যে দেখতে সুন্দর  -  তা কিন্তু নয় ।  শরীরে তাবিজ - কবজ বেঁধে মানুষ স্বস্তি পায় ,  অস্বীকার করার উপায় নেই যে -  পৃথিবীর অধিকাংশ মানুষ আজও একুশ শতকে  ‘ ইভিল স্পিরিটে ’  বিশ্বাস করে !  কাজেই শরীরে তাবিজের নকশা অনুযায়ী উল্কি এঁকে নিলে অশুভ শক্তির হাত থেকে রক্ষা পাওয়া গেল আবার সৌন্দর্যের চর্চাও হল ।  তাছাড়া শরীরে উল্কি আঁকা ট্রাইবাল সমাজে সামাজিক পদমর্যাদার প্রতীক হিসেবে বিবেচনা করা হত   ।  এ ছাড়া কখনও প্রেমের নিদর্শন ,   কখনও শাস্তির চিহ্ন কখনও শোক ,  কখনও আবার উৎসর্গের চিহ্ন হিসেবেও উল্কি আঁকা হয় ।  উল্কি আঁকার রীতি মানবসমাজে কত পুরনো ? এই প্রশ্নটি উঠতেই পারে । একটা সময় ছিল যখন মানবসমাজের প্রাচীন উল্কির নিদর্শন হিসেবে আজ থেকে ৪ , ০০০ বছরের পুরনো প্রাচীন মিশরের মমির উল্কির কথা বলা হত ।  তবে গত শতকের নব্বুয়ের দশকের শুরুতে জানা গেছে যে মানবদেহে উল্কি আঁকার রীতি   আরও বহু বছরের পুরনো ।  আল্পস পবর্তমালায় ওটৎ উপত্যকায় পাওয়া ৫ , ২০০ বছরের পুরনো নবপোলীয় যুগের  ‘ ওটৎ দি আইসম্যানে ’  - র যে ফসিলটি পাওয়া গেছে তার শরীরেও উল্কি আঁকা ছিল ।   ওটৎ দি আইসম্যান ।  এর মেরুদন্ডের নিচে ,  বাঁ হাঁটুর নিচে এবং ডান গোড়ালিতে ৫৭টি উল্কির চিহ্ন ছিল ।  উল্কিগুলি ছিল বিন্দু রেখার সমন্বয়ে তৈরি । প্রাচীন মিশরে উল্কির কথা উল্লেখ করেছি ।  প্রাচীন মিশরীয় সমাজে মেয়েরা শরীরে উল্কি আঁকত ।  ৪০০০ থেকে ৩৫০০ খ্রিস্টপূর্বের মূর্তি থেকে এ তথ্য জানা যায় ।  ১৩০০ খ্রিস্টপূর্ব প্রাপ্ত এক নারীমূর্তির উরুতে উল্কি করা ছিল ।  বয়স্ক নারীরা উল্কি আঁকায় ছিল দক্ষ ,  তারাই কমবয়েসিদের শরীরের নানা স্থানে উল্কি আঁকত ।  প্রাচীন পারস্যের সমাজে উল্কি আঁকার চল ছিল ।   গ্রিকরা পারস্যেরদের এই রীতিটি গ্রহন করেছিল -  বিশেষ করে মেয়েরা;  গ্রিক মেয়েরা নাকি উল্কির নকশায় পরম সৌন্দর্য আবিস্কার করেছিল ।  গ্রিকরা দাসদের শরীরে চিহ্ন বসাতে উল্কি আঁকত ।  গুপ্তচরেরা উল্কি ব্যবহার করত ।   খ্রিষ্টের জন্মের ২০০ বছর আগে গ্রিস রোমানদের অধিকারে গেল ।  রোমানরাও সৌন্দর্য চর্চায়  গ্রিকদের কাছ থেকে উল্কি আঁকার রীতিটি গ্রহন করেছিল ।  তবে অনেক দাস ও অপরাধীরও শরীরে উল্কি আঁকা হত ।  একালেও বন্দির শরীরে উল্কি আঁকা হয় ।  ২য় বিশ্বযুদ্ধ চলাকালীন সময়ে নাৎসী কনসেনট্রেশন ক্যাম্পে এক বন্দির হাতে আইডেন্টিফিকেশন নাম্বার  ।  খ্রিস্টপূর্ব সময়ের জার্মানিক ও কেল্টিক জাতি উল্কির ব্যবহার করত  ।  মধ্য ও উত্তর ইউরোপীয় ট্রাইবও উল্কির ব্যবহার করত  ।  ট্রাইবাল কেল্টরা ১২০০ থেকে ৭০০ খ্রিস্টপূর্বর মধ্যবর্তী সময়কালে পশ্চিম ইউরোপে অভিপ্রয়ান করে ।  ৪০০ খ্রিষ্টপূর্বে তারা ব্রিটিশ দ্বীপপুঞ্জে পৌঁছায় ।  ওদের সংস্কৃতির ওপরই গড়ে উঠেছে বর্তমান কালের আয়ারল্যান্ড ,  ওয়েলশ ও স্কটল্যান্ডের সংস্কৃতি ।  জনৈক ঐতিহাসিক এ প্রসঙ্গে লিখেছেন ,   “ কেল্টিক কালচার ওয়াজ ফুল অভ বডি আর্ট ।  ”  কেল্টিক বডি আর্ট১৯৪৮ সালে রাশিয়া ও চিন সীমান্তের ১২০ মাইল উত্তরে রুশ প্রতœবিদদের খননকার্যের ফলে ২৪০০ বছর আগেকার মমিতে উল্কি চিহ্ন পাওয়া গিয়েছে ।  তারা শকদের সমাধিসৌধ  ( কুরগান )  খনন করছিল ।  মৃত শকদের শরীরে পশুর ছবি আঁকা ছিল ।  উল্কি আঁকার উদ্দেশ্য ছিল মিশ্র ।  আধ্যাত্মিক ও অলঙ্করণ ।  শক গোত্রপ্রধানের শরীরে উল্কিচিন জাপান কোরিয়াতেও প্রাচীনকাল থেকেই উল্কির ব্যবহার ছিল ।  জাপানি শব্দ irezumi অর্থ হল :  কালির প্রবেশ বা ঢোকানো ।  তবে আজকের পশ্চিমা বিশ্বের যে উল্কির চল ,  তা মূলত এসেছে পলিনেশিয় সংস্কৃতি থেকে ।  বিশেষ করে নিউজিল্যান্ডের আদি অধিবাসী মাওরিদের কাছ থেকে ।   মাওরি গোত্রপ্রধান ।  উল্কি বা টাটু  মাওরিসংস্কৃতির অন্যতম ভিজুয়াল বৈশিষ্ট্য ।  মুখভরা টাট্টুকে বলা হয় মোকো ।  মেয়েরা অবশ্য মোকো করতে পারে না ।  তাদের অনুমতি নাক থুতনি আর ওপরের ঠোঁট অবধি ।   অষ্টাদশ শতকের নৌ অভিযাত্রীরা পলিনেশিয় সংস্কৃতি আবিস্কার করে ।  পলিনেশিয় সংস্কৃতির অন্যতম দিক উল্কি - তা অভিনব বৈশিষ্ট্যের কারণে রাতারাতি ইউরোপীয় নাবিকদের মধ্যে জনপ্রিয় হয়ে ওঠে ।  একটি সূত্র অনুযায়ী :  পলেনিশিয় শব্দ tatao থেকেই ইংরেজি Tattoo শব্দের উদ্ভব -  যার আক্ষরিক অর্থ হল টোকা বা বৈশিষ্ট্যসূচক চিহ্ন ।  ক্যাপ্টেন জেমস কুক  ১৭৬৯ সালে  শব্দটি প্রথম চয়ন করেন ।   আধুনিক উল্কি আঁকার যন্ত্রপাতি ।  আজকাল উল্কি আঁকা সহজ হলেও আগে পদ্ধতিটি ছিল নিষ্ঠুর ও যন্ত্রণাদায়ক  ।  ধারালো তীক্ষ্ম চিরুনিতে কার্বনের গুঁড়ো মেখে আঁক কাটতে হত ।   মেহেদি ।  বাঙালির সমাজে মেয়েদের  ( কোনও কোনও ক্ষেত্রে ছেলেদেরও )  মেহেদি রাঙানো কি উল্কির পর্যায়ে পড়ে ।  শরীরের কোনওরুপ পরিবর্তন ইসলামে নিষিদ্ধ ।  কাজেই উল্কিও  - তবে শিয়া ইসলামে নাকি উল্কির ব্যবহার করা যায় ।  বাঙালির সমাজে মেয়েদের  ( কোনও কোনও ক্ষেত্রে ছেলেদেরও )  মেহেদি রাঙানো এক ধরনের উল্কির চর্চা বলেই মনে হয় ।  কেননা ,  প্রথমেই বলেছি - কোথাও কোথাও এটি নিষিদ্ধ হলেও এর জনপ্রিয়তা বরাবরই উর্ধ্বমূখিই ছিল  .  .  . তবে বাঙালি মেয়েদের  মেহেদি রাঙানোর বিষয়টি উল্কি হলে এর সৌন্দর্য যে উল্কি - জগতে বড়ই মনোরম এবং ব্যাতিক্রমী  সে  ব্যাপরে সন্দেহ কী ।  আধুনি ভারতীয় নারীর হাতে মেহেদি - উল্কিউল্কির সুঁই কতটা নিরাপদ ?  এই প্রশ্ন উঠেছে ।  সুঁই বলেই  হেপাটাইটিসের ঝুঁকি থাকে ।  যে কারণে মার্কিন যুক্তরাষ্ট্রের কোথাও নিষিদ্ধ কোথাও বা ১৮ বছরের কম বয়েসে এর প্রয়োগ নিষিদ্ধ ।  এখন শরীরে ছুঁচ ঢোকানোর পরিবর্তে আঠালো ষ্টিকার পাওয়া যায় ।  যা সহজে খুলে ফেলা যায় ।  যুগটা বিজ্ঞানের বলেই কোথাও কোথাও  লেজার রশ্মিও ব্যবহৃত হচ্ছে ।  তথ্য ও ছবি :  উইকিপিডিয়াসহ ইন্টারনেটে প্রাপ্ত নানা ওয়েভসাইট মাইক্রোসফট এনকার্টা






গল্প :  বৃষ্টিবনের জাগুয়ার ভার্সাস প্রোফেসর আশরাফি - র  আরএফটি



                        তারপর প্রোফেসর আশরাফি সত্যি সত্যি উধাও হয়ে গেলেন ।  স্পেস গার্ডেন -  এর ল্যাবে নাসিরউল্লাহ আজকাল একাই থাকে ।  শাহীনূরও  অবশ্য আছে ল্যাবে ।   প্রোফেসর আশরাফির ভক্তেরা  রোজই খাবার - দাবার পাঠাচ্ছে ।  চাকরিটা  বাঁচাতে একটানা খেয়েই  যাচ্ছে শাহীনূর ।  মাঝে মধ্যে আমার আর ফারহান - এর সঙ্গে সাংবাদিক মোশতাক আন্দালিব এবং  তানিয়া তাবাসসুম -  এর  কথাবার্ত হয় ফোনে  ।  তারাও প্রোফেসর আশরাফির হদিশ জানে না ।  ওদিকে এলিয়েনরা লসএঞ্জেলেস শহরে  ধ্বংসলীলা চালিয়ে  কয়েক সেকেন্ড পর পুবে এসে নিউইর্য়ক শহরেও একই ধরনের তান্ডব চালিয়েছিল ।  সসারটা তারপর  মহাকাশে উধাও হয়ে গেছে ।  এই বিষয়ে তানিয়া তাবাসসুম - এর মত হল :  হলিউড যেন আর এলিয়েনদের হেনস্থা  করে মুভি না - বানায় সেই জন্যই এই ডোজ ! 
কিন্তু ,  প্রোফেসর আশরাফি কোথায় লুকিয়ে আছেন ?  আমি আর ফারহান ঢাকা শহরে বড় বিষন্ন বোধ করছি ।  এদিকে বুয়েটও  বন্ধ ।  কী করব বুঝতে পারছি না ।  বাবা - মাকে রাজি করিয়ে   আমি আর ফারহান একরাতে ট্রেনে চেপে সিলেট চলে এলাম  ।  ফারহানের সাজেদা খালার বাড়ি উঠে দিন কয়েক সিলেট ঘুরে বেড়ালাম ।  তারপর  ঢাকায়  ফেরার পথে সিলেট  থেকে এলাম শ্রীমঙ্গল  ।  লাউয়াছড়া  জাতীয় উদ্যান দেখার ইচ্ছে ছিল  ।  এর আগে ওই বিখ্যাত বৃষ্টিবনটি দেখা হয়নি ।  
শ্রীমঙ্গল পৌঁছতে পৌঁছতে সন্ধ্যা হয়ে গিয়েছিল ।  উঠলাম এক হোটেলে ।  বেশ নিরিবিলি   ছিমছাম হোটেল ।   নাম :   নীলিমা ।  রাতে খাওয়া - দাওয়ার পর ফারহান  ওর দশ ইঞ্চি লেনেভো আইডিয়া প্যাডটা  নিয়ে বিছানায় হেলান দিয়ে শুয়ে পড়ল ।  আমি পাশের বিছানায় আবদুল্লাহ আল - মুতী  - র  ‘ মহাকাশে কী ঘটছে ’  বইটা পড়তে লাগলাম মন দিয়ে ।  মহাকাশে কী ঘটছে তা জানা দরকার ।  ফারহান  বলল ,  এই শান্ত ।  লাউয়াছড়া জাতীয় উদ্যানে ভারি মিস্টিরিয়াস এক ঘটনা ঘটেছে ।  
কি রে ?  আমি বই মুড়ে ওর দিকে তাকালাম ।  
অনলাইন পত্রিকা সিলেট নিউজ ২৪ .  নেট কী লিখেছে পড়ছি শোন ।  কিছুদিন ধরে  দানবীয় এক উল্লুকের উৎপাতে লাউয়াছড়া জাতীয় উদ্যানে তীব্র আতঙ্ক ছড়িয়ে পড়েছে ।  একদা পর্যটকমূখর লাউয়াছড়া  ন্যাশনাল পার্ক আজ পরিত্যক্ত ।  বিরান ।  অতিকায় উল্লুকের উৎপাতে দেশিবিদেশি  পর্যটকের সংখ্যা আশঙ্কাজনক হারে কমে গেছে ।  ২০০৮ সালে লাউয়াছড়া উদ্যানে পর্যটকের সংখ্যা ছিল ৬৩ হাজার ।  এখন কমে প্রায় প্রায় শূন্যের কোঠায় ঠেকেছে ।  দানব আকৃতির এই উল্লুক হঠাৎ আক্রমন করে লোকজনকে আহত করে ।   গতবছর একটা মার্কিন তেল কোম্পানি তেলগ্যাস অনুসন্ধানের  জন্য লাউয়াছড়া  ন্যাশনাল পার্কে ত্রিমাত্রিক ভূতাত্ত্বিক জরিপ করে আসছিল ।  তারাও কাজ বন্ধ রাখতে বাধ্য হয়েছে ।  
স্ট্রেঞ্জ !  আমার মুখ থেকে বিস্ময়ধ্বনি বেরিয়ে আসল ।   বললাম ,  অতিকায় উল্লুক লিখেছে ।  কত বড় ?  
ফারহান বলল ,  এক সুইডিশ পর্যটক নাকি ভোরবেলা দেখেছে ।  তার বর্ণনা অনুযায়ী পত্রিকাটি   লিখেছে অতিকায় উল্লুকটির উচ্চতা  প্রায়  বারো ফুট । 
বারো ফুট ? 
হ্যাঁ ।  বারো ফুট  । 
ধ্যাত !  অত বড় উল্লুক  কি হয় ?  
না ,  মনে হয় ।  দাঁড়া দেখি ।   .  .  .  না ।  উল্লুক  ৯০ সেন্টিমিটারের বড় হয় না ।  তার মানে  এই ধর -  আড়াই ফুট । 
আমি বললাম ,  তাহলে অন্য কোনও রহস্য থাকতে পারে ।  চল ,   কাল তো আমরা লাউয়াছড়া  যাচ্ছিই  ।  যদি সম্ভব হয় ওখানে কোথাও থেকে  উল্লুক - রহস্য ভেদ করার চেষ্টা করি ।  
ফারহান বলল ,  চল ।   উল্লুকের ইংরেজি হল   ‘ হুলোক গিবন ’  ।  বড় বিরল এবং বিপন্ন প্রজাতির প্রাণি ।  এরা আসলে বনমানুষ বা এপ ।   উল্লুক দক্ষিণ এশিয়ার একমাত্র বনমানুষ ।   লাউয়াছড়া  বিখ্যাত উল্লুকের জন্য ।  রসিক লোকেরা লাউয়াছড়া  জাতীয় উদ্যানের নাম দিয়েছে  ‘ উল্লুকের মুল্লুক ’  বলে ।  এখন লাউয়াছড়া  ন্যাশনাল পার্কে একশোর মতন উল্লুক আছে ।  দক্ষিণ পূর্ব এশিয়ায়  উল্লুক আছে ভারতে আর শ্রীলঙ্কায় ।  এদের প্রিয় হল চাপালিশ ফল  .  .  . 
ফারহান আরও কী সব বলছিল ।  বই পড়তে পড়তে আমি ঘুমিয়ে পড়লেও ফারহান অনেক রাত্রি অবধি জেগে রইল ।  
 পরদিন সকালে শ্রীমঙ্গল থেকে কমলগঞ্জের বাসে উঠলাম ।  বাসে ফারহান বলল ,  ১৯২৫ সালে ব্রিটিশরা লাউয়াছড়া কে সংরক্ষিত অঞ্চল ঘোষনা করে নানাজাতের গাছগাছালি লাগিয়েছিল ।  সেই গাছই আজ ঘন অরণ্যে পরিনত হয়েছে ।    লাউয়াছড়া উদ্যানের আয়তন ১২৫০ হেক্টর ।  বাংলাদেশ সরকার ১৯৯৭ সালে লাউয়াছড়া অরণ্যকে  ‘ জাতীয় উদ্যান ’  ঘোষনা করে ।  শ্রীমঙ্গল থেকে লাউয়াছড়া  ৬ - ৭ কিলোমিটার পথ ।  পথটুকু চোখের পলকে কেটে গেল ।   অশ্বিনের রোদ ঝলমলে দিন  ।  ন ’ টার মতো বাজে ।  লাউয়াছড়া  জাতীয় উদ্যান  প্রবেশ পথের কাছে টিকেট কাউন্টার ।  তবে ফাঁকা ।   পার্কের ভিতরে ঢুকতেই অজস্র পাখির কিচিরমিচির শুনতে পেলাম ।  বিশাল বিশাল গুল্মলতা ঝুলছে এমন সব গাছ চোখে পড়ল ।  গেটের ওপাশে একটা সাইনবোর্ডে  গাইডের ফোন নম্বর আর চার্জ টাঙানো  ।  ওখানেই একজন বেঁটে মতন  লোক বসে ছিল ।  দেখে খাসিয়া বলে মনে হল ।  ফারহান তখন বলছিল ,  লাউয়াছড়ায়  খাসিয়াই নাকি বেশি ।  লোকটার পরনে লাল হাফপ্যান্ট আর কালো গেঞ্জি; গায়ের রং কালো ।  মুখ  ঠিক পুরোপুরি মঙ্গোলয়েড না ।  অনেকটা বাঙালিদের মতোই ।   তবে বয়স ঠিক বোঝা গেলনা ।  তবে তিরিশের কোঠায় বলে মনে হচ্ছে ।  
আমাদের দেখে লোকটা উঠে দাঁড়িয়ে হাত জোড় করে বলল ,  খ্যুবলাই ।  বুঝলাম খ্যুবলাই মানে  ‘ হ্যালো ’  বা  ‘ সালাম ’  জাতীয় কিছু হবে ।  আমরাও হেসে প্রতি উত্তর দিলাম ।  এরপর সে পরিস্কার বাংলায় বলল ,  আমার নাম থ্রোক খাসিয়া বাবু ।  থাকি সূখিয়া ছড়ার কাছে খাসিয়াপঞ্জীতে ।  আগে  গাইড - এর  কাজ করতাম ।  অখন লোকজন ইদিকে আসে কম ।  এখন বেকার আছি বাবু ।  
ফারহান ওর স্যামসং এস থ্রি দিয়ে থ্রোক খাসিয়ার একটি  ছবি তুলে নিল ।  আমি  জিজ্ঞেস করলাম ,  তোমাদের খাসিয়া পঞ্জীতে দু - একদিন  থাকা যাবে ?  
থ্রোক খাসিয়া বলল ,  তা যাবে বাবু ।  তবে মন্ত্রীর   ( হেডম্যানের  )  অনুমতি লাগিবে ।  আমাগো  মন্ত্রীর নাম হৈল ডিবারম্যান পতাম ।  তবে আমি কইলে সে অনুমতি দিবেক ।  
চল ,  তাহলে । 
আমরা হাঁটছি ।  পিচ রাস্তা বেঁকে গেছে কুয়াশায় ।  দু ’  পাশে বিশাল বিশাল সব গাছ ।  পরিচিত গাছের মধ্যে আছে কড়ুই রেনট্রি; তবে এদের গায়ে যেভাবে লতাগুল্ম  জড়ানো তাতে আদিম আর অচেনা বলে মনে হয় ।   অনেক উঁচু থেকে গাছগুলির মাথা চুইয়ে আলোর রেখা নিচে নেমে আসছে ।  মনে পড়ল তখন বাসে ফারহান বলেছিল :  লাউয়াছড়া চিরহরিৎ বৃষ্টিবন ।  সারাবছর প্রচুর বৃষ্টিপাত হয় ।  গাছ এত উঁচু হওয়ার কারণ সূর্যের আলোর জন্য গাছের কম্পিটিশন ।  রাস্তার ওপর গভীর ছায়া পড়েছে ।  ঝিঁঝি পোকারা ডাকছিল বিরামহীন ।  সেই সঙ্গে  বিচিত্র সব কীটপতঙ্গের শব্দও ছিল ।  পথের দু ’ পাশে বাঁশের ঝাড় ,  বেত গাছ ,  বিচিত্র বর্ণের   সব ফুল ও নানা রঙের অর্কিড ।  কোনও কোনও  গাছের গুঁড়িতে নাম লেখা ।  একটি গাছের গুঁড়িতে লেখা  ‘ রক্তন গাছ ।  ’  রাস্তার পাশে কয়েক জায়গায় কাঁটাতারের বেড়া ।   রাস্তার পাশে পাখির পরিচিতিমূলক বোর্ড ,  ম্যাপ ও টিপ্স লেখা সাইনবোর্ড ।   জলপাই গাছে বসে আছে একটি মায়াবী পাহাড়ি ময়না ।  আমার গলায় একটা প্যানাসনিক লুমিক্স টি জেড থারর্টি ঝুলছে  ।  ঝটপট  ছবি তুলছিলাম ।  পরে ফেসবুকে আপলোড করব ।  
পিচরাস্তার পাশে একটা বনবিভাগের সবুজ জিপ থেমে আছে ।  এই ন্যাশনাল পার্কটি যে একেবারে  বিরান তা কিন্তু নয় ।   পিচ রাস্তায়  কিছু লোক হাঁটছে ।  এদের মধ্যে  দু ’ একজন ফরেনারও আছে দেখলাম  ।  দুটো সাইকেল চলে যায় ।  তার একটায় একটা মেয়ে ।   অন্যটায় একজন মাঝবয়েসি পুরুষ ।  দু ’ জনই ফরেনার ।  মেয়েটার চোখে সানগ্লাস ।  বেনি করা  সোনালি চুল  ।  কাঁধে খাকি রুকসেক ।  পরনে কালো ট্রাউজার আর লাল রঙের টিশার্ট ।  মধ্যবয়েসি পুরুষের চুল সোনালি; চোখ নীল ।   মুখে খোঁচা খোঁচা  সোনালি দাড়ি ।  পরনে   সাদা গেঞ্জি ।  তাতে  জাগুয়ার -  এর একটি ছবি ।  এর পিঠেও ধূসর রঙের ব্যাকপ্যাক ।  
বাঁ পাশে মাটির  একটি রাস্তা গভীর বনের মধ্যে ঢুকে গেছে  ।   থ্রোক খাসিয়া সে   পথে নেমে গেল ।  চোখের সামনেই  একটা কালো কাঠ বেড়ালী লাফ দিয়েই অদৃশ্য ।  একঝাঁক প্রজাপতি উড়ছিল ।   বিরল চশমা পরা বানর দেখলাম অর্জুন গাছে বসে আছে ।  কোন জগতে এলাম ?  একটা মায়া হরিণ চকিতে পালাল ।   আচমকা ডানা ঝাপটে  উড়ে দূরের কুয়াশায় মিলিয়ে গেল একটি সবুজ ঘুঘু ।  একটা বনমোরগ উড়াল দিল রঙ্গনের ঝাড়ে ।  গাছের ফাঁকফোকড়ে পড়ে আছে সদ্য কাটা গাছের ছাল - বাকল । বনদস্যুদের কাজ !  কাল রাতে ফারহান বলেছিল :   দানব আকৃতির ওই উল্লুক এর আতঙ্কে অবশ্য ছিনতাইকারী উৎপাত এবং সংঘবদ্ধ বনদস্যুর গাছকাটা বন্ধ হয়েছে । 
হাঁটতে হাঁটতে থ্রোক খাসিয়া বলল ,  তার বউয়ের নাম মনভা পলং  ।  বউ পান চাষ করে ।  তার  দুটি  ছেলে মেয়ে  ।   বড় ছেলে প্রেয়ার্ড খাসিয়া পড়ছে ক্লাস সিক্সে এবং মেয়ে এ্যামি খাসিয়া ক্লাস টু ।  বৃষ্টি কম হওয়ায় এবার পান চাষের অবস্থাও ভালো না ।   
হঠাৎ চোখে পড়ল লুঙ্গি আর  সাদা গেঞ্জি পরা একজন স্থানীয় লোক বুনোপথ ধরে এদিকেই আসছে ।   সে আমাদের দেখে দাঁড়াল ।  থ্রোক খাসিয়া  তাকে খাসিয়া  ভাষায় কী যেন বলল   ।  লোকটি মাথা নেড়ে চলে যায় ।  থ্রোক খাসিয়া বলল ,  এর নাম হৈল সাজু মারসিয়াং বাবু ।  এ আমার বন্ধু হয় ।  আনারস চাষ করে ।  টিলার ওপর  টংঘরে  একা থাকে ।  মাথার ঠিক নাই অর বাবু ,  সাজু মারসিয়াং পাগল আছে বটেক ।  
সামনে রেললাইন ।  দুটি স্থানীয় মেয়ে রেললাইনের ওপর হাত ধরে হাঁটছে কুয়াশায় ।  ফারহান বলল ,  সিলেট - আখাউড়া রেলপথ ।  এই রেললাইনটাই  দেখিয়েছিল  জুলভার্নের  ‘ অ্যারাউন্ড দ্য ওয়ার্ল্ড ইন এইটি ডেজ ’  ছবিতে  ।  ১৯৫৬ সালে ছবিটি মুক্তি পেয়েছিল । 
তাই নাকি !  বলিস কী ! 
রেললাইন পেরিয়ে হাঁটছি ।  ফারহান বিশাল এক গাছ দেখিয়ে বলল ,  ওই যে  আফ্রিকান টিকওক গাছ ।  বেশ রহস্যময় গাছ ।  এর পাতা শুঁকলে নাকি মানুষ  জ্ঞান হারায় ।  
বললাম ,  এমন কি হতে পারে না যে ওই পাতা খেয়ে উল্লুকদের দ্রুত মিউটেশন হয়েছে ? 
ভাবছি ।   ফারহার সংক্ষেপে বলল ।  
চারিদিকে ছোটবড় টিলা ।  আর অনুচ্চ পাহাড় ।  পাহাড়ের ঢালে সবুজ রঙের বাঁশ ঝাড় ।  তারপর ছড়া ।   ছড়ায় স্নান করছে খাসিয়া মেয়েরা ।  টিলার চূড়ায় পানের বরজ ।  ফারহান বলল ,  খাসিয়াদের মূল জীবিকাই পান ।  খাসিয়া - পানের জুড়ি নেই । তবে এরা  পান ছাড়াও আনারস আর লেবুও চাষ করে ।  
পান দেখলাম  গাছে জড়িয়ে বেড়ে উঠেছে ।  
থ্রোক খাসিয়া  একটা টিলায় উঠছে ।  মাটি কেটে মাটির ওপর বাঁশ কেটে   সিঁড়ির মতো ধাপ তৈরি করেছে ।  সিঁড়িতে  অনেক শুকনো পাতা ।  এক পাশে লাল জবা ফুটে রয়েছে ।  
টিলার ওপরে ওঠার পর খাসিয়াপঞ্জী চোখে পড়ল ।  বেশির ভাগ বাড়িই টিনসেডের ।  দু  - একটা অবশ্য বেড়ার ।  অনেক বাড়িতে   আবার সোলার প্যানেল  ।  খাসিয়াপঞ্জীর ঘরে ঘরে নাকি  টিভি ।   ( থ্রোক খাসিয়ার বউ মনভা পলং কথাটা পরে বলেছিল )  ।  বাড়ির আঙ্গিনায় ফুলের গাছ ।  অনেক বাড়ি দেয়ালে কালো বর্ডার ।  লাল রং করা ।  পরিস্কার উঠান ।  যদিও এখানে ওখানে বাঁশ পড়ে আছে  ।   উঠানে এবং বারান্দায়  পান এর স্তূপ ।   মহিলারা দেখলাম  পানি দিয়ে পান ধুয়ে  আঁটি বাঁধছে ।  পরে জেনেছি একে কান্তাই বাঁধা বলে  ।   খাসিয়া মহিলারা দেখলাম শাড়িও পরে !  
থ্রোক খাসিয়ার  বাড়িটা ছিমছাম ।  টিনসেডের ।  বারান্দার পিলার  ঘন বেগুনি রং করা ।  বারান্দায়  মোড়ায় বসে বাচ্চারা ক্যারাম খেলছিল ।  এখন অবাক বিস্ময় ভরা দৃষিটতে দেখছে আমাদের ।   আমরা বারান্দায় বসলাম ।   থ্রোক খাসিয়া গেল মন্ত্রীর পারমিশন আনতে ।  মনভা পলং উঠানে কান্তাই বাঁধছিল ।   উঠে এল মহিলা ।  শাড়ি পরা ।  কিছুটা  মঙ্গোলয়েড চেহারা ।  কথাবার্তায় বুঝলাম ভারি অমায়িক ।  আনারস কেটে এনে খেতে  দিল  ।  মোড়ায় বসে কাটা সুপারি মুখে ফেলে বলল ,  এ বছর  বৃষ্টি না হওয়ায় পান পাতা হলুদ হয়ে গেছে ।  গত বছর  এক কান্তা পান ছিল ২০০টাকা ।  এ বছর ১৩০ টাকা ।  বারোটি পানে এক গুছা ।  এরকম বারো গুছায় এক কান্তা ।  ছেলে প্রেয়ার্ড খাসিয়া আর এ্যামি খাসিয়া কে ডাকল ।  প্রেয়ার্ড খাসিয়া দেখতে কিছুটা মঙ্গোলয়েড তবে এ্যামি খাসিয়ার চেহারা বাঙালিদের মতোই ।  
মনভা পলং দুপুরে আনারস দিয়ে মোরগ রান্না করে খাওয়াল ।  ফারহান বলল ,  এরা খাওয়ার পর পান খাওয়াবেই ।  না করিস না ।  খাওয়ার পর বেরুলাম ।  অতিকায় উল্লুকের যদি দেখা পাই ।  ফারহান বলল ,  কাল শ্রীমঙ্গলের নীলকন্ঠের বিখ্যাত ছয় রঙ্গা চা খাওয়া হয়নি ।   চল ।  আজ খেয়ে আসি ।   
লাউয়া ছড়া থেকে শ্রীমঙ্গল হেঁটে যেতে  ২ ঘন্টা লাগবে ।  আর  মাত্র দেড়াটা বাজে ।  বললাম চল ।  
নীলকন্ঠ কেবিন এর বাইরে অনেকগুলি প্রাইভেট কার ,  মাইক্রোবাস । সামনে খোলা স্পেসে অনেক চেয়ার ।  বেশ ভিড় ।   ভিতরে ঢুকে বসলাম ।  তোমরা ?  তাকিয়ে দেখি - তানিয়া তাবাসসুম ।  জিন্স আর টপস পরা ।  সাংবাদিক মোশতাক আন্দালিব একটা টেবিলে বসে ।  আমাদের দেখে হাত নাড়লেন ।  তাঁর পাশে  পাশে গরদের শাড়ি পরা চশমা পরা গম্ভীর চেহারার ফরসা এক মহিলা ।  পরে জেনেছি ইনি সাংবাদিক মোশতাক আন্দালিব -  এর স্ত্রী ।   মিসেস লায়লা মোশতাক একটা এনজিওতে আছেন ।  
বললাম ,  আমরা এখানে গতকাল এসেছি । 
তানিয়া তাবাসসুম বলল ,   আমরা সিলেট যাচ্ছি ।  বাবা আছেন ।   এসো ,  পরিচয় করিয়ে দিই ।  
সাংবাদিক মোশতাক আন্দালিব বললেন ,  আরে তোমরা এখানে ?  আমার পাগলা ফ্রেন্ডের সন্ধানে বুঝি ? 
আমরা কিছু বললাম না ।  উনি ফান করতে পারেন ।  আমরা কি সেই অধিকার রাখি ?  
পায়জামা - পাঞ্জাবি পরা এক মাঝবয়েসি ভদ্রলোককে দেখিয়ে তানিয়া তাবাসসুম বলল ,  আমারা বাবা ।   অধ্যাপক কাজী রফিকুল হক ।   পরে জেনেছি ইনি তেল - গ্যাস খনিজ সম্পদ ও বিদ্যুৎ - বন্দর রক্ষা জাতীয় কমিটির একজন সক্রিয় সদস্য ।  তিনি মধুরকন্ঠে বললেন ,  আমাদের সঙ্গে সিলেটে চল ।  বেড়িয়ে আসবে । 
আমি টেবিলে বসতে বললাম ,  আমরা আজ রাতে লাউয়াছড়ার খাসিয়াপঞ্জী তে থাকব ।  তানিয়া তাবাসসুম লাফিয়ে উঠে বলল ,  লাউয়াছড়া ?  আমরা যাব !  আমরা যাব !  আমরা যাব !  অগত্যা  থ্রোক খাসিয়া  কে ফোন করলাম ।  এখানকার নেট ওয়ার্ক ভালো না ।  পরে অবশ্য পেলাম  ।   থ্রোক খাসিয়া  বলল ,  সবাইকে নিয়ে যেতে ।  সে হেডম্যা নডিবারম্যান পতাম  - এর সঙ্গে কথা বলবে ।  কোনও সমস্যা হবে না ।  
ছয় রঙের চা খেয়ে মাইক্রোবাসে চাপলাম ।  সাংবাদিক মোশতাক আন্দালিব বললেন ,  সেদিন পত্রিকায় পড়লাম ,  অতিকায় উল্লুকের উৎপাতে নাকি  পর্যটক আশঙ্কাজনক হারে কমে গেছে ? 
হ্যাঁ ।  
তানিয়া তাবাসসুম বলল ,  জন্তুটাকে তোমরা দেখেছ নাকি ? 
না । এখনও সেই সৌভাগ্য হয়নি ।  
অধ্যাপক কাজী রফিকুল হক বললেন ,  একটি মার্কিন কোম্পানী লাউয়াছড়ায় তেল - গ্যাস অনুসন্ধানে  ত্রিমাত্রিক ভূকম্পন জরিপ করছে ।  মার্কিন কোম্পানি জঙ্গলের ভিতরে ইলেকট্রিক লাইন বসিয়ে  ডায়ানামাইট দিয়ে বিস্ফোরণ ঘটিয়ে ভুকম্পন সৃষ্টি করে গ্যাস অনুসন্ধান করে ।   একটি বিরল প্রজাতির চশমা বানর বোমার শব্দে আতঙ্কিত হয়ে ইলেকট্রিক তারের সঙ্গে জড়িয়ে মারা যায় ।  মৃত্যুর আগ পর্যন্ত বানরটি ছটফট করছিল ।  মার্কিন কোম্পানীর অনুসন্ধান কাজ শুরু হওয়ার পর নাকি অরণ্য কেমন নিস্তেজ হয়ে গেছে ।   
মাইক্রোটা লাউড়াছড়া জাতীয় উদ্যানের গেটের কাছে থামল ।  পার্কের ভিতরে ঢুকে তানিয়া তাবাসসুম বলল ,  অমাঃ কী সুন্দর !  
বন ।  আমি ভয় দেখাবার জন্য বললাম ,  এই বনে জিনভূত ছাড়াও আছে মেছোবাঘ ,  পাগলা কুকুর আর বুনো শুকোর  ।  বলে লাভ হল না ।  ওমাঃ কী সুন্দর পাখি ।  ওই পাখিটার কী নাম ?  সাংবাদিক মোশতাক আন্দালিব  বলেন ,  সবুজ সুইচোরা ।   হলুদ আলো ছড়ানো অপরাহ্নের অরণ্যে ভারি অদ্ভূত এক পোকার ডাক শোনা যাচ্ছিল । শব্দটা ভারি অদ্ভূত তো ।  হ্যাঁ ।  ট্যুরিস্টরা বলে  ‘ ফরেস্ট মিউজিক ’  ।  রেললাইন পেরিয়ে ফারহান বলল ,   আর ঐ যে ওইটা ,  ওইটা হল  আফ্রিকান ওকট্রি ।  ওই গাছের পাতার গন্ধ শুঁকলে নাকি মানুষ অজ্ঞান হয়ে যায় ।   কেন ?  সাংবাদিক মোশতাক আন্দালিব  শ্রাগ করলেন ।  
পানের  বরজ দেখে তানিয়া তাবাসসুম মুগ্ধ ।  টিলার ওপর খাসিয়া পঞ্জী ।   এই পঞ্জীর কি আলাদ মিনিং আছে ?  ফারহান বলল ,  পঞ্জী মানে পল্লী । 
মনভা পলং  - এর আতিথেয়তায় সবাই চমৎকৃত ।  ফুটফুটে এ্যামি খাসিয়া কে দেখে  তানিয়া তাবাসসুম  মুগ্ধ ।  অনেক ছবি তুলল ।  প্রেয়ার্ড খাসিয়া আর এ্যামি খাসিয়ার চোখে বিমুগ্ধ বিস্ময় ।  সাংবাদিক মোশতাক আন্দালিব থ্রোক খাসিয়াকে বাজারের টাকা দিলেন ।   মিসেস লায়লা মোশতাক বসলেন উঠানে ।  মহিলাদর সমস্যা শুনছেন  ।  বললেন ,  পান চাষের অবস্থা যখন খারাপ তখন তাঁত বসানো যায় কিনা ।  দূরে তখন কাঠ ঠোকরার কাঠ ঠোকরানোর শব্দ ভেসে আসছিল । 
 পরদিন যখন আমার ঘুম ভাঙল ।  টের পেলাম ভোর ।  আলো ফোটেনি । উহ উহ উহু শব্দ শুনতে পেলাম ।  আরে এতো উল্লুকের ডাক  !  উঠে বসলাম ।  কালরাতেই ফারহানের নেটবুকে শুনেছি । ও ইউটিউব থেকে ডাউনলোড করছিল ।  ফারহান ঘুমাচ্ছে ।  সর্ন্তপনে ঘরের বাইরে চলে এলাম ।  বেশ শীত ।  উঠানে কুয়াশা ।  সারা  পঞ্জী নিথর ।   নির্জন  ।  উঠানে  নেমে এসে উল্লুকের ডাক যেখানে শোনা যাচ্ছিল ।  যেতে থাকি ।  একটা বেজী উঠানে  পেরিয়ে পালাল ওদিকার বাঁশঝাড়ের দিকে ।  ডুমুর গাছে একটা ধনেশ পাখি বসে  ।  সিঁড়ি বেয়ে নীচে নেমে এলাম ।   উহ উহ উহু ।  অনেক ওপর থেকে  ভেসে এল  উল্লুকের ডাক ।  মানুষের কন্ঠের প্রায় কাছাকাছি ।  মুখ তুলে দেখি  একটা চাপালিশ গাছের   মগডালে বসে ডাকছে  উল্লুকটা ।  শাদা রঙের পশম । দাঁড়িয়ে পড়লাম ।  এবার ডাকল ঠিক আমা পিছন থেকে ।  চমকে উঠে দেখি বিরাট এক   উল্লুক ।  বারো ফুট তো হবেই ।  সারা শরীরে সাদা রোম ।  কালো গোল চোখ ।  চোখের চারপাশে সাদা ভুরু ।  মুখের চারপাশে সাদা দাগ ।  বিশ্রি গন্ধ ।  উহ উহ উহু চিৎকার করে উঠল ।  আমাকে   ধাক্কা মারল ।  আমি মাটিতে পড়ে গেলাম ।  চিৎকার যে করব ।  গলায় স্বর ফুটল না । উল্লুকটা আমার ওপর ঝাঁপিয়ে পড়তে যাবে -  হঠাৎ ক্রর ররর করে একটা যান্ত্রিক শব্দ হল ।  উল্লুকটা   স্থির হয়ে এল ।  কি ব্যাপার ।  
উঠে এসো শান্ত ।  
এ কি !  প্রোফেসর আশরাফির কন্ঠস্বর !  দ্রুত উঠে বসলাম ।  ধূসর কুয়াশায় প্রোফেসর আশরাফি দাঁড়িয়ে  ।  পরনে ফরেস্ট গার্ডদের খাকি ইউনিফর্ম ,  মাথায় খাকি ক্যাপ  ।  তার পাশে থ্রোক খাসিয়ার বন্ধু  টিলার ওপর টংঘরে একা বাস - করা পাগলাটে স্বভাবের আনারস চাষী  সাজু মারসিয়াং । 
আমার প্যান্টে শিশির লেগেছিল ।  ঝাড়তে ঝাড়তে বললাম ,  আপনি !  আপনি !  এখানে !  আমার বুক তখনও ভীষণ ধরাস ধরাস করছিল ।  প্রোফেসর আশরাফি অবিকল উল্লুকের স্বরে ডেকে উঠলেন উহ উহ উহু ।  তারপর বললেন ,  হুমম  ।  রাষ্ট্রের কর্ণধারের পরামর্শে আমার  বনবাস পর্ব চলছে এখন ।  
বললাম ,  ও ।  ওদিকে এলিয়েনরা লসএঞ্জেলেস শহর ধ্বংসলীলা নিউইর্য়ক শহলে আতঙ্ক ছড়িয়ে মহাকাশে উধাও হয়ে গেছে ।   
জানি হে জানি ।  পৃথিবীতে কোথায়কী ঘটছে এখানে বসেই টের পাচ্ছি ।    স্পেস গার্ডেনের ল্যাবে নাসিরউল্লাহ রোজ বাগানে পানি দিচ্ছে ।  শাহীনূর একটানা খেয়েই  যাচ্ছে ।  নাসিরউল্লাহর সঙ্গে আমার রোজ কথা হয় ।  বলে এলজি অপটিমাসটা দেখালেন ।  
আপনি তাহলে এখানেই থাকেন ? 
ঠিক এখানে না ।  আমার ফরেস্ট ল্যাবটি কাছেই ।  চলো যাই ।  ওহো ।  এ হল ,   সাজু মারসিয়াং  ।  আমার ডানহাত বলতে পার ।   বলে ঘুরে দাঁড়িয়ে হাঁটতে লাগলেন  প্রোফেসর আশরাফি ।  আমি তার পিছন পিছন হাঁটছি ।  বাঁশঝাড়ের ভিতর দিয়ে সরু পথ ।  বাঁশঝাড়ের মাকড়শাল জাল ।  ভোরের আলো লেগেছে ।   পাখিরা তারস্বরে ডাকতে শুরু করেছে ।  বাতাসে বেশ হিম ।  মাটির ওপর  ভাঙা ডাল ,  সাপের খোলশ ।   ট্রেনের আওয়াজ শুনলাম ।  পরে বুঝলাম পাখির ডাক  ।  পথের ওপর বাঁশ হেলে পড়েছে ।  কী একটা ডোরাকাটা ।  মেছোবাঘ ?   এদিকে সবুজ ঘাস ।  
প্রোফেসর আশরাফি বললেন ,  সাবধানে এসো শান্ত  ।  জোঁক কামড়াতে পারে ।  ছিনে জোক ।  ঘাসের সঙ্গে মিশে থাকে ।  রংও সবুজ ।  
আমাকে জোঁক - টোক কামড়ালো না অবশ্য  ।  তবে আমরা একটি ছড়া পেরুলাম ।  প্রোফেসর আশরাফি বললেন ,  এটা চিগাছড়া ।  একটা বনবিড়াল পানি খাচ্ছে ।  ছড়া পেরুলেই টিলা ।  বাঁশ কেটে ধাপ তৈরি করা মাটির সিঁড়ি - পথটা ওপরে উঠে গেছে ।   চূড়ায় বাঁশ আর বেতের  ঘন জঙ্গল ।    প্রোফেসর আশরাফি বললেন ,  এটাই খাসিয়া কবরস্থান ।  বাঁশঝাড়ের ভিতর দিয়ে সরু পথ ।  একটা সজারু বুনো ঝোপে লুকিয়ে পড়ল ।  বাতাসে বুনোলতাপাতার অদ্ভূত গন্ধ ।  বিশাল বিশাল গাছের ছায়ায় ঢাকা একটি  বেশ  পুরনো  টংঘর চোখে পড়ল ।   কয়েক ধাপ সিঁড়ি ।  ছোট বারান্দা ।  ভিতরে ঢুকে  ধাক্কা খেলাম ।  বেশ বড় একটি ঘর ।  বাঁশের দেয়ালে গোলাপি রঙের ওয়ালপেপার লাগানো  ।  মেঝেতে  ম্যাট্রেস ।  তার ওপর বই ,  একটি তোশিবা ল্যাপটপ ,   বায়নুকুলার ।  ওপাশে দরজা ।   প্রোফেসর আশরাফি বললেন ,  এসো এসো ।   বারান্দায় বসি । 
দরজার ওপাশে সরু করিডোর ।  দু ’ পাশে দরজা ।  টয়লেট ,  বেডরুশ আর কিচেন মনে হল ।  করিডোরের শেষ মাথায় একটি দরজা ।  দরজার ওপরে স্টিফেন হকিংয়ের একটি  ছবি ।  তার নীচে লেখা :  আই অ্যাম লিও ।   এই তাহলে প্রফেসরের ফরেস্ট ল্যাব ?  দরজার ওপাশে কাঠের রেলিং দেওয়া বারান্দাটি বেশ বড়  ।  রোদ পড়েছে ।  মাঝখানে  কাঁচ বসানো সুন্দর একটি বেতের টেবিলের  চারপাশে ছয় - সাতটা পাহাড়ি বেতের তৈরি সোফা ।  ঠিক তার ওপরে  একটি খাঁচা ঝুলছে ।  খাঁচায় একটি নীল সুইচরা  পাখি ।  আমি অবাক হলাম ।  রেলিংয়ের কাছে সরু হলদে টিউবে একটি টেলিস্কোপ ।  ভোরের বনের দিকে তাকিয়ে  মুগ্ধ হয়ে গেলাম ।  যতদূর চোখ যায় -  সবুজ আর সবুজ ।  যেন সবুজের সমুদ্র ।  যেন সবুজের  হ্রদ ।  ওপরে অক্টোবরের আকাশও নীল ।  বনময় ভোরের রোদমেশানো হালকা কুয়াশা ছড়ানো ।  বনময় কী এক  রহস্য ছড়ানো  ।  আর  পাখিদের সিম্পোফি ।  আর  ঝিঁঝির ডাক । প্রোফেসর আশরাফি সোফায় বসতে বসতে বললেন ,  বসে বসে সময় কাটাচ্ছিল না ।  তাই রোবট - উল্লুক বানালাম ।  
আমি বসতে বসতে বললাম ,  বিদেশি তেল কোম্পনীকে ভয় দেখাতে ? 
হুমম ।  শালারা ভারি বজ্জাত ।  বনের উল্লূকদের শান্তিতে থাকতে দেয় না ।  বলে হা হা হা করে হেসে উঠলেন ।  
সাজু মারসিয়াং এল ।  হাতে বেতের ট্রেতে  লেবুচা ।    চা মনে হয় ফ্লাক্সে ছিল ।  প্রোফেসর আশরাফি বললেন ,  মারসিয়াং  আমার কয়েকজন গেস্ট আসবেন ।  ওদের তুমি পথ দেখিয়ে এখানে নিয়ে এসো ।  বলে এলজি অপটিমাস তুলে নিলেন ।  সাজু মারসিয়াং  চলে গেল ।  প্রোফেসর আশরাফি বললেন ,   ফারহানকে বলি ওদের নিয়ে আসতে কেমন  ?  আমি মাথা নাড়লাম ।  প্রোফেসর আশরাফি  ফারহানের সঙ্গে কথা বললেন ।  তারপর টেবিলের ওপর থেকে বড় একটি  ডিসপ্লে বসানো রিমোট তুলে বললেন ,  এখন  আরএফটি টা ওখান থেকে  সরিয়ে ফেলি ।  নৈলে মেয়েরা ভয় পাবে ।  
আরএফটি মানে ?  আমি অবাক হয়ে জিজ্ঞেস করলাম ।  
প্রোফেসর আশরাফি  হেসে বললেন ,  আরএফটি মানে রেইন - ফরেস্ট - টেরর ।  তার মানে বারো ফুটি অতিকায় দানবীয়  উল্লুক ।  
ওহ ।  কী ভাবে বানালেন ?  বাংলাদেশে তো এফবি আই আর সি আই এ আপনাকে কিডন্যাপ করার জন্য  ঘুরঘুর  করার কথা ।  
প্রোফেসর আশরাফি  বললেন ,  জানি হে জানি ।  পার্টস - টারস সব মেজর মেজর ইফতেখার হায়দার পৌঁছে দিয়েছেন ।  ওরা এসে গেছে মনে হয় । যাও ওদের নিয়ে এসো ।   
আমি ফারহানদের ফরেস্ট ল্যাবের সামনে রিসিভ করার জন্য চলে এলাম ।   তানিয়া তাবাসসুম দৌড়ে বারান্দায় এসে  বলল ,  স্যার ,  আপনি এখানে ?  আর আমরা সারা বাংলাদেশ খুঁজে মরছি ।   সাংবাদিক মোশতাক আন্দালিব বললেন ,  পলাইবার জন্য তোফা জায়গা শ্যামল ।  
প্রোফেসর আশরাফি পাত্তা না দিয়ে মিসেস লায়লা মোশতাক কে  নরম স্বরে জিজ্ঞেস করলেন ,  কেমন আছ লায়লা ? 
মিসেস লায়লা মোশতাক বললেন ,  জ্বী , ভাই । আমি ভালো । 
বসো ,  তোমরা ।  
তানিয়া তাবাসসুম  খাঁচার পাখি দেখে বলল ,   ওয়াও ।  অসাম ।  কালই তো  .  .  .  কোথায় যেন দেখলাম এটা ?   বলে ,  বেতের চেয়ার বসল ।  আবার দাঁড়িয়ে বলল ,  ওহ ।  স্যার ,  আমার বাবা অধ্যাপক কাজী রফিকুল হক ।   
হ্যাঁ ,  হ্যাঁ ।  ওনাকে চিনি চিনি  ।  রেগুলার  ওনার কলাম পড়ি নিউ এজ - এ  ।  
অধ্যাপক কাজী রফিকুল হক বললেন ,  শুনেছি কীসের আতংকে  লাউয়াছড়ায় মার্কিন কোম্পানীর কাজ বন্ধ ।  সি আই এ  নাকি ব্যাপারটা ইনভেস্টিগেশন চালাচ্ছে । 
প্রশ্নের উত্তর না দিয়ে প্রোফেসর আশরাফি দরজার কাছে দাঁড়িয়ে থাকা সাজু মারসিয়াং কে গম্ভীর টোনে বললেন ,  সাজু ।  এখন  বাজারে যাও ,  দেখ ,  হরিণের মাংস পাও কিনা ।  আর বালিহাঁস পেলে এনো ।  বলে আমার দিকে তাকিয়ে  প্রোফেসর আশরাফি  বললেন ,  তুমি আর ফারহান কিচেনে গিয়ে আমাদের জন্য লেবুচা তৈরি করে আন ।  যাও ।  
আমি আর ফারহান রান্নাঘরে চলে এলাম  ।   মনে পড়ল কাল পার্কে দু ’  জন ফরেনার দেখেছি । তারা সাইকেল চালাচ্ছিল ।  একটা মেয়ে আর একজন মাঝবয়েসি পুরুষ ।  এরা কারা ?  সিআইএ - র এজেন্ট নয়তো ?  বেতের ট্রেতে চা নিয়ে ফিরলাম  ।  আমার ঠিক  পিছনেই  ফারহান ।  তানিয়া তাবাসসুম দাঁড়িয়ে সুইচরা পাখি দেখছিল ।  আর বলছিল ,  কি কিউটি ।  ছোনা আমার । যাদু আমার ।    দূরের জঙ্গলে কি যেন ঝিকিয়ে উঠল ।  চোখের পলকে  বিশাদেহী প্রফেসর আশরাফি  বাঘের  মতন তানিয়া তাবাসসুম -  এর ওপর ঝাঁপিয়ে পড়লেন ।  ওমাঃ ছি !  তানিয়া তাবাসসুম  সাংবাদিক মোশতাক আন্দালিবসহ পড়ল আমার ওপর ।  আমি ট্রে শুদ্ধ উলটে পড়লাম ফারহানের ওপর ।  একটা ভোঁতা শব্দ শুনেছি ।  ওপরে পাখির  খাঁচা দুলছে ।  আমার মুখে গরম চটচটে কি য়েন ।  রক্ত !  অধ্যাপক কাজী রফিকুল হক ততক্ষনে মিসেস লায়লা মোশতাক কে টেনে মেঝের ওপর  শুয়ে পড়েছেন ।  পিছনে ফারহান এর কী অবস্থা বুঝতে পারছি না ।   তবে প্রফেসর আশরাফি গড়িয়ে মেঝেতে পরে থাকা সনি ট্যাবলেট এসটা  তুলে নিয়েছেন  ।  অন্য হাতে এল জি অপটিমাস ।  কার সঙ্গে কথা বললেন ।  তারপর উঠে বললেন , কুইক । ওঠে সবাই ,  ল্যাবের বাইরে  এসো ।   আমরা ফরেস্টল্যাব -  এর বাইরে  বেরিয়ে এলাম ।  একটা চাপালিশ গাছের নীচে সাজু মারসিয়াং আর থ্রোক খাসিয়া দাঁড়িয়ে ।  ওদের সঙ্গে আরও দুজন খাসিয়া যুবক ।  আমি এদের চিনি না ।  তারা  প্রফেসর আশরাফি কে অত্যন্ত বিনয়ের সঙ্গে সালাম করল ।  মাটির ওপর একটা মেয়ে আর একজন মাঝবয়েসি ফরেনার  পুরুষ পিছমোড়া করে বাধা ।  চোখে কালো কাপড়ের ফেট্টি ।     মেয়েটার চুল সোনালি ।   কাঁধের সেই  র‌্যাকসেকটা একটু দূরে ।  নীল চোখের মাঝবয়েসি  পুরুষের সোনালি দাড়ি ।   সাদা গেঞ্জিতে   জাগুয়ার -  এর ছবি ।  চাপালিশ গাছের গুঁড়িতে ঠেস দিয়ে রাখা একটা  টেলিস্কোপিক সাইট রাইফেল ।  বুনো  পথে  দূর্দান্ত স্মার্ট ৫ - ৬ জন  যুবক উদয় হল । ফরেনারদের নির্দয়ভাবে টেনে - হিঁচড়ে নিয়ে গেল ।  
কারা ওরা ?  আমি জিজ্ঞেস করি ।  প্রফেসর আশরাফি বললেন ,  বাংলাদেশ আর্মি ইন্টিলিজেন্স । জিজ্ঞেস করলাম ,  আর ওরা সিআইএর এজেন্ট ।  মিশন জাগুয়ারে  এসেছে ? 
হুমম ।  যাক ।  এবার ওরা টের পেয়ে যাবে আমার অবস্থান ।  এখান থেকে আমার আস্তানা গোটাতে হবে ।  
আমি চারদিকের রোদ লাগা গাছপালার দিকে  চেয়ে দীর্ঘশ্বাস ফেললাম ।  উল্লুক - অধ্যুষিত এই বিখ্যাত বৃষ্টিবনে যে এত গা ছমছমে রোমাঞ্চ অপেক্ষা করছিল তা কে জানত  .  .  .  চাপালিশ  গাছের ওপর একটি উল্লুক ডেকে উঠল । 
 

                    




চেক কবি জারোস্লাফ সেইফার্ট এবং তাঁর কবিতার জগৎ

 চেক কবি জারোস্লাফ সেইফার্ট ।  ইনি  নজরুল  ও জীবনানন্দের সমসাময়িক ।   সেইফার্ট অবশ্য  জন্মেছেন ১৯০১ সালে এবং নজরুল  ও জীবনানন্দের উভয়ই ১৮৯৯ সালে ।  সেইফার্ট ১৯৮৪ সালে নোবেল পুরস্কার পেয়েছেন - এটি বিস্ময়ের নয়; সেইফার্ট চেক কমিউনিষ্ট পার্টির মেম্বার ছিলেন  - আমার খটকা এখানেই ।  কবি জারোস্লাফ সেইফার্ট চেক কমিউনিষ্ট পার্টির মেম্বার ছিলেন এবং পার্টির পত্রপত্রিকা সম্পাদনা করতেন; কবিরা মেহনতি মানুষের প্রতি সহানুভূতিশীল হতেই পারে ,  কাজেই এই তথ্যটিও বিস্ময়কর নয়;  সেইফার্ট ১৯৮৪ সালে নোবেল পুরস্কার পেয়েছেন - আমার খটকা এখানেই  .  .  . 
   চেক প্রজাতন্ত্র ।  মানচিত্র ।  লাল রঙের অংশটুকু । 
 ১৯০১ সালের এই চেক দেশেই কবি জারোস্লাফ সেইফার্ট  জন্মগ্রহন করেন ।  প্রাগ হল চেক প্রজাতন্ত্রের রাজধানী ।  স্থানীয়রা বলে প্রাহা ।  প্রাহার কাছেই শহরতলি যিযকভ ।   ঢাকার কাছে যেমন উত্তরা - তেমনি প্রাহার কাছে যিযকভ ।  
  যিযকভ ।  
  সেইফার্ট ১৯০১ সালের ২৩ সেপ্টেম্বর যিযকভ - এ জন্মগ্রহন করেন ।  সেইফার্ট বিংশ শতকের কুড়ির দশকে অর্থাৎ তরুণ বয়েসে লেখালেখি শুরু করেন ।  ঐ সময়ই কাব্যগ্রন্থ বেরোয় ।   ভিতরকার আগুনহেতু নিজ দেশে পরিচিতি পেতে দেরি হয়নি তরুণ কবিটির ।   তাঁকে অচিরেই চেক সাহিত্যের নবযুগের অগ্রদূত বলে চিহ্নিত করা হল । 
যেকোনও দেশেরই সাহিত্য আন্দোলনের মাঝখানে দীপশিখার মতন জ্বলজ্বল করতে থাকে একটি সাহিত্যপত্রিকা ।  সেইফার্টও অন্যদের সঙ্গে একটি সাহিত্য পত্রিকার প্রতিষ্ঠাতা ছিলেন ।  সেই সাহিত্যপত্রিকার নাম :    Devětsil ; এটি উদ্ভিদের নাম ।  
   Devětsil; এর  ইংরেজি নাম বাটারবুর; অর্ন্তনিহিত অর্থ নয়টি শক্তি ।  
 কমিউনিষ্ট পার্টিতে যোগ দিয়েছিলেন তরুণ সেইফার্ট; পদত্যগ করতেও বিলম্ব হয়নি ।  ১৯২৯ এর মার্চ মাসে পদত্যাগ করলেন ।  কারণ ?  চেকোশ্লাভাকিয়ার কমিউনিষ্ট পার্টির নয়া নেতৃত্বে রুশ বলশেভিকদের অশুভ  প্রভাব ।  যা হোক ,  সেইফার্ট ১৯৪০ অবধি সাংবাদিকতা করে কালাতিপাত করেন ।  কবিতাও লিখছিলেন ।  তাঁর কাব্যগ্রন্থ  কতগুলি রাষ্ট্রীয় পুরস্কারও লাভ করে ।  দীর্ঘকাল চেক লেখক ইউনিয়নের সভাপতি ছিলেন ।  ছিলেন চেক দেশে কমিউনিষ্ট অপশাসনের বিরুদ্ধে স্বোচ্চার ।  তরুণ জীবনে কমিউনিষ্ট পার্টি করলেও পরিনত বয়েসে চেক প্রজাতন্ত্রে  কমিউনিষ্ট শাসন মেনে নেননি ।  ১৯৭৭ সালে সরকারি নির্যাতরে বিরুদ্ধে যে স্বাক্ষর সংগ্রহ করা হয়েছিল ,  তাতে নির্ভয়ে সই করেছিলেন কবি ।  
১৯৮৪ সালে নোবেল পুরস্কার পেয়েছেন; তখনও কমিউনিস্ট শাসন ।  মিডিয়ামূখর ছিল না ।  শীতল ছিল ।  কবি ১৯৮৬ সালে মারা যান ।  কবির অন্ত্যেষ্টিক্রিয়ায় চেক  গুপ্ত পুলিশ ছিল ।  তারা নাকি শোকার্তদের বেদনা রোধ করার জন্য ওখানে উপস্থিত ছিল !  
সেইফার্ট সম্বন্ধে এই কথাগুলি লিখলাম কবির জীবন ও কাল সম্বন্ধে সামান্যতম ধারনা দেওয়ার জন্যই  ।  আসুন এবার কবিতার ভিতর দিয়ে সেইফার্ট  -  এর চিন্তারজগৎটি উপলব্ধি করার চেষ্টা করি ।  তার আগে বলি :  সেইফার্ট এর কবিতায় নারীপ্রেমের প্রাধান্য আছে ।  দি স্মোক অভ মারিজুয়ানা কবিতায় লিখেছেন : 
 But no sooner had I written
    a few happy lines about love
    than my eyes would seek the eyes of women , 
    my hands their hands
    and my lips their startled lips . 
     God knows ,  in this country
    women like poetry . 
    Maybe that ' s why the poet ' s sighs
    don ' t make them press their hands so frantically
    upon their breasts . 
 গাছের ওপর পাখির ডাক  শুধু একটি ছোট রট - আয়রনের গেট ,  ওটা সব সময় খোলাই থাকে
আনন্দিত উদ্যানে প্রবেশ রোধ করে
আর সাদা ঢাকা বারান্দা 
প্রাচীন লেবু গাছময় রাজপথের শেষে । 
আমি ওখানে প্রায়ই যেতাম 
ওপরে ও চতুর্দিকে 
আনন্দে চিৎকাররত সুগন্ধী সংগীতের মাঝে
সেঁতসেঁতে ফুটপাতের ওপর 
দীর্ঘকাল আগে মৃত
কবি মাচা - র পায়ের শব্দ শোনার জন্য । 
 আমি জানি পাখিরা অনেক কিছু নোংরা করে দেয় , 
এমন কী ফরগেট মি নট ফুলের বিশুদ্ধ চোখ , 
আর ওদের কেউ কেউ 
মৌচাকের আশেপাশে ওত পেতে থেকে
 নিপুন ভাবে ওদের হুল সরিয়ে 
খুন করে মৌমাছি । 
এই ওদের রাজ্য । 
 আর যখন  মার্চ মাসে আমাদের জানালার 
প্রথম গায়ক পাখিটি গাইতে শুরু করে , 
যেন মনে হয় গ্রামীণ স্টেশনের
ঘন্টার সঙ্কেত ধ্বনি
পরের স্টেশন অভিমুখে যাত্রা শুরু করেছে ট্রেনটি  । 
 আনন্দিত উদ্যানের ওপরে যেবিন পাহাড় 
এর শীর্ষে
বিচ্যুত কম্পাসের কাঁটা
আমার হৃদয়ের মতো করে কাঁপে 
যখন ঢাকা বারান্দার সিঁড়িতে দেখি
তোমার পা । 
 একটি শূন্য ঘরে   এমন কী দাঁড় কাকও গায়ক পাখিদের একজন
আর সে আমায় শক্তি দেয় , 
যখন আমার জীবনে অনঢ় 
কুয়াশার মতো ছড়ায় বিষন্নতা  । 
বুড়ো মানুষের কাছে মধুর গদ্যের
কী এমন মূল্য বল ?  তখন তো তুষারের রংও
তার বিরুদ্ধে করে বিদ্রেহ । 
 সে যাই হোক ।  কিন্তু আমি তোমার জন্য 
একটা ছোট্ট ঘুঘু পাখি এনে দেব । 
যদি তুমি ওকে ধর তো
ওটি তোমার আঙুলে আলত করে ঠোকরাবে । 
আমি ওকে রাস্তার ওপারের একটি ছাদের ওপরে দেখি
আর ওকে ডাকলেই কাছে আসে । 
দূরের দেশ থেকে পাখিটা এসেছে
রাজা সলোমনের প্রেমগীত থেকে । 
ওকে বুকে চাপ দিয়ে ধরে রাখ
ওখানেই ওর স্থান । 
কিন্তু যদি ও অন্যদের সঙ্গে উড়ে যায়
তা হবে ক্ষণিকের ঝলক
যেনবা আয়নায় বিম্বিত সূর্যালোক । 
কথা বলতে ইচ্ছে না করলে চুপ করেই থেকো
আর দয়া করে হেসো 
আর যখন তুমি আমাকে দেবে
চুমু কেবল গালে নয় ,  ঠোঁটেও , 
আমি তোমার উষ্ণ নিঃশ্বাস অনুভব করতে চাই । 
আমি কী লোভী ! 
 সেইসব দিনগুলির কথা আজও মনে আছে
আজকালকার দিনের তুলনায় সিনেমা হলগুলি ছিল 
কেমন অন্ধকার অন্ধকার  । 
তাছাড়া সিনেমার দৃশ্যগুলি কেমন ভিজে ভিজে । 
কেবল দরজার ওপরের জ্বলত ম্লান লাল বাতি
আতঙ্কের তৈরি হলে । 
 সেসব দিনে তরুণতরুণীরা চুমু খেত
কেবল অন্ধকারে লুকোন বাকশোয় নয়
স্টল - এর পিছনের সারিতে ।  
পিপাসা পেলে পানের রসের মতন উত্তেজক 
পান করতাম মেয়েদের মুখের লালা  । 
হায় ,  ওই  গভীর লাল লালায়
 জ্বালা পোড়া করত জিভ  ।  
   THE BIRD ' S VOICES IN THE TREE TOPS
      Only a small wrought - iron gate that ' s always open
    bars entry to the Pleasure Garden
    and the white loggia
    at the end of the avenue of ancient limes . 
    I used to go there and to listen for
    the long - dead footfall of the poet Macha
    on the damp flagstones
    amidst the jubilant amorous songs
    above and all around . 
     I know ,  birds foul a lot of things , 
    even the pure eyes of forget - me - nots , 
    and some of them even lurk by the hives
    and murder bees , 
    adroitly removing their stings . 
    But this is their kingdom . 
     And when on our window - sill in March
    the first blackbird sings out
    it is like the voice of the signal bell
    on a rural platform , 
    with the train already pulling out of the next station . 
     Above the Pleasure Garden is Zebín Hill . 
    On its summit
    the compass needle is deflected
    and flickers like my heart
    when on the loggia steps I see
    your legs . 
    IN AN EMPTY ROOM
      Even the raven belongs to the song bird family
    and that gives me courage
    when sadness like a stifling smog
    falls on my life . 
    What price sweet verses
    when a man is old . 
    Even the whiteness of the snow revolts him . 
     But for you ,  nonetheless ,  I ' d like to bring along
    a little white dove . 
    If you held it in your hands
    it would softly peck your finger . 
    I see it often on the roof across the road
    and could invite it over . 
    It has come from afar , 
    from King Solomon ' s love songs . 
    Gently press it to your breast , 
    that ' s where it belongs . 
    But if it flies up with the others
    it is a momentary flash of glitter
    like a mirror caught in the sun . 
     You can stay silent if you don ' t feel like talking , 
    only please smile , 
    and when you give me
    a kiss not only on my cheek
    but also on my lips , 
    I want to feel your hot breath . 
    How greedy I am . 
     I remember the days when it was much darker
    in the cinemas than today . 
    The films were darker and moreover
    the screen always looked as if it were raining . 
    Only above the doors glowed dim red bulbs
    in case of panic . 
     In those days young people kissed
    not only hidden in dark boxes
    but also in the back row of the stalls . 
    In thirst I drank saliva from the mouths of girls . 
    It was intoxicating like chewed betel juice
    but that is a deep red
    and burns on the tongue . 
  

                    




গল্প :  বব ডিলানের একটি যুদ্ধবিরোধী গান ও একটি মানবিক কবিতার খসড়া  .  .  . 



আফগানিস্তানের আকাশে একটি অ্যাপাচে এ এইচ ১ হেলিকপ্টার উড়ছে ।  হেলিকপ্টারের অভ্যন্তরে মজুদ  সিআরভি ৭ রকেট; এম টু ২৩০ চেইন গান; এ জি এম  - ১১৪ হেলফায়ার মালটি - প্ল্যাটফর্ম ,  মালটি - টারগেট মডুলার মিসাইল সিসটেম  ।  এখুনি এ জি এম  - ১১৪ হেলফায়ার  নামক মিজাইলের আঘাতে গুঁড়িয়ে যাবে একটি পশতুন গ্রাম;  নিহত হবে পাহাড়িয়া এলাকার বেশ ক ’ জন নিরীহ আফগান শিশু  ।  এ জি এম  - ১১৪ হেলফায়ার কে বলা হয় হেলিকপ্টার - লঞ্চড ফায়ার - অ্যান্ড - ফরগেট ওয়েপন ।  এটি লেজার গাইডেন্স সিসটেমে নিয়ন্ত্রিত হয়  ।   দৃশ্যটি অত্যন্ত মর্মান্তিক বলেই প্রশ্ন উঠতে পারে - কারা ঐ হেলিকপ্টার এর মালিক ?   এবং কি তাদের প্রকৃত উদ্দেশ্য ?  কেন তারা হত্যাযজ্ঞে মেতে উঠেছে এবং এসব প্রশ্নগুলি জরুরি  .  .  . 
 আলেকজান্ডার জ্যাকব; মার্কিন আমর্স ম্যানিউফ্যাকচার কোম্পানী   “ রিচার্ড মার্শাল ”  এর একজন সাবেক পরিচালক ; বয়স ৬৫; এখন ক্যান্সারে আক্রান্ত হয়ে মার্কিন যুক্তরাষ্ট্রের নিউ জার্সির রাজধানী ট্রেনটন শহরের গিভসন জেনারেল হাসপাতালের একটি কক্ষে শুয়ে থেকে মৃত্যুর প্রহর গুনছেন ।  বৃদ্ধের শুভ্র কেশ আর বলিময় চৌকো তামাটে মুখে জীবনঅভিজ্ঞতার ছাপ ।  তবে মুখটি এখন পান্ডুর আর বির্বন দেখায়  ।  কে যেন সমস্ত জীবনীশক্তি শুষে নিয়েছে ।   
মৃত্যুর আগে প্রত্যেক মৃত্যুপথযাত্রীই সম্ভবত ক্ষণিকের জন্য হলেও  সুস্থ্য বোধ করে ।  আজ দুপুরের পর থেকে  সেরকমই বোধ করছেন আলেকজান্ডার জ্যাকব ।  কোণে একটি  টিভি ।  শব্দ কমিয়ে অন করা ।   সি এন এন ।  মনিটরে ধূসর একটি আকাশ ।  আকাশে একটি অ্যাপাচে এ এইচ ১ হেলিকপ্টার উড়ছে ।  আফগানিস্তান ?  আলেকজান্ডার জ্যাকব দীর্ঘশ্বাস ফেলেন ।  তিনি সমরাস্ত্র প্রস্তুতকারক প্রতিষ্ঠান  “ রিচার্ড মার্শাল ”  এর একজন ডিফেন্স কনট্রাক্টর ।   এ জি এম  - ১১৪ হেলফায়ার তার প্রতিষ্ঠানের সফল উদ্ভাবন ।   তিনি জানেন :  এ জি এম  - ১১৪ হেলফায়ার কে বলা হয় হেলিকপ্টার - লঞ্চড ফায়ার - অ্যান্ড - ফরগেট ওয়েপন ।  গুলি করে ধ্বংস করে ভুলে যাও ধ্বংসের স্মৃতি ।  আলেকজান্ডার জ্যাকব ভুলে যেতে পারছেন না ।  কারণ তিনি এখন একা  .  .  . নিঃসঙ্গ ।  এ সময় মানুষের ওপর স্মৃতি ভর করে ।  তার মনে পড়ে মার্কিন সরকার যাতে এ জি এম  - ১১৪ হেলফায়ার কেনে সে জন্য রাজী করাতে সিনেটরকে ৩ মিলিয়ন ডলার ঘুষ দিয়েছিলেন ।  হ্যাঁ ,    মার্কিন সরকার এ জি এম  - ১১৪ হেলফায়ার কিনেছিল ।   এ জি এম  - ১১৪ হেলফায়ার এর আঘাতে কতজন এশিয় মারা গেল ?  এখন সেই ভাবনা উঁিক দিচ্ছে ।  কারণ ,  এখন তিনি ট্রেনটন শহরের গিভসন জেনারেল হাসপাতালের  ৫১২ নং কক্ষে শুয়ে রয়েছেন ।  সুস্থ্য থাকলে তিনি এখন হয় তো থাকতেন মনোরম কোনও ভিলার সুইমিংপুলের পাশে কিংবা টেনিস কোর্টে; দেশিবিদেশি বন্ধুদের উষ্ণ সান্নিধ্যে ।  কবে যেন বেহনাম ফারশাদ - এর ভিলায় পার্টি ছিল  .  .  . কবে ?  বেহনাম ফারশাদ অভিজাত আফগান মিলিয়নিয়ার ।  আফগানিস্তান ও মার্কিন যুক্তরাষ্ট্র  - দু ’ জায়গায় বাস করেন এই দুদে ব্যবসায়ী ।  বেহনাম ফারশাদ - এর  স্ত্রী আফসান আরা ।  পঞ্চাশ ছুঁই ছুঁই সুন্দরী মহিলার গায়ের রং ইরানি গোলাপের মতন ।  আফসান আরার  সঙ্গে আলেকজান্ডার জ্যাকব - এর অনেক অনেক দিনের সম্পর্ক ।  আলেকজান্ডার জ্যাকব - এর বয়স ষাট ছাড়িয়ে গেছে ।  তাতে কি ?  আমেরিকানা বাঁচতে জানে ।  তবে আজকাল তার মনে হল - আফগানিস্তান ধ্বংস হলেও এই আফগান অভিজাত দের কিছু যায় আসে না বরং পূর্ব উপকূলের নির্জন ভিলায় গোলাপি রঙের আফসান আরা এশিয় রতিকৌশল আর গোপন রোমাঞ্চ নিয়ে উচ্ছ্বল হয়ে ওঠে ।  কালো রঙের পুরু সোফার ওপর প্রেমহীন আনন্দর জন্য ঘাম ঝরে ।  হ্যাঁ ,  এইসব শারীরিক বোঝাপরায় প্রেম ভালোবাসারও একটা ব্যাপার আছে বৈ কী ।   দার্শনিক এরিক ফ্রম  ‘ দি আর্ট অভ লাভিং ’  গ্রন্থে লিখেছেন :   ‘  দ্য প্রিন্সিপালস অভ দ্য ক্যাপিটালিস্ট সোসাইটি অ্যান্ড দ্য প্রিন্সিপালস অভ লাভ আর ইনকম্পাটিবল ।  ’ 
দরজায় মৃদু শব্দ  ।  আলেকজান্ডার জ্যাকব ঘাড় ফিরিয়ে তাকালেন ।   ৩২ / ৩৩ বছরের একজন শান্ত চেহারার  যুবক রুমে প্রবেশ করল ।  নীল রঙের ব্লেজার পরা য্বুকটির চোখে চশমা ,  হাতে ফুলের তোড়া ।  আলেকজান্ডার জ্যাকব মাথা নাড়লেন  ।  ফিসফিস করে বললেন ,  এস এটহ্যান ।   
দানিয়েল এটহ্যান ,  আলেকজান্ডার জ্যাকব - এর  মেয়ের জামাই  ।  আলেকজান্ডার জ্যাকব - এর একটাই মেয়ে ।  মুহূর্তেই জানেট - এর একমাথা সোনালি চুল আর সুন্দর মুখটি মনে ভেসে ওঠায় আলেকজান্ডার জ্যাকব দীর্ঘশ্বাস ফেললেন ।   জানেট  দু - বছর আগে এক সড়ক দূর্ঘটনায়  নিহত হয় ।  তারপর থেকে দানিয়েল এটহ্যান - এর সঙ্গে সম্পর্ক ক্ষীন হয়ে এসেছিল ।  ছেলেটি আজ এল বলে কিঞ্চিৎ বিস্মিত হলেন তিনি ।  
ধীর পায়ে বিছানার কাছে এসে ঝুঁকে পাশের টেবিলে ফুলের তোড়া রেখে দানিয়েল  দাঁড়িয়ে থাকে । 
আলেকজান্ডার জ্যাকব বললেন ,  দাঁড়িয়ে রইলে কেন ?  বস । 
দানিয়েল  বসে । 
তোমার মা কেমন আছেন ?  আলেকজান্ডার জ্যাকব জিজ্ঞেস করলেন ।  
আছে একরকম । 
শুনেছি -  আলেকজান্ডার জ্যাকব কথা শেষ করলেন না । 
হ্যাঁ ,  আপনি ঠিকই শুনেছেন ।  দানিয়েল বলল । 
ট্রিটমেন্ট চলছে ঠিকঠাক ? 
হ্যাঁ ।  চলছে ।  দানিয়েল  বলল । 
কিছুক্ষণ চুপ করে থেকে আলেকজান্ডার জ্যাকব বললেন ,  কাল জিম মারা গেল ।  জিম - এরও ক্যান্সার হয়েছিল ।  
জিম ?  দানিয়েল  - এর ভ্রুঁ কুঁচকে ওঠে । 
জিম ফষ্টার ।  বৈজ্ঞানিক ।  এ জি এম  - ১১৪ হেলফায়ার মিজাইল - এর মেইন কনসেপ্টটা ওরই । 
ওহ্ । 
ঘরটিতে স্তব্ধতা জমে ওঠে । 
একটু পর আলেকজান্ডার জ্যাকব ফিসফিস করে বললেন ,  সারা জীবন আমর্স ডিল করলাম  .  .  .  নিজের মৃত্যুর কথা যে ভাবিনি তা নয় ।  এখন  .  .  . এখন  .  .  . নিজের মৃত্যুর মুখের সামনে এসে দাঁড়িয়েছি ।  
কথাগুলি আলেকজান্ডার জ্যাকব এমন ভাবে বলছেন যেন দানিয়েল এটহ্যান একজন পুরোহিত ।  আর তিনি কনফেস করছেন ।  যেন জীবনে অনেক পাপ করেছেন ,  এখন স্বীকারোক্তির সময় এসেছে ।   দানিয়েল  চুপ করে থাকে ।  সে তার শ্বশুরকে পছন্দ করে না ।    দানিয়েল  অস্ত্র ব্যবসায়ীদের ঘৃনা করে ।    ট্রেনটন - এর থমাস এডিসন স্টেট কলেজে শিক্ষকতা করে সে; র‌্যালফ ওয়ালডো এমারসন পড়ায় -  যিনি বলেছিলেন :  Children are all foreigners .  ঈযরষফৎবহ ধৎব ধষষ ভড়ৎবরমহবৎং .  কেন বলেছিলেন ?  দানিয়েল  দীর্ঘশ্বাস ফেলে ।  শ্বশুরের মুখের দিকে তাকায় ।  জানেট এর বাবা মৃত্যুর প্রহর গুনছেন ।  লোকটা এখন অনুতপ্ত ।  এরই প্রতিষ্ঠানের তৈরি মারনাস্ত্রের আঘাতে কত নিরপরাধ এশিয় শিশুর প্রাণ ঝরে গেছে ।  
প্রাণ কি রহস্যময় নয় ?  
এই প্রশ্নটিই  জানেট  করেছিল ।  তরুণী জানেট এর সঙ্গে পরিচয় ইউরোপে; জারমাট নামে সুইজারল্যান্ডের এক গ্রামে ।  স্কী করার সময় দূর্ঘটনায় পড়েছিল জানেট; দানিয়েল  জানেট এর অচেতন দেহটি পাইন বনের ভিতর থেকে উদ্ধার করে ঘন তুষারের ওপর দিয়ে তিন মাইল হেঁটে হাসপাতালে নিয়ে গিয়েছিল ।  জ্ঞান ফেরার পর জানেট সব শুনে ভীষন থমকে গিয়েছিল ।  ফিসফিস করে বলেছিল :  বেঁচে থাকা কি ভালো ।  আর  .  .  .  আর  প্রাণ কি রহস্যময় নয় ?   দানিয়েল ,  আমি  .  .  .  আমি আপনার মত কারও জন্যে অপেক্ষায় করছিলাম ।  জানেট এর নীলাভ নর্ডিক চোখ আর জাইলোফনিক কন্ঠস্বরে দানিয়েল মুগ্ধ ।  তরুণী জানেট এর সর্বাঙ্গে কী এক মধুময় আবেশ ।  আর সে আবেগ অন্যদের মাঝে ছড়িয়ে দিতে পারঙ্গম সে ।  জানেট সুস্থ হয়ে ওঠার পর তারা  নির্জন পাইনবনের ভিতর একটা কাঠের কেবিনে দু সপ্তাহ ছিল  ।  চৌদ্দটা দিন গভীর প্রেমে মগ্ন হয়েছিল তারা ।   
সুইজারল্যান্ডেই বিয়েটা সেরে  ইউ এস ফিরল তারা  .  .  . 
আলেকজান্ডার জ্যাকব কী যেন বলছেন ।  দানিয়েল   কান পাতে ।   .  .  .  আমি ছিলাম ডিফেন্স কনট্রাক্টর ।  মার্কিন সিনেটরদের ঘুষ দিতাম  রিটার্ড মার্শাল এর ওয়েপন কেনার জন্য ।  বলে চুপ করে থাকেন আলেকজান্ডার জ্যাকব ।  একটু পরে বললেন ,  তোমার প্রভাবেই সম্ভবত জানেট আমাকে  “ রিচার্ড মার্শাল ”  - এর চাকরি ছেড়ে দিয়ে পেনসিলভানিয়ায় জমি কিনে খামার করতে চাপ দিয়েছিল ।  ওর কথা আমি শুনিনি ।  কেন ?  ওই ক্ষমতার কেন্দ্রে থাকার নেশা ।  মাসে দু - একবার হোয়াইট হাউজে প্রেসিডেন্টের সঙ্গে ডিনার ,  ঘন ঘন পেন্টাগনে সামরিক কর্মকর্তাদের সঙ্গে মিটিং ,  সিনেটরদের জমকালো পার্টি ।  ক্ষমতার শীর্ষে পৌঁছোনো আমার জীবনের লক্ষ ছিল ।  আমার জন্ম নিউ ইয়র্কের এক দরিদ্র পরিবারে ।  রেলওয়েতে চাকরি করতেন আমার বাবা; যখন কলেজে পড়ি ,  হঠাৎ বাবা মারা যান ,  বছর না ঘুরতেই মা আবার বিয়ে করেন; আমাকে বাড়ি থেকে চলে যেতে বলেন ।  নিরাপদ আশ্রয় থেকে বিচ্ছিন্ন হয়ে রাতারাতি  নিউ ইয়র্ক শহরের হোমলেস দের কাতারে নেমে গেলাম ।  শীতের রাতে গরম কাপড় পাইনি ,  বছরের পর বছর একবেলা খেয়ে কাটিয়েছি ।  তিক্ত  জীবন সংগ্রাম কাকে বলে আমি জানি ।  জীবনে যাতে তিক্ততার মুখোমুখি না হতে হয় সেজন্য   ক্ষমতার শীর্ষে পৌঁছোনো আমার জীবনের লক্ষ ছিল ।  কী করে যে পড়ালেখা শেষ করেছি তা আমিই জানি ।  পড়ালেখার পাশাপাশি এমন কোনও কাজ নেই করিনি ।  পড়াশোনা শেষ করে ফেডারেল কার্টিজ কোম্পানীতে জয়েন করি ।    “ রিটার্ড মার্শাল ”  এ জয়েন করি আরও অনেক পরে ।  সেই বয়েসে মার্কিন যুক্তরাষ্ট্রের বাইরে কী হচ্ছে না হচ্ছে সেসব নিয়ে মাথা ঘামাতাম না ।  মার্কিন যুক্তরাষ্ট্রকেই মনে করতাম পৃথিবী ।   “ রিটার্ড মার্শাল ”  অস্ত্র তৈরি করে; সে অস্ত্র মার্কিন সরকার কেনে; যুদ্ধ না বাধালে অস্ত্র বিক্রি সম্ভব না ,  আমার বেতন জুটবে না  - এতসব তখন ভাবিনি  .  .  . 
বলে আলেকজান্ডার জ্যাকব চুপ করে থাকেন  ।  
মনে হয় ঘুমিয়ে পড়েছেন ।   দানিয়েল  বৃদ্ধের তামাটে মুখের দিকে তাকিয়ে থাকে ।  বিলের মুখের সঙ্গে মিল আছে মুখটার ।  স্যাম বিল ।  দানিয়েল এটহ্যান এর ছোটবেলার বন্ধু ।  ছোটবেলায় বোঝা যায় না বড় হয়ে কে কবি হবে আর কে সৈন্য হবে ।  গিটার বাজিয়ে  চমৎকার গান করত বিল ।  বিশেষ করে বব ডিলানের যুদ্ধবিরোধী গান মাস্টার্স অভ ওয়র  .  .  . 
 Come you masters of war
You that build all the guns
You that build the death planes
You that build all the bombs
You that hide behind walls
You that hide behind desks
I just want you to know
I can see through your masks . 
 তার পরও সৈনিকের জীবন বেছে নিল বিল ।  জয়েন করল ইউএস মিলিটারিকে  ।  বিল এর বাবা ভিয়েতনামের যুদ্ধে পঙ্গু; বিল নিহত আফগানিস্তানে ।  অ্যাপাচে এ এইচ ১ হেলিকপ্টার পাইলট ছিল ।  তালিবান লকেট লাঞ্চার আঘাতে গুঁড়িয়ে গিয়েছিল সেটি ।  আলেকজান্ডার জ্যাকবএর তামাটে মুখের সঙ্গে বিল এর মুখের অদ্ভুত মিল ।   ঘুমন্ত কিংবা মৃত লোকটা  দিকে তাকিয়ে আছে দানিয়েল   .  .  .  লোকটা খুনিদের একজন ।  খোদ মার্কিন যুক্তরাষ্ট্রই খুনি; মহাকালের কাছে অপরাধী ।   ( কথাটা দানিয়েলের মা বলতেন ,  ভদ্র মহিলা একজন কবি  .  .  .  )  আলেকজান্ডার জ্যাকব খুনিদের একজন ।  
বৃদ্ধের ঘুম ভাঙছে না ।  বেঁচে আছেন তো ?  নাকি কনফেসন শেষ বলে চলে গেছেন ?  আমার অপেক্ষায় ছিলেন বৃদ্ধ ?   দানিয়েল  কাঁধ ঝাঁকালো ।  তারপর উঠে দাঁড়ায় ।  ধীরে ধীরে ঘর ছেড়ে বেরিয়ে আসে  ।  বৃদ্ধের জীবনকাহিনী শোনার ধৈর্য্য নেই তার ।   তিনি কী বলবেন তা  দানিয়েল  জানে ।  তার দায়িত্ব শেষ ।  জানেট এখন স্বপ্নে এসে অভিযোগ করে বলবে না :  বাবা হাসপাতালে ।  বাবাকে তুমি দেখতে যাচ্ছো না ।  লোকটা যতই খুনি হোক ।  মৃত্যুপথ যাত্রী ।  একবার গেলেও তো পার  .  .  . এজন্যই আজ হাসপাতালে আসা ।   দানিয়েলের মা কবি রবার্টা অ্যালিসন; তিনিই আজ জোর করে ছেলেকে হাসপাতালে পাঠালেন; কবি বলেই মহিলা হয়তো অসম্ভব সংবেদনশীল ,   ছেলের  স্বপ্নে এসে অভিযোগ করে মৃত পুত্রবধূ জানেট  ।  জীবনে এ এক শিহরণ জাগানো  ঘটনা ।  
হাসপাতালের বাইরে শেষ বিকেল ঝলমল করছিল ।   ট্যাক্সি নিল দানিয়েল  ।  মা আর ছেলের গাড়ি নেই - কোনওকালেই ছিল না; দুজনেই পাবলিক ট্রান্সপোর্ট ব্যবহার করে ,  দুজনেই নিরামিশাষী ,  দুজনেই ব্যাতিক্রমী আমেরিকান ।  দানিয়েলের বাবা চাকরি করতেন পোস্টাল ডিপার্টমেন্টে ।   স্বামীর মৃত্যুর পর দানিয়েলের  বিধবা মা আর বিয়ে করেনি ।   .  .  .  তখন কী বললেন জানেট এর বাবা ?  যখন কলেজে পড়ি ,  হঠাৎ বাবা মারা যান ,  বছর না ঘুরতেই মা আবার বিয়ে করেন; আমাকে বাড়ি থেকে চলে যেতে বলেন ।   এই জবানবন্দিতে একজনের অস্ত্রব্যবসায়ী হয়ে ওঠার ইঙ্গিত রয়েছে কি ?  দানিয়েল ভাবল ।    .  .  .  না ,  দানিয়েলের বিধবা  মা কবি রবার্টা অ্যালিসন  স্বামীর মৃত্যুর পর আর বিয়ে করেনি ।  কলেজের শিক্ষকতা আর কয়েক হাজার বইয়ের ভিড়ে  জীবনের এক কঠিন তাড়নাকে ভুলে ছিলেন - যাকে বলে সেক্স; যা  চিন্তাশীল মানুষের জন্য এড়িয়ে চলা কঠিন নয়  .  .  .  একমাত্র ছেলেকে শৈশব থেকেই কাব্যমূখি করে গড়ে তুলেছেন কবি ।  তার প্রিয় কবিদের একজন র‌্যালফ ওয়ালডো এমারসন ।   যিনি বলেছিলেন : চিলড্রেন আর অল ফরেনার্স ।   কেন বলেছিলেন ?  দানিয়েল  দীর্ঘশ্বাস ফেলে ।  এখন খাবার টেবিলে বসে মার সঙ্গে শিল্পসাহিত্য নিয়ে কত কথা হয় ।  অস্ত্রব্যবসায়ীর মেয়ে জানেট এর সঙ্গে বিয়ে হোক মা তা চাননি  .  .  .  মা বলে  .  .  . মানুষকে দেখতে শিখতে হবে ।  আলেকজান্ডার জ্যাকবরা দেখতে পায় না বলেই মারণাস্ত্রের ব্যবসা করে  .  .  .  দেবদূতের খুনি হয়ে ওঠে !  এশিয়ার বুদ্ধ দেখতে চাইলেন বলে প্যালেস ত্যাগ করলেন ।  আজও তাঁর কথা আমরা শ্রদ্ধাভরে স্মরণ করছি ।   ( কবি রবার্টা অ্যালিসন এশিয়াকে বলেন বুদ্ধের মহাদেশ !  )   .  .  . মায়ের কথাগুলির সঙ্গে দানিয়েল ও একমত  .  .  .  তবে  - জানেট তাকে গ্রাস করছিল; যে কারণে জানেট এর সঙ্গে বিয়ের পর মায়ের সঙ্গে দূরত্ব বেড়েছিল ।    দু - বছর আগে এক সড়ক দূর্ঘটনায় জানেট নিহত হলে মা আবার ছেলের  জীবনে ফিরে আসেন ।  ট্রেনটন শহরে ছেলের সঙ্গেই থাকেন কবি রবার্টা অ্যালিসন  ।  তিনিও ব্রেস্ট ক্যান্সারের রোগী - ট্রিটমেন্ট চলছে ।  
কবি রবার্টা অ্যালিসন এখন অবসর জীবন যাপন করছেন  ।   জাপানি কবি সাকাকি নানাও এর জীবনদর্শনের ওপর বই লিখছেন  ।  সে বইয়ের নাম :   ‘ দি অ্যালকেমি অভ অ্যাওয়ারনেস ’ ; সাকাকি নানাও যুদ্ধ বিরোধী ও পরিবেশবাদী কবি হিসেবে বিশ্বময় সমাদৃত  ।  তাঁর কবিতায় প্রাচীন ভারতে উপনিষদের শান্তির বাণী ধ্বনিত হয় ।  কবি সাকাকি নানাও  এর কবিতাগুলির রচনাশৈলী  প্রবন্ধের মতন ।  তাঁর একটি কবিতা পাঠ করা যাক - 
 ENVIRONMENTAL CASE :  NUCLEAR POWER PLANTS
AND EARTHQUAKES IN JAPAN
 Fifteen nuclear power plants north of Kyoto ,  I visit there
     many times
I stay at Shingon or Zen temples that are anti - nuke . 
Mostly Japanese Buddhists very conservative ,  they never
     talk about nuclear power issue
but the monks at those temples shout ,   " no nukes ,  no nukes !  " 
Kyoto is so close to the plants ,  only 100 miles
and wind always blowing :  Kyoto to Osaka to Kobe
Because of wind course if something happens millions of
     people must die . 
Already the government thinks 5 million will die if some - 
     thing happens to a power plant .  Like an earthquake . 
 আজও কবিতা লেখেন কবি রবার্টা অ্যালিসন  ।  অনেকে মনে করেন কবি রবার্টা অ্যালিসন এর কবিতার ওপর  জাপানি কবি সাকাকি নানাও এর  প্রভাব রয়েছে ।  তবে এই প্রভাবের বিষয়টি বড় নয় ,  বড় হল কবি রবার্টা অ্যালিসন এর প্রত্যয় ।  পরিশেষে কবি রবার্টা অ্যালিসন - এর  সা¤প্রতিক লেখা একটি কবিতার খসড়া পাঠ করা যাক  - 
 এরা দেখতে পায় না বলেই 
মারণাস্ত্রের ব্যবসা করে
ধনী ও সুখি হতে চায় । 
এরা দেখতে পায় না -  
এশিয়ার পাহাড়ি দেশের আঙ্গিনায়
খেলা করে সফেদ শিশুরা; এরা প্রত্যেকেই 
দেবদূত  -  র‌্যালফ ওয়ালডো এমারসন যেমনটা বলেছেন ।  
এরপরও  আফগানিস্তানের ধূসর আকাশে একটি 
অ্যাপাচে এ এইচ ১ হেলিকপ্টার উড়ছে । 
তোমাদের কি জানা আছে -  এ জি এম  - ১১৪ হেলফায়ার কে বলা হয় 
হেলিকপ্টার - লঞ্চড ফায়ার - অ্যান্ড - ফরগেট ওয়েপন ।  
লেজার গাইডেন্স সিসটেমে এটি নিয়ন্ত্রিত হয়  । 
এটি গিয়ে এশিয়ার পাহাড়ি দেশের আঙ্গিনায় দেবদূত খুন করে;
দৃশ্যটি অত্যন্ত মর্মান্তিক !  
আর দৃশ্যটি অত্যন্ত মর্মান্তিক বলেই 
আজ চিৎকার করে প্রশ্ন তোলো - কারা ঐ হেলিকপ্টার এর মালিক ?   
এবং কি তাদের প্রকৃত উদ্দেশ্য ?  কেন তারা হত্যাযজ্ঞে মেতে উঠেছে 
এবং সাকাকি নানাও মনে করতেন এ সমস্ত প্রশ্ন তোলা অত্যন্ত জরুরি  .  .  . 
তিনি আরও মনে করতেন ,  বিশ্বজুড়ে অস্ত্রব্যবসায়ীরা দেখতে পায় না বলেই 
মারণাস্ত্রের ব্যবসা করে
দেবদূতের খুনি হয়ে ওঠে ! 
 উৎসর্গ :  সাদা কালো এবং ধূসর 


                    




গল্প :  নীলকন্ঠী পাখি রহস্য



                        গতবছর যশোরের একটি পুরনো জমিদার বাড়িতে আমার  বিচিত্র এবং রহস্যময় অভিজ্ঞতা হয়েছিল ।  সত্যি বলতে কী - আজও আমি  সেই রহস্যময় অভিজ্ঞতার কোনও যথাযথ ব্যাখ্যা পাইনি ।  ঘটনাটি এই রকম  .  .  .  . আমি দীর্ঘকাল আগে পুরাতত্ত্ব বিষয়ে অনুসন্ধানে ব্রতী হয়েছি  ।  বাংলাদেশের আনাচে - কানাচে পুরনো সব দর - দালানে যেমন হন্যে হয়ে ঘুরে বেড়াই ,  তেমনি পুরাতত্ত্বর ওপর বই কিংবা নথিপত্রও সংগ্রহ করি ।  পুরাতত্ত্বর ওপর বই কিংবা নথিপত্র সংগ্রহ করতে গিয়ে ওই রহস্যময় ঘটনার সূত্রপাত ।  খুলে বলি ।   .  .  .  হিরন্ময় রায় নামে একজন সৌখিন প্রতœতত্ত্ববিদের  লেখা প্রায়ই পত্রিকায় চোখে পড়ে ।  সৌখীন বললাম এই কারণে যে পেশাগত জীবনে হিরন্ময় রায়  সোনালী ব্যাঙ্কের চাকরি করেন ।  তবে পুরাতত্ত্ব সংক্রান্ত ভদ্রলোকের প্রতিটি লেখাই  অত্যন্ত জ্ঞানগর্ভ  ।  
গতবছর মাঝামাঝি পত্রিকা মারফত জানতে পারলাম  হিরন্ময় রায়  মারা গিয়েছেন ।  এক প্রজ্ঞাবান লেখককে হারিয়ে গভীর  শোক উপলব্দি করলাম ।  কখনও আমাদের দেখা না -  হলেও আমারা ছিলাম অভিন্ন গোত্রের লোক ।  পত্রিকা পড়ে  আরও জানতে পারলাম যে হিরন্ময় রায় - এর পরিবার  জমিজমা বিক্রি করে বিলেত পাড়ি দেবেন  ( পরে জেনেছি হিরন্ময় রায় - এর পরিবারের একটি শাখা লন্ডন শহরে বাস করে )  লোকমুখে জানতে পারলাম জমিজমা ছাড়াও   হিরন্ময় রায়ের পরিবার হিরন্ময় রায়ের ব্যক্তিগত বইপত্রও  বিক্রি করে দেওয়ার সিদ্ধান্ত নিয়েছেন ।  খোঁজখবর করে কাল বিলম্ব না - করে রায়ের বাজারে একটি প্রকান্ড পুরনো বাড়িতে হাজির হলাম ।  এবং পুরাতত্ত্বের বইয়ে ঠাসা ছ ’ টি আলমারী তারা যে দাম চাইলেন সেই দামেই কিনে ফেললাম ।  
হাতে যেন সাতরাজার ধন পেলাম  ।  আমার শরীর কাঁপছিল ।  হিরন্ময় রায় - এর সংগ্রহে ভারতীয় উপমহাদেশের ইতিহাস ও পুরাতত্ত্ব সংক্রান্ত  বাংলা - ইংরেজি অনেক দূর্লভ গ্রন্থ ,  নথিপত্র ,  দলিলপত্রাদির অনুলিপিও ছিল ।  ১৯০২ সালের ফেব্রুয়ারি মাসে  ভারতের তৎকালীন গর্ভনর জেনারেল লর্ড কার্জন মালদহ পরিদর্শ করতে গিয়েছিলেন ।  সে সময় বিখ্যাত  ‘ মেমোরিজ অভ গৌড় অ্যান্ড পান্ডুয়া ’  বইটির  লেখক খান সাহেব আবিদ আলী খান লর্ড কার্জন  তাঁর  বইটি টাইপ করে একটি কপি  দিয়েছিলেন ।   সেটির একটি অনুলিপি রয়েছে ।  রয়েছে মির্জ নাথান -  এর বাহরীস্থান -  ই -  গায়বী; এবং মুন্সী রহমান আলী তায়েশ -  এর  ‘ তাওয়ারিখে ঢাকা '  - র প্রথম ফারসি সংস্করণ ।  আরও রয়েছে ১৯১২ সালে এলাহাবাদ থেকে প্রকাশিত বি . সি অ্যালান এর  ‘ ইস্টার্ণ বেঙ্গল ডিস্ট্রিক গেজেটিয়ারর্স ,  ঢাকা ’  - র প্রথম সংস্করণ ।  
অনেকটা আকস্মিক ভাবেই বইপত্রের ভিতরে একটি পুরাতন ডায়েরি পেয়ে যাই ।   লেখক অবনী রায়চৌধুরী; ইনি হিরন্ময় রায় - এর এক উর্ধ্বতন পূর্বপুরুষ ।   ( বুঝতে পারলাম কোনও এক অজ্ঞাত কারণে হিরন্ময় রায় তার মূল পারিবারিক উপাধি থেকে  ‘ চৌধুরী ’  শব্দটি  ছাঁটাই করে ফেলেছেন ।  )  ডায়েরির কয়েক পাতা  পড়ে আমার   মনে হল  অবনী রায়চৌধুরী একজন বিদ্যানুরাগী  ও স্বশিক্ষিত মানুষ ছিলেন ।   ডায়েরির কাগজ  হলদে হয়ে গেছে ।   সবুজ কালিতে বাঁকানো অক্ষরে লেখা ।  তবে ডায়েরিটি মূল লেখার প্রতিলিপি কিনা তা বোঝা গেল না ।   মাঝে মাঝে কয়েকটি শব্দ অস্পস্ট ,  কয়েকটি পাতা ছেঁড়া ।  ভাষার ধরন দেখে  মনে হল ডায়েরিটি উনিশ শতকের মাঝামাঝি সময়ে লেখা ।  হ্যাঁ ,  তাই ।  পিছনে ছোট্ট করে লেখা রয়েছে :  বাংলা ১২৬২সন  ।  হিসেব করে দেখলাম ১৮৫৫ সনে লেখা ।  এ রকম আবিস্কারে বিপুল পুলক বোধ করলাম ।  ডায়েরিতে অবনী রায়চৌধুরী তাঁর বাল্যস্মৃতি ও যৌবনের ইতিবৃত্ত লিখলেও ঐতিহাসিক উপাদান আছে ।  ভাষাও ঝরঝরে ভাষা ।  ১৮৩৫ সালের কলকাতা শহর দেখার অভিজ্ঞতার কথা  রয়েছে ।  রয়েছে আত্মচিন্তা ।  অবনী রায়চৌধুরী  ছিলেন উপনিষদের দর্শনে আচ্ছন্ন ।  শেষ জীবনে অবনী রায়চৌধুরী  তাঁর দিদিমা রাসসুন্দরী দাসীর  চিকিৎসা উদ্দেশে কলকাতায় চলে গিয়েছিলেন ।  পূর্ববঙ্গে আর ফিরে আসেন নি ।  সে যাই হোক ।  ডায়েরির এক জায়গায় আমার চোখ আটকে গেল ।  অবনী রায়চৌধুরী লিখেছেন  .  .  .  রায়চৌধুরীদের বংশের প্রতিষ্ঠাতা পুরুষের নাম হইল রামনারায়ণ রায়চৌধুরী; ইনি অষ্টাদশ শতকের শেষার্ধে যশোহরের রামনগর  পরগনায় জমিদারী তালুক লাভ করিয়া রায়তদের কাছ হইতে কর আদায় করত এক ভাগ নিজে রাখিয়া এবং নয় ভাগ ইংরাজদিগকে রাজস্ব প্রদান করিতেন ।  এইরূপে রামনারায়ণ রায়চৌধুরী উনবিংশ শতাব্দীর প্রথমার্ধে ইংরাজদিগের আস্থাভাজন হইয়া  ‘ রায়বাহাদুর ’  খেতাব অর্জন করিয়া লইলেন ।  কালক্রমে তাহার প্রভূত ধন হস্তগত হইল । ইহার কারণ এই যে  রামনারায়ণ রায়চৌধুরীর  স্বভাব ছিল কঞ্জুস  প্রকৃতির ।  প্রত্যহ উপাসনালয়ে দানধ্যান করিলেও তাহার চরিত্রে জামদারীসুলভ  বিলাস - ব্যসনের কোনরূও লক্ষণই ছিল না ।   ধন লইয়া রামনারায়ণ রায়চৌধুরী  যথেচ্ছ করিতেন না ।  অবশ্য রামনারায়ণ রায়চৌধুরী নীলকন্ঠী পাখি অতিশয় পছন্দ করিতেন ।  তিনি নীলকন্ঠী পাখি  পুষিতেন ।  রামনগরস্থ জমিদারবাড়ির আঙিনায় অলিন্দে কিংবা  ছাদে  নীলকন্ঠী পাখি ডাকাডাকি করিত ।  আমার  দিদিমা রাসসুন্দরী দাসীর কাছে শুনিয়াছি রামনারায়ণ রায়চৌধুরী নীলকন্ঠী এবং তাহার ধন যক্ষের ন্যয় আগলাইয়া রাখিতে অত্যন্ত বিচলিত হইয়া উঠিয়াছিলেন ।  অনন্তর বিভূতি দেখাইয়া নাগবসু নামক প্রাগজ্যোতিষপুরের  এক  তান্ত্রিক সন্ন্যাসী রামনারায়ণ রায়চৌধুরীর আস্থা ভাজন হইয়া উঠিয়াছিল ।  নাগবসু   রামনারায়ণ রায়চৌধুরী রায়চৌধুরী কে এই বলিয়া  আশ্বাস দিয়াছিল যে যুগ যুগ ধরিয়া তাহার ধন  জমিদারবাটিতে গোপন কুঠিরে লুক্কায়িত থাকিবে ।  সে ধন কেহই  হরণ করিতে পারিবে না ।  ধন তাহার মন্ত্রসিদ্ধ নীলকন্ঠী পক্ষীগণ পাহারা দিবে ।  আমার দিদিমা রাসসুন্দরী দাসীর বিশ্বাস এরূপ -  আজও সে ধন রামনগরের রায়চৌধুরীর ভিটায় লুকাইয়া আছে ।  রায়চৌধুরীদের  ধন অক্ষুন্নই রহিয়াছে এবং তাহা নীলকন্ঠী যক্ষীপাখি আগলাইয়া রাখিয়াছে ।    তবে আজ আমি এক গুপ্তকথা প্রকাশ করিব ।  আমরা কেহ কেহ সাত রাজার ধন অনুসন্ধানে ব্যগ্র হইয়া উঠিয়াছিলাম ।  অবশেষে  হেমন্তের একদিন  অপরাহ্নবেলায় একতলার একটি নিভৃত কক্ষের একটি তামার কলসী  .  .  . এরপর ডায়েরির পৃষ্ঠা ছেঁড়া  .  .  . আশ্চর্য !  পৃষ্ঠা কে ছিঁড়ল ?  অবাক কান্ড তো ।  কার হাতে পড়ল পরের পৃষ্ঠাগুলি ?  এসব প্রশ্নে আচ্ছন্ন হয়ে উঠলাম ।  কিন্তু মনে একটা ক্ষীণ সন্দেহ  জেগে রইল ।  রামনারায়ণ রায়চৌধুরীর সাত রাজার ধন কি সত্যিই আছে ?  নাকি শ্রেফ মিথ ?  কল্প - কাহিনী ?  
আমি কৌতূহলী হয়ে উঠলাম ।  অবনী রায়চৌধুরী সুলেখক ।  জমিদার বাড়ির চিত্তাকর্ষক বর্ণনা দিয়েছেন ।  অবনী রায়চৌধুরী  দীর্ঘজীবি ছিলেন ।  ১৯০৯ সালের কথাও লিখেছেন ।   কুড়ি শতকের গোড়ায় রায়চৌধুরী পরিবারটি কলকাতায় চলে যায় ।  পরিবারের আরেকটি শাখা ইংল্যান্ড স্থায়ী হয় ।  ভাবলাম এত বিশাল বাড়ি যখন তখন নিজের চোখে একবার দেখা দরকার ।  তাছাড়া জমিদার বাড়িটি  প্রতœতাত্ত্বিক নিদর্শন ।  রক্ষণাবেক্ষণ করাও তো  দরকার ।  
পুরাতত্ত্ব অধিদপ্তরের সঙ্গে যোগাযোগ করে অনুমতি নিলাম ।  সরেজমিনে জরিপ করে অধিদপ্তরে প্রাথমিক প্রতিবেদন জমা দেব ।   ( এ ধরনের কাজ আমি এর আগেও স্ব - উদ্যেগে করেছি  )   .  .  .  আর রামনারায়ণ রায়চৌধুরীর গুপ্তধনের খোঁজও  নেব ।   
অবনী রায়চৌধুরীর লেখায়  রামনারায়ণ রায়চৌধুরীর  জমিদারবাড়িটি যশোহর জেলার রামনগর - এ বলে উল্লেখ করেছেন ।  জায়গাটা এখন যশোর সদর উপজেলার দক্ষিণে ।    যশোর থেকে সরাসরি রামনগর  যাওয়ার উপায় আছে ।  আবার  যশোর থেকে  পুব দিকে রেলপথে রূপদিয়া হয়েও যাওয়া যায় ।   
ভোর বেলা রূপদিয়া রেলস্টেশনে নামলাম ।  তারপর লোকাল বাসে চেপে সকাল নটার মধ্যেই   রামনগর পৌঁছলাম ।  বাস স্টেশন লাগোয়া বাজার ।  বাজারে চায়ের দোকানে বসে চা খেতে খেতে স্থানীয় লোকজনের সঙ্গে কথা বলে জানা গেল তারা  রামনারায়ণ রায়চৌধুরীর জমিদার বাড়ির নাম জানে বটে  তবে বাড়িটি পরিত্যক্ত হওয়ায়  ওদিকে বড় একটা ঘেঁষে না ।  তারা বলল জমিদারবাড়ির অবস্থান গাউস দীঘির দক্ষিণের একটি গভীর জঙ্গলের  ভিতরে ।  আমার যদ্দূর মনে পড়ে পারস্যের সুফিসাধক  গাজী গাউস বলখী  ১৫৮৩ খ্রিস্টাব্দে  সুবেদার শাহবাজ খানের আমলে বঙ্গে এসেছিলেন ।  গাউস দীঘি তাঁরই নামে বলে মনে হল ।  যদিও আমি নিশ্চিত নই ।  কেননা ,  ওই একই নামে একটি পুরনো দরগা রয়েছে দিনাজপুরের হাকিমপুর উপজেলায় ।   
যা হোক ।  গাউস দীঘি অবধি যাওয়ার জন্য একজন স্থানীয় লোক পাওয়া গেল ।  লোকটার নাম নূর আলী ।  মধ্যবয়েসি  ।  রিকশা চালায় ।  তবে কোত্থেকে একটা ভ্যান জোগাড় করে আনল ।  
আমি পা ঝুলিয়ে ভ্যানে বসলাম ।   ভাঙাচোরা সরু পিচের রাস্তা ।  দুপাশে খেঁজুর , হিজল আর বাবলা গাছ ।  একপাশে  খাল ।  তারপর দিগন্ত অবধি পাকা ধানের  ক্ষেত ।  
প্যাডেল মারতে মারতে নূর আলী  বলল ,  আরও কারা যেন জমিদারবাড়ির খোঁজ করছিল ।  লোকগুলো দেখতে উঁচা লম্বা ।  দুইজন ফরসা ।  আর একজন কাইলা ।  তাদের  শরীরে বিদেশি সুগন্ধ ।   কথাটার মানে ঠিক বুঝলাম না ।  রামনগরে এসে কে জমিদার বাড়ির খোঁজ করতে পারে ?  ভেবে পেলাম না ।   বেলা দশটার মধ্যেই গাউস দীঘির   দক্ষিণ পাড়ে পৌঁছে গেলাম  ।  ঘন গাছগাছালি ছাওয়া টলটলে কালো জলের নির্জন দীঘি দেখে মুগ্ধ হলাম ।   নূর আলীকে দুশো টাকা দিয়ে বিদায় করলাম ।   
চারপাশে দেখতে দেখতে  হাঁটছি  ।  হাতে ছোট্ট ব্যাগ ।  ব্যাগের ভিতর ল্যাপটপ আর কিছু জামাকাপড় ।  অবনী রায়চৌধুরীর  ডায়েরির একটা ফটোকপি ।  চারিদিকে অশোক ,  অর্জুন আর কাটবাদাম গাছের জঙ্গল  ।  ফিকে বেগুনি রঙের বিছুটি ফুল ফুটে রয়েছে ।   সুন্দর ফুল ,  তবে বিছুটি গাছের গায়ে এক ধরণের শুঁয়ো পোকা থাকে ।  শরীরে লাগলে চুলকাবে ।  ঝিঁঝি ডাকছি ।  একটি নাগেশ্বর গাছের ডালে লেজ ঝুলিয়ে  বসে একটা বাঁদর ।      নূর আলী আমাকে জমিদার বাড়ির সঠিক অবস্থান জানায়নি বা জানাতে পারেনি ।  স্থানীয় লোকজন কাছে পুরনো জমিদার বাড়ির অবস্থান গাউস দীঘির দক্ষিণের গভীর জঙ্গলের ভিতর ।  যা হোক ।  হাঁটছি ।   বাঁ পাশে   কৈতা বাঁশের ঘন ঝাড় ।  তার ভিতরে একটা  টিস্যু পেপারের বক্স পড়ে থাকতে দেখলাম ।  ব্র্যান্ডের নাম লেখা :  লোটাস ।  তার মানে বক্সটা বিদেশি ।  এখানে কে বিদেশি ব্র্যান্ডের  টিস্যু পেপারের বক্স ।   টের পেলাম রহস্য একটা ঘনীভূত হয়ে উঠছে ।   
হোপা  ( এক ধরণের ফার্ন )  আর বুনো  কুশা ঘাস মারিয়ে আরও কিছুক্ষণ বুনোপথে হাঁটার পর কুরচি লতায় ঢাকা মূল ফটকটি দেখতে পেয়ে উল্লসিত হয়ে উঠলাম । আমার গলায় ঝুলছে ১০ . ১ মেগাপিক্সেলের একটি স্যামসং এন ভি টেন ডিজিটাল ক্যামেরা ।  ঝটপট প্রবেশদ্বারের বেশ ক ’ টা ছবি তুলে নিলাম ।   খিলান দেওয়া  মূল ফটকটি বেশ উঁচু  এবং চওড়া ।  এখানে ওখানে অবশ্য ইটে খসে পড়েছে ,   গজিয়েছে বটের ঝুড়ি ।   মূল ফটকটির ওপাশে ইটের তৈরি বিশাল একটি গলিপথ ।  তারপর একটি দেউড়ি ।  দেউড়ি পেরিয়ে রোদ ঝলমলে খোলা চত্ত্বরে চলে এলাম ।  ইটবিছানো বেশ বড় চত্ত্বর ।  এখানে ওখানে ফাটল ।   ঘাস জন্মেছে ।  একপাশে  একটি কুয়া ।  
চত্ত্বর ঘিরে দোতলা দালান ।  তবে দোতালার বারান্দায় অর্ধচন্দ্রাকৃতির খিলান দেখে অবাক হলাম ।   দূর্গটি মুসলিম আমলে  নির্মিত মনে হল ।  রামনারায়ণ রায়চৌধুরী মনে হয়  দূর্গ করে নিয়েছেন;  তারপর Renovate করেছেন ?  সুফি গাজী গাউস বলখীর চিল্লাখানা গাউস দীঘির আশেপাশে   কোথাও হবে ।  বাংলায় সুলতানী  অনেক সুফিসাধক সুলতানদের সঙ্গে কাঁধে কাঁধ মিলিয়ে হিন্দু ভূস্বামীদের বিরুদ্ধে যুদ্ধ করতেন  ।  এখানে একটি দূর্গ গড়ে ওঠাই স্বাভাবিক ।   সিঁড়ি বেয়ে দোতলার উঠে এলাম ।  দোতলায় টানা বারান্দায় পূর্বাহ্নের রোদ ।  জাফরিকাটা রেলিং ।   দোতলার বারান্দা ধরে হাঁটছি ।  এক পাশে অনেকগুলি  কক্ষ ।  সবকটাই তালাবন্ধ ।  তালায় জং ধরে গেছে ।  প্রতিটি কক্ষে ঢোকার সময় পাব কিনা জানি না ।  বারান্দায় অজস্র পাখির খাঁচা দেখে অবাক হলাম ।  বাঁশের তৈরি খাঁচা ।  পুরনো বলে মনে হল না ।  তবে পাখি নেই ।  দরজা খোলা ।  হঠাৎ খাক !  কাক !  কাক !  শব্দে চমকে উঠলাম ।  তাকিয়ে দেখি রেলিংয়ের ওপর একটি   নীলকন্ঠ পাখি বসে ।  ওই পাখিটাই ডাকছে খাক কাক কাক শব্দে  ।  পাখিটার বাদামী পিঠ গাঢ় নীল আর আকাশী রঙের ডানা ।  পাখিটা নীলকন্ঠী নামেও পরিচিত ।  ইংরেজি -  ইন্ডিয়ান রোলার ।  জমিদারবাড়িতে পৌঁছেই একটা নীলকন্ঠ পাখি দেখে অবাক হলাম ।  মনে পড়ে গেল ডায়েরিতে অবনী রায়চৌধুরী লিখেছেন :   .  .  .  অবশ্য রামনারায়ণ রায়চৌধুরী নীলকন্ঠী পাখি অতিশয় পছন্দ করিতেন ।  তিনি নীলকন্ঠী পাখি  পুষিতেন ।  রামনগরস্থ জমিদারবাড়ির আঙিনায় অলিন্দে কিংবা  ছাদে  নীলকন্ঠী পাখি ডাকাডাকি করিত ।   .  .  .  নীলকন্ঠী উড়াল দিল ।   হাঁটতে হাঁটতে  বারান্দার শেষ মাথায় এলাম ।  রোদ ঝলমলে গাউস দীঘির টলটলে পানি  চোখে পড়ল  ।  এ পাশটায় পুরনো শান - বাঁধানো ঘাট ।  সিঁড়ি নেমে গেছে দীঘির  ।  সিঁড়ির শেষ ধাপে পানির কাছে হাতে ছিপ  কে যেন বসে আছে ।  গায়ের রং শ্যামলা ।  শীর্ণ দেহ ।  পরনে ধূতি ,  খালি গা ,  গায়ে অবশ্য ঘিয়ে রঙের একটা উড়নি রয়েছে ।  মাঝবয়েসি লোকটা  ।  কে লোকটা ।  রামনগরের ওরা বলেছিল জমিদার বাড়ি বিরান ভিটা ।   মানে পরিত্যক্ত ।  তাহলে কে মাছ ধরছে ?  
এ দিককার ভাঙা সিঁড়ি দিয়ে সাবধানে নীচে নেমে এলাম ।  এদিকটায় ঘন গাছের জঙ্গল ।  ডান দিকে একটা বিশাল পেয়ারা গাছ ।  গাছে অনেক পাকা পেয়ারা ধরে আছে ।  তবে একি পেয়ারাও অক্ষত নেই ।  পাখিতে  ঠুকরে খেয়েছে ।  তবে আশেপাশে কোনও পাখি দেখতে পেলাম না ।  কাকও নেই ।  মনে পড়ল গাউস দীঘির কাছে ভ্যান থেকে নামার পর থেকে একটাও কাক চোখে পড়েনি ।  পরিচিত চড়ুই - শালিখও না ।  পা চালিয়ে কদম ,  কড়ুই আর জলপাই গাছের ঘন আচ্ছাদন পেরিয়ে দীঘির ঘাটে পৌঁছলাম ।  
পায়ের শব্দে লোকটা ফিরে তাকাল ।  বিশেষত্বহীন শ্যামলা লম্বাটে  মুখ ,  চোয়াল ভাঙা  গালে খোঁচা খোঁচা পাকা দাড়ি ।    চোখে সহজ সরল দৃষ্টি ।  লোকটা ছিপ ফেলে উঠে দাঁড়াল ।  তারপর হাতজোড়  করে অত্যন্ত বিনয়ের সঙ্গে বলল ,  পেন্নাম হই গো বাবু মশাই ।   
কে আপনি  .  .  . মানে তুমি ?  
আমার নাম বাসু গো বাবুমশায় ।  
বাসু ?  কোথায় থাক ?  এখানেই ?  বলে ঘাটের দিকে তাকালাম ।  সিঁড়ির ওপর একটা ছেঁড়া গামছা ঢাকা পিতলের কড়াই ।  গামছাটা ছেঁড়া বলেই আশ্বিনের ঝলমলে রোদে কয়েকটা ছটফটে সরপুঁটির রুপালি ঝিলিক চোখে পড়ল ।  
বাসু হাত তুলে জমিদারবাড়ি দেখিয়ে বলল ,  এখানেই  থাকি গো বাবুমশায় ।  
এই  শীর্ণ হাড় ঝিরঝিরে লোক কিছুতেই রামনারায়ণ রায়চৌধুরী বংশধর হওয়ার কথা নয় ।  তাই ভাবলাম উটকো লোক হবে ।  বললাম ,  কবে এসেছে এখানে ? 
আমার জন্ম এখানেই বাবুমশায় ।  আমার পূর্বপুরুষ রায়বাহাদুরদের ঠাকুর ছেলেন ।  
রায়বাহাদুর মানে রামনারায়ণ রায়চৌধুরী ? 
আজ্ঞে হ্যাঁ । 
ঠাকুর মানে বাবুর্চি তো ?  
ওই হল ।  
রামনগরের লোকজন আমায় বলল  জমিদার বাড়িতে কেউ থাকে না
মাকিলপক্ষের কেউ থাকেন না বটে ।  তবে আমাদের মতন ছোটনোকের হিসেব গণায় ধরেনি কো । 
অ ।  তা তুমি এ বাড়িতে একাই থাকো ? 
আজ্ঞে হ্যাঁ ।  তিনকূলে আমার  ভগবান ছাড়া কেউই নেই গো বাবুমশাই । 
অ ।  আচ্ছ শোন ,  বাসু  ।  তোমার সঙ্গে দেখা হয়ে ভালোই হল ।  আমি সরকারি লোক ।  এ বাড়িতে ক ’ দিন থেকে জরিপ করব ।  রক্ষণাবেক্ষণ কি করা যায় সেসব সরকারকে বলব ।  
বুঝেছি গো বাবুমশায় । 
তুমি আমার থাকার ব্যবস্থা আর দুটি ভাত রেঁধে দিতে পার ? 
পারব গো বাবুমশায় । 
নিশ্চিন্ত হলাম ।  বাসু দোতলায় একটি কক্ষ পরিস্কার করে দিল ।  কক্ষে বেশ বড় একটি পালঙ্ক; তার ওপর নতুন চাদর বিছিয়ে দিল বাসু ।  কোত্থেকে দুটি বালিশ এনেও  দিল ।  বড় একটি দেরাজ ছাড়াও কক্ষে একটা আবলুশ কাঠের  কালচে টেবিল আর একটি   আরাম কেদারাও রয়েছে ।  
একতলার একটি ঘরে খাওয়া - দাওয়া সারলাম ভাত ,  নিরামিষ আর সরপুঁটি মাছের ঝোল দিয়ে ।  বাসু বোধহয় ডাল - টাল খায় না ।  তবে কোত্থেকে জলপাইরে আচার যোগাড় করে দিল ।  তবে বাসুর রান্নার হাত ভালো ।  
খেতে খেতে বললাম ,  এতবড় বাড়ি বিরান হয়ে গেল ।  ভাবতেই কেমন লাগে ,  তাই না ?  
বিরেন হবি না কেন বাবুমশায় - বলি লোইকজনের উপর কম অত্যাচার করিছেন রায়বাহাদুর মশায় ?  মেইয়েছেলেক ঘর থেকে টানি আনি উঠোনে ছেলের সামনে উদোম করে অপমান করিছেন ,  দুধের শিশুকে মায়ের কোল থেইকে টেইনে ফেলে দিয়েছেন কুয়োত ।   
দীর্ঘশ্বাস ফেললাম ।  এসব নির্মম ইতিবৃত্ত আমার জানা আছে ।  চিরস্থায়ী  বন্দোবস্তর আসল ধকল গেছে বাংলার কৃষকের বুকের ওপর দিয়ে ।   
বাসু বলল ,  বাপ - দাদার মুখত শুনিচি ,  রায়বাহাদুর মশায়ের অর্থের খুব লোভ ছেল ।  শোনা যায়  সেই পাপের ধন বংশধরক খাতি দেন নিকো ।   সে পাপের ধন তিনি কুতায় নুকিয়ে রেইখেছেন ।  
আমার ভুঁরু কুঁচকে ওঠে ।  এ ধরনের মিথ বাংলাদেশে পুরাতন জমিদারবাড়ি প্রসঙ্গে শোনা যায় ।  তবে এর সত্যতা কতদূর কে জানে ।  
খাওয়া সারতে সারতে প্রায় দেড়টা বাজল ।   আর দেরি করলাম না  ।  কাজ শুরু করলাম একতলার ঘরগুলি থেকে ।   বাসুর কাছে চাবি ছিল ।  সেই তালা খুলে দিল ।  একটি ঘর বেছে নিয়ে ছবি তুলে ,   মাপজোখ করে  কাজ শুরু করলাম ।  ডেসক্রিপশন লিখলাম ।  মার্জিনে নিজস্ব মন্তব্য লিখলাম ।   বাসুকে আর দেখতে পেলাম না ।   দক্ষিণ দিকে একটা কক্ষে ঢুকে বেশ অবাক হয়ে গেলাম ।  বেশ বড় কক্ষ ।  দেয়ালে টেরাকোটার নকশা  ।  মুগলযুগে বাংলায় টেরাকোটা তেমন হয়নি ।  এটি প্রধানত   সুলতানী আমলের শিল্প ।  এক দেওয়ালে মুগল স্টাইলে আস্তরের ওপর ফুল ,  পাতা ,  আর জ্যামিতক নকশার কারুকার্য ।  পিউর  মুসলিম আর্ট !   অন্য দেয়ালে অবশ্য পোড়ামাটির ফলকের উপর শ্রীকৃষ্ণের কালীয় দমনের  দৃশ্য অঙ্কিত  ।  এর কি কারণ ?  রামনারায়ণ রায়চৌধুরী এসব অলঙ্করণ পরে করিয়েছিলেন ?  ছবি তুললাম ।  একপাশে দরজা ।  তবে পাল্লা ভেঙে পড়েছে ।  তার মানে ওদিকে আরেকটি ঘর রয়েছে ।  ঘরে আবছা অন্ধকার ।   ভিতরে বেশ কিছু আসবাবপত্র ।  একটি পালঙ্ক  ।  একটি টেবিলের ওপর  চিনামাটির বাটি ,  কাঁচের জগ ,  প্লেট ,   গ্লাস ছাড়াও  বেশ দামী হাতির দাঁতের একটি চিরুনি আর একটা  রূপার  পানদানী দেখলাম  ।  বাসু তাহলে বেশ বিশ্বাসী লোক ।   টেবিলের ওপর ঠিক মাঝখানে চার ফুট উঁচু একটি তামার কলসীর ওপর আমার চোখ আটকে গেল ।  কলসীতে রাধা জল আনার ছবি খোদাই করা ।    চকিতে মনে পড়ে গেল ।  অবনী রায়চৌধুরী লিখেছেন :  তবে আজ আমি এক গুপ্তকথা প্রকাশ করিব ।  আমরা কেহ কেহ সাত রাজার ধন অনুসন্ধানে ব্যগ্র হইয়া উঠিয়াছিলাম ।  অবশেষে  হেমন্তের একদিন  অপরাহ্নবেলায় একতলার একটি নিভৃত কক্ষের একটি তামার কলসী  .  .  .  তামার কলসীটা কতক্ষণ ঠেলাঠেলি করলাম লাভ হল না ।  শূন্যই মনে হল ।  তাছাড়া তামার কলসীটা ঠিক টেবিলের ওপর ।  নীচে তো অমসৃণ নিরেট মেঝে ।  ব্যাপারটা ঠিক বুঝতে পারলাম না ।    
ওপাশে একটি দেরাজ ।  ভিতরে তৈজসপত্র ।  তার পাশে একটি দরজা ।  তার মানে ওদিকেও  আরেকটি ঘর রয়েছে ।  ঘর অন্ধকার ।  টর্চ বের করে আলো ফেললাম ।  তারপর ঘরে ঢুকলাম ।  ঢোকামাত্র  ধূপের গন্ধ পেলাম ।  এই বিষয়টি আমার অভিজ্ঞতার বাইরে ।  পুরনো একটি পরিত্যক্ত বাড়িতে ধূপের গন্ধ কেন ?   প্রথমে ঘরটি  ফাঁকাই  মনে হয়েছিল  ।  না ,   ঠিক ফাঁকা নয় ।  অনেকগুলি পাখির খাঁচা ।  খাঁচাগুলি সবই অটুট ।  একটিও ভেঙে পড়েনি ।  খাঁচার  ভিতরে পাখি - টাখি নেই অবশ্য ।   তবে সবকটা খাঁচার দরজা খোলা ।  অবনী রায়চৌধুরীর ডায়েরি হাতে পাওয়ার পর থেকেই বিস্ময়কর সব ঘটনা ঘটছে ।  কাজেই অবাক আর কী হব ।  টর্চ ঘুরিয়ে চারিদিকে আলো ফেললাম ।  সাদা চুনকাম করা দেয়ালে ফাটল ।  লোনাও  ধরেছে ।  দেয়ালে পরপর তিনটে ছোট বড় কুলুঙ্গী ।  দুটি ছোট কুলুঙ্গীতে পিতলের প্রদীপ ।  আর মাঝখানে বড় কুলুঙ্গীতে ছোট্ট একটি দেবীমূর্তি ।  দেখেই চিনতে পারলাম ।   শক্তিদেবী কামাখ্যা ।  মনে পড়ে গেল ।  অবনী রায়চৌধুরী লিখেছেন ,   .  .  .  অনন্তর বিভূতি দেখাইয়া নাগবসু নামক প্রাগজ্যোতিষপুরের  এক  তান্ত্রিক সন্ন্যাসী রামনারায়ণ রায়চৌধুরীর আস্থা ভাজন হইয়া উঠিয়াছিল ।  নাগবসু যখন প্রাগজ্যোতিষপুরের  তান্ত্রিক সন্ন্যাসী তখন শক্তিদেবী কামাখ্যার আরাধনা করাই স্বাভাবিক ।  কিন্তু ,  এটা কি তার ঘর ?  কিংবা ঠাকুরঘর ?  তখনই মেঝের ওপর একটি ধূপধানী চোখে পড়ল ।  ধূপের গন্ধের উৎস পেলাম ।  কিন্ত ,  রহস্য ঘুচল না ।   
ঘরের উত্তর পাশে একটি দরজা ।  তবে দরজাটির পাল্লা ভেঙে পড়েছে ।  ওপাশে ঘুটঘুটে অন্ধকার ।  কাছে গিয়ে আলো ফেললাম ।  ঘর নয় ,  নীচে সিঁড়ি নেমে গেছে ।  সিঁড়িতে মাকড়শার জাল ।  একটা মশালদানী চোখে পড়ল অবশ্য ।  নামব কিনা ভাবছি ।  সাপখোপ থাকতে পারে । তখনই কে যেন পিছন থেকে আঘাত করল ।  জ্ঞান হারিয়ে লুটিয়ে পড়লাম ।  
কতক্ষণ পরে জ্ঞান ফিরল বুঝতে পারলাম না ।  টের পেলাম ভিজে সেঁতসেঁতে মেঝের ওপর পড়ে আছি  ।  চুনাপাথরের গন্ধ পেলাম ।  ঘরে আবছা অন্ধকার ।  মাথার অনেক ওপরে ঘুলঘুলি ।  ওখানে আলো ।  আমার হাত বাঁধা ।  মাথা  ঝিমঝিম করছিল ।  ব্লিডিং হয়েছে কিনা বুঝতে পারলাম না । ঘরটা বেশ ছোট ।  একটাই দরজা ।  ওপাশ থেকে  বন্ধ ।  তার মানে আমি বন্দি ।  কিন্তু কার হাতে ।  বাসু ?  মনে হয় না ।    দরজায় শব্দ হল ।  পাল্লা ঠেলে একজন দীর্ঘদেহী ঘরে ঢুকল ।  মুহূর্তেই পারফিউমের গন্ধে ভর ঘরে উঠল ।  লোকটার  পরনে কালো কর্ডের প্যান্ট ,  লাল শার্টের  ওপর ধূসর জ্যাকেট ।  চোখমুখ কাটা - কাটা আর গায়ের রং  ভীষণ ফরসা  । মাথার  চুল ছোট ছোট  করে ছাঁটা ।  কানে রিং ।   লোকটার হাতে একটা ওয়ালথার পি টু  টু  পিস্তল ।  আমার দিকে তাক করা ।  তার পিছনে আরও দুজন লোক রয়েছে ।   একজন লালচুলের শ্বেতাঙ্গ ।  ব্রিটিশই মনে হল ।    অন্যজন শক্ত কোঁকড়ানো চুলের কৃষ্ণাঙ্গ ।  এটি  বেশ ঢ্যাঙ্গা ।  পেশল বাহুতে টাট্টু করা ।   দু ’ জনের পরনেই গেঞ্জি ।  এদের অবশ্য পেশাদার অপরাধী বলে মনে হল না । 
আপনি ?  আমার কন্ঠস্বর কেমন ফ্যাসফ্যাসে শোনালো ।  
লোকটা বলল ,  আমি অরিত্র  .  .  .  আই মিন আমার নাম অরিত্র রায়চৌধুরী ।  
লোকটার বাংলা উচ্চারণ কেমন জড়ানো ।  বললাম ,  আপনি কি রায়বাহাদুর মানে রামনারায়ণ রায়চৌধুরীর বংশের কেউ ? 
হুমম ।  
আপনি কি লন্ডনে থাকেন ? 
হ্যাঁ ।  এখন লন্ডনে থাকি ।  তবে কলকাতায় মানুষ হয়েছি ।  তা আপনি কে ?  এখানে ঘুরঘুর করছেন কেন ? 
আমি আমার নাম বললাম ।  আরও বললাম :  আমি ডিপার্টমেন্ট অভ আর্কেওলজিতে চাকরি করি ।  
অরিত্র রায়চৌধুরী শ্লেষের সুরে হেসে বলল ,  ওহ্ আরকিওলজি ।  দেন ইউ আর ইন্ডিয়ানা জোন্স ?  
স্যাঙ্গাত দু ’ জন খ্যাক খ্যাক করে হেসে উঠল ।  
অরিত্র রায়চৌধুরী কন্ঠস্বর পরিবর্তন করে জিজ্ঞেস করল ,  আপনি কি রামনারায়ণ রায়চৌধুরীর ওয়েলথ -  এর খোঁজে এখানে এসেছেন ? 
না ।  
শাট আপ !  আমি কচি খোকাটি নই যে এখনও  নাক টিপলে দুধ পড়ে ।  আপনি আমাকে যা বোঝাবেন আর আমি তাই বুঝব ।  অরিত্র রায়চৌধুরী গর্জে উঠল ।  
আমি অতি কষ্টে রাগ হজম করলাম ।  
হ্যাচ্চো !  অরিত্র রায়চৌধুরীর  সর্দি হয়েছে দেখলাম ।  টিসু পেপারের জন্য পাশের জনের কাছে হাত পাতল ।  কৃষ্ণাঙ্গটি পকেট থেকে  টিসু পেপার বার করে দিল ।  না তাকিকেও বুঝলাম  নির্ঘাৎ লোটাস ব্রান্ডের ।  উপরে ঘুলঘুলি কীসের শব্দ হল ।  একটা নীলকন্ঠী পাখি এসে বসেছে ।  অবাক হলাম না ।  তবে বুঝতে পারছিলাম না এরপর কী ঘটবে ।  তবে অদ্ভূত কিছু ঘটার সম্ভাবনাই বেশি ।   
অরিত্র রায়চৌধুরী বলল ,  আমি আমার  ন্যায্য পাওয়া নিতে এসেছি ।  আর উনি এসেছেন ভাগ বসাসে । 
না । 
শাট আপ !  মুমবাই ফিলম ইন্ড্রাষ্ট্রিতে ইনভেস্ট করে আমি এখন ফতুর হয়ে গেছি ।  ছবি ফ্লপ ।  এখন আমার শ্রী শ্রী শ্রীযুক্ত নমস্য রামনারায়ণ রায়চৌধুরীর সাত রাজার ধন  চাইই চাই ।  
আমি কী বলব ।  চুপ করে রইলাম ।  
পিস্তল  ঘুরিয়ে নির্দেশ দিল ,   এই যে ইন্ডিয়ানা জোন্স সাহেব ,  উঠে দাঁড়ান তে । 
উঠে দাঁড়ালাম ।  মাথা টনটন করে উঠল ।  অরিত্র রায়চৌধুরী    নির্দেশে পাশে ঘরে এলাম ।  ছোটটি ঘর ।  একপাশের দেয়ালে টেরাকোটার নশকা ।  রাধকৃষ্ণের প্রণয় দৃশ্য ।  একপাশে বেশ বড় একটা তামার কলস ।  ওটা ধরে শ্বেতাঙ্গটা টান দিতেই ঘরঘর শব্দে  টেরাকোটার রাধকৃষ্ণ দুভাগ হয়ে দেয়াল সরে গেল ।  অবাক হলাম না । 
অরিত্র রায়চৌধুরী শ্লেষের সুরে বলল ,  ওই যে যান ।  সাত রাজার ধন ।  যার ভাগ নিতে এসেছেন ।   নিয়ে যান  -  ওই যে  ।  যান ।  
ঘরটায় কৃষ্ণাঙ্গটা আগে ঢুকল ।  তার হাতে একটা টর্চ ।  বেশ পাওয়ার ফুল ।  ঘরটা উজ্জ্বল হয়ে রয়েছে ।   এই ঘরটিও ছোট ।  জানালাহীন  কালো নিরেট দেয়াল ।  ঘরের মাঝখানে একটি কুয়া ।  
ওই যে ,  যান ।  যান কুয়ার ভিতরে উঁকি মেরে দেখুন ।  
আমি কয়েক পা এগিয়ে কুয়ার কাছে পৌঁছলাম ।  তারপর কুয়ার ওপর    ঝুঁকেই  চমকে উঠলাম ।  দেখতে পেলাম কুয়া ভর্তি স্বর্ণমুদ্রা ।  ঝিকমিক করছে ।  আমার চোখ ছানাবড়া হয়ে যাওয়ার কথা  ।  রামনারায়ণ রায়চৌধুরীর  সাত রাজার ধন তাহলে নিছক মিথ নয় ।  রামনারায়ণ রায়চৌধুরী এত ধন অর্জন করলেন কীভাবে ।  রামনারায়ণ রায়চৌধুরী কি কর আদায় ছাড়াও ডাকাতি করতেন ?  সেকালে অনেকে জমিদারই তো তা করত ।  চকিকে মনে পড়ে গেল ,  হিরন্ময় রায় তার মূল পারিবারিক উপাধি থেকে  ‘ চৌধুরী ’  শব্দটি  ছাঁটাই করে ফেলেছেন ।  এতদিনে কারণটা বোঝা গেল ।  কিন্তু ,   তিনি কি কিছু জেনেছিলেন ? 
অরিত্র রায়চৌধুরী কর্কসকন্ঠে চিৎকার করে উঠে বলল ,  সোনার টাকা আমরা নিয়ে যাব ।  আর  আপনার কঙ্কাল এই ঘরে পড়ে থাকবে ।  বলে জ্যাকেটের পকেট থেকে একটা সরু সাইলেন্সার বের করে ব্যরেলে ফিট করতে লাগল । 
শান্তকন্ঠে জিজ্ঞেস করলাম ,  তার মানে ?   
মানে সহজ খুব সহজ ।  বলে লোভী বদমাশটা আমার কপাল পিস্তল তাক করল ।  ঠিক তখনই ভয়ানক খাক কাক কাক শব্দে আমরা তিন জনই ভীষন চমকে উঠলাম ।  কুয়ার ভিতর  থেকে  হাজার হাজার নীলকন্ঠী পাখির ডাক  উঠে আসছে  ।  এবং  শব্দটা  ক্রমেই বাড়ছে  ।  অরিত্র রায়চৌধুরীর টকটকে ফরসা মুখ রক্তিম হয়ে উঠর ।  হাত থেকে পিস্তলটা খসে পড়ল ।  তারপর কানচাপা দিয়ে মেঝের ওপর বসে পড়ল ।  শেতাঙ্গ আর কৃষ্ণঙ্গরও ওই একই দশা হল । 
পিছন থেকে কে যেন বলল ,  আসুন গো বাবুমশায় । 
আমি চমকে ফিরে দেখি দরজার কাছে বাসু  দাঁড়িয়ে আছে । 
দ্রুত ঘর থেকে বেরিয়ে এলাম ।  বাসু  সেই তামার কলসটা টেনে দিল ।  ঘরঘর শব্দে দেয়াল বন্ধ হয়ে রাধাকৃষ্ণ আবার জোড়া লেগে গেল ।   
একটা ছুড়ি দিয়ে আমার হাতের বাঁধন খুলতে খুলতে বাসু বলল ,  তারা ওখানেই থাকুক গো বাবুমশায় ।  আমরা ওঘরে থাকব কোন্ দুঃখে ?  আমরা কি শরীরে রায়বাহাদুর মশাইয়ের রক্ত বইছি ?  না তার ধনে লোভ করেছি বলুন ? 
মাড়া নেড়ে বললাম ,  হুমম ।  কথা ঠিক ।  
হাতে নাইলনের রশি দিয়ে শক্ত করে বেঁধেছে ।  বেশ টনটন করছে ।  
আমি একটু আসছি বাবুমশায় ।  বলে বাসু ওদিকে কোথায় চলে গেল ।  আমার সাধ্যি কী তাকে ডাকি ।   আমি ওপরে উঠে দ্রুত ব্যাগ গুছিয়ে নীচে নেমে এলাম ।  যশোরের রামনগরের   রামনারায়ণ রায়চৌধুরীর এই পুরনো জমিদার বাড়ি তার সমস্ত রহস্য নিয়ে পড়ে থাকুক ।   সব রহস্য জানতে নেই ।   দিনের অলো থাকতে থাকতে রামনগর রওনা হলাম । বাসুকে আর দেখতে পেলাম না ।    তবে গাউস দীঘির পাড় দিয়ে রামনগর পর্যন্ত একটা নীলকন্ঠী পাখি আকাশ - পথে উড়ে উড়ে আসছিল  .  .  . 
 উৎসর্গ :  রেজোওয়ানা    .  .  . 


                    




অধ্যাপক ক্লিনটন বি .  সিলি ,  আপনার সর্বশেষ স্বপ্নটি পূর্ণ হোক ,  পূর্ণ হোক  .  .  . 



                        মার্কিন অধ্যাপক ক্লিনটন বি .  সিলি বাংলাদেশি নাগরিকত্বের জন্য আবেদন করেছেন ।   
তাঁর এই স্বপ্ন পূর্ণ হোক । পূর্ণ হোক  .  .  . 
এবং আসুন ,  আমরা তাঁর সম্বন্ধে কিছু কথা জানি । 
মার্কিন অধ্যাপক ক্লিনটন বুথ সিলির জন্ম ১৯৪১ সালের ২১ জুন  ক্যালিফোর্নিয়ার রেডউড সিটিতে  ।  পরে স্যাক্রামেনটো শহরে কেটেছে শৈশব ।  স্কুল ও কলেজের পড়াশোনা ও দুটি শহরেই  ।   জীববিজ্ঞান নিয়ে উত্তর ক্যালিফোর্নিয়ার স্টানফোর্ড বিশ্ববিদ্যালয়ে পড়াশোনা করেছেন ।  মার্কিন শান্তি মিশনের সদস্য হিসেবে ১৯৬৩ সালে পূর্ববাংলায় আসেন  । কর্মক্ষেত্র ছিল বরিশাল ।  তখনই বাংলা ভাষা সংস্কৃতি ও সাহিত্য কে নিবিড়ভাবে জানার সুযোগ হয়  ।  
ভালো লাগছে প্রতন্ত শহরটির রোদজল ।  নদী কীর্তনখোলা ।  দীঘি মাধবপাশা  ।  টলটলে তার জল ঝলমলে রোদ ।  অক্টোবরের শীতে পরিযায়ী পাখিরা সব আসে  .  .  . আহা ।  এমন দেশে যদি আমার জন্ম হত ।  তখনও তিনি জানতেন না যে অনেক অনেক বছর পর তিনি স্থায়ীভাবে বাংলায় বসবাস করার অনুমতি প্রার্থনা করবেন । 
মনে হল ,  বাংলার বাইরে জায়গা হল প্ল্যানেট ।  বাংলাকে প্ল্যানেট আর্থ মনে হয় না ।  মনে হয় ধরনী  .  .  .  
লামচরি বরিশাল শহরের কাছেই ।  একদিন লামচরি গেলেন ।  আরজ আলী মাতুব্বর নামে এক মাঝবয়েসি লোকের সঙ্গে পরিচয় ।  তাঁর সঙ্গে কথা বলে বিস্মিত হয়ে গেলেন ।  বিশ্বপ্রকৃতি সম্বন্ধে এমন মহৎ উপলিব্ধ - অথচ পূর্ব বাংলায় এঁকে কেউই চেনেনা !   ( তখনও তিনি জানতেন না যে এ শহরেই জন্মেছেন বাস করতেন সভ্যতার শ্রেষ্ঠ এক দার্শনিক কবি ।  )   তবে রবীন্দ্রনাথ পড়েছেন ।  তাই ভাবলেন ,  মনোরম প্রকৃতি ও মননশীলতা কি একমাত্র বাংলায়ই  লভ্য ? 
বরিশাল জিলা স্কুলে শিক্ষক হিসেবে যুক্ত হয়েছেন ।   ( অনেককেই বলতে শুনি আমার বাবার শিক্ষক ছিলেন ক্লিনটন বি .  সিলি ।    )  ছাত্ররা শ্রদ্ধাশীল আর শ্যামল ।  উষ্ণ ।  মায়েরা মমতাময়ী ।  প্রায়শ রেঁধে এটা - ওটা পাঠান ।  ভালো লাগে কলাপাতা মোড়ানো কইমাছ । 
ক্লিনটন বি .  সিলি দীর্ঘদিন বাস করেন বরিশালে ।  বাস করতে করতে বাঙালি হয়ে যেতে থাকেন ।  কখন যে বাংলা শিখে ফেললেন ।  বরিশালের বাংলা ।  তিনিও বলতে পারেন এখন ,  ও মনু খেলা কর ,  আয় ।  
লামচরির আরজ আলী মাতুব্বর প্রায়ই আসেন ।   স্কুল ছুটির পর দুজনের কথা হয় । 
ক্লিনটন বি .  সিলির কেন যেন মনে হল একদিন বাংলার মানুষের অগ্রসর অংশটি 
এঁকে বাংলার সক্রেটিস জ্ঞান করবে  । 
 ২
 তারপর মার্কিন যুক্তরাষ্ট্রে ফিরে গেলেন ।  যুক্ত হলেন শিকাগো বিশ্ববিদ্যালয়ে দক্ষিণ এশিয় ভাষা ও সভ্যতায় বিভাগে  ।  
লক্ষ করুন ,  ক্লিনটন বি .  সিলি  ছিলেন বায়োলজির ছাত্র ! 
তাঁর মনোভাবে পরিবর্তনের কারণ কি বাংলা ?  বাংলার মানুষ ? 
অধিকাংশ চিনার কাছে বাংলাদেশ হল কেবলই বন্যা - প্লাবনের দেশ !  
দূর থেকে দেখার কু - ফল ?  
আচ্ছা ,  বাংলা আর বাংলাদেশ কি  কেবলই বন্যাপ্লাবনের দেশ ! 
 ৩
 এরপর ঘটল আশ্চর্য এক ঘটনা । 
মার্কিন অঙ্গরাজ্য আইওয়া ।  সেখানে পৃথিবীর নানাদেশের কবি লেখকগন কর্মশালায় প্রতি বছর একত্রিত হন ।  এ তথ্য সুনীল গঙ্গোপাধ্যায়ের বইয়ে পড়ে থাকবেন ।  সেখানেই 
ক্লিনটন বি .  সিলির সঙ্গে বাঙালি কবি ও সাংবাদিক জ্যোর্তিময় দত্তের  পরিচয় ।  
তাঁর কাছেই শুনলেন জীবনানন্দের কথা  ।  
কি বললেন ?   জীবনানন্দ বরিশালের ? 
হ্যাঁ ।  বরিশালের ।  জ্যোর্তিময় দত্ত মৃদু হেসে বললেন । 
বলেন কী !  আমি তো ও শহরেই ছিলাম দীর্ঘকাল ।  কখনও নামও শুনিনি ।  ক্লিনটন বি .  সিলির কন্ঠে উষ্মা । 
স্বাভাবিক । 
কেন ?  ক্লিনটন বি .  সিলি কিঞ্চিৎ বিস্মিত । 
জীবনানন্দকে নির্জনতার কবি বলা হয় ।  জ্যোর্তিময় দত্ত বললেন । 
ও ।  আচ্ছা ,  আপনি কি বরিশালের লামচরির আরজ আলী মাতুব্বর নামে কাউকে চেনেন ? 
না । 
মনোরম প্রকৃতি ও মননশীলতা কি একমাত্র বাংলায়ই  লভ্য ? 
কি বললেন !  এ্যাঁ । 
   মার্কিন অধ্যাপক ক্লিনটন বুথ সিলি ।  একজন মার্কিন বাঙালি; এঁর মতো করে বাংলাকে জানার সুযোগ হলে ভিনদেশি অনেকেই বাঙালি হয়ে যেত !  করি মানা কাম ছাড়েনা মদনে ,  মদনে ,  আমি প্রেম রসিকও হব কেমনে ?  সম্প্রতি আমি এক ইউরোপীয় পন্ডিতকে আমার ঘরে বসে বাংলার শ্বাশত কল্যাণী অপরুপা মহিমা বোঝাতে সম্পূর্নরুপে
ব্যর্থ হয়েছি ।  ইংরেজি বলছিলাম বলে ।  আমার কানেও কেমন যেন বেসুরো ঠেকল ।  আসলে লালনের গান হাসনের গানের অনুবাদ হয় না ।  স্ব - উদ্যোগ্যে কেউ বাংলা শিখে যদি বাংলায় বসবাস করে তো  .  .  . 
 ক্লিনটন বি .  সিলি ১৯৬৯ সালে পূর্ব বাংলায় ফেরেন ।  এবার কলকাতায় গেলেন ।  জীবনানন্দ সম্বন্ধে আরও জানলেন ।  বিশেষ করে জীবনানন্দের  “ আট বছর আগে একদিন ।  ’  পাঠ করে রীতিমতো স্তব্দ হয়ে গেলেন ক্লিনটন বি .  সিলি ।  মাথায় ঘুরছে :   ' ‌বিপন্ন বিস্ময় '   .  .  . ‌বিপন্ন বিস্ময় ' ‌  .  .  .  বিপন্ন বিস্ময় '  জীবনানন্দের  জীবন ও কবিতার ওপর গভীর গবেষনায় নিমগ্ন হলেন ।  লিখলেন ধ্রুপদী গ্রন্থ   “ আ পোয়েট অ্যাপার্ট ।  ”  বুদ্ধদেব বসুর উপন্যাস  " রাতভর বৃষ্টি "  অনেকেই পড়েছেন ।  অশ্লীলতার দায়ে বইটি  নিষিদ্ধ হয়েছিল ।  ১৯৭৩ সালে ইংরেজিতে অনুবাদ করলেন ।  
 ৪
 অধ্যাপক ক্লিনটন বুথ সিলি বর্তমানে মার্কিন যুক্তরাষ্ট্রের উইচকনসিন এ বাস করছেন । 
মন উতলা । 
হায় ,  শাহ্ আবদুল করিম চিরবিদায় নিলেন ।  
আমি থাকতে পারলাম না ।  
শুনছি লালনের আখড়ায় দিনদিন বিদেশিদের ভিড় বাড়ছে ।  
একবার যেতে হয় । 
এই শীতে রংপুরে পিঠে উৎসব । 
আহ্ ,  মিস করলাম ।  
 কলকাতার তিলোত্তমা মজুমদার ভালো লিখছে । 
বাংলা ব্লগে জীবনানন্দ নিয়ে কৌতূহল বাড়ছে নতুন প্রজন্ম 
হবে না কেন ।  তিনি হলেন বাংলার মনোরম প্রকৃতির সর্বশ্রেষ্ঠ ব্যাখ্যাকার । 
 একদিন যদি আমি কোনো দূর বিদেশের সমুদ্রের জলে
ফেনার মতন ভাসি শীত রাতে  —  আসি নাকো তোমাদের মাঝে
ফিরে আর  —  লিচুর পাতার  ‘ পরে বহুদিন সাঁঝে
যেই পথে আসা - যাওয়া করিয়াছি ,   —  একদিন নক্ষত্রের তলে
কয়েকটা নাটাফল তুলে নিয়ে আনারসী শাড়ির আচঁলে
ফিঙার মতন তুমি লঘু চোখে চলে যাও জীবনের কাজে , 
এই শুধু …  বেজির পায়ের শব্দ পাতার উপড়ে যদি বাজে
সারারাত …  ডানার অস্পষ্ট ছায়া বাদুড়ের ক্লান্ত হয়ে চলে
 যদি সে পাতার  ‘ পরে ,   —  শেষ রাতে পৃথিবীর অন্ধকারে শীতে
তোমার ক্ষীরের মতো মৃদু দেহ  —  ধূসর চিবুক ,  বাম হাত
চালতা গাছের পাশে খোড়ো ঘরে স্নিগ্ধ হয়ে ঘুমায় নিভৃতে , 
তবুও তোমার ঘুম ভেঙে যাবে একদিন চুপে অকস্মাৎ
তুমি যে কড়ির মালা দিয়েছিলে  —  সে হার ফিরাযে দিয়ে দিতে
যখন কে এক ছায়া এসেছিল …  দরজায় করেনি আঘাত । 
 বাংলার বাইরে পৃথিবী হল প্ল্যানেট ।  বাংলাকে প্ল্যানেট  বলে মনে হয় না ।  মনে হয় ধরনী  .  .  . কেন মনে হয় ?  আমি বুঝেছি ,  পশ্চিম পাকিস্তানিরা কেন বুঝেনি  .  .  . পবিত্রতম মনোরম ভূমিতে রক্তপাত করতে নেই ! 
 ফ্রম হেয়ার টু ইটারনিটি  .  .  . 
ফ্রম হেয়ার টু ইটারনিটি  .  .  . 
ফ্রম হেয়ার টু ইটারনিটি  .  .  . 
 আমি জানি কোথায়  .  .  . 
 ৫
 বাংলাদেশি নাগরিকত্বের জন্য আবেদন করেছেন মার্কিন অধ্যাপক ক্লিনটন বুথ সিলি ;
মার্কিন নাগরিকত্ব বিসর্জন দেবেন তিনি ।  
তাঁর এই আকাঙ্খা পূর্ণ হোক । 
 ৬
 এই মার্কিন বাঙালি সম্বন্ধে আরও পড়ুন  .  .  . 
 

                    




গল্প :  শেষবেলার নানারকম আলো



                        রাজু বলল ,  দাদু ,  তুমি কেবল প্রকৃতির সুন্দর দিকটাই দেখ ,  কেন যে তোমার চোখে প্রকৃতির ভয়াল রুপ পড়ে না  ?  এই সিডরের কথাই ধরো না কেন ?  কত লোক মারা গেল সিডরে ।  জান প্রতি বছর প্রাকৃতিক দুর্যোগে বিশ্বজুড়ে কত মানুষ মারা যায় ?  ঈশ্বর থাকলে তা কি করে সম্ভব হত ?  চৌধুরী সাহেব চুপ করে রইলেন । জান দাদু ,  উদ্ভিদেরও ক্যান্সার হয় ? চৌধুরী সাহেব চমকে উঠতে উঠতে সামলে নিলেন ।  মলিন হাসলেন ।  চশমা খুলে পাঞ্জাবীর কোণে মুছলেন ।  তারপর চশমা পরে কিশোর নাতির মুখের দিকে তাকালেন ।  মায়ের কাটাকাটা চোখ - নাক পেয়েছে রাজু ,  রংটা অবিশ্যি বাপের মতন ফরসা; একমাথা কোঁকড়া চুল; কালো ফ্রেমের চশমা মুখে পড় – য়া পড় – য়া বুদ্ধিদীপ্ত ভাব এনেছে ।  নাতির সবই ভালো তবে সৃষ্টিকর্তার ওপর  বিন্দুমাত্র বিশ্বাস নেই ।  প্রতিদিনই ঈশ্বরের অস্তিত্ব নিয়ে নাতির সঙ্গে তর্ক - বিতর্ক হয় ।   নাতির সঙ্গে তর্কে জড়িয়ে চৌধুরী সাহেব ভারী আমোদ পান  ।  তাঁর এখন চলে যাওয়ার সময় হয়েছে ,  দীর্ঘদিন ধরে বিশ্বাস গাঢ় হয়ে উঠছে ,  তাঁর বিশ্বাস এত সহজে টলবে না ।  চারিদিকটা সকালবেলার রোদে ঝলমল করছিল  ।  তিনতলার ছাদের ওপর বাগান ।  তারই এককোণের  শেডয়ের তলায় বেতের চেয়ারে বসে আছেন নাতির মুখোমুখি; এদিকটায় কতগুলি টব ।  ডালপালার ঘন সবুজ ঘ্রান পাচ্ছেন ।  এসবই মিছে ?  এই ঘ্রান ?  ওদিকটায় ছোট সবজীর ক্ষেত ।  টমাটো ,  সীম ,  মটরশুঁটি বুনেছেন ।  ধনে পাতা দিয়ে টমাটোর সালাদ খেতে ভালোবাসেন   চৌধুরী সাহেব - তার  স্বাদ ,   এসবই কি মিছে ?  রাজুর যা বয়েস ,  ঠিক হয়ে যাবে ।  একদিন ও ঠিকই বিশ্বাস করবে ।  রাজু ঈশ্বরের বিরুদ্ধে ভুরি ভুরি যুক্তি দিয়ে যাচ্ছে ।  চৌধুরী সাহেব দীর্ঘ নিঃশ্বাস ফেললেন ।  রাজু তাঁর বড় ছেলের একমাত্র ছেলে ।  বড় ছেলে   সিদ্দিক মধ্যপ্রাচ্যে চাকরি করে ।  কেমিষ্ট ।  বেতন ভালোই -  তবে দেশে খুব কমই আসতে পারে ।   রাজু পড়ে ক্যাডেট কলেজে; আগামী বছর এইচ এস সি দেবে ।  সেও বছরে দু - একবারের বেশি আসতে পারে না ।  বৃদ্ধ বয়েস কেমন নিঃসঙ্গ থেকে গেলাম ।  দীর্ঘশ্বাস ফেললেন চৌধুরী সাহেব ।  তবে রাজু এলে হইচই হয়  ।  ছেলেটা আল্লাখোদায় বিশ্বাস করতে চায় না ।  বিজ্ঞানের নামে কী সব বলে - চৌধুরী সাহেবের হাসি পায় ।  আরে বইয়ের ভিতর দিয়ে জীবন বিচার করলে চলে ?   বেঁচে থাকাটা  উপাদেয় করার জন্য দরকার সত্যের সঙ্গে মিথ্যা কল্পনার মিশেল   ।  রাজুরা এটাই বোঝে না ।  জীবনে শুধু সত্য সত্য করলে জীবন পানসে হয়ে যায় না ?    রাজু বলে যাচ্ছিল ,  তোমরা যে কেবল প্রকৃতির সৌন্দর্যের ভিতর সৃষ্টিকর্তার মাহাত্ব্য দেখ ,  প্রকৃতির ভয়াবহতা উপেক্ষা কর - একে সিলেকটিভ অবজারভেশন বলে দাদু ।  ফর এভরি নিউ বেবি মিরাকুলাসলি বর্ন ইন দ্য মেটারনিটি ওয়াড ,  দেয়ার ইজ ,  ডাউন টু দ্য হল ,  আ লোনলি ওল্ড ম্যান ডায়িং আ টরচরাস ডেথ ইন দ্য ক্যান্সার ওয়াড ।     সদ্য পড়া বই থেকে মুখস্ত বলল রাজু । নাতির মুখে ইংরেজি কথা শুনতে শুনতে চৌধুরী সাহেব  দূর থেকে বউমাকে আসতে দেখলেন ।   বউমার হাতে ট্রে ।  চা এনেছে ।  এই সময়টায় শেডের তলে তিনজনে বসে চা খায় ।  টেবিলের ওপর ট্রেটা রেখে রাশেদা বসল ।  তারপর অনুযোগের সুরে বলল ,  দেখেন তো বাবা ,  আপনার নাতি কদ্দিন পরে মায়ের কাছে এল ,  এখনও বন্ধু বন্ধু করে অস্থির ।  বুধবার বন্ধুদের সঙ্গে কই যেন যাবার প্ল্যান করছে ।  আমি রাসেলকে ফোন করেছিলাম ।  রাসেল এড়িয়ে গেল ।  আজকালকার ছেলে - কেমন শয়তান ! চায়ের কাপ তুলে নিতে নিতে চৌধুরী সাহেব জিজ্ঞেস করলেন ,   কই যাবি রে বুধবার ? কালেশ্বর বিল দাদু ।  রাসেল জিপ নিয়ে আসবে ।   নাহিদ আর সাইদরাও যাবে । তো ,  যাক না বউমা । অন্য সময় হলে রাশেদা অ - রাজী হতেন না ।  শ্বশুরের বিরুদ্ধে যাওয়া তার ধাতে নেই  - শ্বশুরের সঙ্গে সর্ম্পক বেশ মোলায়েম ।  তবে আজ কী হল রাশেদার ,  বেঁকে বসল ।  তীক্ষ্মস্বরে বলল ,  না !  তুই বুধবার কালেশ্বর বিল যেতে পারবি না ।  গেলে আমার মরা মুখ দেখবি । চৌধুরী সাহেব ভীষণ চমকে উঠলেন ।  রাজুর মুখও কালো হয়ে উঠল ।  বলল ,  আচ্ছা মা ,  আমি যাব না ।  যাবি না ,  না যাবি , সে তোর ব্যাপার ।  বলে রাশেদা চা না - খেয়েই উঠে চলে যায় । চৌধুরী সাহেব গম্ভীর ।   নরম সুরে বললেন ,   না গেলে কি এমন হয় রে ?  মায়ের জন্য স্যাক্রিফাইস করতে পারবি না ? বললাম তো আমি  যাব না ।  চৌধুরী সাহেব স্বস্তির নিঃশ্বাস ফেললেন ।  বুধবার দুপুর বেলা ।  রাজু ছাদে ঘুরে বেড়াচ্ছিল ।  একা ।    কী কারণে তাকে ভীষণ অস্থির আর বিষন্ন লাগছিল ।   ওপাশে সার সার নাড়কেল গাছ ।  কি এর মানে ?  যদি ঈশ্বর না - ই থাকে ।  নাড়কেল পাতায় ঝলমলে রোদের দুলুনি ।  রেলিংয়ের ওপাশে  একটা টেনিস বল; হঠাৎ চোখ গেল ।  সবুজ রঙের ।  একেবারে নতুন ।  আরে টেনিস বল এল কোত্থেকে ?  কোনওকিছু না - ভেবেই রাজু রেলিং টপকালো ।  এমন সময় ফোনটা বাজল ।  পকেট থেকে সনি এরিকসনটা বার করে রাজু ।   হ্যালো  .  .  .  হ্যালো  .  .  .  শোন  .  .  . তমা  .  .  .  শোন  .  .  .  ভীষণ বিরক্ত হয়ে ফোনটা অফ করে টেনিস বলটা নিতে ঝুঁকল ,  কী কারণে মাথা টলে উঠল ,  পায়ের নিচে ঘন শ্যাওলা  .  .  .   ভারসাম্য হারিয়ে ফেলল  ।  গেটের কাছে দাঁড়িয়ে ছিল দারোয়ান ।  দৃশ্যটা দেখতে পেয়ে সে চিৎকার করে উঠল ।  নিচতলার ভাড়াটে উকিল সাহেবের  ড্রাইভার খেতে বসেছিল ।  চিৎকার শুনে ভাত ফেলে ছুটে আসে ।  রাজুর রক্তমাখা অচেতন শরীর  দ্রুত গাড়িতে তুলে সদর হাসপাতালে নিয়ে যায় । লাভ হয়নি । ঘটনার আকস্মিকতায় চৌধুরী সাহেব নির্বাক হয়ে গেলেন ।  শরীরের সমস্ত শক্তি কে যেন শুষে নিয়েছে ।  অনেক কষ্টে মানসিক শক্তি সঞ্চয় করে বড় ছেলেকে টেলিফোন করলেন ।  ছেলে অঝোরে কাঁদল ।  কাজের ভীষণ চাপ ,  আসতে পারবে না ।  ঘোরের মধ্যে চৌধুরী সাহেব নাতির শেষকৃত্য সম্পন্ন করলেন ।  ক ’ দিন চারিপাশের দৃশ্য  রংশূন্য সাদাকালো দেখলেন ।   চোখের রং ধীরে ধীরে ফিরে এলেও টের পেলেন পানির পিপাসা একেবারে নিভে গেছে ।  সকালের দিকে হাঁটতে যেতেন ,  এখন আর সেরকম ইচ্ছে করে না ।  সারাদিন ঘরে শুয়ে বসে থাকেন ।  রাশেদা  পাথর ।  কাঁদতে পারে না ।  দিন কয়েক আগে রাশেদার ছোট বোন  বোনের শ্বশুরবাড়ি বেড়াতে এসেছে ।  রিনার শ্বশুরবাড়ি দিনাজপুর ,  দুদিন থেকে চলেই যেত -  বড় বোনের বিপদ দেখে থেকে গেল ।  ছোটবোনকে জড়িয়ে রাশেদা বারবার বলতে লাগল ,  আমিই ওকে মেরে ফেললাম ।  ও ওর বন্ধুদের সঙ্গে কালেশ্বর বিল যেতে চেয়েছিল ।  আমি যেতে দিলাম না ।  যেতে দিলে  .  .  .  যেতে দিলে আমার ছেলে ওভাবে মারা যেত না ।  রিনা বোনকে  সান্ত্বনা দিয়ে বলল ,  থাক রাশু ।  সবই আল্লার ইচ্ছে ।  মনে কর তোর ছেলেকে আল্লা নিয়ে গেছেন । এই কথায় মায়ের কী সান্ত্বনা হয় ।   এক ফাঁকে চৌধুরী সাহেবের ঘরে এল  রিনা ।  বলল ,  জানেন খালুজান ।  আমি কিন্তু গাজীপুর আসার আগে ভীষন খারাপ  স্বপ্ন দেখছি । কি দেখছ ? দেখছি ,  গাজীপুরে ভূমিকম্প হইছে ।  আর আপনার বাড়িটা নাই ,  সেই যায়গায় খাল ।  রুপার মতন পানি খলখল করতেছে ,  আর একটা সাদা রঙের গাভী ,  গাভীর গায়ে আগুন  .  .  . চৌধুরী সাহেব শিউড়ে উঠলেন । একটু চুপ করে রিনা বলল ,  খবর নিয়ে দেখেন  .  .  . কী দেখব ? আপনার ছেলে - আমার ছেলে কি ? আমার মনে হয় খালুজান সিদ্দিক দুলাভাই ছৌদি আরবে আরেকখান  বিয়া করেছেচুপ কর !  ফাজিল মেয়ে কোথাকার !  চৌধুরী সাহেব চিৎকার করে উঠলেন ।  ময়নার মা এ বাড়ির  পুরনো ঝি ।  চিৎকার শুনে সে ছুটে এল ।  দরজার কাছে দাঁড়িয়ে জিজ্ঞেস করল ,  আমারে কিছু বলেন খালুজান ?  চৌধুরী সাহেব কি বলবেন ।  তাঁর শরীর রীতিমতো কাঁপছে ।  বোনের শ্বশুরের ধমক খেয়ে রিনার মুখ শুকিয়ে যায় ।  চৌধুরী সাহেব আর কিছু বললেন না ।  রাশেদার কানে যাবে ।  বাইরের লোকের জন্য ঘরে অশান্তি করা ঠিক না ।   চৌধুরী সাহেব রাগ হজম করলেন ।  পরদিন রাশেদা এসে চৌধুরী সাহেব কে বলল ,  বাবা ।  বল মা ।  বুকটা অল্প অল্প কাঁপছে ।  রিনা সম্ভবত অন্যরকম ইঙ্গিত করেছে । ময়নার মা গতকাল রাতে কী যেন দেখল । কী দেখল মানে ? অল্প বয়েসি ছেলে ।  রান্নাঘরের অন্ধকারে দাঁড়ায় ছিল ।  কালরাতে একবার কারেন্ট গেল না ,  তখন  .  .  . হুমম । বাবা ?  রাশেদা বলল । বল । মৌলবী ডেকে খতম পড়ালে হয় না ?   ঠিক আছে ।  বলছ যখন  .  .  . পরদিন ।  বাদ আসর মিলাদ ।  তার আগে স্থানীয় মাদ্রাসার বারোজন ছাত্র এসে সুর করে সারাদিন কোরান তেলোয়াৎ করল ।  দুপুরে মিসকিন খাওয়ালেন চৌধুরী সাহেব ।   এক ফাঁকে রাশেদা বলল ,  ছেলেটাকে রিনাও দেখেছে ।  অল্প বয়েসি একটা ছেলে সিঁড়িঘরে দাঁড়িয়ে ছিল ।  একটুপর দেখে নাই ।   কথাটা শুনে চৌধুরী সাহেবের মুখ গম্ভীর হয়ে যায় । সন্ধ্যার পর রিনারা চলে গেল  ।  চৌধুরী সাহেব জানেন রিনা আসলে ভয় পেয়েছে ।  অপঘাতে মারা গেলে ভূত হয়  .  .  লোকের এমনই বিশ্বাস ।  শোক কিছুটা স্তিমিত হলে চৌধুরী সাহেব রাজুর ঘরে এলেন ।  দক্ষিণমুখি ঘরটা ছোট ,   তবে সুন্দর করে সাজানো ।  খাট ,  আলমারী ,  টেবিল ।  এক কোণে একটা গিটার ।  বিছানায় অনেক বই ছড়িয়ে ।  চৌধুরী সাহেব বিছানার ওপর বসলেন ।  এক এক করে বইগুলো দেখছেন ।  ডেভিড মিলস এর  ‘ আথিস্ট ইউনিভারস ’ ; স্তেফান এইনহর্ন এর  ‘ আ কনসিলড গড ’ ; জেমস  ডি স্টেইন এর  ‘ এর হাউ ম্যাথ এক্সপ্লেইনস দ্য ওয়াল্ড ’  ব্রিয়ান রিগ্যাল এর  ‘ হিউম্যান এভ্যুলেশন ’  কার্ল সাগান এর  ‘ দি কসমিক কানেকশন ’ ; স্টিভেন ওয়েনইবার্গ এর  ‘ দি ফাস্ট থ্রি মিনিটিস ’ ; প্রতিটি বইয়ে বৃত্তাকার নীল রঙের সিল :  ফ্রি থিঙ্কার্স; কনডাকটেড বাই :  মাহাবুবুল আলম  ।  কে মাহাবুবুল আলম ?  অন্যমনস্ক হয়ে ডেভিড মিলস  ‘ আথিস্ট ইউনিভারস ’  বইটা তুলে নিলেন ।   বইয়ের ভিতর থেকে একটা কী পড়ল ,  একটা ছবি ,  কিশোরী মেয়ের ছবি ।   কার ?  চৌধুরী সাহেব বিস্মিত ।   বিছানার পাশে রাখা ল্যান্ড ফোনটা ঝন ঝন করে বাজল ।  চমকে উঠলেন ।  ঝুঁকে রিসিভার তুলে বললেন ,  হ্যালো ।  ও প্রান্তে কেউ কথা বলল না  ।  অনেকক্ষণ ওপ্রান্ত নীরব থাকলে রিসিভার রেখে দিলেন চৌধুরী সাহেব ।  ডিসপ্লেতে একটা অপরিচিত নাম্বার ।  মনে গেথে নিলেন ।   ছবিটা দেখছেন ।  চশমা পড়া শ্যামলা মিষ্টি মুখ । হঠাৎ লক্ষ করলেন ছবি পিছনে ছোট ছোট করে লেখা :  “  তমা ,  আমি যেমন সেভাবেই যদি তুমি আমাকে গ্রহন না কর তাহলে আমি ঠিকই কালেশ্বর বিলে ডুবে মরব ।  ”  শেষে রাজুর নামটা লেখা ।  চৌধুরী সাহেব ভীষণ চমকে উঠলেন ।  রাজু কি  তা হলে আত্বহত্যা করল ?  পরদিন ।  সকালের দিকে একতলার মেন গেটের কাছে দাঁড়িয়ে ছিলেন চৌধুরী সাহেব ।  মেন গেটের কাছে  নাড়িকেল গাছ ।  দারোয়ান  গাছের গোড়া পরিস্কার করছে ।  একটা কালো রঙের জিপ এসে থামল ।   চৌধুরী সাহেব মুখ তুলে চাইলেন ।  জিপ থেকে সতেরো - আঠারো বছরের কিশোর নামল ।  রাসেল ।  রাজুর বন্ধু ।   দূর থেকেই সালাম দিল রাসেল  ।  মুখটা শুকনো ।  স্বাভাবিক ।  জীবন থেকে বন্ধু ঝরে গেল ।  দু - এক কথার পর চৌধুরী সাহেব জিজ্ঞেস করলেন ,  মাহাবুবুল আলম কে বলত ? মুহূর্তেই রাসেলের মুখটা উজ্জ্বল হয়ে গেল ।  আমাদের স্যার ।  ফিজিক্স পড়ান ।  খুবই পপুলার ।  ভীষণ এনলাইটেড মানুষ ।  কোয়াটারেই থাকেন ? হ্যাঁ ।  স্যারের বাড়িতেই আমাদের ক্লাব । ক্লাব মানে ? মাহাবুব স্যারকে সভাপতি করে আমরা একটা ক্লাব করেছি ।  ফ্রি থিঙ্কারর্স ক্লাব ।  কেন রাজু আপনাকে বলেনি ?  চৌধুরী সাহেব চুপ করে থাকেন । আমরা সবাই রিলিজিয়াস ডগমা আর মধ্যযুগীয় কুসংস্কারের বিরুদ্ধে লড়াই করছি ।  মাহাবুব স্যারের লাইব্রেরিতে অনেক বই আছে ।  রাজুর কাছেও তো অনেক বই আছে ।  আপনি দেখেননি ? হ্যাঁ ।  দেখেছি ।  তা তোমাদের স্যারের ছেলেমেয়ে ক ’ জন ? স্যারের তিনি মেয়ে এক ছেলে ।  ছেলেটা ছোট ,  নাম ফিদেল ,  ক্লাস ওয়ানে পড়ে  ।  আর ? স্যারের বড় মেয়ে রুখসানা আপার গত বছর বিয়ে হয়ে গেছে ।  বাকি দুই মেয়ে পড়াশোনা করে ঢাকায়  ।  রুমা আর তমা ।  এরা যমজ ।  এরা দুজনই আমাদের সঙ্গে আগামী বছর ইন্টারমিডিয়েট দেবে  ।  রুমা অবশ্য আমাদের ক্লাবে সদস্য তবে  তমা  .  .  .  । হ্যাঁ ।  বল ,  তমা ? তমা  .  .  .  তমা ওর বাবার যুক্তিবাদী শিক্ষা সত্ত্বেও ছোটবেলা থেকেই কী এক কারণে ডিপলি রিলিজিয়াস  ।  তমা আমাদের কাছে এক রিডল ।  সো  .  .  .  সো মাহাবুব স্যার মেয়ের ওপর খুব একটা প্লিজড না ।  ও ,  আচ্ছা বুঝেছি ।  সেদিন সন্ধ্যায় ছাদে একা বসেছিলেন চৌধুরী সাহেব ।  বাগানের ওপর বেলাশেষের ছায়া পড়েছে ।  আকাশেও শেষবেলার নানারকম আলো ।  রাজুর মৃত্যুর কারণ অনেকটাই পরিস্কার ।  রাজু লিখেছিল :    “ তমা ,  আমি যেমন সেভাবেই যদি তুমি আমাকে গ্রহন না কর তাহলে আমি ঠিকই কালেশ্বর বিলে ডুবে মরব ।  ”  তমার সঙ্গে কথা বলা দরকার ।  নম্বরটা মনে আছে ।   তমা সম্ভবত রাজুকে বিশ্বাসের পথে ফেরাতে চেয়েছিল ।  একদিকে স্বাধীন চিন্তার আকর্ষন ,  অন্যদিকে কিশোর বয়েসের ভালোবাসা - এই দ্বন্ধই সম্ভবত সহ্য করতে না পেরে  .  .  .  মাগরিবের আজান শুনতে পেলেন ।  নামাজ পড়বেন ।  অজু করাই ছিল ।   সিঁড়িঘরের  দিকে যেতে থাকেন ।  সিঁড়ি ঘরে আবছা অন্ধকার ।  ঘরে ঢোকার আগে একবার ফিরে তাকালেন ।  কে যেন ওখানে দাঁড়িয়ে মনে হল ।  কিশোর বয়েসি  .  .  .   দ্রুত ঘরে ফিরে এলেন চৌধুরী সাহেব ।  রাশেদা আগরবাতি জ্বালাচ্ছিল ।   বউমা ?  বউমা ? বলেন বাবা । সিঁড়িতে কি যেন দেখলাম । কি  .  .  . কি দেখলেন বাবা ! কি দেখলাম ঠিক বুঝতে পারলাম না তবে  .  .  . কথাটা শেষ না করে নিজের ঘরে চলে এলেন চৌধুরী সাহেব  । আজকাল রাতের বেলায় চৌধুরী সাহেবের  খুব একটা ঘুম হয় না ।  অনেক রাত অবধি তিনি রাজুর ঘরে বসে থাকেন ।  তমা নামে একটি কিশোরীর ফোনের অপেক্ষায় থাকেন .  .  .  তখন টের পান কে যেন ঘরের অন্ধকারে এসে দাঁড়ায় - অবশ্য মনের ভুলও হতে পারে  .  .  . আসলে জীবনের শেষবেলার মানুষ নানারকম আলো দেখে  । তিনিও দেখছেন  .  .  . উৎসর্গ :  আকাশ পাগলা






আল রাজী :  মধ্যযুগের এক সুচিকিৎসক

  আল রাজী  ( ৮৬৫ - ৯২৫ )  মধ্যযুগের বিশিষ্ট মুসলিম চিকিৎসাবিদ ।  শেষ জীবনে চোখে ছানি পড়েছিল ,  তো ছানি অপসারণের কথা উঠলে আল রাজী বললেন :   “ না ,  থাক ।  জীবনে অনেক দেখেছি ।  ”  এমন মানুষ ছিলেন আল রাজী ।  গ্যালেনসহ প্রাচীন গ্রিকদের রচিত  হাজার পৃষ্ঠার চিকিৎসাশাস্ত্র সংকলন করেছিলেন; শরীর ও মনের সম্বন্ধ তথা সাইকোফিজিক্যাল আসপেক্ট সম্বন্ধে সচেতন ছিলেন রাজী; শুধু তাই নয় -   স্বাস্থের সঙ্গে পুষ্টির সর্ম্পকটিও আঁচ করতে পেরেছিলেন ।  অনুভূতিনাশক পদার্থ হিসেবে আফিমের ব্যবহার এবং ক্ষতস্থানের সেলাইয়ে পশুর পেটের নাড়িভুঁড়ির ব্যবহার প্রথম তিনিই করেছিলেন ।  তিনি একবার বলেছিলেন ,    “ চিকিৎসাশাস্ত্র সহস্র বর্ষের উপলব্দির ফলশ্রুতি
 ।  ক্ষুদ্র এই জীবনে কতিপয় ব্যক্তির নিকট থেকে প্রাপ্ত জ্ঞান অপেক্ষা সহস্র বর্ষের অভিজ্ঞতার দ্বারা সঞ্চিত জ্ঞানই আমার নিকট অধিক মূল্যবান ।  ”  চিকিৎসাবিদ ছাড়াও দর্শনে রাজীর গভীর আগ্রহ ছিল ।  ঈশ্বর ,  আত্মা ও বিশ্বের উপাদান সম্বন্ধে তাঁর ধারণা বেশ কৌতূহল উদ্দীপক ।  এ বিষয়ে এই নিবন্ধের শেষে সংক্ষেপে আলোচনা করব ।   সে এক দারুন সময় ছিল ।  খ্রিষ্টীয় নবম শতক ।  সময়টাকে ইসলামী রেনেসাঁর কাল বলা যায় কি ?  বাগদাদে আব্বাসীয় বংশের শাসন ।  খলিফা আবু জাফর আবদুল্লাহ আল মামুন ইবনে হারুন  ( ১৩ সেপ্টেম্বর ৭৮৬ - অগাস্ট ৮৩৩ )  তিনি কাকে স্বপ্নে দেখতেন জানেন ?  আরিষ্টটলকে !   কেন ?  একটু পরে বলছি ।  ততদিনে বাগদাদে বায়েত আল হাকিম বা প্রজ্ঞার ঘর প্রতিষ্ঠিত হয়ে গেছে ।  এটি আসলে অনুবাদ কেন্দ্র ও গ্রন্থাগার -  প্রতিষ্ঠা করেছিলেন খলিফা আল মামুন - এর বাবা খলিফা হারুনুর রশীদ ।  পিতার ঐতিহ্য অনুসরণ করে খলিফা আল মামুন গ্রহসমূহের দূরত্ব নিরুপন করার জন্য বাগদাদের উপকন্ঠে পর্যবেক্ষণ কেন্দ্র স্থাপনের নির্দেশ দেন ।  যে কারণে পরবর্তীকালে চাঁদের জ্বালামুখের নাম তাঁর নামেই  ( আলমানন )  করা হয় ।  এ কারণেই প্রশ্ন রেখেছিলাম খ্রিষ্টীয় নবম শতককে ইসলামী রেনেসাঁর কাল বলা যায় কি ? 
যদিও খলিফা আল মামুন - এর শাসনামলেই মিহনা  ( ইসলামী ইনকুইজিশন )  কার্যকর করা হয়েছিল ,  প্রবল প্রতিবাদের মুখে সেটি অবলুপ্ত করে উলেমরা ইসলামভিত্তিক সমাজচর্চাকে এগিয়ে নিয়ে যান ।  নবম শতকে ধর্মীয় সম্প্রদায়গত  বিরোধ ছিল ।  নবম শতকই ইসলামের অন্যতম মাজহাব এর প্রতিষ্ঠাতা আহমেদ ইবনে হানবল এর সময়কাল ।  তিনি ইসলামী ইনকুইজিশন মিহনা - র প্রবল বিরোধীতা করেছিলেন ।   ঐশিজ্ঞানের তুলনায় মানবীয় জ্ঞানবুদ্ধির ওপর গুরুত্ব আরোপ করা  মুতাজিলা সম্প্রদায়ের উত্থান হয়েছিল ঐ নবম শতকেই ।  মুতাজিলা সম্প্রদায়ের  ওপর খলিফা আল মামুনের সহানুভূতি ছিল ।  এরা ছিল গ্রিক যৌক্তিক তথা অ্যারিষ্টটটলপন্থি; পক্ষান্তরে আহমেদ ইবনে হানবল নির্ভর করতেন কেবলমাত্র  কোরাণ এবং হাদিস এর ওপর ।  মুতাজিলাদের কোরাণকে শাশ্বত ভাবতে পারেনি ,  তাদের মতে কোরাণ নির্দিষ্ট সময়কালে সৃষ্ট  - আল্লাহ্র মত অনন্ত নয় !   এই রকম সাহসী ধারণার পিছনে  অ্যারিষ্টটটল এর প্রভাব ছিল সক্রিয় ।  এতসব বলার কারণ ?  খলিফা আল মামুনের দরবারে জ্ঞানীগুণিরা আরিষ্টটলের দর্শন নিয়ে বিস্তর আলোচনা করতেন ।  খলিফা তো আরিষ্টটল - এর স্বপ্ন দেখবেনই !  
এমনই এক জ্ঞানদীপ্ত পরিমন্ডলে ৮৬৫ খিষ্টাব্দেরর ২৬ আগষ্ট পারস্যের রে নগরে নবম শতকের বিশিষ্ট চিকিৎসক  আবু বকর মুহাম্মাদ ইবনে জাকারিয়া আল রাজীর জন্ম  ।   রে 
নগরটি ছিল পারস্যের উত্তর পুবে ।  
শৈশব কেমন ছিল এই জ্ঞানী মানুষটির ? 
সংগীতময় । 
শৈশব থেকে শেষ বয়স অবধি সংগীত চর্চা করেছেন আল রাজী ।  লুট  ( এক ধরণের তারযন্ত্র ) 
বাজাতেন আল রাজী ,  গানও নাকি গাইতেন ।  পরিনত বয়েসে রচনা করেছেন সংগীতকোষ ।   দর্শন চর্চাও করতেন ।  তবে প্রথম জীবনে অধিবিদ্যা নাকি তেমন টানেনি ।   ( অধিবিদ্যা কে বলা হয় মেটাফিজিক্স ।  বাস্তবতাকে জানা সম্ভব কি না অধিবিদ্যা সে বিষয়ে আলোচনা করে ।  ) 
তরুণ বয়েসে বাগদাদ আসেন রাজী ।  সেখানকার চিকিৎসালয় ,  গ্রন্থাগার তাঁকে জ্ঞানচর্চার সুযোগ করে দেয় ।  কিছুকাল পরে জন্মনগরে ফিরে এলেন ।  নগরের চিকিৎসালয়ের প্রধান প্রশাসক নিযুক্ত করা হল তাঁকে ।  তবে বাগদাদ থেকে আবার ডাক আসল ।  বাগদাদের  চিকিৎসালয়ের প্রধান চিকিৎসক নিযুক্ত হলেন  ।  সে সময়ে খলিফা আল মুকতাফির সময় ।  এঁর শাসনকাল ৯০২ - ৯০৭ খ্রিস্টাব্দ । 
   প্রধান চিকিৎসক হিসেবে অসামান্য খ্যাতি অর্জন করেন রাজী ।  আব্বাসীয় সাম্রাজ্যের  
নগরে থেকে নগরে পরিভ্রমন করে অভিজাত শাসকশ্রেণির চিকিৎসা সেবা প্রদান করেন ।  দরিদ্ররাও তাঁর চিকিৎসা সেবা থেকে বঞ্চিত হত না  ।  প্রায়শ গরীব রোগীদের কাছ থেকে ফি নিতেন না ।  উপরোন্ত নিয়মিত দান করতেন রাজী । 
চিকিৎসাকালীন সময়ে অষুধ ছাড়াও পথ্যের ওপর জোর দিতেন রাজী ।  সেরে ওঠার সময়ে রোগীর কি কি খেতে ইচ্ছে করত মন দিয়ে শুনতেন ।   তবে সবচে বেশি গুরুত্ব দিতেন চিকিৎসক ও রোগীর সর্ম্পকের ওপর ।  তাঁর বিশ্বাস ছিল চিকিৎসকের হাস্যজ্জ্বল মুখ রোগীর দ্রুত আরগ্যের অন্যতম কারণ । 
চিকিৎসাশাস্ত্র ,  শল্যবিদ্যা ,  গণিত ,  দাবা ও সংগীত বিষয়ে প্রায় সারা জীবনই লিখেছেন রাজী ।  রাজীর সর্বমোট গ্রন্থের সংখ্যা ২৩০ ।  তাঁর চিকিৎসাশাস্ত্র বিষয়ক গ্রন্থগুলি ইউরোপীয় ভাষায় যথাসময়ে অনূদিত হয়েছে ।   ১৬ শতক অবধি সেসব ইউরোপের বিশ্ববিদ্যালয়ে পঠিত হত ।  তাঁর লেখা সবচে গুরুত্বপূর্ন গ্রন্থের নাম  “ কিতাব আল হাউয়ি ”   ( সিসটেম অভ মেডিসিন )   ।  হাজার পৃষ্ঠার বিশাল গ্রন্থ ,   চিকিৎসক - জীবনে রাজী কী ভেবেছেন ,  কী দেখেছেন সেসবের সারৎসারই  কিতাব আল হাউয়ি ।  এটিকে চিকিৎসাশাস্ত্রের  বিশ্বকোষও বলা যায়  । 
    “ কিতাব আল হাউয়ি ”  
 সবচে উল্লেখযোগ্য দিক -  গ্রিক ও ভারতীয় চিকিৎসাপদ্ধতির  ওপর রাজী বিস্তারিত আলোচনা ,  যার প্রতিটি ছত্রে গভীর প্রজ্ঞার ছাপ সুস্পস্ট ।   ইহুদি পন্ডিতেরা এটি অনুবাদ করে ইউরোপে পরিচিত করে তোলেন ।   ( আমরা আগেও দেখেছি নবম শতক ও তারও পরে জ্ঞানের সূত্র ধরে ইহুদি ও মুসলিম পন্ডিতরা একে অন্যের কাছাকাছি এসেছিলেন ।  ইবনে রুশদকে পাশ্চাত্যে জনপ্রিয় করে তুলেছিলেন স্পেনের ইহুদি দার্শনিক মাইমোনাইদেস বা ইবনে মৈমুন )  যা হোক আজ অবধি বিশ্বজুড়ে আল রাজীর  গৌরব ও সম্মান এই গ্রন্থটির কারণেই ।   
গুটিবসন্ত  ( স্মল পক্স )  ও হাম এর ওপর লেখা তাঁর একটি গ্রন্থও বেশ সাড়া ফেলে দিয়েছিল  ।  গুটিবসন্ত অনেক আগেই চিহ্নিত করা হলেও সে বিষয়ে রাজীর পর্যবেক্ষণ ছিল রীতিমতো বিস্ময়কর ও প্রায় আধুনিক ।   নানা ভাষায় অনুদিত হয়েছিল বইটি । 
কেবল চিকিৎসাগ্রন্থই নয় - তাঁর লেখা দর্শনগ্রন্থও ইউরোপের বিদগ্ধ মানুষ পাঠ করেছিল আগ্রহভরে ।  শরীরের চেয়ে আত্মার প্রাধান্যই মেনে নিয়েছিলেন রাজী ,  সে যুগে এমনটা ভাবাই ছিল স্বাভাবিক ,  আজও অনেকেই এমনই ভূল করে থাকেন !  রাজী মনে করতেন ,  প্রথমে একটি শুদ্ধ আধ্যাত্মিক জ্যোতি আবিভূত হয়েছিল ।  এই জ্যোতিই আত্মার  ( জীবের )  উপাদান - কারণ ।   ( এই ভাবনা আসলে কবির ভাবনা ।  আমার তেমনই মনে হয় ।  কেননা ,  প্রত্যেকেই তো সৃষ্টিরহস্য নিয়ে ভাবতে উদ্দীপনা বোধ করেন; সৃষ্টিরহস্য নিয়ে কিছু বললে বিজ্ঞান প্রায়শ হয়ে ওঠে কাব্যিক )   .  .  .  অতএব আত্মা এক প্রকাশ উন্মুখ আধাত্মিক উপাদান ।   ( এও কাব্য )  
আত্মার ভালোমন্দ শরীরেও প্রভাব বিস্তার করে ।   ( এই কথার মানে কিন্তু বোঝা গেল না !  )  প্রাণি যেহেতু জড় পদার্থের চেয়ে আলাদা - কাজেই আত্মাও একপ্রকার পদার্থ !   ( ভাবনাটি আসলে অ্যারিস্টটলের )   কোনও কোনও আত্মা বুদ্ধি এবং শিল্পের চর্চা করে ।  কাজেই বোঝা যায় বুদ্ধির স্রোত কোনও বুদ্ধিমান কর্তা ।   ( আধুনিক সময়ে অবশ্য এর ব্যাখ্যা অনেক বদলে গেছে ।  শ্রম এর প্রসঙ্গটি এসেছে ।  )  যা হোক ।  ৫টি উপাদানকে রাজী নিত্য ও সদা সহাবস্থিত বলে মেনেছেন ।  ১ কর্তা  ( ঈশ্বর )  ২ বিশ্বাত্মা  ( ৩ )  মূল ভৌতিক উপাদান  ( ৪ )  পরমার্থ দিশা ও ৫ পরমার্থ কাল ।   ( তখন বললাম না ,  প্রত্যেকেই তো সৃষ্টিরহস্য নিয়ে ভাবতে কিংবা ব্যাখ্যা করতে  উদ্দীপনা বোধ করেন !  )   .  .  . এসব অতি প্রয়োজনীয় উপাদান ছাড়া বিশ্ব সৃষ্টি হতে পারত না ।  বস্তু সদা পরিবর্তনশীল ।  এই পরিবর্তনশীলতাই কালের  ( সময়ের )  অস্তিত্ব ঘোষনা করে ।  এই কারণেই রসায়নশাস্ত্রের প্রতি আস্থাবান ছিলেন রাজী ।  তিনি লক্ষ করেছিলেন ,  বস্তুজগতের বিভিন্ন মূল উপাদানের মিশ্রণ ধাতুতে পরিবর্তিত হতে পারে ।  রসায়নের বিভিন্ন মিশ্রণ থেকে বিচিত্র গুণের উদ্ভাবন হতে পারে ।  এ থেকে তিনি এই সিদ্ধান্তে আসেন যে -  দেহের মধ্যেও স্বতঃস্ফূর্ত গতি সৃষ্টি করার মতো যথেস্ট শক্তি রয়েছে ।   .  .  . এসব ভাবনাই দ্বাদশ শতক থেকে ইউরোপীয় গীর্জেশাসিত সংকীর্ণ বদ্ধ সমাজে নবজাগরণের সঞ্চার করেছিল ।  
রাজীর সময়কালে বিশ্বাসের ক্ষেত্রে দুটি চরম পথ বিরাজ করছিল ।  একদল ছিল সংশয়বাদী অন্যদলটি ছিল ধর্মান্ধ ।  
মধ্যম পথটিই বেছে নিয়েছিলেন রাজী  ।  
৯২৫ খ্রিষ্টাব্দের অক্টোবর মাসের ২৬ তারিখে রে নগরে শেষ নিঃশ্বাস ত্যাগ করেন মধ্যযুগের এই মহান জ্ঞানসাধক । 
  ( উৎসর্গ :  ডা .  শাহাদাত ) 


                    




কলদিয় সভ্যতা ,  সম্রাট ২য় নেবুচাদনেযার ,  রানী আমুহিয়া ও ব্যাবিলনের সেই ঝুলন্ত বাগান  .  .  . 

সুপ্রাচীন কাল থেকেই  প্রাচীন মধ্যপ্রাচ্যের দজলা  ( তাইগ্রিস )  ও ফোরাত  ( ইউফ্রেতিস )   নদীর মধ্যবর্তী অঞ্চলটি অনেক সাম্রাজ্যের উত্থান - পতনের সাক্ষী হয়ে রয়েছে :  সুমের আক্কাদ আসুর ব্যাবিলন ।  ব্যাবিলন নগরকে ঘিরে গড়ে উঠেছিল ব্যাবিলনিয় সভ্যতা; যে সভ্যতাটি  নির্মান করেছিল সেমেটিক কলদিয়  (  Chaldeans )  জাতি ।  আসিরিয় সভ্যতার পতনের পর পরই গড়ে উঠেছিল কলদিয় সভ্যতা ।  মধ্যপ্রাচ্যের মানচিত্রপ্রাচীন ইতিহাসে কলদিয় সভ্যতাটি নব্য  ‘ ব্যাবিলনিয় সাম্রাজ্য ’  নামে পরিচিত ।   কলদিয় জাতির শাসন স্থায়ী হয়েছিল মাত্র  ৮৭ বছর :  ৬২৬ থেকে ৫৩৯  খ্রিস্টপূর্ব  ।  এত স্বল্প সময়ের মধ্যেই সভ্যতাটি অর্জন করেছিল বিস্ময়কর সাফল্য ও শ্রেষ্ঠত্ব ।  কলদিয়াঐতিহাসিকদের ধারণা ,  ৮০০ খ্রিস্টপূর্ব নাগাদ  এক সেমিটিকভাষী  গোত্র  ব্যাবিলন নগরের দক্ষিনে বসতি স্থাপন করতে শুরু করে; অত্র অঞ্চলে তারা এসেছিল আরব উপদ্বীপ থেকে  ।  এদের ভাষা ছিল আরামিয় ।   বসতি স্থাপনের কয়েক শ বছর পর এরা নিজেদের বাসভূমিকে বলে :   ‘ মাট কালদি ’ ; এর মানে ,   ‘ কলদিয় দেশ ’  ।  আরবি ভাষায় ,   ‘ কালদান ।  ’  কলদিয়া ছিল ব্যাবিলনের দক্ষিণে ,  পারস্য উপসাগরে কাছে  এবং টাইগ্রিস নদীর দক্ষিণ তীর ঘেঁষে  ।  টাইগ্রিস ও ইউফ্রেতিস এর মাঝখানটি উর্বর ভূখন্ডটিই ব্যাবিলনিয়া নামে পরিচিত ।  ভূখন্ডটি অত্যন্ত উর্বর; বিস্তীর্ণ উজ্জ্বল শষ্যক্ষেত্র ও  দ্রাক্ষাকুঞ্জে পরিপূর্ন ।    মিশরের  নীলনদের পার্শ্ববর্তী উর্বর ভূখন্ডের সমতূল্য ।  কলদিয়রা ছিল জ্যোর্তিবিদ্যা চর্চার অগ্রদূততবে কলদিয় জনগনের ভাগ্যে সুখ তেমন ছিল না ।  কেননা ,  সে সময়টায় ব্যাবিলনিয়া শাসন করছিল দুর্দান্ত আসিরিয় সাম্রাজ্য; যে সাম্রাজ্যটির  রাজধানী ছিল নিনেভ ।  ২০০ বছর ধরে কলদিয়রা আসিরিয় শাসন শোষনে ছিল জর্জরিত  ।   আসিরিয় রাজতন্ত্র কর্তৃক দরিদ্র কলদিয় কৃষকদের ওপর উচ্চহারে করারোপ করা হত ,  এরুপ নির্মম শোষন নির্যাতন ছাড়াও আসিরিয়রা কলদিয়দের সঙ্গে  নানান বৈষম্যমূলক আচরণ করত ।  আসিরিয়রা কলদিয়দের বলত ,  কালদু ।  আসিরিয়রা তখনও বোঝেনি যে তারা নিজেদের কবর খুঁড়ছে ।  কলদিয়দের সঙ্গে সৌহার্দপূর্ন আচরণ করলে  আসিরিয়  সভ্যতাটি হয় তো আরও কয়েক শ বছর টিকে থাকত ,  কলদিয়দের দ্বারা ধ্বংস হয়ে যেত না ।  হায় ,  ইতিহাস থেকে কেউই শিক্ষা নেয় না !  আসিরিয় সাম্রাজ্যশোষিত কলদিয় জাতি দীর্ঘকাল এক নেতার আবির্ভাবের প্রতীক্ষায় ছিল ,  যে নেতা  আসিরিয় শাসনের তান্ডব থেকে কলদিয় জাতিকে মুক্ত করবে ।   খ্রিস্টপূর্ব ৬৫৮ ।   জন্ম হল কলদিয় মুক্তিদাতার; নাম রাখা হল :  নাবোপোলাসসার ।   নাবোপোলাসসার কলদিয় দের ঐক্যবদ্ধ করে আসিরিয় সাম্রাজ্য আক্রমন করতে থাকে  ।  আসিরিয় সম্রাট সে সময়  আসুরবানিপাল ।  কলদিয় আক্রমনে আসিরিয় সাম্রাজ্যে দূর্বল হতে থাকে ।   খ্রিস্টপূর্ব ৬২৬ ।   আসুরবানিপাল মৃত্যুবরণ করেন ।  আসিরিয় সম্রাট ২য় আশহুর উবাললিট ক্ষমতা গ্রহন করেন ।  লাভ হয়নি ।  কেননা ,    ঐ বছরই  ( খ্রিস্টপূর্ব ৬২৬ )  নাবোপোলাসসার নিনেভ ধ্বংস করেন ।  যদিও ২য় আশহুর উবাললিট প্রবল প্রতিরোধ গড়ে তুলেছিল ।  তিনি পালিয়ে যান ।  প্রাচীন ইতিহাসে কলদিয় সভ্যতাটি নব্য  ‘ ব্যাবিলনিয় সাম্রাজ্য ’  নামে পরিচিত ।   কলদিয় জাতির শাসন স্থায়ী হয়েছিল মাত্র  ৮৭ বছর :  ৬২৬ থেকে ৫৩৯  খ্রিস্টপূর্ব  ।  এত স্বল্প সময়ের মধ্যেই সভ্যতাটি অর্জন করেছিল বিস্ময়কর সাফল্য ও শ্রেষ্ঠত্ব । ব্যাবিলননিনেভ নয় ,  ব্যাবিলন নগরকেই নাবোপোলাসসার কলদিয় সাম্রাজ্যের রাজধানী ঘোষনা করেন   ।  ব্যাবিলনিয়ার প্রাচীন নগর ব্যাবিলন  ।   সম্রাট হাম্মুরাবির  ( খ্রিস্টপূর্ব ১৮১৮ )  সময় থেকেই নগরটি ক্রমশ সমৃদ্ধশালী হয়ে উঠতে থাকে  ।  ব্যাবিলন নগরটির অবস্থান ছিল বর্তমানে ইরাকের বাবিল প্রদেশের আল হিললা; বাগদাদ শহরের ৫৫ মাইল দক্ষিণে ।  মনে রাখতে হবে ,   প্রাচীন ব্যাবিলন নগরটি অবস্থিত ছিল ইউফ্রেতিস নদীর পাড়ে ,  আর বর্তমান বাগদাদ শহরটি টাইগ্রিস এর পাড়ে অবস্থিত ।  ব্যাবিলন গ্রিক শব্দ; উৎপত্তি  ‘ বাবিলু ’  শব্দ থেকে ।   ‘ বাব ’  শব্দের মানে ,  দরওয়াজা; আর ,   ‘ ইলি ’  শব্দের অর্থ ,  ঈশ্বর ।  ব্যাবিলন শব্দের মানে ,   ‘ ঈশ্বরের দরওয়াজা ।  ’  হারান ।  পলাতক ও পরাজিত আসিরিয় রাজা ২য় আশহুর উবাললিট হারান নগরে আসিরিয় রাজধানী গড়ে তোলার উদ্যোগ নিলেন ।  জায়গাটি বর্তমান সিরিয়ায় ।   নাবোপোলাসসার সসৈন্য হারান নগরে এগিয়ে যান ।  মনে ঘৃনা ।   নাবোপোলাসসার - এর পাশে তাঁর যোগ্য পুত্র ,  ২য় নেবুচাদনেযার  (  খ্রিস্টপূর্ব ৬০৫ - ৫২৬ ) ; নাবোপোলাসসার  শখ করে ছেলের নাম রেখেছেন :  নেবুচাদনেযার  ।  তার কারণ আছে ।  নাবু ছিলেন ব্যাবিলনিয়ার প্রধান দেবতা মারদুকের পুত্র ।  নেবুচাদনেযার শব্দটির মানে ,   ‘ ওহ্ দেবতা নাবু !  ’  তখন কে ভেবেছিল নেবুচাদনেযারই একদিন ব্যাবিলন নগরকে কেন্দ্র করে দক্ষিণ - পশ্চিম এশিয়া জয় করে বিশাল এক কলদিয় সাম্রাজ্য গড়ে তুলবেন ।  যাক ।  ৬১০ খ্রিস্টপূর্বে পিতাপুত্রের যৌথ উদ্যেগে হারান কলদিয়দের নিয়ন্ত্রণে আসে ।   কলদিয় সীমানা৬০৫ খ্রিস্টপূর্ব ।  নাবোপোলাসসার  মারা যান ।  কলদিয় সৈন্যদের দায়িত্বভার গ্রহন করেন ২য় নেবুচাদনেযার  ।   ওদিকে কলদিয়দের ধ্বংস করতেই আসিরিয় রাজা ২য়  আশহুর  - উবাললিট হাত মেলায় মিশরের সঙ্গে ।  ফারাও ২য় নেকো সে সময় মিশরের সম্রাট ।  ৬০৯ খ্রিস্টপূর্বে  মিশরিয় সৈন্যরা ব্যাবিলনের দিকে অগ্রসর হয় ।  সিরিয়ার কারচেমিশ এ দুপক্ষ মুখোমুখি হয় ।   প্রচন্ড রক্তক্ষয়ী যুদ্ধে ২য় নেবুচাদনেযার জয়ী হন ,  যার ফলে আসিরিয় সাম্রাজ্যের অবসান ঘটে এবং ব্যাবিলনের ইতিহাসে নতুন এক অধ্যায় সূচিত হয় ।  মিশর ও আসিরিয় যৌথবাহিনীকে পরাজিত করে ৬০৫ খ্রিস্টপূর্বের ৭ সেপ্টেম্বর ২য় নেবুচাদনেযার ব্যাবিলনিয়ার  সিংহাসনে আরোহন করেন ।   পরবর্তী আট বছর তিনি সিরিয়া ফিলিস্তিন মিশর ও আরবদের বিরুদ্ধে যুদ্ধ পরিচালনা  করেন ।  জুদাহ জুদাহ রাজ্যের রাজা ছিলেন Jehoiachin; ৫৯৭ খ্রিস্টপূর্বের ১৬ মার্চ ।  ২য় নেবুচাদনেযার জেরুজালেম আক্রমন করে দখল করে নেন ।   রাজাকে  ও বহুসংখ্যক ইহুদিদের জিম্মি করে ব্যাবিলন নিয়ে যান । পরবর্তীতে জুদাহ বিদ্রোহ করে ।  অত্যন্ত নির্দয় উপায়ে সম্রাট ২য় নেবুচাদনেযার ইহুদিদের দমন করে ব্যাবিলনে নির্বাসিত করেন ।    এই ঘটনা নিয়েই কুড়ি শতকের বিশিষ্ট পপ ব্যান্ড বনি এম এর গান  ‘ বাই দ্য রিভার্স অভ ব্যাবিলন ।  ’  By the rivers of Babylon ,  there we sat downye - eah we wept ,  when we remembered Zion . ২য় নেবুচাদনেযার এর নির্দেশে কলদিয় সৈন্যরা ১৩ বছর ফিনিসিয় নগর টায়ার অবরোধ করে রেখেছিল ।  ৫৬৮ খ্রিস্টপূর্বে  মিশর আক্রমন করেন ২য় নেবুচাদনেযার  ।  যাহোক ।  নতুন কলদিয় সাম্রাজ্যের নিরাপত্তা নিশ্চিত করে সম্রাট ২য় নেবুচাদনেযার ব্যাবিলন নগরীটিকে সুন্দর করে সাজাবেন ঠিক করলেন ,  গ্রিক রাষ্ট্রনায়ক পেরিক্লিস  ( খ্রিস্টপূর্ব ৪৯৫ - ৪২৯ )  প্রাচীন আথেন্স নগরীকে যেমন সাজিয়েছিলেন  ।   বিজিত রাজ্য থেকে অর্জিত  ( লুন্ঠিত )  ধনসম্পদ ও অব্যাহত ভাবে প্রাপ্ত কর দিয়ে ব্যাবিলন গড়ে উঠতে থাকে ,  আধুনিক সময়ে লন্ডন যেমন উপনিবেশসমূহ থেকে প্রাপ্ত সম্পদে হয়ে উঠেছিল ঝলমলে বর্ণাঢ্য  ।  ২য় নেবুচাদনেযার ব্যাবিলন নগরকে ঢেলে সাজাতে উচ্চভিলাষী সব পরিকল্পনা গ্রহন করেন ।  রাজকীয় প্রাসাদ ,  উপাসনালয় ,  নগর দূর্গ ,  ইশতার দরওয়াজা ,   শোভাযাত্রার পথ ইত্যাদি তৈরিতে সময় লেগেছিল  ৮৮ বছর  ।  বলাবাহুল্য দরদালান নির্মানে খেতে মরত বন্দি দাসেরা  ও শ্রমিকেরা  ।  ফিলিস্তিন থেকে হিব্রুভাষীদের বন্দি করে আনা হয়েছিল ।  সেই সময়কার ব্যাবিলনিয় স্থাপতে  হিব্রু স্থাপত্যশিল্পের প্রভাব পড়ার কথা ।  শিল্পীর আঁকা ব্যাবিলন ।  নদীটি ফোরাত বা ইউফ্রেতিসবলাবাহুল্য প্রাচীন ব্যাবিলনিয়ার জনজীবনে ধর্ম ছিল অত্যন্ত গুরুত্বপূর্ন ।  ব্যাবিলনিয় উপাসনালয়ের নাম জিগুরাট - যা ছিল বিশালাকার কাঠামোর স্থাপত্য ।  জিগুরাটে উপাসনা করা হত দেবতা মারদুক - এর ,  যে দেবতা প্রাচীন সুমেরিয় দেবতা এনলিল - এর স্থলাভিষিক্ত হয়ে ব্যাবিলনিয় জনগনের গভীর শ্রদ্ধা আর ভক্তি অর্জন করেছিলেন ।    ব্যাবিলন নগরের জিগুরাটটির নাম ,   ‘ ইটিমেনানকি ’  ।  সুমেরিয় ভাষায় ইটিমেনানকি শব্দটির মানে -  স্বর্গমর্তের ভিত্তি ।    আসিরিয় রাজা সেনাচেরিব ৬৮৯ খ্রিস্টপূর্বে ব্যাবিলন আক্রমন করে ধ্বংস করেছিলেন ,  সে সময়   ইটিমেনানকিও ধ্বংস করা হয় ।  ২য় নেবুচাদনেযার ইটিমেনানকিটি  পুর্ননির্মানের উদ্যেগ গ্রহন করেন যেমন গ্রিক রাষ্ট্রনায়ক পেরিক্লিস গ্রিক ধর্মীয় পীঠস্থান অ্যাক্রপলিস পুর্ননির্মানের উদ্যেগ গ্রহন করেছিলেন  ।  পারসিকরা বিদ্বেষবশত  অ্যাক্রপলিসটির শীর্ষে অবস্থিত গ্রিক প্যানথিওন ধ্বংস করেছিল ।  ব্যাবিলনের ইটিমেনানকিটি ছিল সাত ধাপবিশিষ্ট   .  .  .  প্রায় ৯১ মিটার উঁচু ।  ওপরে এসাগিলা ,  অর্থাৎ মারদুক দেবতার উপাসনালয় । জিগুরাট ইটিমেনানকি । ইশতার ছিলেন পরম পূজনীয় কলদিয় দেবী  ।  সময়টা ৫৭৫ খ্রিস্টপূর্ব । ২য় নেবুচাদনেযার তারই নামে ব্যাবিলন  নগরের উত্তর দিকে একটি সুদৃশ্য দরওয়াজা নির্মানের নির্দেশ দেন  ।  নীল রঙের ঝলমলে টাইলস ইশতার দরওয়াজার বৈশিষ্ট্য  ।  ছাদটি নির্মিত হয়েছিল সিডার কাঠ দিয়ে ।   ইশতার দরওয়াজাটি দিয়ে নববর্ষের ধর্মীয় শোভাযাত্রা যেত; দুপাশে দেওয়াল ,  দেওয়ালে অঙ্কিত দেবতা মারদুকের ড্রাগন ,  ঝলমলে সিংহ - যা তৎকালীন শিল্পীদের শিল্পরুচির প্রকাশ ।   মিশরের আলেকজান্দ্রিয়ার বাতিঘরটি নির্মানের পূর্ব পর্যন্ত প্রাচীন বিশ্বের সপ্তম আশ্চর্যের একটি ছিল  ইশতার দরওয়াজা ।  ব্যাবিলন নগরের ইশতার দরওয়াজাটি আজও ২য় নেবুচাদনেযার - এর এক অনন্য  কীর্তিকে  বহন করে আছে ।   প্রাচীন বিশ্বে নীল রঙের প্রাধান্য ।  ভাবলে অবাক হতে হয় ।  আমি ভাবতাম নীল রঙের প্রয়োগ অধুনা ।  ইশতার দরওয়াজাটি দিয়ে নববর্ষের ধর্মীয় শোভাযাত্রা যেত; সুখি ও পরিতৃপ্ত সম্রাট ২য় নেবুচাদনেযার দেখছেন নগর ব্যাবিলন । ২য় নেবুচাদনেযার এর রাজত্বের শেষ সময়ে কলদিয় সাম্রাজ্যের উত্তরপুবে  মদ্র  ( Medes )  জাতির উত্থান ঘটছিল ।   মদ্র - আগ্রাসন ঠেকাতে প্রাচীর নির্মান করার নির্দেশ দিয়েছিলেন ২য় নেবুচাদনেযার :  যা  ‘ মেডিয়ান ওয়াল ’  নামে পরিচিত । বর্তমান কালের মধ্যপ্রাচ্যের মানচিত্র ।  ইরাক ছিল ২য় নেবুচাদনেযার এর রাজত্ব ।  রঙিন অংশটুকু প্রাচীন পারস্যের উত্তরে মদ্র সাম্রাজ্য ।  প্রাচীন ইরানি ট্রাইব দুটি ভাগে বিভক্ত ছিল ।  ক )  মদ্র ও খ )  পারস ।  মদ্ররা ছিল উত্তরে আর পারস - রা ছিল দক্ষিণে ।    মদ্ররা প্রথম ঐ অঞ্চল শাসন করেছিল ।  পরে পারস -  রা ।  পারস থেকেই পারস্য ।   ২য় নেবুচাদনেযার মদ্রদের সঙ্গে অনর্থক যুদ্ধের পথে না গিয়ে রাজনৈতিক কূটকৌশলের আশ্রয়ও নিয়েছিলেন ।  ২য় নেবুচাদনেযার - এর সমসাময়িক  মদ্রদের রাজা ছিলেন সিয়াক্সজারেক্স ।  তারই এক কন্যার নাম আমুহিয়া  (  খ্রিস্টপূর্ব ৬৩০ - ৫৬৫ )  ।  ২য় নেবুচাদনেযার মদ্রদের হুমকি প্রশমিত করতেই সম্ভবত আমুহিয়াকে  বিয়ের প্রস্তাব দেন ।  ঝুলন্ত উদ্যানতো ,   বিয়ের পর আমুহিয়ার   একবার খুব অসুখ হল  ।  সম্রাট অত্যন্ত উদ্বিগ্ন হলেন ।  উদ্বিগ্ন হয়ে ভাবলেন ,  মদ্ররাজ্য ধূসর ব্যাবিলনের তুলনায় অধিক সুজলাসুফলা ,  যে কারণে সবুজ সুধারস থেকে বঞ্চিত হয়েই আমুহিয়ার অসুখ করেছে  ।  ২য় নেবুচাদনেযার একটি সবুজাভ উদ্যান নির্মানের কথা ভাবলেন ।   উদ্যান নির্মিত হল বটে ,  তবে নির্মিত হল বড় একটি দালানের ওপর ।  এই ছবিটা দেখলেই বোঝা যাবে ব্যাপারটা আসলে কী রকম ছিল ।  লোকে বলল ,  ব্যাবিলনের ঝুলন্ত উদ্যান ।  আসলে তো ঠিক ঝুলন্ত না ।  আসলে সম্রাটের প্রেম ,  সেকালের দোদন্ড প্রভাবশালী সম্রাট ,  কত নারী লভ্য - তারপরও মদ্র রানী আমুহিয়া  .  .  . আশ্চর্য  .  .  . মানুষের এই হৃদয়  .  .  . পুরুষের এই প্রেম  .  .  . সম্রাট ২য় নেবুচাদনেযার মারা যান খ্রিস্টপূর্ব ৫৬২ অক্টোবর মাসে ।  তাঁর পুত্র আমেল মারদুক ব্যাবিলনের ক্ষমতা গ্রহন করে ।  সে তেমন সুশাসক ছিল না ,  হয়তো বখে যাওয়া টাইপ ছিল ।  যে কারণে পারসিকদের পক্ষে কলদিয় সভ্যতা গ্রাস করে নিতে বিশেষ বেগ পেতে হয়নি ।  কলদিয়াসম্রাট ২য় নেবুচাদনেযার তাঁর বিক্রমঝুলন্ত উদ্যান ইশতার দরওয়াজা
                    





হুন ! 

  ইনি সেন্ট উরসুলা ।  ব্রিটিশ খ্রিস্টান নারী সাধু ।   নিস্পাপ ও নির্মল চরিত্রের জন্য সকলের শ্রদ্ধাভাজন ছিলেন ।  মহামান্য পোপের সঙ্গে সাক্ষাৎ করার উদ্দেশ্যে ১১ জন কুমারীকে নিয়ে রোমে গিয়েছিলেন সেন্ট উরসুলা ।  ফেরার পথে জার্মানির কোলন - এ বর্বর হুনদের আক্রমনের শিকার হলেন ।  সময়টা ৪৫৩ খ্রিস্টাব্দ  ।  নৃশংস হুনেরা ১১ জন কুমারীকে একে একে শিরোচ্ছেদ করে হত্যা করে ।   হুন রাজা আত্তিলা সেন্ট উরসুলার রুপে মুগ্ধ হয়ে বিয়ে করতে চাইলেন ।  সেন্ট উরসুলা ঘৃনাভরে অস্বীকার করলে আত্তিলা নিস্পাপ সাধিকাকে তীর বিদ্ধ করে হত্যা করে ।  এ হল  হুনদের বর্বরতার উদারহরণ  ।  বর্বর যাযাবর ট্রাইব হুনদের শিক্ষাদীক্ষা ধর্ম কিংবা শিল্পকলায় আগ্রহ ছিল না ।  তারা কেবল ধ্বংসই করতে জানত ।   খ্রিস্টপূর্ব ২০০ থেকে খ্রিস্টীয় ৫ম শতক অবধি তারা এশিয়া ও ইউরোপে ত্রাসের রাজত্ব কায়েম  রেখেছিল  । 
  হুন যোদ্ধা
 তুর্কি গোত্রের বাস ছিল মধ্য এশিয়ায় ।  হুনরা এদেরই একটি শাখা ।   যে কারণে হুনদের ভাষা ছিল তুর্কি ।  এদেরই আরেকটি শাখা পরবর্তীতে তুরস্কে অটোমান সাম্রাজ্য প্রতিষ্ঠা করেছিল ।  যা হোক ,  হুনরা চিনাদের কাছে জিঅং - নু নামে পরিচিত ছিল ।  খ্রিস্টপূর্ব ৩য় শতকে তারা চিনা সাম্রাজ্য  আক্রমন করতে থাকে ।  হুনদের আক্রমনে চিনারা অতিষ্ঠ হয়ে উঠেছিল ।  এদের উৎপাত থেকে রক্ষা পেতেই  সম্রাট শি হুয়াং তি চিনের প্রাচীর নির্মানের সিদ্ধান্ত নিয়েছিলেন ।  প্রাচীর তুলে চিনারা হুনদের প্রতিরোধ করতে সমর্থ হয় ।  সে সময় হুনদের নেতা ছিল মাও - তুন ।  তারই নেতৃত্বে হুনরা নিরাপদ বাসভূমির সন্ধানে  চিন ছেড়ে বেরিয়ে পড়ে  ।  
    দলটি ছোট ও বড়  - এই দুই ভাগে বিভক্ত ছিল ।  ছোট দলটি ভারত অভিমূখে যাত্রা করে ।  বড়  দলটি যেতে থাকে সাইবেরিয়ার উত্তর পশ্চিমে ।   বৈরী আবহাওয়ার কারণে সম্ভবত পশ্চিমে অগ্রসর হয়ে রাশিয়া পাড় হয়ে খ্রিস্টীয় ৩৫০ শতকে  শক দের  ( আরেকটি বর্বর ট্রাইব )  ধ্বংস করে ইউরোপের দ্বারপ্রান্তে উপস্থিত হয় এবং বর্তমান হাঙ্গেরি তে স্থায়ী বাসভূমি গড়ে তোলে ।  হাঙ্গেরিয়ার আশেপাশে বাস করত ভিসিগথ অসট্রোগথ প্রভৃতি জার্মানিক ট্রাইব ।  হুনদের আক্রমনের মুখে পড়ে তারা পশ্চিম ও দক্ষিণে ছড়িয়ে পড়ে ।  এবং রোমান দের মুখোমুখি হয় ।  হুনদের আক্রমনে এরা কেউই টিকে থাকতে পারেনি ।   প্রতিপক্ষের ওপর হুনদের আধিপত্যের অন্যতম কারণ হুনরা ঘোড়ার রেকাব আবিস্কার করেছিল ।  রেকাব হল অশ্বারোহীর পা রাখার নির্দিষ্ট স্থান ।  রেকাবে পা রেখে যুদ্ধ করতে সুবিধা ।  
   হাঙ্গেরির মানচিত্র; Hungary শব্দটির মধ্যে Hun শব্দটি এখনও আছে ।  
 ইউরোপে তখন রোমানদের শাসন ।  রোমান সাম্রাজ্য পূর্ব ও পশ্চিম - এই দুই ভাগে বিভক্ত ছিল ।  পশ্চিমের রাজধানী ইটালির রোম ।  পুবের কনসটানটিনোপোল ।  
    দুভাগে বিভক্ত  রোমান সাম্রাজ্য
   রোমান সাম্রাজ্য
 হুন নেতা রুগুলাস ৪৩৩ খ্রিস্টাব্দে পূর্ব রোমান সাম্রাজ্য আক্রমন করে ।  রোমান শাসকদের
তারা বাধ্য করেছিল কর দিতে ।  কর দিতে হত স্বর্নে ।  হুনদের আগ্রাসন ও তান্ডব রোমান সাম্রাজ্যের আতঙ্ক ও ঘৃনার সৃষ্টি করেছিল ।  রোমান ঐতিহাসিক অ্যামিয়ানুস মারসেলিনিয়াস লিখেছেন  :  ইহারা মানবের মতন দেখিতে বটে তবে মোটেও সভ্যভব্য নয় কেননা  ইহারা আগুনের ব্যবহার জানে না ।  ইহারা কোনওপ্রকার স্বাদগন্ধযুক্ত আহারাদি প্রস্তুতে অপারগ এবং পথের পার্শ্বের  মূল খাইয়া বাঁচিয়া আছে; উপরোন্ত ইহারা যে কোনও প্রাণির অর্ধপক্ক মাংশ ভক্ষন করে ।  প্রতিপক্ষকে আক্রমনের সময় হুনগন কখনও যথার্থ সমরনীতির কৌশল প্রয়োগ করে আবার কখনও যথার্থ সমরনীতির কৌশল প্রয়োগ করে না ।  মাঝেমধ্যে তাহারা সারিবদ্ধভাবে যুদ্ধ করে ,  আবার কখনও তাহারা কর্কস চিৎকারধ্বনি করিয়া স্বর্গ মর্ত তোলাপাড় করিয়া ফেলিয়া শক্রপক্ষের ভীতির সঞ্চার করে ।  ইহারা দ্রুত রণক্ষেত্র হইতে ছড়াইয়া পড়ে ,  আবার চোখের পলকে ফিরিয়া আসিয়া কিছু বুঝিয়া উঠিবার আগেই শক্রর ওপর ঝাঁপাইয়া পড়ে ।  প্রতিপক্ষ যদিবা তরবারি লইয়া কাটিয়ে আসে তো হুনগন জাল ছুঁড়িয়া মারিয়া প্রতিপক্ষকে বধ করে ।  
   অশ্বারোহী হুনযোদ্ধা
 ৪১৮ খ্রিস্টাব্দ ।  রোমের সঙ্গে হুনদের সম্পর্ক ভালো যাচ্ছিল ।  সম্পর্ক ভালো রাখতে হুনরা  রোমানদের সঙ্গে গুরুত্বপূর্ন ব্যাক্তি বিনিময় করে ।  এক হুন কিশোর ২ বছর রোমে গিয়ে থাকে ।  রোমের জৌলুষ দেখে কিশোরের বিস্ময়ের উদ্রেক করেছিল ।  সে একদিন বিজয়ের বেশে রোমে ফিরবে শপথ নেয় ।   পরিনত বয়েসে কিশোরটি হয়ে ওঠে অপ্রতিরোধ্য হুন যোদ্ধা আত্তিলা  । 
   আত্তিলা  ।  ইতিহাসের নিষ্ঠুরতম ব্যাক্তি 
 ৪৩৩ খ্রিস্টাব্দে  হুনদের রাজা রুগুলাস মারা যায় ।  তার ভাইয়ের ছেলে আত্তিলা  ( জন্ম ৪০৬ খ্রিস্টাব্দ  )   ও ব্লেডা হুনদের নেতা নির্বাচিত হয়  ।  আত্তিলার নিষ্ঠুরতা ছিল ভীতিকর ।   ৪৪৫ খ্রিস্টাব্দে ভাইকে হত্যা করে আত্তিলা হুনদের একক নেতা হয়ে ওঠে । 
    আত্তিলাকে নিয়ে অনেক কিংবদন্তী প্রচলিত আছে ।  সে নাকি  যুদ্ধের দেবতা মঙ্গলের তরবারি পেয়েছিল ।  সম্ভবত সে মৃত এক হুন যোদ্ধার তরবারি পেয়েছিল  ।  তার মতন নিষ্ঠুর যোদ্ধা ইতিহাসে খুব কমই আছে ।  নির্বিকারে নগরের পর নগর ধ্বংস করেছে ,  নারী ধর্ষন করেছে ।  আত্তিলা ছিল অত্যন্ত ক্ষমতালোভী ।  ক্ষমতার লোভে আপন ভাইকে হত্যা করতে পিছপা হননি ।  নিয়মিত ঘোটকির দুধ রক্ত ও মাংস খেত ।  পোশাক ছিল পশুর তৈরি চামড়া ।  ঘোড়ার রেকাবে পা রেখে দাঁড়িয়ে তীর ছোঁড়ার দক্ষতা ছিল ।  নরমাংসখাদকও নাকি ছিল ।  তবে প্রমাণ মেলেনি ।  তবে রোমানরা আত্তিলাকে বলত ঈশ্বরের অভিশাপ । 
   আত্তিলার অধীনে সংঘবদ্ধ হয়ে হুনরা ধ্বংযজ্ঞ চালাতে থাকে ।  ৪৩৪ খ্রিস্টাব্দে  রোমান সম্রাট ২য় থিওডোসিয়াস আক্রমন না করার শর্তে বাৎসরিক ৬৬০ পাউন্ড সোনা প্রদানের অঙ্গিকার করেন । 
 ৪৪০ খ্রিস্টাব্দে যুদ্ধ বাধল ।  রোমার বিশপ মারগাস দানিয়ুব নদী পাড় হয়ে হুনদের রাজকীয় সমাধি লুঠ করে ।  ক্ষিপ্ত হয়ে হুনেরা ঝড়ের গতিতে রোমান সাম্রাজ্যে প্রবেশ করে ।  আত্তিলা অধিক পরিমানে কর দাবী করে ।  
   হুন সাম্রাজ্য
 এক রোমান  রোমান রাজকুমারীর হঠকারী সিদ্ধান্তে ইউরোপের জনগনের ওপর নেমে এসেছিল মৃত্যুর অভিশাপ ।   জাস্টা গ্রাটা অনোরিয়া ছিল রোমান সম্রাট ৩য় কনসটানটিয়াস এর একমাত্র কন্যা ।  মা গালা প্লাসিডিয়া ।  ভাই রোমান সম্রাট ৩য় ভালেনটিনিয়ান   ( ৪২৫ - ৪৫৫ )  ।  রাজকুমারী অনোরিয়া ছিল উচ্চভীলাষী ও ভাইকে মনে করত দূর্বল  ।  
   জাস্টা গ্রাটা অনোরিয়া
 ইউজেনিয়াস নামে এক রাজকীয় কর্মচারী ছিল ,  তার সঙ্গে ভালোবাসার অভিনয় করে ভাইয়ের বিরুদ্ধে ষড়যন্ত্র করে অনোরিয়া ।  পরিকল্পনা ফাঁস ।  মায়ের অনুরোধে সম্রাট ৩য় ভালেনটিনিয়ান  অনোরিয়াকে হত্যা না করে কনসটানটিনোপলের কনভেন্টে পাঠিয়ে দেয় ।  ঘটনা শুরু এখানে ।  অনোরিয়া আগুন নিয়ে খেলবে ঠিক করল ।  আত্তিলার কাছে সাহায্য চেয়ে  চিঠি পাঠাল ।  সঙ্গে এনগেজমেন্ট রিং ।  আত্তিলা ভাবল অনোরিয়া তাকে বিয়ে করতে চায়  ।  বিয়ের  যৌতুক হিসেবে সে পশ্চিম রোমান সাম্রাজ্যের অর্ধেক দাবী করে বসল । আত্তিলার অধীনে হুনরা এই প্রথম ইউরোপের গভীরে প্রবেশ করার সিদ্ধান্ত নেয় ।  নারীযোদ্ধাও ছিল হুন সৈন্যবাহিনীতে   ।  
   চালোন জায়গাটি উত্তর ফ্রান্সে ।  এখানেই রোমান দের মুখোমুখি হয় হুন সৈন্যরা ।  ইতিহাসে এই যুদ্ধের নাম :   ‘ দ্য ব্যাটেল অভ কাটালাউনিয়ান প্লেইনস ।  ’  রোমান জেনারেল ছিলে ফ্লাভিয়াস এইটিয়াস ।  তার সঙ্গে জোট বেধেছিলেন ভিসিগথ রাজা প্রথম থিওডোরিক ।    ৪৫১  খ্রিস্টাব্দে সংগঠিত যুদ্ধে রোমান ও ভিসিগথদের কাছে হুনরা পরাজিত হয় । 
   পরাজিত আত্তিলা ক্ষিপ্ত হয়ে ইটালীর রোম নগর ধ্বংস করার উদ্যেগ নেয়  ।  পোপ লিও ১ তাকে নিরস্ত করে ।   প্লেগ রোগে আক্রান্ত হয়ে রোম তখন  বিধস্ত নগরী  ।  যা হোক ,  আত্তিলা রোম আক্রমন না করার সিদ্ধান্ত নেয় । 
    মনে থাকার কথা ১১ জন কুমারীকে নিয়ে রোমে গিয়েছিলেন ব্রিটিশ খ্রিস্টান সেন্ট উরসুলা  ।  ৪৫৩ খ্রিস্টাব্দ ফেরার পথে জার্মানির কোলন - এ হুনদের আক্রমনের শিকার হওয়ার পর ১১ জন কুমারীকে তৎক্ষনাৎ শিরোচ্ছেদ করে হত্যা করা হয় ।   আত্তিলা সেন্ট উরসুলা রুপে মুগ্ধ হয়ে বিয়ে করতে চাইলে সেন্ট উরসুলা অস্বীকার করেন ,   সেন্ট উরসুলাকে তীর বিদ্ধ করে হত্যা করে আত্তিলা  .  .  . আত্তিলা ঐ বছরই অর্থাৎ ৪৫৩ খ্রিস্টাব্দে বিয়ে করে  ।  এর আগে ছজন স্ত্রী ছিল ,  ৭ম স্ত্রী হিসেবে আইলিকোকে বিয়ে করে ।  বিয়ের রাতে পানাহার চলল , আত্তিলা যে খুব  মদ খেত তা কিন্তু নয় ।  কী মনে করে সে রাত্রে খেল ।  পরের দিন সকালে মরে পড়ে থাকতে দেখা গেল ।  নাকে রক্তপাত হয়েছিল ।  রক্তে নিঃশ্বাস আটকে যায় ।  সন্দেহ নতুন স্ত্রীকে ।  যদি তাইই হয় - কেন হত্যা করল ?  
সব কথা তো ইতিহাসে লেখা থাকে না ।  
 আত্তিলার মৃত্যুর পরেই ইতিহাস থেকে হুনেরা মুছে যায় ।  
   নির্মল হৃদয়ের অধিকারীণি সেন্ট উরসুলাকে তীর বিদ্ধ করে হত্যা করেছিল বর্বর আত্তিলা ।  যে দৃশ্যটি শিল্পীর মনকে করেছিল বিচলিত  .  .  . 
   হাঙ্গেরিতে পাওয়া হুন কড়াই
   হাঙ্গেরি :  ছিল একদা হুনদের বাসভূমি
                            
                    




যেনোবিয়া :  প্রাচীন সিরিয়ার  রানী

যেনোবিয়া :  খ্রিস্টীয় তৃতীয় শতাব্দীর  সিরিয়ার রানী ।  সুন্দরী বিদূষী ও  সুশিক্ষিত যেনোবিয়া গ্রিক ও প্রাচীন মিশরীয় ভাষাসহ অনেক কটি ভাষা জানতেন  ।  সিরিয়ার  প্রথম পূর্নাঙ্গ ইতিহাস তিনিই লিখেছিলেন; ছিলেন সমরকুশলী; রণক্ষেত্রে সাধারণ সৈন্যদের পাশাপাশি যুদ্ধ করেছেন ।   অসম সাহসীকতায় রুখে দিয়েছিলেন আগ্রাসী রোমের সমরাভিযান  .  .  .  রোমান সম্রাট আউরেলিয়ান  ( ২১২ / ২৭৫ )  এর ছিল মহৎ এক হৃদয় ।   রোমের এক পরম শক্রকে হত্যা না করে ক্ষমা করে দিয়েছিলেন  ।  তিবর নদীর তীরে সেই শক্রর জন্য মনোরম ভিলা বরাদ্দ করে দিয়েছিলেন ।  সাধারণ সৈন্য থেকে উঠে এসে রোমের সম্রাট হয়েছিলেন আউরেলিয়ান ।   সৈন্যদের মাঝে অত্যন্ত জনপ্রিয় ছিলেন ।  রোমান সম্রাট ক্লাউদিয়াস ২য় এর  মৃত্যুর পর রোমান সৈন্যরা আউরেলিয়ান কে সম্রাট নির্বাচিত করেন ।  রোমান সম্রাট আউরেলিয়ানযোগ্য শাসক ছিলেন আউরেলিয়ান ।   বর্বর জার্মান গোত্র আলামানিরা রোমান সাম্রাজ্যে উত্তর সীমান্তে বারবার হানা দিচ্ছিল ।  আউরেলিয়ান তাদের  দমন করে দানিয়ুব নদীর উত্তর সীমান্ত রোমান সাম্রাজ্যে অর্ন্তভূক্ত করেন ।  যা হোক ।  বলছিলাম আউরেলিয়ান রোমের এক পরম শক্রকে ক্ষমা করে দিয়েছিলেন হত্যা না করে । বড় বিচিত্র সে কাহিনী ।  আমরা এখন সে কাহিনীতে প্রবেশ করছি ।  পালমিরা নগরিটি ছিল সিরিয়ায় ।  ধূ ধূ মরুভূমির মাঝখানে মরুদ্যান ।  সেই  মরুদ্যানজুড়ে  পামগাছের অরণ্য ।  সেখানেই  গড়ে  উঠেছিল প্রাচীন এক বসতি ।  জায়গাটি পামগাছঅধ্যুষিত বলেই জায়গাটির নাম পালমিরা ।  জায়গাটির প্রকৃত নাম অবশ্য তাদমর ।  পালমিরারোম থেকে পারস্যে যাওয়ার পথে ছিল বিধায় খ্রিস্টপূর্ব প্রথম শতকেই ব্যবসাবানিজ্যের অন্যতম কেন্দ্র হয়ে উঠেছিল পালমিরা ।  দামাশকাস ,  মিশর ও ফিনিসিয়ার সঙ্গে ব্যবসাবানিজ্য করে পালমিরায় এক ধনী মধ্যবিত্তশ্রেণি গড়ে উঠেছিল । তৎকালীন বিশ্ব ও পালমিরাসুপ্রাচীন কাল থেকেই পালমিরায় ছিল  মিশ্র সংস্কৃতির শান্তিপূর্ন সহবস্থান ।  নানা জাতির বাস ছিল পালমিরায় ।  গ্রিক রোমান বেদূঈন মেসোপটেমিয় ইরানি । ১১৪ খ্রিস্টাব্দে পালমিরা রোমান শাসনের অর্ন্তভূক্ত হলেও পারমিরার কমবেশি স্বাধীনতা ছিল ।  তার কারণ আছে ।  পালমিরার সৈন্যরা ছিল দক্ষ তীরন্দাজ  ।  রোমানদের সঙ্গে ইরানি পার্থিয়দের যুদ্ধ চলছিল ।  রোমান সম্রাট হাদরিয়ান পার্থিয়দের বিরুদ্ধে পালমিরার  দক্ষ তীরন্দাজ নিয়োগ করেছিলেন  । পালমিরাচারটে শক্তিশালী  গোত্র ছিল পালমিরায়  ।  তাদের মধ্যে অন্যতম ছিল আমলাকি গোত্র   ।     আমলাকি গোত্রের শেখ ছিলেন আমর ইবনে জারিব  ।  বহু আগে থেকেই শেখ পরিবারের রোমের নাগরিকত্ব ছিল ।  দূভার্গ্যজনকভাবে আমর ইবনে জারিব প্রতিপক্ষ গোত্রের আক্রমনে নিহত হলে তার মেয়ে যেনোবিয়া আমলাকি গোত্রের প্রধান নির্বাচিত হন ।   সিরিয়ায় পালমিরার অবস্থানরোমের সঙ্গে সুসম্পর্ক গড়ে ওঠার কারণেই সম্ভবত সেকালে পালমিরায় আরব নামের সঙ্গে রোমান নাম গ্রহন করারও রীতি ছিল ।   যেমন যেনোবিয়ার রোমান নাম ছিল জুলিয়া আওরেলিয়া যেনোবিয়া কিন্তু আরবি বা সেমেটিক নাম হল আল যাববা ।  এর মানে ,   ‘ যার চুল দীর্ঘ ও সুন্দর ।  ’  যেনোবিয়া অবশ্য স্বাক্ষর করতেন  ‘ বাথ যাববাই ’  নামে যার অর্থ আল যাববা - এর মেয়ে ।  যেনোবিয়ার মায়ের নামও ছিল আল যাববা ।  যেনোবিয়া নামটি গ্রিক  ।  তৃতীয় শতকের প্রারম্ভে পালমিরা রোমান উপনিবেশে পরিনত হয় ।  এবং সেই উপনিবেশ শাসন করার জন্য রোমান সিনেটে পালমিরাবাসী থেকেই  সিনেট নির্বাচিত করার আইন পাস করা হয় ।   ২৫৮ খ্রিস্টাব্দে  পালমিরার সিনেটর নিযুক্ত হন সেপটিমিয়াস ওডাইনাত ।  সেপটিমিয়াস ওডাইনাত ছিলেন আমলাকি গোত্রের একজন সদস্য ।   ২৫৮ খ্রিস্টাব্দেই যেনোবিয়াকে দ্বিতীয় স্ত্রী হিসেবে গ্রহন করেন ওডাইনাত  ।  বিয়ের পর যেনোবিয়া নিজের নাম রাখেন সেপতিমিয়া যেনোবিয়া ।  হাইরান নামে সেপটিমিয়াস ওডাইনাত প্রথম পক্ষের এক ছেলে ছিল  ।  পরে যেনোবিয়ারও একটি ছেলে হয় ।  ছেলের নাম রাখা হয় ভাবাললাথুস ।  ২২৭ খ্রিস্টাব্দে পার্থিয় সাম্রাজ্যের পতনের পর পারস্যে শক্তিশালী সাসানিদ রাজবংশের উত্থান হয় ।  তারপর থেকেই ঐ অঞ্চলের রাজনৈতিক ভারসাম্যটি বদলে যেতে থাকে ।  সেপটিমিয়াস ওডাইনাত পারস্যের দিকে না ঝুঁকে বরং রোমের পক্ষেই ছিলেন ।  ২৬০ খ্রিস্টাব্দে রোমান সম্রাট ভালেরিয়ান পারস্য আক্রমন করেন ।   পারস্য সম্রাট প্রথম সাপুর তাকে বন্দি করে হত্যা করেন ।  সেপটিমিয়াস ওডাইনাত প্রতিশোধ গ্রহনের জন্য পারস্যের উদ্দেশে রওনা হন ।  সেসময় স্বামীর পাশে   যেনোবিয়াও ছিলেন  ।   এভাবেই যেনোবিয়ার রাজনৈতিক - সামরিক উত্থান শুরু হয় ।  প্রথমে আমলাকি গোত্রের প্রধান হিসেবে  ।  দ্বিতীয়বার পারস্য অভিযানের সময় ।  যেনোবিয়া সে যুগের নারীদের তুলনায় একেবারেই যেন অন্যরকম ।  সুন্দরী অভিজাত ।  কার্থেজের রানী ডিডোর সঙ্গে নিজের সম্পর্ক দাবী করেছিলেন ।  নিজের সম্পর্ক দাবী করেছিলেন মিশরের ক্লিওপেট্রার সঙ্গেও  ।  তবে প্রমাণ পাওয়া যায়নি ।  তবে প্রাচীন মিশরে ভাষা সর্ম্পকে ধারনা ছিল যেনোবিয়ার  ।  যেনোবিয়ার  মা আল যাববা সম্ভবত মিশরিয় ছিলেন ।  ২৬৭ খিস্ট্রাব্দ  ।  যেনোবিয়ার স্বামী সেপটিমিয়াস ওডাইনাত ও তার ছেলে হাইরান আততায়ীর হাতে নিহত হলেন ।  যেনোবিয়ার ছেলে ভাবাললাথুস তখন সবে নাবালক ।  ছেলেকে সিংহাসনে বসিয়ে তার পক্ষে যেনোবিয়া পালমিরা শাসন করতে থাকেন  ।   রাজকার্য পরিচালনা করা যেনোবিয়ার নতুন কিছু না ।  উপরোন্ত ,  যেনোবিয়া ছিলেন স্বাধীনচেতা ,  উচ্চাকাঙ্খি ও বুদ্ধিমতি ।  বাইরে বাইরে রোমের সঙ্গে সুসম্পর্ক বজায় রেখে রাজ্যবিস্তারে উদ্যোগ নিলেন তিনি ।  নিজেও কয়েকটি সামরিক অভিযানে অংশ নিয়ে হয়ে উঠলেন পালমিরার যোদ্ধাদের কাছে অফুরন্ত প্রেরণার উৎস ।  যেনোবিয়ার দৈহিক সৌন্দর্য ,  যৌন আবেদন ও খোলামেলা পোশাক পালমিরা যোদ্ধাদের সারাক্ষণ উত্তেজিত করে রাখত ।  যেনোবিয়া ঘোড়ার চড়তেন সাবলীল ভঙ্গিমায় ;সেনাপতিদের সঙ্গে একত্রে বসে সুরা পান করতেন ।  তবে নাকি সহজে মাতাল হতেন না ।  এসব কারণেই পালমিরার যোদ্ধাদের কাছে  যেনোবিয়ার হয়ে উঠলেন সাক্ষাৎদেবী ।  একালের শিল্পীর আঁকা যেনোবিয়ার ছবি২৭০ খ্রিস্টাব্দ ।  মিশর ছিল গুরুত্বপূর্ন রোমান প্রভিন্স ।   প্রবল আত্মবিশ্বাসে বলিয়ান হয়ে যেনোবিয়া সসৈন্য মিশরের দিকে অগ্রসর হতে থাকলেন ।  ৫০ , ০০০ মিশরীয় সৈন্য প্রতিরোধ কল্পে রুখে দাঁড়াল ।  লাভ হয়নি ।  যেনোবিয়ার অনুগত পালমিরার সৈন্যরা মিশরীয় সৈন্যদের  পরাজিত করে মিশর দখল করে নেয় ।  মিশর ও সিরিয়ারোমান সম্রাট তখন ২য় ক্লাউদিয়াস  ।  মিশর হাত ছাড়া হয়ে গেলে তিনি ভয়ানক ক্রদ্ধ হয়ে উঠলেন ।   যেনোবিয়াকে উচিত শিক্ষা দিতে রোমান অ্যাডমিরাল প্রবাস কে পাঠালেন  ।  লাভ হয়নি ।  যেনোবিয়ার পরিচালনায় যুদ্ধে পালমিরার যোদ্ধারা রোমান সৈন্যদের পরাজিত করেন ।  দূর থেকে শুধু চেয়ে চেয়ে দেখা ছাড়া অভ্যন্তরীণ সঙ্কটের কারণে রোমানদের করার ছিল না কিছুই । রোমানদের পরাজিত করে যেনোবিয়া  আরও উচ্চভিলাষী হয়ে ওঠে ।  ২৭১ খ্রিস্টাব্দের অগাস্ট মাস ।  পালমিরার সৈন্যরা যেনোবিয়া কে  ‘ সবচে আকর্ষনীয় ও পূন্যবতী রানী ’  উপাধিতে ভূষিত করে ।  বিশাল সৈন্যবাহিনীর সমর্থন লাভ করে ছেলে ভাবাললাথুস কে যেনোবিয়া অগাস্টাস  ( রোমান সম্রাটের উপাধি )  উপাধিতে ভূষিত করেন । মিশর দখল করে ও রোমানদের পরাজিত করে শুরু হল বিলাসবহুল জীবনযাপন ।   আহার ও উপাসনায় শুরু করলেন পারসিক সম্রাটের রীতিনীতি অনুসরণ   ।  পরলেন রাজকীয় কার্থেজিয় পোষাক ।  কখনও মিশরের রানীর মতন বেগনি রঙের স্বর্ণখচিত রাজকীয় পোশাক ।  একে একে গুরুত্বপূর্ন বানিজ্যপথগুলি  নিয়ন্ত্রন করতে লাগলেন ।  তবে তার নীতি ছিল উদার ।  বিশেষ করে আলেকজান্দ্রিয়ার ইহুদিদের প্রতি সহনশীল ছিলেন  ।  অন্যদিকে আন্টিওক এর খ্রিস্টান বিশপ - এর সঙ্গেও গড়ে তুললেন সুসম্পর্ক  ।  যেনোবিয়ার শিলালিপিমিশরের আলেকজান্দ্রিয়া ও এশিয়া মাইনরের আন্টিওক নগর নিজের  নিয়ন্ত্রণে প্রতিষ্ঠা করলেন যেনোবিয়া  ।  আন্টিওক নগরটির ধ্বংস স্তূপ বর্তমান তুরস্কের এনটাকিয়া শহরের কাছে ।  সে কালে নগরের বাইরে প্রবাহিত হত ওরেনটেস নদীটি । পালমিরা সাম্রাজ্যসমগ্র অঞ্চল নিজের অধীন এলে যেনোবিয়া নিজেকে অগাস্টা  ( সম্রাজ্ঞী )  এবং রেজিনা  ( রানী )  ঘোষনা করে আলেকজান্দ্রিয়ার মুদ্রা থেকে রোমান সম্রাটের ছবি অপসারন করে নিজের ছবি খোদাই করার নিদের্শ দেন  । দূর থেকে এসবই লক্ষ করছিল রোম  । এবং রোম যেনোবিয়া কে সম্পূর্নরুপে ধ্বংসের  আয়োজন সম্পন্ন করে  ।  রোমের সম্রাট তখন আউরেলিয়ান   ।  যাঁর একটি মহৎ ও সুন্দর হৃদয় ছিল ।  ২৭২ খ্রিস্টাব্দ ।  সম্রাট আউরেলিয়ান পালমিরার বিরুদ্ধে তাঁর সামরিক অভিযান শুরু করেন ।  প্রথমেই তিনি খুব সহজেই মিশর পুনুরুদ্ধার করেন ।  যেনোবিয়া তখন সসৈন্য আন্টিওক নগরীতে ।   এশিয়া মাইনরের দিকে অগ্রসর হলেন  সম্রাট আউরেলিয়ান   ।  সম্রাট আউরেলিয়ান আন্টিওক অভিমূখে  সসৈন্য অগ্রসর হচ্ছেন শুনে  যেনোবিয়া ঘোড়া পিঠে চেপে ওরেনটেস নদীর পাড়ে পালমিরার সৈন্যদের অবস্থান নিতে  নির্দেশ দিলেন ।   লাভ হয়নি ।  কেননা ,  সম্রাট আউরেলিয়ান ছিলেন দক্ষ ও অভিজ্ঞ ।  লক্ষ করুন ।  তাঁর নির্দেশে রোমান সৈন্যরা পালিয়ে যাওয়ার ভান করে ।  পালমিরার নির্বোধ সৈন্যরা রোমানদের গূঢ় পরিকল্পনা বুঝতে না  - পেরে রোমান সৈন্যদের  ধাওয়া করে ।  এক পর্যায়ে তারা ক্লান্ত হয়ে পড়ে ও মূল বাহিনী থেকে বিচ্ছিন্ন হয়ে পড়ে ।   রোমান সৈন্যরা তাদের কচুকাটা করে ।  সিরিয়ার পশ্চিমে ছিল এমেসা নগর ।  বিপদ বুঝে যেনোবিয়া এমেসায় চলে আসেন ।  এখানেই দুপক্ষের ৭০ , ০০০ করে সৈন্য মুখোমুখি হয় ।  অত সৈন্য প্রাচীন বিশ্বের তুলনায় বিশাল সংখ্যা ।  এটিই রোমান ও পালমিরার সৈন্যদের মধ্যে  সর্বশেষ যুদ্ধ ।  রোমান সৈন্যরা বুঝিয়ে দিল তারা কতটা পেশাদার ।  পালমিরা সৈন্যরা পরাজিত হয়ে ছত্রভঙ্গ হয়ে যায় ।   এমেসা থেকে পালমিরা ১০০ মাইল পুবে ।  সেই মরুময় পথে যেনোবিয়া পালমিরার দিকে পিছু  হটতে থাকেন ।  সম্রাট  আউরেলিয়ান পলাতকা বিদ্রোহীনির পিছু নেন ।  যেনোবিয়া পালমিরা নগরে ঢুকে জনারণ্যে মিশে যান ।   সম্রাট  আউরেলিয়ান পালমিরা অবরোধ করেন ।  সিজমেশিন দিয়ে বড় বড় র‌্যাম  ( পাথর )  ছুঁড়ে পালমিরার প্রাচীর ধসিয়ে দিতে থাকে ।  এক সময় পালমিরার প্রতিরক্ষা প্রাচীরটি হুড়মুড় করে ভেঙ্গে পড়ে ।   রোমান সৈন্যরা নগরে প্রবেশ করে ধ্বংসযজ্ঞে মেতে ওঠে ।   না ।  যেনোবিয়াকে ধরা যায়নি ।  তিনি রাতের অন্ধকারে নগর থেকে পালিয়ে যান ।  ফোরাত  ( ইউফ্রেতিস )  নদীর পাড়ে অবশ্য তিনি পরে ধরা পড়েন ।  সুন্দরী বন্দিনীকে সম্রাট  আউরেলিয়ানএর সামনে  আনা হল ।  সম্রাট আউরেলিয়ান এই প্রথম পালমিরার রানীকে দেখলেন এবং মুগ্ধ হলেন  ।  সম্রাট আউরেলিয়ান - এর ছিল মহৎ এক হৃদয় ।    ' আমি নারী '  - এই বলে যেনোবিয়া নিজের মুক্তি দাবী করলেন ।  সম্রাট আউরেলিয়ান অভিজ্ঞ পুরুষ ।  তিনি বন্দিনীকে রোমে পাঠানোর নির্দেশ দিলেন  ।  রোমে যাওয়ার পথে যেনোবিয়ার ছেলে ভাবাললাথুস মারা যায় ।  সেকালে রোমে সম্রাটের বিজয় প্যারেড অনুষ্ঠিত হত ।  বন্দিরা রোমের পথ প্রদক্ষিণ করে সম্রাটের সামনে উপস্থিত হত ।  যেনোবিয়াও রোমের পথ প্রদক্ষিণ  করলেন; শরীরে সোনার শৃঙ্খল ।  পালমিরার রানীর শরীরে সোনার শৃঙ্খল ।  দৃশ্যটি যুগে যুগে শিল্পীদের উজ্জ্বীবিত করেছে । যেনোবিয়া রোমের রাস্তায় হাঁটছেন ।  আর মৃত্যুর প্রহর গুনছেন ।  সেকালে বিদ্রোহীদের ক্ষুধার্ত সিংহের সামনে ছেড়ে দেওয়া হত ।  যেনোবিয়া শিউড়ে উঠলেন ।  তারপর বিশাল এরিনায় প্রবেশ করে সম্রাটের সামনে দাঁড়ালেন ।   পালমিরার রানীকে ঘিরে সৌন্দর্য ও অহঙ্কার ঝলমল করছিল ।   সম্রাট আউরেলিয়ান মুগ্ধ হলেন ।  পরিতৃপ্ত পুরুষ তিনি ।   রোমান বাহিনীতে শৃঙ্খলা ফিরিয়ে এনেছেন ।  রোম নগরী ঘিরে ১২ মাইল দীর্ঘ প্রতিরক্ষা দেওয়াল তুলেছেন ।  রোমান সিনেট তাঁকে সাম্রাজ্যের পুনুরুদ্ধারকারী উপাধি দিয়েছে ।  হ্যাঁ পরিতৃপ্ত পুরুষ সম্রাট   আউরেলিয়ান ।  কাজেই তিনি পালমিরার রানীকে  মুক্ত করে দেন ।  এত সুন্দর রুপ ক্ষুধার্ত সিংহীর আহার হবে !  তারপর ? তারপর পারস্য অভিযানকালে সম্রাট আউরেলিয়ান রোমান সৈন্য দ্বারা নিহত হন ।  অথচ ,  সাধারণ সৈন্য থেকে উঠে এসে রোমের সম্রাট হয়েছিলেন আউরেলিয়ান ।   সৈন্যদের মাঝে অত্যন্ত জনপ্রিয় ছিলেন ।  চিরকাল কারও ভাগ্য একরকম থাকে না ।  যাই হোক ।  কেউ কেউ বলে সম্রাট আউরেলিয়ান এর মৃত্যুর পর যেনোবিয়া আত্মহত্যা করেছিলেন ।  তবে অধিকাংশের মত এই যে সম্রাট আউরেলিয়ান অবসর ভাতাসহ তিবর নদীর তীরে এক মনোরম এক  ভিলা বরাদ্দ করেছিলেন যেনোবিয়াকে ।  বাকী জীবন সেখানেই কেটেছিল যেনোবিয়ার দর্শনচর্চা আর লেখালেখি করে ।  রোমান এক গর্ভনরকে নাকি বিয়েও করেছিলেন যেনোবিয়া  ।  মেয়েও নাকি হয়েছিল ।  মেয়েদের রোমান অভিজাত পরিবারে বিয়েও হয়েছিল ।  পঞ্চম শতকে ইতালির ফ্লোরেন্স শহরে সেন্ট যেনোবিয়াস নামে এক বিশপের কথা জানা যায় । বিশপ যেনোবিয়াস সম্ভবত যেনোবিয়ার বংশধর ছিলেন ।   ইতিহাস এভাবেই বিস্ময়কর  .  .  . 






গল্প :  ফিরে আসার পর বৃষ্টি নেমেছিল  .  .  . 



                        নাঈমের বউকে আমি ভালোবাসি ।   ব্যাপারটা মনে হয় না নাঈম টের পেয়ে গেছে; ও এমন ক্রিকেট পাগল লোক; প্রয়োজন বাদে সুন্দরী বউয়ের দিকে তাকায় কিনা সন্দেহ ।  এ নিয়ে শম্পার মনের মধ্যে কোনওরুপ ক্ষোভ কিংবা অভিমান আছে কিনা তারও বোঝার উপায় নেই ।  শম্পা ,  আমি যতটুকু  বুঝেছি ,  ভারি চাপা স্বভাবের মেয়ে ।   তবে আমি যে শম্পাকে ভালোবাসি - শম্পা তা টের ঠিকই পেয়েছে ।  আমার দিকে কেমন গাঢ় চোখে তাকায় ,  মিটমিট করে হাসে আর যেসব প্রশ্নের উত্তর হয় না আমাকে সেসব প্রশ্ন করে ।  এবং আমাকে ফোন করে ,  কিংবা দুস্টুমি করে মিস কল দেয় ।  হয়তো অফিস থেকে বেরুচ্ছি ,  তখন ,  কী ভাবে যেন টের পায় শম্পা আমি একা  ।  
গোপনে আমি শম্পার একটা ছবিও তুলেছি ।  ছবিটা মাঝেমাঝেই দেখি;  যখন একা থাকি ,  শম্পাকে নিয়ে আমি রঙীন কল্পনায় ডুবে যাই  ।  বিশ্ববিদ্যালয় জীবনে কবিতা লিখতাম ,  তেমন কিছু না ।  ব্যর্থ কবি বলে আমার খ্যাতি থাকলেও  আমার মনের গভীরে কাব্যবোধ এখনও রয়ে গেছে ।  তারই মহিমায় প্রায়ই নির্জন সবুজ উপত্যকায় শম্পাকে নিয়ে চলে যাই ,   গাঢ় ছায়ার বিকেলের পাহাড়ি নদীর পাশে পাশে হাঁটি  ।  শম্পা অনর্গল কথা বলে যায়  .  .  .  জানেন ,  আমার মেয়েবেলা কেটেছে ভৈরবে  .  .  .  বাবা ছিলেন রেলওয়ের ডাক্তার  .  .  .  স্টেশনের খুব কাছেই কোয়ার্টার  .  .  .  রাতদিন ঝমঝম করে ট্রেনের শব্দ হত ।  শীতের গভীর রাতে ট্রেনের শব্দ শুনতান  ।  আমার তখন কীরকম যে লাগত ।  আমাদের ঘরের দেওয়ালের রং ছিল টিয়ে রঙের ।   সন্ধ্যার পর  টিউব লাইট  জ্বলতাম ।  আমরা খাওয়ার টেবিলে পড়তে বসতাম ।  পড়ব কি - বারান্দায় খাঁচায় যে ময়না পাখি ,  বারবার ছুটে যেতাম  .  .  .   ( আমি শিওর এ কথাগুলি শম্পা নাঈমকে কখনও বলেনি ।  )  
জীবন তো কেবল স্বপ্নকবিতা নিয়ে নয় - জীবনে কামও সত্য ।  কাজেই আমি কখনও কখনও  কোনও ছায়াময় নির্জন ঘরে কালো রঙের সোফার ওপর শম্পাকে ধীরে ধীরে নগ্ন করি ।  রুবিনার সঙ্গে যা করা হয়নি কখনও ,  শম্পার যেন তাতেই উৎসাহ ।  চুম্বনে  চুম্বনে ওকে অস্থির করে তুলি ,  তারপর 
গভীর মনোযোগ দিয়ে শম্পার তীব্র শীৎকার শুনতে থাকি  .  .  .  
আমার পাশে রুবিনা শুয়ে থাকে ।  ও এসব অজাচার  ( কিংবা প্রেম )  টের পায় কিনা কে জানে ।  রুবিনা কেও আজকাল কেমন উত্তেজিত দেখায় ।   ( আমাকেও কি ক্ষেপাটে আর উত্তেজিত দেখায় ?  )  
কার সঙ্গে যেন টেলিফোনে  কথা বলে রুবিনা  ।  ব্যাপারটা আমি টের পেলেও উপেক্ষা করি ।  বিয়ের পর আমি যেমন রুবিনার তলপেটে লম্বা কাটা দাগ আবিস্কার করেও নিশ্চুপ ছিলাম ।  যেমন আমি কাকলীর ছবিগুলি / চিঠিগুলি সব পুড়িয়ে ফেলিনি; বুক সেলফ গোছাতে  ওসব  রুবিনা নিশ্চয়ই দেখেছে ।  বলেনি কিছু ।  বলে কী লাভ ।  অতীত নিয়ে খোঁচাখুচি করা কি বুদ্ধিমানের কাজ ?  বরং আমাদের এই বর্তমান সময়টা ভীষণই উত্তেজক ।  কিন্তু , কার সঙ্গে কথা বলে রুবিনা ?  আমার ভীষণই কৌতূহল হয় ।  সেই সঙ্গে ফোনের রিং বাজার পর রুবিনা বারান্দায় কি পাশের ঘরে চলে আমার খানিকটা অস্বস্তিও হয়  ।   শম্পা সেরকম অস্বস্তিতে রুবিনাকে কখনও ফেলে না ।  শম্পা সময় বুঝেই ফোন করে ।  হয়তো  রুবিনা  বাথরুমে ,  তখন ।   শম্পা কী ভাবে যেন টের পায় আমি একা  । 
দিন কাটছিল । 
একদিন সবই কেমন ওলোটপালোট হয়ে যায় ।  
একদিন নাঈমের মেয়েটা হারিয়ে যায় ।   ওদের একটাই মেয়ে ।  কেয়ামনি ।  ক্লাস সিক্সে পড়ে ।  চশমা পরা ভারি  কিউট একটা মেয়ে ।  আমাকে  ‘ আঙ্কেল ’  ,   ‘ আঙ্কেল ’  করে ।  কেয়ামনি ঠিক ওর মায়ের মতো হয়নি ।  ওর মা শ্যামলা; কেয়ামনি সেরকম হয়নি ।  
শেষ আশ্বিনের  দিনটা কেমন মেঘলা ।  বারোটার মতন বাজে ।  আমি অফিসে বসে কাজ করছিলাম ।  আমার ফোনের রিং বাজল ।  শম্পা ।  ভয়ানক উত্তেজিত কন্ঠস্বর ।   .  .  . ভাই ,   কেয়ামনিকে খুঁজে পাচ্ছি না । 
খুঁজে পাচ্ছি না মানে !  আমি ভীষণ অবাক হয়ে চাপাস্বরে চিৎকার করে উঠি ।  
শিগগির আসুন  .  .  . 
আমি অফিস থেকে বেরিয়ে  দ্রুত একটা ট্যাক্সি নিয়ে নাঈমের বাসায় ছুটে যাই ।  
বেল বাজানোর পর কাজের মেয়েটা দরজা খুলল ।  আমাকে দেখে খানিকটা অবাক হয়েই বলল ,  খালু ত অফিসে গেছে ।  
জানি ।  কেয়ামনি কই ? 
স্কুলে ।   খালাম্মা কেয়ামনিরে আনতে  গেছে ।  
শম্পা কি আমাকে স্কুলে যেতে বলল ?    শম্পাকে ফোন করব কিনা ভাবলাম ।  কেয়ামনি  স্কুলটা বাড়ির কাছেই ,  দুটো গলির পর  ।  ফোন না - করে আমি সেদিকেই ছুটলাম ।  
স্কুল গেটের সামনে শম্পা দাঁড়িয়ে  ।  কাঁদছিল ।  আমাকে দেখেই ছুটে এসে জড়িয়ে ধরতে চেয়েছিল ,  সামলে নিল ।  গলিতে আরও লোকজন ছিল  .  .  . নাঈমকে  দেখলাম না ।  আশ্চর্য !  শম্পা নাঈমকে ফোন না - করে আমাকে করেছে ।   হয়তো আমার অফিসটা কাছে বলেই ।  
কেয়ামনিকে শেষমেশ পাওয়া গেল ।  ঘটনা তেমন কিছুই না -  শম্পার আজ স্কুলে আসতে খানিকটা দেরি হয়ে গিয়েছিল ,  সেই ফাঁকে কেয়ামনি  ওর এক ক্লাসমেটের সঙ্গে গেছিল কনফেকশনারিতে আইসক্রিম খেতে; কনফেকশনারিটা সামান্য দূরে বলেই  শম্পা ওর মেয়েকে খুঁজে পায়নি ।   
শম্পার মুখচোখ টেনশনে বসে গেছে ।  কেমন উদভ্রান্তর মতন দেখাচ্ছিল ।   মেয়েকে জড়িয়ে কাঁদল অনেকক্ষণ ।  বারবার বলল ,  আমায় তুই ক্ষমা করে দে মা ।   আমায় তুই ক্ষমা করে দে  .  .  . 
আশ্চর্য !  কেয়ামনি তার মাকে ক্ষমা করবে কেন ?  ওর মা কি করেছে ? 
আমি ওদের বাড়ি অবধি পৌঁছে দিতে চাইলাম  ।  শম্পা শীতল স্বরে বলল ,  থাক ,  আপনার অফিসের দেরি হয়ে যাচ্ছে ।   
এর পর থেকে শম্পাকে আর আগের মেজাজে পাওয়া গেল না ।  আমার দিকে গাঢ় চোখে আর তাকায় না ,  মিটমিট করে হাসে না আর যেসব প্রশ্নের উত্তর হয় না আমাকে সেসব প্রশ্নও করে না ।  সময়মতো ফোনও করে না ।  আমার স্বপ্নেও সেভাবে আসে না ।  চোখ বুজে  আমি  শম্পাকে নিয়ে 
সবুজ নির্জন উপত্যকায়  বিকেলের গাঢ় ছায়ার একটি পাহাড়ি নদীর পাশে হাঁটার চেষ্টা করলে একটি শিশুর চিৎকার করে ওঠে :  আমায় তুই ক্ষমা করে দে  .  .  .   আমায় তুই ক্ষমা করে দে  .  .  . 
রুবিনাকেও ইদানিং ভারি অন্যমনস্ক মনে হয় ।  চোখমুখ কেমন ফোলা ফোলা ।  লুকিয়ে কাঁদে মনে হয় ।  চুপ করে থাকলে কেমন দেখায় - তাই আমি জিজ্ঞেস করলাম :  কি হয়েছে ?  
কিছু না - বলে রুবিনা এড়িয়ে গেল ।  
আমিও চাপাচাপি করলাম না ।  
সেই  অপরিচিত পুরুষটি হয়তো রুবিনাকে স্বপ্ন দেখিয়েছিল ।  সেই স্বপ্ন কি ভেঙ্গে গেছে ?  মনে হয় ।  হয়তো সেই পুরুষটিও ছিল ক্লান্ত; ক্লান্তি এড়াতেই ভালোবেসেছিল এক নারীকে - যেমন আমি  শম্পাকে   .  .  .  ।  
যাই হোক ।  আমরা দুজন আবার দুজনার কাছে ফিরে এলাম ।  ফিরে আসার পর একে অপরকে আরও বেশি যেন অপরিচিত মনে হল ।  আমাদের মধ্যে কথা কমে গেল ।  আসলে আমাদের মধ্যে কথা অনেক আগেই কমে গেছে ।  লোকে বলে ,  কথা কম বলা নাকি গভীর বোঝাপোড়ার লক্ষণ । 
আমরা দুজন আবার দুজনার কাছে  ফিরে আসার পর এক রাতে বৃষ্টির নামল ।  রাতের বৃষ্টি রুবিনার ভালো লাগে ।  আমার ভালো লাগে ভোরের বৃষ্টি  ।  যা হোক ।  এসব নিয়ে আমাদের মধ্যে কখনোই ঝগড়া বিবাদ হয়নি ।  আমরা দুজনই কমবেশি ক্লান্ত - এই যা ।  
আমি আর রুবিনা অন্ধকার বারান্দায় বসে ।  পাশাপাশি ।  এখন অনেক রাত ।  বারান্দায় অনেকটা অন্ধকার আর গ্রিলের পাতাবাহারে বৃষ্টির ছাঁট ,  মৃদু ঝিরঝির শব্দ ।  শেষ আশ্বিনের বৃষ্টি ,  জলময় হলেও ঝাঁজ কম ,  আমাদের সম্পর্কের মতো ।  
তবুও বৃষ্টি তো  .  .  . 


                    




গল্প :  সুখের ফুল 



                        কমলগঞ্জের পীরসাহেব  সম্প্রতি  খুন হয়েছেন । অত্র এলাকার নামকরা পীর ছিলেন কমলগঞ্জের পীরসাহেব :  লোকে একনামে   চিনত  ।   পীর সাহেবের আসল নাম কেউই জানে না ,  কমলগঞ্জের  পীরসাহেব নামেই তিনি পরিচিত ছিলেন । কমলগঞ্জের পীরসাহেব নাকি বড় বাতেনী পীর ছিলেন; জ্বীন পুষতেন :   বাস করতেন ছোটখাটো একটি দিঘি ঘিরে পুরনো তিনমহলা মঞ্জিলে  ।  কমলগঞ্জের পীরসাহেব ঠিক উঠতি পীর নন - তার পীরের বংশ; পীরসাহেবের দাদার দাদা পীর সাহিব আলী বখত গজনভীও নাকি জবরদস্ত রুহানী পীর ছিলেন ।   তিনিও নাকি জ্বীন পুষতেন ! কিন্তু ,  কার এতবড় সাহস   -  কে কমলগঞ্জের পীরসাহেবকে খুন করার হিম্মত রাখে ?  সন্দেহের তীর পীরসাহেবের চতুর্থ স্ত্রীর দিকে ।  পীরসাহেবের চতুর্থ স্ত্রী রোজিনা বেগম ছিলেন  রসুলপুর থানার ওসি হাবিবুর রহমানের দ্বিতীয় পক্ষের স্ত্রী  ।  সাতান্ন বছর বয়েসে  পীরসাহেব  রোজিনা বেগমকে চতুর্থ স্ত্রী করে ঘরে তুলেছিলেন ।    রসুলপুর থানার  ওসি হাবিবুর রহমান বছর তিনেক আগে প্রায়ই  কমলগঞ্জের পীরসাহেবের মঞ্জিলে যাওয়া - আসা করতেন; - তারপর কী যে হল  .  .  .  ইদানিং নাকি মোস্তফা নামে পীরসাহেবের এক যুবক  মুরিদের সঙ্গে  রোজিনা বেগমের গোপন মেলামেশার কথা শোনা যাচ্ছিল ।   পীরসাহেব খুন হওয়ার পর দুজনই পালিয়ে গেছে ।  এতসব কিচ্ছা  মমতাজ শুনতে চায় না ।  তার বুকে অসহ্য যন্ত্রণা আর শূন্যতা ।  একটি বিশেষ প্রয়োজনেই মমতাজ কমলগঞ্জের পীরসাহেব কাছে তদবির নিয়ে গেছিল  ।  ইদানিং  মমতাজের কাছে মমতাজের স্বামীর   ভাবসাব  ভালো ঠেকছিল না  ।   পান খাওয়া ধরছে আফতাব ,  রাত করে বাড়ি ফিরে  আর আফতাবের শার্টে  অন্য মেয়েমানুষের গন্ধ পায় মমতাজ ।   অনেকটা নিরুপায় হয়েই পীরসাহেব কাছে গিয়েছিল ।  সবশুনে  পীরসাহেব  বলছিলেন ,  তর স্বামীরে পরীতে ধরছে ।  তয় চিন্তার কিছু নাই -  আজ রাইতে আমি মোরাকাবায় বইসা জ্বীন চালান দিমু ।   ইনশাল্লা ,  তর স্বামী তর কাছে ফির‌্যা আসব দেখিস ।  সেই পীরসাহেব খুন হয়ে গেল ?  এখন ?   এখন মমতাজ কি করবে ?  কার কাছে যাবে ।  মমতাজের  বুকে অসহ্য যন্ত্রণা আর শূন্যতা ।  পীরসাহেব বুজুর্গ ব্যাক্তি ছিলেন ।  আল্লা তারে বাঁচাইতে পারল না - এমন একটি অস্বস্তিকর ভাবনাও উঁকি দিল মমতাজের মনে । আফতাব  সত্যসত্যই পূবপাড়ার ইলেকট্রিক মিস্ত্রি হাবিবের বউয়ের সঙ্গে অল্পবিস্তর জড়িয়ে গেছে  ।   পূবপাড়ার  হাবিব বছর দুই হল মালয়েশিয়া ।  এই সুযোগে নয়নতারা উড়াল দিয়েছে ।  তেমন সুন্দরী না হলেও  নয়নতারা সারাক্ষণই ভীষণ ছটফট করে ।   কমলগঞ্জের ফারুক  খোনকার কাছাড়ি বাড়িতেই আফতাব প্রথম নয়নতারাকে দেখেছিল ।  তার পরপরই নয়নতারার ছটফটানি কী ভাবে যেন আফতাবের ভিতরেও  ঢুকে যায় ।   নয়নতারা বিল্লালের সঙ্গে  ফারুক  খোনকার কাছাড়ি বাড়িতে গিয়েছিল ।  বিল্লাল এখন নয়নতারার   প্রেমিক; বিল্লাল  ফারুক  খোনকারের অনুগতদের একজন ।  যা হোক ।    সবাইকে খুশি রাখতে হয়  ফারুক  খোনকারকে; আফতাবের অস্থিরতা টের পেয়ে ফারুক  খোনকারই নয়নতারার সঙ্গে তার ঘনিষ্ট হওয়ার  ব্যবস্থা করে দেয় ।  সেই নয়নতারার রুপে মজে আছে আফতাব;  নয়নতারার সেন্টের গন্ধ আফতাবের শার্টে লাগে  .  .  . মমতাজ টের পায় ।  তবে  কদিন আগে নয়নতারা সম্বন্ধে  ফারুক  খোনকার যা বলল ,  তাতে আফতাব ভীষণ ভয় খেয়ে গেছে :  নয়নতারার নাকি কীসব অসুখবিসুখ আছে ।  ফারুক খোনকারের কথা অস্বীকার করার উপায় কী - এসব ব্যাপারে অভিজ্ঞত মানুষ সে ,  কৈশরে তার সঙ্গেই মদনগঞ্জের বেশ্যাবাড়িতে গিয়েছিল আফতাব ।  তা ছাড়া ফারুক খোনকার কমলগঞ্জের ছোটখাটো জোরদার  -  নানা ধরনের ব্যবসা আছে ।  ধনের পার্থক্য থাকলেও ফারুক খোনকার  কখনও  আফতাবের সঙ্গে অবজ্ঞা করে না - আফতাব তার বন্ধু মানুষ ,  একসঙ্গে আলী বখত গজনভী স্কুলে পড়েছে ।  বড়বাড়ির অনেকটা বাইরে আমবাগানের ভিতরে ফারুক খোনকারের  কাচারি বাড়ি ।  পাকা ।  দোতলা ।  একতলায় গুদামঘর ।  দোতলায় বেশ ক ’ টা গোপন কোঠাও আছে ।   নয়নতারার সঙ্গে তারই একটি কোঠায় কয়েকবার মিলিত হয়েছিল আফতাব ।  এখানেই সে  কমলগঞ্জের পীরসাহেব  মুরিদ মোস্তফাকে দেখে ভিমরি খায়  ।  ফিসফিস করে সে  ফারুক খোনকার কে বলে ,  তুমি এরে  আশ্রয় দিস ?  পুলিশ না এরে খুঁজতেছে ? ফারুক খোনকার এর কন্ঠস্বরটা চিকন আর ফ্যাসফ্যাসে ।  সে ফ্যাসফ্যাসে সুরে বলে ,  তুমি জান না ,  মোস্তফা আমার পিয়ারের লোক ?  বুঝছি ।  আফতাব বলে । ফারুক খোনকার লোকটা আফতাবেরই সমান বয়েসি ,  এই চল্লিশ কি বেয়াল্লিশ ।  চোয়াল ভাঙ্গাকালো মুখে বসন্তের দাগ ,  মাঝখানে সিথি কাটা কোঁকড়া চুল ,  চোখে বাইফোকাল চশমা; অনেকটা স্কুল মাস্টারদের মতন চেহারা - কিন্তু কে বলবে বছরে দু - চারটা প্রাণ তার ইঙ্গিতেই ঝরে যায় ।   আফতাব দীর্ঘনিঃশ্বাস ফেলে ।  জানালার বাইরে তাকায় ।  আমপাতায় ঝলমলে রোদ ।  টকটক গন্ধ পায় সে ।  সে জানে ফারুক খোনকার   পিয়ারের লোক  মোস্তফা  ।   কমলগঞ্জের পীরসাহেবের সঙ্গে কী সব গোপন ব্যাবসাপাতি ছিল  ফারুক খোনকারের - সেসব মোস্তফাই দেখাশোনা করত ।  ফারুক খোনকার আফতাবকে বিশ্বাস করে ।  সেজন্যই হয়তো সে বলে ,  ভিতরে কোঠায় হুজুরের  স্ত্রী রোজিনা বেগমও আছেন । কও কি !  আফতাফ ভীষণ চমকে ওঠে । ফারুক খোনকার সিগারেট টানছিল ।  ধোঁওয়া ছেড়ে বলল ,  তয় রোজিনা বেগম বা মোস্তফায় হুজুর রে  খুন করে নাই । কও কি ?  আফতাবের বুক ঢিপ ঢিপ করে ।  পুলিশ কি  ফারুক খোনকারের কাছারি বাড়িতে আসতে পারে ।  মনে হয় না ।  পুলিশের সঙ্গে  ফারুক খোনকারের ওঠাবসা আছে ।  তারপরও বলা যায় না ।  ফারুক খোনকার বলল ,  রোজিনা বেগম বা মোস্তফায় পীরসাহেব রে  খুন করে নাই ।  তাইলে ?  পীরসাহেবরে কে খুন করছে ?  এই প্রশ্নটা সে না জিজ্ঞেস করে পারল না ।  কে কইতে পারে ।  ফারুক খোনকার কাঁধ ঝাঁকায় ।  আফতাব জিজ্ঞেস করে ,  তয় মোস্তফায় রোজিনা বেগমরে লইয়া পলাইল ক্যান ? আহা ,  পুলিশে সন্দেহ করব না ?  তাগো লইয়া আগে থেকেই কানাঘুঁষা চলতেছিল । বুঝছি ।   আফতাব মাথা নাড়ে ।  একটা কাক ডাকছিল ।  জানালার বাইরে ।  সে সেদিকে তাকায় ।  কাকটা দেখতে পায় না ।  তবে তার একবার রোজিনা বেগমরে মুখটা দেখার ইচ্ছে হয় ।  খুবই সুন্দরী নাকি ।  এর পরপরই নয়নতারার প্রসঙ্গ তোলে  ফারুক খোনকার - নয়নতারার  নাকি কীসব অসুখবিসুখ আছে ।    বিল্লাল এখন হাড়ে হাড়ে টের পাচ্ছে ।  কদমতলীর শামসের ডাকতারের চিকিৎসা নিতেছে; তুমি ওই মাগীর কাছ থেকে সইরা আস আফতাব ।  মাগীরে আর আমি এখানে  ঢুকতে দিমু না ।  ফ্যাসফ্যাসে গলায় বলে  ফারুক খোনকার ।  ফারুক খোনকারের কথা অমান্য করার উপায় নেই ।  বন্ধু হলেও  ফারুক খোনকারই তার উপরওয়ালা ,  তাছাড়া শুভাকাঙ্খি - আপদে বিপদে পাশে থাকে । আফতাব মনে মনে  তওবা করে  ।  বেপথে সে আর যাবে না ।  তা ছাড়া মমতাজ এখনও যৌবতী আছে ।   মমতাজরে  এখনও আদরসোহাগ করে আরাম পাওয়া যায় ।  আফতাব  ঠিক করল; পান খাওয়াও ছেড়ে দেবে সে ।  নয়নতারা সোহাগ করে তারে পানের নেশা ধরিয়েছিল ।  ভালো মানুষের মতন ঘরে ফিরে আসে আফতাব ।  তার আগে মমতাজের জন্য শাড়ি কেনে ।   গতমাসে ফারুক খোনকার - এর একটা বিশেষ কাজ করে দিয়েছিল সে ।  কিছু টাকা পেত ,  আজ সে টাকা পাওয়া গেল ।   সে টাকায় গঞ্জের শাহী নূর মার্কেট থেকে  ফিরোজা রঙের একটা সুতির শাড়ি কিনল সে  ।  বাড়ি ফিরতে ফিরতে আফতাবের কী কারণে মনে হল :  কমলগঞ্জের পীরসাহেবের চতুর্থ স্ত্রী রোজিনা বেগম রসুলপুর থানার ওসি হাবিবুর রহমানের দ্বিতীয় পক্ষের স্ত্রী ছিলেন ।    ওসি সাহেব কি এখন প্রতিশোধ নিবেন ? স্বামীর হাতে শাড়ি দেখে মমতাজ রীতিমতো অবাক ।  মুহূর্তেই মমতাজের বুকের গভীরে সুখের ঢেউ খেলে যায় ।  ও আল্লা ,  এ কি হইল ?  মমতাজ এত খুশি রাখবে কই ?  দিন কয়েক বাদে স্বামীর আচরণে  মমতাজ আরও অবাক ।  বিয়ার পরে লোকটা যেমন ছিল  -  ঠিক তেমনই আচরণ করছে ,  ঘর থেকে বের হয় কম ,  সিগারেট খাওয়াও কমে গেছে আর পান তো খায়ই না ।   কি হইল কি ?  মমতাজ আর ভাবে ।     কমলগঞ্জের পীরসাহেব মুখটা মনে পড়ে ।  সবই পীরসাহেবের দোয়া ।  পীরসাহেব কইছিলেন ,  তর স্বামীরে পরীতে ধরছে ।  তয় চিন্তার কিছু নাই -  আজ রাইতে আমি মোরাকাবায় বইসা জ্বীন চালান দিমু ।   ইনশাল্লা ,  তর স্বামী তর কাছে ফির‌্যা আসব দেখিস । পীরসাহেবের কথাই সত্য হইল ।   বারো বছরের সংসার মমতাজের ,   পীরসাহেবের দোয়ায় টিকে গেল ।  তবে পরীটা কে ছিল - সেটা জানার জন্য মমতাজ জান ছটফট করে ।  আহা ,  পীরসাহেবে বাঁইচা থাকলে জাইনা নিতাম ।   না কইলে পীরসাহেবের পায়ে পড়তাম ।  মমতাজের মনে সুখের ফুল ফোটে ।  ফিরোজা রঙের শাড়িটা বারবার ঘুরেফিরে দেখে ।  পরে ।  রান্না করতে করতে গুনগুন করে গান গায় ।  তার ভিতরে  সুখের ফুল গন্ধ ছড়ায় ।  ভারি মিস্টি সুগন্ধ ।  মনে মনে শতবার  পীরসাহেব কে সালাম দেয় ।  মমতাজের মনের কোণে আশঙ্কার কালো মেঘও জমা হয় -  সুখের ফুল ঝরে পড়ে কি না ।  দিন কয়েক পর মমতাজের আশঙ্কাই সত্য হল ।  এক ভোরবেলা পুলিশ বাড়ি ঘিরে ফেলে ।  আফতাব পেচ্ছাপ করতে উঠেছিল ।   পায়খানা থেকে বেরুতেই  আফতাবকে জাপটে ধরে ।  মমতাজের মাথায় আকাশ ভেঙ্গে পড়ে ।  কমলগঞ্জের পীরসাহেব  সম্প্রতি  খুন হয়েছেন । মমতাজ এখন কার কাছে যাবে ? 






পাবলো নেরুদা :  একজন কবির জীবন  .  .  . 

পাবলো নেরুদা :  পরাবাস্তব এক বিপ্লবী কবি ।  কলোম্বিয়ান ঔপন্যাসিক গ্যাব্রিয়েল গার্সিয়া মারকেজ এর মতে নেরুদা কুড়ি শতকের যে কোনও ভাষার  অন্যতম কবি ।   আমরা জানি পরাবাস্তববাদ তাঁর হাতেই সফলভাবে কর্ষিত হয়েছে ।  পাবলো নেরুদার আসল নাম নেফটালি রিকার্ডো রেইয়েস বাসোয়ালটো  ।  তাহলে পাবলো নেরুদা ?   .  .  .  পাবলো নেরুদা ছদ্মনাম ।   জা নেরুদা ছিলেন একজন চেক কবি  ।   নেরুদা শব্দটা নিয়েছেন ওখান থেকেই ।  আর পাবলো ?  সম্ভবত ফরাসি কবি পল ভার্লেইন থেকে নেওয়া ।  কিন্তু ,   ছদ্ম নাম নেওয়ার কি কারণ ?  প্রথমত  ছদ্মনাম নেওয়া অনেকটা সেকালের প্রথা ।  আর দ্বিতীয় কারণ  .  .  .  বাবার চোখ এড়ানো ।  নেরুদার বাবা ছিলেন কট্টর নীতিবাগীশ  - চাইতেন ছেলে কবিতা - টবিতা না লিখে বাস্তবসম্মত কিছু একটা করুক  .  .  . চিলি ।  ১৯০৪ সালের ১২ জুলাই; পাররাল নামে  চিলির একটি শহরে নেরুদার জন্ম ।  কট্টর নীতিবাগীশ বাবা চাকরি করতেন রেলওয়েতে ।  মা ছিলেন স্কুল শিক্ষিকা ।  জন্মের কিছু দিন পরেই অবশ্য মারা যান মা । পাররাল ।  পাররাল । কয়েক বছর পর ছোট্ট নেরুদা বাবার সঙ্গে টিমুকো শহরে চলে আসে ।  নেরুদার বাবা বাস্তববাদী বলেই আবার বিয়ে করেন ।  নেরুদার শৈশব ,  কৈশর ও তরুণ বয়েস কেটেছিল  টিমুকো শহরেই ।  অতি অল্প বয়েসেই লেখালেখি শুরু ।  মাত্র তেরো বছর বয়েসেই লেখা ছাপানো ।  ষোল বছর বয়েসে পুরোদস্তুর লিখিয়ে ।  ছদ্মনামটি তখনই নেওয়া ।  কেন ।  তা আগেই বলেছি ।  টিমুকোটিমুকোটিমুকো শহরেই কবি গ্যাব্রিয়েলা মিস্ত্রাল - এর সঙ্গে পরিচয় ।  মিস্ত্রাল মেয়েদের স্কুলের প্রধান শিক্ষয়িত্রী ছিলেন ।  মিস্ত্রাল পছন্দ করতেন নেরুদাকে ।   কবিতা লেখার জন্য যোগাতেন উৎসাহ  ।  বলতেন ,  ‘ ধুরও ,  বাবার কথা বাদ দাও ,  তুমি লিখে যাও তো  .  .  . গ্যাব্রিয়েলা মিস্ত্রাল১৯২১ সাল ।  চিলির রাজধানী সানতিয়াগো শহরে চলে গেল তরুণ নেরুদা ।  ভর্তি হল চিলি বিশ্ববিদ্যালয়ে - ফরাসি ভাষা ও সাহিত্য বিভাগে ।  ইচ্ছে ,  শিক্ষক হওয়া; অথচ সে সময় আনখশিরকবিতায় পেয়ে বসেছে ।  সানতিয়াগো চিলি বিশ্ববিদ্যালয় ১৯২৩ সালে বেরুল প্রথম কাব্যগ্রন্থ  ।  সে বইয়ের নাম :   “ গোধূলির বই ।  ”   পরের বছর বেরুল ,  “  কুড়িটি প্রেমের কবিতা ও একটি বেপরোয়া গান ।  ”  কবির বয়স কম - কাজেই বইটি তুমুল হইচই ফেলে দিয়েছিল ।  কেন ?  বইয়ে যাকে  বলে বেপরোয়া যৌনতার ছড়াছড়ি ।  যাক ।  সমালোচক মহলে দারুন প্রশংসিত হল বইটি আর নানা ভাষায় অনূদিতও হল । ১৯২৭ থেকে ১৯৩৫ সাল অবধি নেরুদা চিলি সরকারের রাস্ট্রদূত নিযুক্ত হলেন তৎকালীন বার্মায় ,  শ্রীলঙ্কায় ,  জাভা ,  সিঙ্গাপুর ,  আর্জেন্টিনা ও স্পেনে  ।  যতই সরকারি কাজ থাক না কেন - কবিতা লেখাও চলছিল ।  স্পেনে থাকাকালীন সেখানকার বিদগ্ধ কবি লোরকাকে চিনতেন নেরুদা ।  স্পেনিশ জাতীয়তাবাদীরা লোরকাকে খুন করে বসে !  সেইসব প্রতিক্রিয়াশীলদের বিরুদ্ধে তীব্র আন্দোলন চলছিল ।  নেরুদাও সে সংগ্রামে শরিক হয়েছিলেন ।  প্রথম স্পেনে পরে ফ্রান্সে ।   ফ্রান্সে পরাবাস্তবাদ ততদিনে  বেশ জনপ্রিয় হয়ে উঠেছিল ।  ওই শিল্পধারাটি নেরুদার হাতে সফলভাবে কর্ষিত হল ।  তাঁর  ‘ সাদা মৌমাছি ’  কবিতাটি পাঠ করা যাক : সাদা মৌমাছি ,  তুমি আমার ভিতরে গুনগুন কর -  তুমি মধু পান করে মাতালধোঁওয়ার ধীর কুন্ডলীতে তুমি ঘুরে ঘুরে উড়ছআমি দিশেহারা ,  প্রতিধ্বনিশূন্য শব্দ , সকলই হারিয়েছে যে -  অথচ যার সকলই ছিল । সর্বশেষ বাঁধন ,  আমার আকাঙ্খায় তুমি তোল ঝড়আমার বিরানভূমিতে তুমিই সর্বশেষ গোলাপ । আহ্ ,  তুমি কী নিশ্চুপ ! তোমার গভীর চোখ বন্ধ কর ।  রাত্রি নামছেওহ্ ,  তোমার শরীর এক সুগন্ধী ভাস্কর্য ,  নগ্ন । তোমার গভীর চোখে রাত্রি নামেফুলের শীতল হাত আর গোলাপের কোল । সাদা শামুকের মতন তোমার স্তনতোমার নাভীর ওপর ছায়ার প্রজাপতিরা ঘুমাতে এসেছে । আহ্ , তুমি কী নিশ্চুপ ! এই নির্জনতায় তুমি নেই । বৃষ্টি ঝরছে ।  সমুদ্রবাতাস শঙ্খচিলদের তাড়িয়ে দিচ্ছেভেজা রাস্তায় খালি পায়ে হাঁটছে জলগাছের পাতারা বলছে ওদের শরীর খারাপসাদা মৌমাছি ,  যখন তুমি আমার ভিতরে গুনগুন করতুমি আবার সময়ে বাঁচ ,  তন্বি - নীরব । আহ্ তুমি কী নিশ্চুপ ! যা হোক ।  ১৯৩৭ সালে নেরুদা দেশে ফিরে এলেন ।  চিলির রাজনীতি ও সামাজিক ইস্যূতে পড়লেন জড়িয়ে ।  ১৯৩৯ সালে আবার প্যারিস এলেন ।  নিযুক্ত হলেন কনসাল ফর দ্যা স্পেনিশ এমিগ্রেশন ।  এর কিছুকাল পরে মেক্সিকোর কনসাল জেনারেল নিযুক্ত হলেন ।  সে সময়ই লিখলেন তাঁর বিখ্যাত   “ ক্যান্টো জেনেলের দ্য চিলি ।  ”  এটি মূলত দক্ষিণ আমেরিকার মহাদেশ নিয়ে একটি মহাকাব্য ।  বিষয় :  প্রকৃতি ,  জনগন ,  ইতিহাস ও নিয়তি ।  ১৯৫০ সালে প্রকাশিত হয় মেক্সিকোয় ।  বইটি দশটি ভাষায় অনুদিত হয় ।    “ ক্যান্টো জেনেলের দ্য চিলি ”  - র অর্ন্তগত একটি কবিতা -  দ্বাদশ ক্যান্টো :  মাচো পিচুর উচ্চতা থেকে  .  .  . আমার জন্মের সঙ্গে জেগে ওঠ ভাই আমারগভীর থেকে বাড়িয়ে দাও তোমার মলিন হাত  । এইসব পাথরের দৃঢ় শাসন থেকে ফিরবে না তুমি । পাতালের সময় থেকে উঠবে না জেগে  । ফিরে আসবে না তোমার খসখসে কন্ঠস্বর , কোটর থেকে তোমার বিস্ফারিত চোখ দুটি উঠে আসবে না । মৃত্তিকার গভীর থেকে এই আমাকে দ্যাখো , ফসলের মাঠের কর্মি ,  তাঁতী ,  মৌন মেষপালক , টোটেমিয় প্রাণির রক্ষক , উচুঁ ঝুঁকিপূর্ন ভারার রাজমিস্ত্রিআন্দেজের কান্নার বরফমানুষথেঁতলানো আঙুলের স্বর্ণকারকচি ফসলের মাঠে উদ্বিগ্ন চাষাঅপচয়ী কাদায় কুমাড়পাত্রে নতুন এই জীবন আনেতোমার প্রাচীন সমাহিত দুঃখ । দেখাও তোমার রক্ত ,  দেখাও তোমার ক্ষত;আমাকে বল :  এখানে আমি নির্যাতিত হয়েছিলামকারণ ,  নিম্নমানের রত্নপাথর কিংবা পৃথিবী সময়মতোশষ্য ও রত্নপাথর দিতে পারেনি । আমাকে দেখাও কোন্ পাথরের ওপর তুমি ছটফট করেছকোন অরণ্যের কাঠে তারা তোমায় করেছে ক্রশবিদ্ধ । পুরনো পাথর ঘষজ্বালাও প্রাচীন প্রদীপ ,  আলোকিত কর চাবুকশতাব্দী ধরে তোমার ক্ষতে আঠার মতন লেগে আছেআর আলোকিত কর তোমার রক্তে ভেজা কুঠার  । আমি তোমার মৃত মুখের ভাষা দিতে এসেছি । বিশ্বজুড়েমৃত ঠোঁট একত্রিত হও , গভীর থেকে উঠে এসে এই দীর্ঘ রাত্রি আমার সঙ্গে ঘূর্নায়মান হোকযেন আমি তোমার সঙ্গে নোঙরে বাধা । আর আমাকে সব বল ,  স্তর থেকে স্তরে বলখুঁটিয়ে খুঁটিয়ে বল ,  ধাপে ধাপে বল । যে ছোরাটি লুকিয়ে রেখেছ সেটিতে ধার দাওবিদ্ধ কর আমার পাঁজরে ,  আমার হাতে , সূর্যবিস্ফোরনের ঝঞ্ছার মতোসমাহিত জাগুয়ারের আমাজনএবং আমাকে কাঁদতে দাও ,  ঘন্টা ,  দিন ও বছরঅন্ধ সময় ,  সৌর শতাব্দী । আর আমায় স্তব্দতা দাও ,  জল দাও ,  আশা দাও । সংগ্রাম দাও ,  লৌহ ,  আগ্নেয়গিরি । শরীরগুলি আমার শরীরে চুম্বুকের মতন আটকেআমার শিরায় আমার মুখে আসুক দ্রুতকথা বলুক আমার ভাষায় আমার রক্তে  । মাচো পিচু১৯৪৩ সালে নেরুদা চিলিতে ফিরে এলেন ।  ১৯৪৫ সালে সিনেটর নির্বাচিত হলেন ।  চিলির কমিউনিস্ট পার্টিতেও যোগ দিলেন ।  কমিউনিস্ট পার্টিতে যোগ দেওয়ার কারণটি ওপরের কবিতাটিতে প্রকাশ পেয়েছে ।    এজন্যই আমি তখন বলছিলাম নেরুদা পরাবাস্তব এক বিপ্লবী কবি । যাক ।  ১৯৪৭ সাল  ।  চিলির খনি শ্রমিকরা চিলির কমিউনিস্ট পার্টির নেতৃত্বে বিভিন্ন দাবীদাওয়ায়  বনধ ডেকেছে ।  চিনি প্রেসিডেন্ট তখন গোনজালেস ভিডেলা - ভারি রক্ষণশীল লোক ।  তিনি  চিলির কমিউনিস্ট পার্টি নিষিদ্ধ করা উদ্যেগ নেন ।  নেরুদা তীব্র  প্রতিবাদ করলেন ।   নেরুদাকে অ্যারেষ্ট করার জন্য ওয়ারেন্ট ইস্যূ করার নির্দেশ দিলেন ।  চিলির বন্দরনগরী ভালপারাইসো - সেখানেই এক বন্ধুর বাড়ির বেসমেন্টে কবি  লুকিয়ে থাকলেন কয়েক মাস ।  চিলির পূবে আর্জেন্টিনার সীমান্ত ।  সীমান্তে সুউচ্চ পাহাড় ও মাইহুই হ্রদের গভীর নীল জল  ।  কবি সে পথে লুকিয়ে দেশ ছেড়ে পালিয়ে গেলেন ।  এবার আবার গেলেন ইউরোপ ,  প্রথমবারের মতো সোভিয়েত ইউনিয়ন ও দ্বিতীয়বারের মতো মেক্সিকো  ।  কবিতা লেখাও চলছিল । ১৯৫২ সালে চিলি ফিরে এলেন কবি ।  কেননা ,  ঐ বছরই কমিউনিস্ট পার্টির ওপর থেকে  নিষেধাজ্ঞা প্রত্যাহার করা হয়েছিল ।  সালভাদর আলেন্দে ছিলেন চিলির বিশিষ্ট এক সমাজতন্ত্রী নেতা; তাঁর সঙ্গে ঘনিষ্ট হলেন নেরুদা ।  ১৯৭০ সালে বিপুল জনসমর্থন নিয়ে ক্ষমতায় এলেন সালভাদর আলেন্দে ।    তাঁরই বিশেষ অনুরোধে ১৯৭০ থেকে ১৯৭২ অবধি  ফ্রান্সে চিলির রাষ্ট্রদূত হিসেবে রাষ্ট্রীয় দায়িত্ব পালন করেন নেরুদা ।  ১৯৭৩ ।  চিলির স্বৈরাচারী জেনালের পিনোশে সমাজতন্ত্রী আলেন্দেকে হত্যা ও উৎখাত করে ।  নেরুদা সে সময় চিলির এক হাসপাতালে ,  ক্যান্সারের সঙ্গে লড়ছেন ।   কবি হার মানলেন ।  সমগ্র বিশ্ব শোকে নিমজ্জিত হয় ।  স্বৈরাচারী পিনোশে কবির  শেষকৃত্যের অনুমতি দেননি ।  খলনায়কটি সান্ধ্যআইন জারী করে ।  লক্ষ লক্ষ মানুষ কারফিউ  উপেক্ষা করে রাস্তায় নেমে এসে   কবির  অন্ত্যেষ্টিক্রিয়ায় অংশ নেয় ।  সেটিই ছিল সামরিক শাসনের বিরুদ্ধে চিলির জনতার প্রথম বিক্ষোভ ।  কবির জয় এখানেই ।  






কবি টাং ইয়াপিং :  আধুনিক চিনা কবিতার এক অনন্য কন্ঠস্বর

  টাং ইয়াপিং  ।  আধুনিক চিনের কবিতায় একেবারেই ব্যাতিক্রমী সুর এনেছেন ।  তার কারণ আছে ।  চিনে সিলভিয়া প্লাথকে নিয়ে সরকারিভাবে কেউই উৎসাহী নয় ।  সেখানে সিলভিয়া প্লাথ চলে গোপন সার্কেলে ।   সিলভিয়া প্লাথের একনিষ্ট ভক্ত  ইয়াপিং  ।   গভীর ভাবে সিলভিয়া প্লাথ পাঠ করেছেন ।  অবশ্যই অনুবাদে ।  কাজেই ,  আধুনিক চিনের কবিতায় একেবারেই ব্যাতিক্রমী সুর এনে ফেলেছেন কবি টাং ইয়াপিং ।  তবে তাঁর নিজস্বতা নেই  - এমন না । 
 এই প্রখর নারীটির  জন্ম ১৯৬২ সালে চিনের সিচুয়ান প্রদেশে ।  সিচুয়ান বিশ্ববিদ্যালয়ে দর্শন নিয়ে পড়াশোনা শেষ করে  পাস করেছেন ১৯৮৩ সালে ।  তারপর থেকে  একটি টিভি স্টেশনে কর্মরত ।   নারী হিসেবে কন্ঠস্বর অত্যন্ত দীপ্র ।   ‘ কৃষ্ণমরু ’  নামে ধারাবাহিক কবিতা  ইয়াপিং কে খ্যাতি এনে দিয়েছে ।  তাঁর কবিতাকে   ‘ কৃষ্ণ টর্নেডো ’  অবহিত করা হয় ।  
  জয় করতে হলে    বিশুদ্ধ পুরুষ আর নষ্টা নারী বাদে 
কেউই আমায় জয় করতে পারবে না । 
হৃদয়ের প্রেম ছাড়া আর    জিহবার ঘৃনা ছাড়া 
আমায় কেউ  জয় করতে পারবে না । 
কাজেই আমি  
ঘোড়া ,  গরু ও পাখির মতন
খোলামেলা দাঁড়িয়ে
রাস্তায়
দোকানে 
চত্তরে । 
 কাজেই আমি বেঁচে আছি - 
বেঁচে আছি প্রতিটি নারী পুরুষের জন্য; 
প্রতিটি শিশু ও বয়েসিজনের জন্য বেঁচে আছি । 
আমার ভাল দিকটা  হল সোনালি মরুভূমি;
 চন্দ্রালোকিত সমুদ্র হল আমার প্রেম । 
তীক্ষ্ম খাড়িই আমার ঘৃনা  । 
 বিশুদ্ধ পুরুষ আর নষ্টা নারী বাদে 
কেউই আমায় জয় করতে পারবে না ।  
পাহারাদার কুকুর আর বাউন্ডুলে ছাড়া 
কেউই আমায় জয় করতে পারবে না । 
 To Conquer
 Aside from pure men and impure women  nobody can conquer 
me   Except for love from the heart and hatred off the tongue  no one can win me   And so I stand  like a horse a cow and a bird  open like a street a shop a square  And so I ' m alive  living for every man and woman  alive for every senior and child  My goodness is the golden desert  my love the moonlit sea  my hate a sheer precipice .  .  .   Aside from pure women and impure men  nobody can win me  Except for watchdogs and wanderers  no one can conquer me
  বলছিলাম ।   সিলভিয়া প্লাথের একনিষ্ট ভক্ত  ইয়াপিং  ।   গভীর ভাবে সিলভিয়া প্লাথ পাঠ করেছেন ।  অবশ্যই অনুবাদে ।  কাজেই ,  আধুনিক চিনের কবিতায় একেবারেই ব্যাতিক্রমী সুর এনে ফেলেছেন কবি টাং ইয়াপিং । সিলভিয়া প্লাথের আঠারোই এপ্রিল কবিতাটি পাঠ করলেই তার খানিকটা বোঝা যাবে ।  
 বিগতদিনের আমার সব শ্লেষ্মা
আমার করোটির খুপরিতে গলছে
 আর যদি আমার পাকস্থলী সঙ্কুচিত হয়
কোনও বোধগম্য ঘটনার কারনে
গর্ভধারন কি পেটের অসুখ
 আমি তোমার কথা ভাবব না
 অথবা ঘুমের কারণে
সবজে পনিরের চাঁদের মতন অনিয়মিত
যেহেতু খাবারের জন্য
বেগুনি পাতার পুষ্টি
এসবের জন্য
 আর অল্পখানি ভয়ঙ্কর ঘাসের স্তুপ
আকাশে কি গাছের চূড়ায়
 একটি ভবিষ্যৎ নষ্ট হয়েছে গতকাল
সহজে আর চিরকালের জন্য
গোধূলিতে টেনিস বলের মতন
  ( অনুবাদটি আমিই করেছিলাম অনেক দিন আগে ।  ) 
 বলছিলাম ।  কবি টাং ইয়াপিং  আধুনিক চিনের কবিতায় একেবারেই ব্যাতিক্রমী সুর এনেছেন ।  কথা সত্য ।  কেননা ,  কবি ওয়েন ইডুয়ো কে বলা হয়  চিনের প্রথম আধুনিক কবি -  কিংবা বলা যায় চিনের প্রথম পাশ্চাত্য ভাবধারা কবি ।  তাঁর কবিতায় সুররিয়াল বা অধিবাস্তব উপাদানের সঙ্গে মিশে আছে চিনের লৌকিক উপাদান ।  কবি ওয়েন ইডুয়ো - র অলৌকিক কবিতাটি পাঠ করা যাক  .  .  . 
 আমি কখনোই আগুনের লাল কিংবা পিচ কুঁড়ির জলের মাঝরাতের কালো , 
কি শোকার্ত গানের সুর অথবা গোলাপের সুঘ্রান চাইনি ।  আমি কখনোই চিতার
উদ্ধত অহংকার কি সাদা ঘুঘুর সৌন্দর্যও কামনা করিনি ।  এসব আমি চাইনি । 
অথচ এসবের স্ফটিকীকরণ  - হাজার গুণ বিরল আর অলীক বলে মনে হয় ! 
আমি ক্ষুধার্ত আর ব্যস্ত ।  আমি অপুষ্ট থাকতে পারি না ।  সামান্য দানাপানি হলেও চলবে । 
আমাকে চাইতে হবে ?  ঈশ্বর জানেন আমার তেমন ইচ্ছে নেই ।  আমি একগুঁয়ে
আর বোকাসোকা ।  অপেক্ষা করে করে ক্লান্ত হয়ে গিয়েছি ।  অলৌকিকের আশায়
অপেক্ষা করে করে ক্লান্ত হয়ে গিয়েছি ।  আমি আর না - খেয়ে থাকব না ।  কে না
জানে - জগ ভরতি ঘোলাটে মদ আর ঝিঁঝি ডাকা গাছের কিংবা ধোঁওয়াময়
পাহাড়ের শৃঙ্গের কী এমন দাম ?  উজ্জ্বল উপত্যকা আর খালি আকাশের জ্বলজ্বলে
তারার -  এসবই সাধারণ ।  নিমর্ম আর একঘেয়ে ।  আমাদের পরমানন্দের
কাছে এসব কিছুই না; স্পর্শকাতর নাম ধরে আমাদের কান্না কিংবা
স্বর্ণালী অক্ষরের তৃষ্ণা এবং সেসব গানে লেখা  .  .  . 
 - আমি নিশ্চিত যে পরে আর কান্না পাবে না
বনপক্ষীর কান্নার মত তুচ্ছ ,  হাস্যকর আর সময়ের অপচয়  ।  কিন্তু ,  কে জানে ? 
অন্য উপায় তো নেই ।  আমি ভীষন ক্ষুধার্ত আর ব্যস্ত; ভেড়ার মাংস নিই
আর চমৎকার শস্যের জন্য বুনো ঔষধি অথচ ওখানে ক্ষতিকর কিছু নেই - 
যতক্ষন না অলৌকিক ঘটছে ততক্ষন স্বচ্ছভাবে কথা বলা  । 
তারপর আমি পলকেই সাধারণ ছেড়ে দেব ।  আমি আর
কখনও জমাট পাতা কি পুষ্পিত বসন্তের স্বপ্ন - ধাঁধা দেখব না । 
আর আমি আমার শক্তি ক্ষয় করব না ,  তুলব না পাথরের ছাল;
দাবি করব না শাদা রসের উষ্ণতা; -  আমাকে একবার অলৌকিকতা দাও , 
তাহলে আমি কখনও কুৎসিতকে চাবুক মারব না । 
একে এর বিপরীত দিতেও বাধ্য করব না । 
আমি আসলে এসব নিয়ে উদ্বিগ্ন রয়েছি ।  আর ওসব ব্যাখ্যাতীত
দাগওয়ালা দ্যেতনা; আমি যা চাই তা হলো বৌদ্ধ ধ্বংসাবশেষের মতন
উজ্জ্বল পরিস্কার শব্দ - প্রখর আলোর ,  আমি সবটা চাই ,  সবটা  .  .  . 
মুখে দীপ্যমান ,  আমি অতটা গোঁয়ার কিংবা বুদ্ধিহীন নই  । 
কিন্তু আমি গোলাকার পাখা দেখতে পাই না - দেখতে পাই না
তার পিছনের শ্বাশত মুখ  ।  কাজেই ,  যতবার পুর্নজন্ম সম্ভব
ততবারই অপেক্ষা করব আমি ।  কারণ আমার রয়েছে শপথ  । 
আমি জানিনা কতবার আমার জন্ম হয়ে গেছে - কিন্তু ,  আমি অপেক্ষা
করব -  করব ।  অলৌকিক ঘটনা ঘটার জন্য ।  সেই দিন আসবেই । 
বজ্র যেন আমাকে পোড়ায় ,  আগ্নেয়গিরি ধ্বংস করে ।  সব নরক জেগে
উঠে আমাকে চূর্ণ করে ।  আমি কি আতঙ্কিত ?  না ।  বাতাস আমার ভিতরের
আলো নিভাবে না ।  আমার ইচ্ছে আমার ছুঁড়ে দেওয়া শরীর ছাই হয়ে যাক । 
তাতে কী ?  সময়ের সেই ক্ষুদ্র অংশ হল ক্ষুদাতি অংশ - আহ ! 
একটি অসাধারণ ঝলক ,  এক স্বর্গীয় মহাজাগতিক নীরবতা
 ( সূর্য ,  চন্দ্র এবং ঘূর্নায়মান সব নক্ষত্র নিশ্চুপ ,  সময়ও থমকে গিয়েছিল ।  ) 
 - সবচে নিখুঁত গোলাকার শান্তি ।  আমি শুনছি দরজার হাতল ঘুরছে  : 
সেই সঙ্গে স্কার্টের খসখস - এই হল অলৌকিক ঘটনা । 
অর্ধ - ভেজানো সোনার দরজার ফাঁকে তোমায় ঘিরে আলোর জ্যোতি ! 
  ( অনুবাদটি আমিই করেছিলাম অনেক দিন আগে ।  ) 
 এই কবিতার সঙ্গে টাং ইয়াপিং  - এর কবিতার প্রতিতুলনা করলেই বোঝা যাবে কেন 
টাং ইয়াপিং এর কন্ঠস্বর আধুনিক চিনের কবিতায় অনন্য ।  টাং ইয়াপিং এর আরেকটি কবিতা  .  .  . The Black Nightgown    Bottle of a bottomless deep ,  I ' m filled with footwashing water 
the rainy nights are the most meaningful 
ask a fellow over to talk big 
before he arrives I don ' t think a thing 
I lower the violet curtain         turn on a red wall lamp 
the black nightgown swings in a circle in the room 
there have already been three knocks on the door 
propped on the floor in the middle of the room 
we start drinking strong tea 
flattering high - sounding words run loud like water 
honeyed lies as moving as stars 
Slowly casually I lean back on the sofa 
and with academic detachment relate an old maid ' s tale 
the god between us begins to abscond 
he covers his ears        loses a slipper 
all night big talk has an overall effect 
when telling a story 
the darker the night the better 
the harder the rain the better
 সিলভিয়া প্লাথ এখানেও উঁকি দিচ্ছেন ।   
তবে তাঁর নিজস্বতা নেই  - এমন না । 
                            
                    




রাণী রাসমণি এবং শ্রীরামকৃষ্ণ পরমহংসদেব



                        উনিশ শতকের কলকাতা ।  শহরটির পশ্চিম প্রান্তে বইছে  গঙ্গা নদী ।  সে নদী কত বিস্ময়কর ঘটনারই না সাক্ষী ।   ‘ ১৬৯০ সনের ২৪ আগষ্ট ।  জোব চার্নক নামলেন গঙ্গাতীরের সুতানুটির ঘাটে ।   ' বুনো ,  জংলী ,  জলাকীর্ণ সুতানুটি ।  ’   ( পূর্ণেন্দু পত্রী ।  পুরনো কলকাতার কথাচিত্র ।  পৃষ্ঠা , ১০৯ )  জোব চার্নক গঙ্গাতীরে নামার  পর থেকেই তো জেগে উঠল কলকাতা ।  ঠিক সে রকমই গঙ্গাতীরে আরেকটি রূপকথার মতন এক বিস্ময়কর ঘটনা ঘটেছিল ।  যে বিস্ময়কর ঘটনার সঙ্গে জড়িত তিনজন বিশিষ্টি বাঙালি সাধক ।  এদের একজন রামকৃষ্ণ পরমহংদেব ,  অন্যজন সারদা মা এবং স্বামী  বিবেকানন্দ ।   
 সময়টা  ১৮০৪ খ্রিস্টাব্দ ।  এগারো বছরের একটি ছিপছিপে সুশ্রী বালিকা নদীর তীরে জল নিতে এসেছে ।  অত্যন্ত রূপবতী শাড়ি পরা বালিকাটির দীঘল কালো চুল ,  চোখ দুটি  যেন আয়ত হরিণ চোখ ,   গায়ের রং তপ্তকাঞ্চনবর্ণা ।   নদীতে একটি  বজরা নৌকা ভেসে চলেছে ।  বজরায় রাজচন্দ্র নামে এক যুবক বন্ধুদের সঙ্গে তীর্থে যাচ্ছিল ।  হাস্যজ্জ্বল বন্ধুদের মধ্যে  রাজচন্দ্র কে কেমন বিমর্ষ দেখায় ।  তার কারণ আছে ।  তার পর পর দুটি স্ত্রী মারা গিয়েছে । তার   আর বিবাহ করার ইচ্ছে নেই; রাজচন্দ্র  দীর্ঘ এক নিঃসঙ্গ  জীবন নিয়ে উদ্বিগ্ন হয়ে রয়েছে ।  সহসা রাজচন্দ্রর দৃষ্টি  গঙ্গা তীরের সুশ্রী বালিকাটির দিকে পড়ে ।   সে  গভীর  বিস্মিত হয়ে পড়ে ।  রূপমুগ্ধ রাজচন্দ্র তৎক্ষনাৎ বজরা নদীর ঘাটে বাঁধার নির্দেশ দেয় ।  বন্ধুদের অতি সত্ত্বর বালিকাটি  সম্বন্ধে খোঁজখবর করতে পাঠায় ।  
জানা গেল বালিকার নাম রাসমণি   ( জন্ম  ১৭৯৩ সন )  ।  বাবার নাম হরেকৃষ্ণ  দাস ,  জাতি কৈবর্ত ।  হরেকৃষ্ণ  দাস সব শুনলেন ।  তবু পাত্র সম্বন্ধে খোঁজখবর করলেন ।  জানা গেল রাজচন্দ্র বেশ ধনী ।  লবন ও চিনির ব্যবসা ছাড়াও আরও অনেক ব্যবসা রয়েছে পাত্রের  ।  তা ছাড়া ইংরেজদের কৃপাদৃষ্টি তো রয়েছেই  ।  সবচে বড় কথা হল -  রাজচন্দ্র  মাহিষ্য গোত্রীয় -  অর্থাৎ পালটি ঘর ।  ড .  অতুল সুর লিখেছেন ,   ‘ বর্তমানে চাষী কৈবর্ত্যরা ,  তার মানে উচ্চশ্রেণীর কৈবর্ত্যরা  ‘ মাহিষ্য ’  নামে পরিচিত ।  ’   ( বাঙালীর নৃতাত্ত্বিক পরিচয় ।  পৃষ্ঠা ; ৪৯; জিজ্ঞাসা  ।  কলকাতা ।  )  
সুতরাং বিয়ে হয়ে গেল ।  রাজচন্দ্র টের পেলে তার নবপরিণীতা বধূটি অত্যন্ত তেজস্বিনী ,  ধর্মপরায়ণা এবং সুলক্ষণা ।  সুলক্ষণা এই কারণে  যে -  বিয়ের পর থেকে রাজচন্দ্রের ব্যবসাবানিজ্য যাকে বলে একেবারে  ফুলে ফেঁপে উঠতে লাগল ।  
দেখতে দেখতে রাসমণি চারটি কন্যার জননী হলেন  ।  তিন মেয়ের বিবাহ দিলেন ।   তৃতীয় কন্যাটি অবশ্য বেঁচে রইল না ।  সে কন্যার জামাইয়ের নাম মাথুরনাথ বিশ্বাস ।  ছেলেটি বিনয়ী সৎ এবং ধার্মিক ।   রাসমণি চতুর্থ কন্যার সঙ্গে মাথুরনাথ -  এর বিয়ে দিলেন ।  এবং মাথুরনাথ কে এসটেটের ম্যানেজার নিযুক্ত করলেন ।   
রাজচন্দ্র মারা গেলেন  ।  স্বামীর  শ্রাদ্ধের সময় দু ’ হাতে দান করলেন রাসমণি ।  ড .  রমেশ চন্দ্র মজুমদার লিখেছেন ,   ‘ শূলপানির মতে ,  সম্বোধন পদের দ্বারা আহুত উপস্থিত পিতৃপুরুষগণের উদ্দেশ্যে হবিত্যাগের নাম শ্রাদ্ধ । রঘুনন্দন বলিয়াছেন যে ,  বৈদিক প্রয়োগাধীন আত্মার উদ্দেশ্যে শ্রদ্ধাপূর্বক অন্নাদি দানের নাম শ্রাদ্ধ ।  ’   ( বাংলাদেশের ইতিহাস ।  ২য় খন্ড ।  মধ্যযুগ ।  পৃষ্ঠা ২৪৩ )  তো ,  শ্রাদ্ধ কয়েক ধরণের হতে পারে ।  যেমন ,    দানসাগর নামে এক ধরনের শ্রাদ্ধ আছে ।  এটি প্রয়াত স্বামীর হিতকামনায়  করা হয়ে থাকে ।  তো ,  বিধবা  রাসমণি সেই দানসাগর শ্রাদ্ধে দুদিন ধরে মুঠো মুঠো ধন ধান করলেন ।  তারপর করলেন তুলট ।   ‘ বড় একটি দাড়িপাল্লা - শুদ্ধ বস্ত্র পরিহিতা  রাসমণি  বসলেন একটি পাল্লায় ,  অন্যটিতে মুদ্রা তোলা হল ।  রাসমণি  দেহের ওজন হল ছয় হাজার সতেরোটি মুদ্রার সমান ।  পন্ডিত ব্রাহ্মণদের মুদ্রাগুলি দান করা হল ।  ’   ( রণজিৎ কর :  সনাতনধর্ম  :  মত ও মতান্তর ।  পৃষ্ঠা;১২০ ) 
রাজচন্দ্র মৃত্যুর আগে কলকাতার মানুষ রাসমণির নাম জানত না ।  কারণ রাজচন্দ্রের মতো  ধনী কলকাতা শহরে আরও অনেকেই ছিল ।  ধনীদের বউঝিদের নাম দিয়ে কে মাথা ঘামায় ।  কিন্তু ,  কলকাতার মানুষ রাজচন্দ্রের শ্রাদ্ধের  পর বলাবলি করতে লাগল :    ‘ হ্যাঁ ,  রাণী রাসমণি দয়ালু বটে ।  ’  স্বামীর নাম রাজচন্দ্র হওয়ায় রাসমণির নামের আগে মুখে মুখে  ‘ রাণী ’  যোগ হয়ে গেল ।  রাণী রাসমণি সত্যিকারের রাণী ছিলেন না বটে ,  তবে পৃথিবীর অনেক রাণীই তাঁর সমকক্ষ ছিল না ।   কেননা ,  রাণী রাসমণি অকাতরে দান করছেন ।  সেই সঙ্গে পাল্লা দিয়ে বাড়ছে বিষয় - সম্পত্তি ।  অতুল বিত্ত বৈভবে মধ্যে থেকেও রাণী রাসমণি অত্যন্ত শুদ্ধাচারিণী ।  বিশেষ বিশেষ তিথিতে ভূমিশয্যা গ্রহন করেন ।  
  রাণী রাসমণি  ছাড়া তৎকালীন কলকাতার ধনীদের মধ্যে আরেকটি ঋষিসম মানুষ বিলাসব্যসন ত্যাগ করেছিলেন  ।  তিনি কবিগুরু রবীন্দ্রনাথের পিতা দেবেন্দ্রনাথ ঠাকুর । তবে রাণী রাসমণির সঙ্গে ঠাকুরবাড়ির কিছু দ্বন্দের কথা জানা যায় । দেবেন্দ্রনাথ ঠাকুর এর পিতা প্রিন্স  দ্বারকানাথ ঠাকুর রাণী রাসমণির স্বামী রাজচন্দ্রের কাছ থেকে দু লক্ষ টাকা ধার করেছিলেন ।  সেই টাকা সময়মতো পরিশোধ করতে না  - পারাতে  ঠাকুরদের জমিদারির একটি পরগণা রাণী রাসমণি অধিগ্রহন করেন । দ্বন্দের এই কারণ ।  আবার সেই অর্থনৈতিক দ্বন্দ ধর্মীয় রূপ নিয়েছিল ।   দেবেন্দ্রনাথ ঠাকুর ছিলেন নিরাকার  ব্রাহ্ম ধর্মে বিশ্বাসী ।  অপরদিকে রাণী রাসমণি পুজা করতেন  সাকার ঈশ্বরের  ।   এ নিয়ে দুটি বনেদি পরিবারের  সূক্ষ্ম রেষারেষি থাকতে পারে ।  এবং সেজনেই হয়তো রাণী রাসমণি  বিশাল একটি মন্দির প্রতিষ্ঠার কথা ভাবছিলেন ।  এবং এই মন্দির প্রতিষ্ঠার সূত্রেই  রাণী রাসমণি পরিচিত হবেন রামকৃষ্ণ নামে এক বিদগ্ধ সাধকের সঙ্গে ।   দেহ ছাড়া যেমন আত্মাকে কল্পনা করা যায় না তেমনি রাণী রাসমণি ছাড়া রামকৃষ্ণ পরমহংসদেবের কথা ভাব অকল্পনীয়  .  .  .   রাণী রাসমণি  একবার কাশী গিয়ে তীর্থ করবেন বলে মনস্থ করলেন ।   কাশী অনেক দূরের পথ ।  এবং সে পথ নিরাপদ নয় ।  কাজেই বজরায় অস্ত্রধারী প্রহরী এবং ছয় মাসের জন্য দরকারি খাদ্যদ্রব্য তোলা হল  । গঙ্গায় পঁচিশটি বজরা ভাসল  ।   সে যা হোক ।  বজরা ভেসে চলেছে ।  এক রাতে  রাণী রাসমণি স্বপ্ন দেখলেন ।  স্বয়ং মা কালী তাকে বলছেন ,   ‘ গঙ্গাতীরে মন্দির প্রতিষ্ঠা কর ।  আমি তোর হাতের পুজা গ্রহন করব ।  ’  তারপর ঘুম ভাঙল বটে কিন্তু রাণী রাসমণির ঘোর কাটে না ।  স্বপ্নকে একেবারে সত্যি মনে হল ।  
পরদিনই রাণী রাসমণি বজরা থামানোর নির্দেশ দিলেন ।  সমস্ত জিনিসপত্র স্থানীয় দরিদ্রদের মধ্যে বিলিয়ে দিয়ে কলকাতার জানবাজারের বাড়িতে ফিরে এলেন   ।  ম্যানেজার   ( মেয়েজামাই )  মথুরবাবুকে ডেকে রাণী রাসমণি বললেন গঙ্গার তীরে জমি দেখতে ।   
গঙ্গার পূর্বতীরে দক্ষিণেশ্বর গ্রামে সাড়ে চুয়ান্ন বিঘা জমি পাওয়া গেল বটে তবে  দাম হাঁকা হল সাড়ে বিয়াল্লিশ হাজার টাকা ।  রাণী রাসমণি কিনে নিলেন  চুয়ান্ন বিঘা জমি  এবং  অবিলম্বে  মন্দিরের কাজ শুরু করার নির্দেশ দিলেন  ।  শ্রমিকরা গঙ্গার তীর বাঁধিয়ে ফেলল ।  তৈরি হল বিরাট স্নানের ঘাট;  নির্মিত হল দ্বাদশ শিবমন্দির ,  বিষ্ণুমন্দির ,  নবরতত্ন চূড়াযুক্ত কালী মন্দির ও নাট মন্দির ।  শ্রীম কথিত শ্রীশ্রীরামকৃষ্ণকথামৃত বইতে এসব মন্দিরের বিস্তারিত বর্ণনা রয়েছে ।  
এদিকে ব্রাহ্মণরা বলল ,  জানবাজারের জমিদার পত্নী রাণী রাসমণি জাতে শূদ্র ।  তিনি মন্দির নির্মাণ করলে তা হবে অশাস্ত্রীয় ।  রাণী রাসমণি হতাশ হলেন ।  এদেরই স্বামীর শ্রাদ্ধে নিদের দেহের ওজনের সমান ছয় হাজার সতেরোটি মুদ্রার সমান ধনরত্ন দিয়েছিলেন । রাণী রাসমণি হতাশ হলেন তবে ভেঙে পড়লেন না  ।  তিনি  আরও মুদ্রা ব্যয় করে ব্রাহ্মণদের মুখ বন্ধ করলেন ।  কিন্তু ব্রাহ্মণরা  এবার বললেন ,  মন্দিরের যাবতীয় সম্পদ কোনও ব্রাহ্মণকে দান করতে হবে । তারপর  সেই ব্রাহ্মণ যদি মন্দিরে বিগ্রহ প্রতিষ্ঠা করেন আর  অন্নভোগের ব্যবস্থা করেন তবেই মন্দির প্রতিষ্ঠা  শ্রাস্ত্রসম্মত হবে  ।  নৈলে নয় ।  
তো ,   সেরকম একজন ব্রাহ্মণ পন্ডিতে খোঁজ করা হল ।  এবং পাওয়াও গেল ।  তো সেই ব্রাহ্মণের  নাম রামকুমার ভট্টাচার্য ।  রাণী রাসমণি দক্ষিণেশ্বরের কালী মন্দিরটি রামকুমার ভট্টাচার্যকে উৎসর্গ করলেন ।  রামকুমারের বাড়ি যদিও  হুগলীর কামারপুকুরের জয়রামবাটি গ্রামে ।  তবে তিনি   কলকাতাতেই থাকেন ।  কলকাতার ঝামাপুকুরে একটি টোল খুলেছেন তিনি  ।  গ্রাম থেকে  সতেরো বছর বয়েসি ছোট ভাই কে নিয়ে এসেছেন ।  ভাইয়ের নাম গদাধর ।  চমৎকার গান করে গদাধর ।  যাত্রাপালার গান একবার শুনলেই মনে রাখতে পারে ।  তো ,  গদাধর সর্ম্পকে আরও কিছু কথা বলে নেওয়া দরকার  ।  কারণ গদাধরই ভবিষ্যতের রামকৃষ্ণ পরমহংসদেব ।   
গদাধরের পুরো নাম গদাধর চট্টোপাধ্যায়  ।  ওই হুগলীর কামারপুকুর জয়রামবাটি গ্রামেই জন্ম ১৮৩৬ সালের ১৭ ফেব্রুয়ারি ।    বাবার নাম ক্ষুদিরাম চট্টোপাধ্যায় ,  মায়ের নাম চন্দ্রমনি দেবী ।  পরিবারটি অতিশয় দরিদ্র ।   বালক গদাধরকে পাঠশালায় পাঠানো হয়েছিল ; সে অংকে ভালো ছিল ।  তুখোর উপস্থিত বুদ্ধি ।  নতুন নতুন ধাঁধাঁ তৈরি করার বিরল প্রতিভা ছিল ।  তবে ওই দারিদ্রের কারণেই লেখাপড়া বেশিদূর এগুলো না ।  পারিবারিক পেশা মূর্তিগড়া ।  বালক তাই করতে লাগল ।  তারপর তো বড়ভাইয়ের সঙ্গে  কলকাতায় চলে এল ।  
রাণী রাসমণি দক্ষিণেশ্বরের কালী মন্দিরটি রামকুমার ভট্টাচার্যকে উৎসর্গ করলেন ।  মন্দির প্রতিষ্ঠার দিন ধার্য করা হল জ্যৈষ্ঠ পৌর্ণমাসী তিথিযোগে জগন্নাথদেবের স্নানযাত্রার দিন  ( ৩১ মে ১৮৫৫ খ্রিস্টাব্দ )  ।  এক লক্ষ অতিথিকে নিমন্ত্রণ করা হল ।  সেই সঙ্গে আর ও অনেক মানুষ যোগ দিয়েছিল সে উৎসবে ।  রাণী রাসমণির নির্দেশ  .  .  .  কেউ যেন না খেয়ে যায় ,  দান গ্রহন না করে যায় ।  একজন ধর্মপরায়ণা ও দানশীলা নারী হিসেবে রাণী রাসমণির  নাম এরই মধ্যে কলকাতা ছাড়িয়ে গয়া - কাশী - মথুরা বৃন্দাবন পর্যন্ত পৌঁছে গিয়েছিল ।  
 দক্ষিণেশ্বর রানী রাসমনির মন্দিরের ওপর ব্লগার রাজীব দে সরকারের একটি পোস্ট   রামকুমার ভট্টাচার্যই নিযুক্ত হলেন দক্ষিণেশ্বরের কালী মন্দিরের প্রথম পূজারী ।  কিন্তু মন্দিরের প্রতিদিনের পুজা এবং অন্যান্য কাজ  তিনি একা কুলিয়ে উঠতে পারছেন না ।  তিনি  গ্রাম থেকে মেজভাই রামেশ্বরকেও ডেকে আনলেন ।  সেই সঙ্গে তাঁর ছোট ভাই গদাধরকে মাসিক ৫ টাকা বেতনে মন্দিরের সেবায়েত নিযুক্ত করা হল ।  গদাধর ছিলেন সহজ সরল এবং সৎ ।  সবাই তঁাঁকে সমীহ করত ।  এমন কী রাণী রাসমণির জামাতা   / ম্যানেজার মথুরবাবুও ।  গদাধর রাণী রাসমণির দৃষ্টি আকর্ষন করলেন ।  রাণী রাসমণি গদাধরকে স্নেহ করতেন ।  হয়তো গদাধরের চোখে নির্মল ধ্যানী দৃষ্টি দেখে বিস্মিত হয়ে যেতেন ।  পরে রাণী রাসমণির স্নেহ  পর্যবেশিত হল  শ্রদ্ধায়  ।  
১৮৫৯ সন ।  গদাধরের বয়স  ২২ কি ২৩ ।  বিয়ে করলেন সারদাদেবীকে ।  সারদাদেবীর বয়স তখন মাত্র  ৬ ।  ছেলেপুলে হয়নি ।    সারদাদেবী বাঙালির কাছে সারদা মা নামে পরিচিত ।  সারদা মা  পরম প্রজ্ঞার অধিকারী ছিলেন ।  বলেছিলেন ,   “ সন্তোষের সমান ধন নেই ,  আর সহ্যের সমান গুণ নেই ।  "  এ পোস্টের শুরুতে বলেছিলাম  .  .  .  কলকাতা শহরটির পশ্চিম প্রান্তে বইছে  গঙ্গা নদী ।  সে নদী কত বিস্ময়কর ঘটনারই না সাক্ষী ।  রাণী রাসমণি ,  দক্ষিণেশ্বরের মন্দির ,  ঠাকুর রামকৃষ্ণ ,  সারদা মা ,  স্বামী বিবেকানন্দ ,  বেলুর মঠ   .  .  .  এতগুলি দেবালয় এবং এতগুলি আলোকিত মানুষ গঙ্গাপাড়ের দক্ষিণেশ্বর গ্রামে একসূত্রে বাঁধা পড়ল  - এ কি বিস্ময়কর নয় ? 
১৮৬২ সন ।  রাণী রাসমণি মারা গেলেন ।  ততদিনে গদাধর চট্টোপাধ্যায় আপন আত্বিক শক্তিতে ঠাকুর রামকৃষ্ণে  উত্তীর্ণ হয়েছেন ,  ভক্তদের কাছে     পরমহংসদেব নামে পরিচিত হয়েছেন ।  কিন্তু এই পরমহংসদেব শব্দটির অর্থ কি ?  উইকিপিডিযায় লিখেছে :  Paramahamsa  ( পরমহংস )  ,  also spelled paramahansa or paramhansa ,  is a Sanskrit religio - theological title of honor applied to Hindu spiritual teachers of lofty status who are regarded as having attained enlightenment .  
মথুরবাবু অবশ্য রাণী রাসমণির মৃত্যুর পর রামকৃষ্ণের দেখাশোনা করতেন ।  তিনি মারা যাওয়ার পর অবশ্য রাণী রাসমণির  পরিবারের পরবর্তী প্রজন্ম রামকৃষ্ণের আর কোনও খোঁজখবর নেয়নি । 
কিন্তু ,  রামকৃষ্ণ পরমহংসদেব  কেন এত বিখ্যাত ? কেন আমি একুশ শতকে বসে তাঁর কথা লিখছি ?   কেন তাঁর বাণী শ্রবণ করার জন্য আজও ভক্ত বাঙালি এত ব্যাকূল বোধ করে ,  অস্থির হয়ে দক্ষিণেশ্বরে ছুটে যায় ।  কেন তাঁর জীবনী ও বাণী অনুদিত হয় বিশ্বের বিভিন্ন ভাষায়  ?  বোধকরি এর প্রথম কারণ ঠাকুর রামকৃষ্ণ সমাজের বিদ্যমান অনাকাঙ্খিত অর্থনৈতিক বৈষম্যের কারণটি অত্যন্ত স্পস্ট করেই চিহ্নিত করেছিলেন ।  সমবেত ভক্তদের সামনে  ক্রমাগত ধনসম্পদ  ( কাঞ্চন )  ও নারীলিপ্সার   ( কামিনী )  বিরুদ্ধে বক্তব্য রাখতেন  ।  মধুর ভাষায় বলতেন ,   ‘ কামিনী  - কাঞ্চন অনিত্য ।  ঈশ্বরই একমাত্র বস্তু ।  টাকায় কি হয় ?  ভাত হয় ,  ডাল হয় ,  কাপড় হয় ,  থাকবার জায়গা হয় ,  এই পর্যন্ত ।  কিন্তু এতে ভগবান লাভ হয় না ।  তাই টাকা জীবনের উদ্দেশ্য হতে পারে না ।  এর নাম বিচার ।  বুঝেছ ।  ’  ( শ্রীম কথিত শ্রীশ্রীরামকৃষ্ণকথামৃত ।   পৃষ্ঠা ,  ১৮ ) 
রামকৃষ্ণ নিজে কিছু লিখেননি ।  ভক্তদের সামনে কথা বলতেন একেবারে তাঁর নিজস্ব ঢংয়ে ,  ভাষায় ।  অত্যন্ত সহজ সরল যে ভাষাটি  ছিল হুগলী জেলার গ্রামীণ ভাষা ।  ভক্তদের রামকৃষ্ণ বলতেন : 
  ‘ ঈশ্বরের নাম গুণ গান সর্বদা করতে হয় ।  আর সৎসঙ্গ  - ঈশ্বরের ভক্ত বা সাধু ,  এঁদের কাছে মাঝে মাঝে যেতে হয় ।  সংসারের ভিতর ও বিষয় কাজের ভিতর রাতদিন থাকলে ঈশ্বরে মন হয় না ।  মাঝে মাঝে নির্জনে গিয়ে তাঁর চিন্তা করা বড় দরকার ।  প্রথম অবস্থায় মাঝে মাঝে নির্জন না হ ’ লে ঈশ্বরে মন রাখা বড়ই কঠিন । 
যখন চারাগাছ থাকে ,  তার চারিদিকে বেড়া দিতে হয় ।  বেড়া না দিলে ছাগল - গরুতে খেয়ে ফেলে । 
ধ্যান করবে মনে কোণে ও বনে ।  আর সর্বদা সদসৎ বিচার করবে ।  ঈশ্বরই সৎ ,  কিনা নিত্যবস্তু ,  আর সব অসৎ ,  কিনা অনিত্য ।  এই বিচার করতে করতে অনিত্য বস্তু মন থেকে ত্যাগ করবে ।  
সব কাজ করবে ।  কিন্তু মন ঈশ্বরে রাখবে ।   স্ত্রী পুত্র বাপ মা সকলকে নিয়ে থাকবে ও সেবা করবে ।  যেন কত আপনার লোক ।  কিন্তু মনে জানবে যে তারা তোমার কেউ নয় । 
কচ্ছপ জলে চরে বেড়ায় কিন্তু তার মন কোথায় পড়ে আছে জান ?   - আড়ায় পড়ে আছে ।  যেখানে তার ডিমগুলি পড়ে আছে ।  সংসারের সব কর্ম করবে কিন্তু ঈশ্বরে মন ফেলে রাখবে ।  
তেল মেখে তবে কাঁঠাল ভাঙতে হয় ।  তা না হলে হাতে আটা  ( গ্রামীণ উচ্চারণ )  জড়িয়ে যায় ।  ঈশ্বরের ভক্তিরূপ তেল লাভ করে তবে সংসারের কাজে হাত দিতে হয় ।  
কিন্তু এই ভক্তি লাভ করতে হলে নির্জন হওয়া চাই ।   মাখন তুলতে গেলে নির্জনে দই পাততে হয় ।  দইকে নাড়ানাড়ি করলে দই বসে না ।  তারপর নির্জনে বসে সব কাজ ফেলে দই মন্থন করতে হয় ।  তবে মাখন তোলা হয় ।  
আবার দেখ ,  এই মনে নির্জনে ঈশ্বরের চিন্তা করলে জ্ঞান বৈরাগ্য ভক্তি লাভ হয় ।  কিন্তু সংসারে ফেলে রাখলে ঐ মন নীচ হয়ে যায় ।  সংসারে কেবল কামিনী - কাঞ্চন চিন্তা ।  ’   ( শ্রীম কথিত শ্রীশ্রীরামকৃষ্ণকথামৃত ।  পৃষ্ঠা ,  ১৭ )  
 শ্রীম কথিত রামকৃষ্ণের বাণী শ্রীশ্রীরামকৃষ্ণকথামৃত  পাঠ করতে করতে এই ভেবে বিস্মিত বোধ করি  যে রাণী রাসমণি দেবী কালী কৃত্বর্ক স্বপ্নে গঙ্গা পাড়ের একটি মন্দির প্রতিষ্ঠার আদেশ পেলেন; কিন্তু রাণী রাসমণি  স্বপ্নেও কি ভেবেছিলেন যে দক্ষিণেশ্বরের কালি মন্দিরের ৫ টাকা বেতনের গদাধর চট্টোপাধ্যায় নামে হুগলীর এক গ্রামের এক সেবায়েত ভবিষ্যতে  হয়ে উঠবেন  ভারতবিখ্যাত এক সাধক ?  যাঁর ভক্তেরা আজও আকূল হয়ে রামকৃষ্ণকথামৃত পাঠ করে ,  দক্ষিণেশ্বরে ছুটে যান ?   এতে করে বোঝা যায় রামকৃষ্ণে ভক্তদের  জীবনে  রামকৃষ্ণের ভূমিকা আজও অটুট ।   
কিন্তু ,  বাংলার সামাজিক ইতিহাসে ঠাকুর রামকৃষ্ণে ভূমিকা ঠিক কোথায় ? 
ব্যাখ্যা করছি ।  রামকৃষ্ণ ছিলেন ভারতীয় ঐতিহ্যের দুটি বিরোধী ধারাক ধারক ।  তার মানে রামকৃষ্ণ ছিলেন একই সঙ্গে বেদান্তবাদী এবং তান্ত্রিক ।   ‘ রামকৃষ্ণ ’  নামটি তিনিই নিজেই গ্রহন করেছিলেন ।  তিনি বিশ্বাস করতেন যে তাঁর দেহে লীন হয়ে রয়েছেন পৌরাণিক ত্রেতাযুগের অবতার রাম এবং দ্বাপর যুগের ভগবান কৃষ্ণ  ।  রাম হলেন ভারতবর্ষের লোকায়ত ঐতিহ্যের প্রতীক এবং কৃষ্ণ হলেন বহিরাগত আর্য সংস্কৃতির প্রতীক ।  ঠাকুর রামকৃষ্ণ নিজেকে এই দুই ধারার মিলনস্থল ভেবেছিলেন ।  বেদান্ত দর্শন আর্যদের চিন্তাভাবনা এবং তন্ত্র হল অনার্য লোকয়ত চিন্তাভাবনা  ।  রামকৃষ্ণ ছিলেন এই দুটি চেতনার প্রচারক ।  অর্থাৎ তিনি ছিলেন পরস্পর বিরোধী ধারার একই অভিন্ন খাতে প্রবাহিত করার পক্ষপাতী ,   বিরোধ কে জিইয়ে রাখা তাঁর মনঃপূত ছিল না ।   ‘ যত মত তত পথ ’  -  রামকৃষ্ণের   এই গভীর উপলব্দিহাত উদ্ধতিটি বাংলায় অত্যন্ত জনপ্রিয় এবং বহু উচ্চারিত এবং বাংলার ইতিহাসে এই উদ্ধৃতিটির  এক গভীর তাৎপর্য রয়েছে ।  ব্যাখ্যা করি ।   উনিশ এবং বিশ শতকের বাংলায় রাজা রামমোহন রায় থেকে বিধানচন্দ্র রায় বহু কীর্তিমান বাঙালির জন্ম হয়েছিল ।  এঁদের সাধনায় বাংলার সাহিত্য -  বিজ্ঞান - সংস্কৃতি সমৃদ্ধ হয়েছিল এমন এক সময়ে যখন  উনিশ শতকে বাঙালির ধনসম্পদের ওপর চলছিল ইংরেজ বেনিয়াদের নিমর্ম  শোষণ ।  ছিয়াত্তরের  ( ১৭৭০ খ্রিস্টাব্দ )  মন্বন্তর বাঙালির  স্মৃতিতে তখনও দগদগে ঘায়ের মতো বিরাজ করছিল ।  গ্রামীণ এবং শহুরে বাঙালি পরিনত হয়েছিল ব্রিটিশ শাসন - শোষনে জর্জরিত এবং দিশেহারা ।  জাতি হিসেবে নিঃশেষিত হওয়া আগে টিকে থাকবার জন্য মরিয়া হয়ে ওঠা শোষিত বাঙালি ব্রিটিশ শাসনের বিরুদ্ধে ঐক্যবদ্ধ হওয়ার প্রচন্ড তাগিদ বোধ করে  ।  একটি মহাযুদ্ধ যে আসন্ন সেটি তারা উপলব্দি করে ।  তবে প্রাচীনকাল থেকেই  বাঙালি সমাজ নানা ধর্মমতে বিভক্ত ।  তা সত্ত্বেও সেই মহাযুদ্ধে বাংলার সাধারণ মানুষসহ সাধুসন্ন্যাসী ,  ফকিরদরবেশ ,  আলেম উলামা পীরদরবেশ প্রত্যেকেই আত্মহূতি দেবার প্রস্তুতি নিচ্ছিল ।  এই সামাজিক বৃহৎ ঐক্যের মুহূর্তে রামকৃষ্ণের  ‘ যত মত তত পথ ’  - এই সর্বধর্ম সমন্বয়ের বাণী  নানা সম্প্রদায়ে বিভক্ত  বাঙালি কে নিশ্চয়ই গভীর ভাবে উদ্দীপ্ত করেছিল  ।  কাজেই রামকৃষ্ণের এই অনন্য ঐতিহাসিক ভূমিকার কারণেই  বাঙালি তাঁর কাছে ঋণ স্বীকার করতেই হবে ।   বাংলার সামাজিক ইতিহাসে ঠাকুর রামকৃষ্ণ পরমহংসদেবের   ভূমিকা এখানেই  .  .  . 
আগে একবার উল্লেখ করেছিলাম দেহ ছাড়া যেমন আত্মাকে কল্পনা করা যায় না তেমনি রাণী রাসমণি ছাড়া রামকৃষ্ণ পরমহংসদেবের কথা ভাবও অকল্পনীয়  .  .  ঠিক সেরকমই ঠাকুর রামকৃষ্ণের আলোচনায়  রামকৃষ্ণ মিশনের প্রাণপুরুষ বিশিষ্ট বাঙালি যোগী  স্বামী বিবেকানন্দর   ( নরেন্দ্রনাথ দত্ত )  প্রসঙ্গটি  অনিবার্যভাবেই এসে যায় ।  রামকৃষ্ণ পরমহংসদেব ছিলেন  স্বামী বিবেকানন্দর দীক্ষাদাতা ,  মন্ত্রদাতা ,  অর্থাৎ গুরু  ।   কিন্তু ,  স্বামী বিবেকানন্দ   ঠাকুর রামকৃষ্ণর অসাম্প্রদায়িক শিক্ষা কতটা অন্তরে ধারণ করতে পেরেছিলেন ?  এই প্রশ্ন তো উঠতেই পারে ।   এ প্রসঙ্গে ড .  আর .  এম দেবনাথ তাঁর  ‘ সিন্দু থেকে হিন্দু ’  বইতে লিখেছেন :   “ রামকৃষ্ণ মিশনের প্রাণপুরুষ স্বামী বিবেকানন্দ  ( নরেন্দ্রনাথ দত্ত )  ১৮৯৮ সালে কাশ্মীরে একটি সাত - আট বছরের মুসলমান মেয়েকে মাতৃজ্ঞানে পূজা করেন ।   ( কৃষ্ণ কুমার দাস : প্রবন্ধ :  কুমারী যখন দেবী :  সংবাদ প্রতিদিন :  কলকাতা :  ২৬ . ৯ . ৯৮ )  ।  এই নিষ্পাপ ও পবিত্র মেয়েটি ছিল মাঝির কন্যা ।  ”   ( পৃষ্ঠা ,  ৯০ ) 
বিস্তারিত পাঠ করুন - 
  তথ্যসূত্র : 
 শ্রীম কথিত শ্রীশ্রীরামকৃষ্ণকথামৃত   ( দে ’ জ পাবলিশিং  ।  মাঘ ১৪০৮ ) 
 রণজিৎ কর :  সনাতনধর্ম  :  মত ও মতান্তর  ( রুক্কু শাহ ক্রিয়েটিভ পাবলিশার্স; ফেব্রুয়ারি ২০১২ ) 
সুনীল গঙ্গোপাধ্যায় :  প্রথম আলো  ( আনন্দ পাবলিশার্স ) 
এ আর দেবনাথ  :  সিন্ধু থেকে হিন্দু  ( রিডার্স ওডেজ; ২০০১ ) 
http :  /  / en . wikipedia . org / wiki / Ramakrishna  উৎসর্গ :  দীপান্বিতা   অনেক দিন ধরেই যে আমাকে বলে আসছিল উনিশ শতকের কলকাতার ওই আলোকিত  মানুষগুলি সম্বন্ধে লিখতে 
                            
                    




সুফিবাদ :   সংক্ষিপ্ত ইতিহাস   ( দ্বিতীয় পর্ব ) 



সুফিবাদ নিয়ে ধারাবাহিকভাবে লিখছি ।    আমরা দেখেছি ইসলামের অভ্যূদয়ের প্রথম শতকেই আরবে সুফিবাদ -  এর উত্থান হয়েছিল  ।  সে  যুগে পশমের কাপড় পরা একদন সৎ মানুষ ছিলেন যারা মহানবী  হযরত মোহাম্মদ  ( দ )  ও চার খলিফার সহজ - সরল সাম্যবাদী জীবনাদর্শ মেনে চলতেন ।   মহানবী  হযরত মোহাম্মদ  ( দ )  ও চার খলিফার শাসনব্যবস্থার অবসানের পর ইসলামে বিলাসিতা ,  আড়ম্বর ও সংসারের প্রতি আসক্তি বেড়ে গিয়েছিল ।  সে সময়ই পশমী জামা  পরা কিছু   সৎ ,  উদাসীন  ও আল্লাহভক্ত মানুষ নিজেদের ওসব থেকে গুটিয়ে নিয়েছিলেন এবং অনেকটা নিরবেই বিলাসিতা ,  আড়ম্বর ও সংসার আসক্তির বিরুদ্ধে প্রতিবাদ মূখর হয়ে উঠেছিলেন ।  টিকে থাকার জন্যেই সেইসব ত্যাগী আর সৎ মানুষদের একটা আদর্শ দাঁড় করাতে হয়েছিল ।  সেসময় তাদের বলা হল সুফি বা  ‘ পশমী জামা পরিধানকারী ।  ’  পরবর্তীকালে  আরবদের ভোগবাদী ও বস্তবাদী কর্মকান্ডের বিরুদ্ধে সুফিদের মধ্যে মরমি চিন্তার স্ফূরণ ঘটে এবং তাদের চিন্তাধারায় কোরান শরীফের বিশেষ কয়েকটি আয়াত গভীর প্রভাব ফেলে ।  সুফিরা সৃষ্টি জগতের সর্বত্র আল্লাহর অস্তিত্ব খুঁজে পান এবং আল্লায় মিশে যেতে চান ।  সুফিরা বিশ্বাস করতে থাকেন   .  .  .  এই দৃশ্যমান জগতের সৃষ্টিরহস্যের ভিতর দিয়ে সেই  আলিমুল গায়েব  - এর ইঙ্গিত ,  ইশারা ও অভিব্যাক্তির আভাস বুঝতে হবে ।   এসব ব্যাখ্যা - বয়ান সুফিবাদকে সর্বেশ্বরবাদ বা Pantheism এর পর্যায়ে পৌঁছে দিয়েছিল ।  এসব নিয়েই আমরা প্রথম পর্বে বিস্তারিত আলোচনা করেছি ।  এই পর্বের বিষয় আরব থেকে সুফিবাদের বিকাশ এবং তার পরিবর্তনের স্বরূপ  ।  বিশেষ করে সুফিবাদ পারস্যে  পৌঁছনোর পর তার কী মৌলিক পরিবর্তন হল সেটি ।  
খ্রিস্টীয় নবম শতকের শেষের দিকে সুফিরা মিশর পারস্য  বুখারা সমরখন্দ তুর্কিস্থান প্রভৃতি অঞ্চলে সুফিমতবাদ নিয়ে  ছড়িয়ে পড়েন ।  এসব অঞ্চলে আগে থেকেই মরমি ঐতিহ্য ছিল ।  আসলে মরমি ঐতিহ্য বিশ্বের সব জাতির মধ্যেই কমবেশি রয়েছে ।   কাজেই  মিশর থেকে তুরস্ক - এই সুবিশাল ভূখন্ডের জনগন মরমিবাদ পছন্দ করত বলেই তারা  সুফি মতবাদটিকে গ্রাহন করল বটে  তবে ভিন্ন পরিবেশে এবং স্থানীয় প্রভাবে সুফি মতবাদের কিছু অনিবার্য পরিবর্তন ঘটল ।   যেমন একজন মিশরীয় সুফি এবং একজন তুর্কি সুফির সুফিতাত্ত্বিক ব্যাখ্যবয়ান তাদের নিজস্ব মরমি অভিজ্ঞতা এবং ধর্মীয় ঐতিহ্যের ওপরই নির্ভর করত ।  আর বিশ্বের প্রত্যেক অঞ্চলেরই  মরমিবাদের নিজস্ব একটি ধরণ  ( ফর্ম )  থাকে ।   মিশর কিংবা তুরস্কের মরমি ঐতিহ্যের স্থানীয় রূপটির সংমিশ্রনে  মিশরীয় এবং তুর্কি সুফিসাধকদের সুফিচিন্তায় প্রতিফলিত হয়েছিল বলেই আরব - উদ্ভূত সুফিবাদ নতুন একটি  রূপ ধারণ করল ।  পরবর্তীকালে আমরা ভারতবর্ষে যে চিশতিয়া - কাদেরিয়া সুফি তরিকা  ( তরিকা =  মন্ডলী ,  সম্প্রদায় বা ঘরানা  )  উদ্ভব হতে দেখি তার কারণও এই ।  এক কথায় খ্রিস্টীয় নবম শতকের শেষের দিকে আরব সুফিরা যখন মিশর পারস্য  বুখারা সমরখন্দ তুর্কিস্থান প্রভৃতি অঞ্চলে সুফিবাদ নিয়ে  ছড়িয়ে পড়েছিলেন ,  তার কিছুকাল পরেই সুফিবাদে  অনিবার্য কারণেই সংযোজন ও বিয়োজন হয়েছিল ।  ফলে সুফিবাদের আদিরূপটি যে কী ছিল সেটি যেন নতুন নতুন চিন্তার কুয়াশায় ঢেকে গেল ,  তাকে  আর সহজে বোঝা যেত না !    
তবে এটি ঠিক যে - পারস্যে পৌঁছনোর পরই সুফিবাদে সংযোজন ও বিয়োজন হয়েছিল সবচে বেশি ।  কিন্তু কি এর কারণ ?   ড . মুহম্মদ এনামুল হক তাঁর  ‘ বঙ্গে স্বূফী প্রভাব ’  বইয়ে এর কারণটি ব্যাখ্যা করে লিখেছেন :   ‘ আরব স্বূফী - মতবাদের জন্মদান করিলেও ,  পারস্য তাহার লালন - পালন ও বর্দ্ধনের ভার গ্রহন করিয়াছিল ।  পারস্যের স্বভাব নিকুঞ্জে গোলাপ - বুলবুলের লীলা নিকতনে ,  ঔষর আরবের বেদুঈন সন্তান রাজপুত্রের ন্যায় লালিত - পালিত হইয়া জগতের ঔৎসুক দৃষ্টি আকর্ষন করিয়াছিল ।  ’   ( পৃষ্ঠা :  ৩৫ )   ড . মুহম্মদ এনামুল হক তাঁর  ‘ বঙ্গে স্বূফী প্রভাব ’  বইয়ে আরও লিখেছেন :   ‘ ফল কথা ,  স্বূফী মতবাদ আরব ছাড়াইয়া যতই পূর্ব্বদিকে অগ্রসর হইতে থাকে ,  ইহার মধ্যে ততই পূর্ব্বদেশীয় ভাবধারার সম্মিলন ঘটিতে থাকে ।  এই জন্যই অনেক পাশ্চাত্য পন্ডিত ভুল করিয়া স্বূফী - মতবাদের উদ্ভবকে  ‘ আর্য্য হৃদয়ের উপর আরবী প্রভাবের প্রতিক্রিয়া  ( A reaction of Aryan mind against the Semetic people .  )  বলিয়া উল্লেখ করিয়া থাকেন ।  ’   ( পৃষ্ঠা :  ৩৫ )  আসলে সুফি ভাবনায় প্রথম থেকেই এমন কিছু স্পেস ছিল যা অন্য অঞ্চলের মরমি ভাবনা ও রহস্যবাদী চিন্তাধারা সেই স্পেস পূর্ণ করতে পারত ।  পারস্যের ক্ষেত্রেও তাই হয়েছিল ।  তার ওপর পারস্যবাসী ছিল আর্য ।  ইসলাম পারস্যে পৌঁছায় ৬৩৭ / ৬৫১ খ্রিস্টাব্দে ।   ইসলাম -  পূর্ব পারস্যবাসীর ধর্মীয় চিন্তার কেন্দ্রে ছিলেন জরথুশত্র ।     এবং পারস্যের আর্য চেতনায় ছিল হাজার বছরের পুরনো সর্বেশ্বরবাদী ধ্যানধারণা  বা Pantheism .  (  Pantheism ,  doctrine that identifies the universe  ( Greek pan ,   “ all ”  )  with God  ( Greek theos )  যে কারণে পারস্যে পৌঁছনোর পর সুফিবাদের ওপর  এই সর্বেশ্বরবাদী ধ্যানধারণার অনিবার্য  গভীরতর প্রভাব পড়েছিল ।  ইসলাম ধর্ম যদিও  সুফিবাদের ৪  ' শ বছর আগেই পারস্যে বিস্তৃত হয়েছিল ,  তা সত্ত্বেও  ‘ এদেশবাসীর হৃদয়ে তলে তলে ইহা বেশি লীলায়িত ছিল ।  ’  মন্তব্য করেছেন ড . মুহম্মদ এনামুল হক !  খ্রিস্টীয় নবম শতকের শেষভাগ হতে দশম শতকের প্রথমভাগের মধ্যে পারস্যের সুফি সম্প্রদায়ের মধ্যে স্পস্টতই   সর্বেশ্বরবাদী ধ্যানধারণা প্রকট হয়ে উঠেছিল ।  ওই সময়ের কয়েকজন প্রসিদ্ধ সুফি হলেন :  বায়োজিদ বোস্তামি  ( মৃত্যু :  ৮৭৪ খ্রিস্টাব্দ ) ; জুনায়েদ বাগদাদী  ( মৃত্যু ৯১০ খ্রিস্টাব্দ ) ; এবং মনসুর আল হাল্লাজ   ( হত্যা ২৬ মার্চ ৯২২ খ্রিস্টাব্দ )   ।  
মনসুর আল হাল্লাজ  - এই নামে বাঙালির হৃদয়ে এক গভীর আবেগ উথলে ওঠে ।  কারণ ,  তাঁর জীবন ,  তাঁর বিশ্বাস তাঁর হত্যাকান্ড  .  .  .  ।   নীচের নিবন্ধে সেই আবেগের প্রমান রয়েছে ।  
   আমিও ২০০৮ সালে ২৫ অক্টোবর  পারস্যের সুফিসাধক মনসুর আল হাল্লাজ কে নিয়ে মনসুর আল হাল্লাজ :  মা ফি জুবাতি লা - আলা এই শিরোনামে এই ব্লগে একটি পোস্ট করেছি ।  পারস্যে সুফিচিন্তায় সর্বেশ্বরবাদী প্রভাব  সর্ম্পকে একটি স্বচ্ছ ধারণা  পেতেই  পোস্টটি এখানে উল্লেখ করছি ।  
 শুসতার জায়গাটা ছিল পারস্যের পশ্চিমে ।  প্রখ্যাত মরমী সাধক মনসুর আল হাল্লাজ - এর জন্ম হয়েছিল সেই পারস্যে শুসতার - এ ।  ৮৫৮ খ্রিষ্টাব্দে ।  মনসুরের পরিবার তুলার ব্যবসার সঙ্গে জড়িত ছিল ।  আরবিতে হাল্লাজ মানেও কিন্তু তাই ।  সময়টা নবম শতক ।  ইসলাম ততদিনে গৃহিত হয়ে গেছে পারস্যে ।  তবে ধারনা করা হয় যে  - মনসুরের পিতামত ছিলেন জরথুশত্রবাদী ।  ইসলাম পারস্যে গ্রহনযোগ্য হওয়ার আগে ওই জরথুশত্রবাদই ছিল পারস্যের রাষ্ট্রধর্ম ।  মনসুরের পূর্বপুরুষ ছিল কুর্দি ।  
সে যা হোক ।  মনসুরের বাবা সাধারণ জীবন যাপন করতেন ।  বালক বয়েসে যে জীবনটা সম্ভবত ভালো লাগত মনসুরের ।  ওই বয়েসেই হেবজ করেছিলেন কোরান; সেই সঙ্গে প্রাত্যহিক জীবন এড়িয়ে রহস্যবাদের দিকে ক্রমেই ঝুঁকছিল বালক মনসুর । 
বিবাহ করলেন যুবা বয়েসে   ।  তারপর হজ পালন করতে মনস্থির করলেন ।  কাবা শরীফে যতদিন ছিলেন রোজা রাখতেন; মৌন থাকতেন ।   তারপর বেরুলেন ভ্রমনে  । আরব বিশ্বের  পথে পথে ঘুরলেন ।   ( সুফিদের যে মোকাম বা স্তর রয়েছে ,  তার একটি হল সফর ।  )   .  .  .  সে যা হোক ।  ভারত থেকে মধ্য - এশিয়া ।  ছন্নছাড়া জীবনে কত কিছু যে শিখলেন ।  অপরকে শেখালেন ।  উদার মানুষ ।  এমন মানুষের প্রতি মানুষ আকর্ষন বোধ না করে পারে না ।  বহু শিষ্যও পেয়ে গেলেন  হাল্লাজ ।  শিষ্যদের নিয়ে আরও কয়েকবার মক্কা গেলেন । 
তারপর তিনি বাগদাদেই স্থায়ী ভাবে বাস করতে লাগলেন ।  সেই সময়টায় বাগদাদ ছিল শিক্ষা - দীক্ষার কেন্দ্র ।  আব্বাসীয় খলিফাদের রাজধানী । 
অল্প সময়ের মধ্যেই বোঝা গেল  বাগদাদের অধিবাসীরা তাঁকে শ্রদ্ধা করে ।  শ্রদ্ধা করত খলিফারাও । অবশ্য হাল্লাজ ছিলেন অন্য সূফীদের চেয়ে ব্যাতিক্রম ।  কী ভাবে ? 
তৎকালীন অধিকাংশ সূফী - সাধকই আধ্যাত্মিক মরমী সাধনার তত্ত্ব নিয়ে আলাপ আলোচনা নিজেদের মধ্যেই সীমাবদ্ধ রাখতেন ,  সাধারণ জনগনের সঙ্গে সে সব নিয়ে আলাপ করতেন না । 
মহাত্মা হাল্লাজ করতেন ।   ( যেমন লালনের সব গানই বাউলদর্শনের গান নয় ,  নইলে লালনের গান নিয়ে মেইনস্ট্রিম বাঙালির কেন এত উচ্ছ্বাস ?   ।  অথচ বাংলার লোকধর্ম সাহেবধনী ধর্মসম্প্রদায়ে  তাত্ত্বিক গীতিকার কুবির গোঁসাই  ১২০৩ খানা গান লিখেও আজ আবধি দুই বাংলার  মেইনস্ট্রিম বাঙালির অপরিচিত !  ) 
 খোলাখুলি মত প্রকাশ করার জন্য লালনের শক্র তৈরি হয়েছিল ।  এবং হাল্লাজেরও   শক্র তৈরি হয়েছিল ।   খলিফার কানে তারাই বিষ ঢালল ।  সুতরাং ,  তৎকালীন বাগদাদের  পুঁজিবাদের অগ্রদূত ,  সিরিয়াস কনফার্মিস্ট শাসকগন শঙ্কিত হয়ে উঠল । 
একবার ঘোরের মধ্যে বলে হাল্লাজ বলে বসলেন -   “ আনাল হক ।  ”  কি এর মানে ? 
হক মানে সত্য ।  আনাল মানে আমি  ( হই )  ।  যার মানে দাঁড়ায় -  আমিই সত্য ।  এই কথাটা মিথ্যে নয় । আমি সত্য না হলে জগৎ সত্য হয় কি করে ।   কিন্তু ,  শক্ররা কথাটা ছড়াল এভাবে -  হাল্লাজ নাকি বলেছেন ,  আমিই আল্লা ।  যেহেতু আল্লা সত্য । 
কী !  শুসতার - এর মনসুর নিজেকে আল্লা দাবি করছে !  কী স্পর্ধা ! 
বাগদাদের খলিফা ক্ষেপে উঠলেন ।  বাগদাদেও আমজনতার মধ্যে শোরগোল উঠল ।  এসব চিল্লচিল্লি উপেক্ষা করে  হাল্লাজ  বললেন  - আমার পাগড়ীতে আল্লা ছাড়া আর কিছু জড়ানো নেই ।  আমজনতার চিৎকার চেঁচামেচি  আরও তীব্র হয়ে উঠল ।  তো ,  জনতার এসব চিৎকার চেঁচামেচি উপেক্ষা করে   হাল্লাজ  নিজের পোশাক দেখিয়ে বললেন ,  মা ফি জুবাতি লা - আলা ।  কি এর মানে ? 
আমার পোশাকের নিচে আল্লা ছাড়া কিছু নেই । 
এসব উদ্ভট কথাবার্তায় বাগদাদের  পুঁজিবাদের অগ্রদূত ,  সিরিয়াস ,  কনফার্মিস্ট শাসকবর্গ অত্যন্ত ভীষন উৎকন্ঠিত হয়ে উঠল । 
তাদের নির্দেশে হাল্লাজকে বন্দি করা হল । 
দীর্ঘদিন ধরে বিচারকার্য চলল ।  মানে বিচারের নামে চলল প্রহসন  .  .  . হাল্লাজ প্রায় ১১ বছর বন্দি থাকলেন বাগদাদের ভূগর্ভস্থ অসহনীয় জিন্দানে ।  ১১ বছরই টর্চার সহ্য করেছেন ।  কি রকম ?  চিৎ হয়ে শুইয়ে বেঁধে রাখা হত ।  তারপর পাথর বসিয়ে দিত বুকের ওপর ।  ঘন্টার পর ঘন্টা  নিঃশ্বাসের ভীষন কষ্ট হত  .  .  . ভীষণ  .  .  .  
 In the end ,  he was tortured and publicly crucified  ( in some accounts he was beheaded and his hands and feet were cut off )  by the Abbasid rulers for what they deemed  " theological error threatening the security of the state .  "  Many accounts tell of al - Hallaj ' s calm demeanor even while he was being tortured ,  and indicate that he forgave those who had executed him .  According to some sources ,  [ who ?  ]  he went to his execution dancing in his chains .  He was executed on March 26 ,  922 . 
  হাল্লাজের লেখা বইটির নাম  " কিতাব আল তাওসিন ।  " কিংবা  " তা সিন আল আযল "  ।  বাংলা করলে এমন দাঁড়ায় - প্রেরিত পুরুষের প্রদীপ ।  এই বইয়ে দুটো অধ্যায়ে শয়তান ও আল্লার সংক্ষিপ্ত সংলাপ রয়েছে ।  আমরা জানি আল্লা আদেশ করলেও শয়তান আদমকে সেজদা করতে অস্বীকার করেছিল ।  শয়তান ভেবেছিল ,  আল্লাই তো সর্বশ্রেষ্ঠ ।  তা হলে আমি আল্লা ব্যতীত অন্যকে সেজদা করব কেন !  অথচ ,  এই প্রত্যাখানই বিয়োগান্তক ভাবে খোদ আল্লাকেই প্রত্যাখানের শামিল হয়ে দাঁড়াল ।  হাল্লাজ নাকি বলতেন ,  If you do not recognize God ,  at least recognise His sign ,  I am the creative truth  - Ana al - Haqq -  ,  because through the truth ,  I am eternal truth .  My friends and teachers are Iblis  ( Satan )  and Pharaoh বলাই বাহুল্য ,  ধর্মীয় আনুষ্ঠানিকতার চেয়ে আল্লার সন্ধানের ওপর জোর দিতেন হাল্লাজ ।  লালনের মতন ।  তাঁর পথ ছিল  “ সর্বজনীন রহসবাদী অর্ন্তদৃষ্টি ।  ”  কাজেই ,  কেবল মুসলিম জাহান নয় - হাল্লাজ বরং সমগ্র মানবজাতির জন্য উদ্বিগ্ন ছিলেন । এ কারণেই হাল্লাজ সম্বন্ধে বলা হয় :  Even beyond the Muslim faith ,  Hallaj was concerned with the whole of humanity  .  .  .   আমরা জানি পারস্যের সুফিসাধক বায়োজিদ বোস্তামি বাংলায় এসেছিলেন ।  চট্টগ্রামে এই সুফির মাজার  আছে ।  তবে বায়োজিদ বোস্তামি চট্টগ্রামে দীর্ঘকাল ধর্মসাধনা করেও আবার পারস্যেই  ফিরে গিয়েছিলেন ,  তার মানে চট্টগ্রামে  বায়োজিদ বোস্তামি কবর নেই; এমন একটি বিশ্বাসও প্রচলিত রয়েছে ।  সে যাই হোক ।  বায়োজিদ বোস্তামি বাংলায় আগমনের এক  ঐতিহাসিক তাৎপর্য রয়েছে ।  তা হল :  বায়োজিদ বোস্তামির মৃত্যু :  ৮৭৪ খ্রিস্টাব্দ হলে বলা যায় বাংলায় নবম / দশম শতক অর্থাৎ সেন আমল থেকেই সুফিদের আগমন শুরু  ।  
সে যা হোক ।  কিন্তু ,  বায়োজিদ বোস্তামি কি বিশ্বাস করতেন ,  শিষ্যদের কি শিক্ষা দিতেন ?  বলতেন ,  আমিই সত্য ,  আমিই সত্য ভগবান , আমাকে ভগবত প্রশংসায় আহ্বান কর ।    ( ড . মুহম্মদ এনামুল হক  ।   ‘ বঙ্গে স্বূফী প্রভাব ’ ; পৃষ্ঠা :  ৩৫ )  বায়োজিদ বোস্তামি
বলতেন ,   ‘ আমি আরশ ,  আমি করসী ,  আমি কলম ,   - যিনি প্রকৃতপুরুষ লাভ করেন ,  তিনি আল্লহর মধ্যে বিলীন হন ।  ’  
আর পারস্যের সুফিসাধক জুনায়েদ বাগদাদী কি বলতেন ? 
 ‘ তাওহীদকে  ( আল্লাহর একত্বকে )  অস্বীকার করাই সর্বশ্রেষ্ঠ তাওহীদ ।  ’ 
 ( ড . মুহম্মদ এনামুল হক তাঁর  ‘ বঙ্গে স্বূফী প্রভাব ’  পৃষ্ঠা; ৩৬ ) 
 ক্রমশ  .  .  . 
 প্রথম পর্বের লিঙ্ক 


                    




ইনকা সভ্যতা ,  পাথর নগর ,  স্প্যানিশ বর্বরতা ও মাচু পিকচুর সেই সূর্যদেবতার থান  .  .  . 

 পাহাড়ের কোলে ইনকাদের পাথরনগর  .  .  . আধুনিকালের শিল্পীর চোখে আঁকা  .  .  .  . 
  Conquistadores শব্দটা স্প্যানিশ :  শব্দটির অর্থ ,  বিজেতা ।  সেই স্প্যানিশ বিজেতারা ষোড়শ শতকে সমগ্র দক্ষিন আমেরিকায় তান্ডব চালিয়েছিল কেবলমাত্র অগ্রসর প্রাযুক্তিক রণকৌশলের কৃপায় ।  দক্ষিন আমেরিকাজুড়ে তারা সংগঠিত করে অবাধ লুন্ঠন -  সে লুন্ঠনকৃত মালামালের পরিমান এতই অধিক পরিমানে ছিল যে -  ইউরোপের অর্থনৈতিক ব্যবস্থাই নাকি গিয়েছিল বদলে !  সে অপরিমেয় ধনসম্পদ ছিল ইনকাদের ।  যে ইনকারা   মানবসভ্যতায় দান করেছে আলুর মতন এক পুষ্টিকর আহার্য  ।  যে ইনকারা আন্দেজ পর্বতমালার দুর্গম গিরিশীর্ষে নির্মান করেছিল বিস্ময়কর সব পাথরনগর - কুজকো ,  কাজামারকা ,  মাচু পিকচু প্রর্ভতি  .  .  . যে ইনকারা ছিল  আদ্যপান্ত রোম্যানটিক - যারা বিশ্বাস করত  রুপা হল চাঁদের কান্না আর স্বর্ণ হল সূর্যের ঘাম  .  .  .   তো কোথায় ছিল ইনকাদের রাজ্য ? 
পশ্চিমে প্রশান্ত মহাসাগর ।  এরপর আন্দেজ পর্বতমালার পুবমুখি বিস্তার ।  পেরু নামে একটি দেশ ।  এই পেরুর পুবেই কুজকো নগর ।  এসবই  আন্দেজ পর্বতমালার মধ্যে ।  যে আন্দেজ পর্বতমালাটির বিস্তার উত্তর - দক্ষিণে ২ , ৫০০ মাইল ! 
 সেই কুজকো নগর ঘিরেই সূত্রপাত হয়েছিল কুজকো রাজ্যের  ( কিংডম অভ কুজকো )  যা পরে হয়ে ওঠে দক্ষিণ আমেরিকার অন্যতম পরাক্রমশালী ইনকা সাম্রাজ্য ।    ইনকা সাম্রাজ্য ছড়িয়ে ছিল পেরু ,  বলিভিয়া ,  উত্তর আর্জেন্টিনা ,  চিলি ও ইকিউডোরে । 
   পেরুর মানচিত্র । 
 এত বিশাল সাম্রাজ্য সড়ক পথে যোগাযোগ রক্ষা করত ইনকারা ।  এই উদ্দেশ্যে ইনকারা নির্মান করেছিল বিস্ময়কর সড়ক; যাকে বলে ,   ‘ ইনকা ট্রেইল ’  ।  কৃৎকৌশলের দিক থেকে যা ছিল সময়ের তুলনায় অনেক অগ্রসর ।  মনোরম উপত্যকা ও দুর্গম গিরির ভিতর দিয়ে চলে গেছে ইনকা ট্রেইল ।  আজও ধ্বংসাবশেষ দেখে চেনা যায় ।  মূল ২টি পথ ছিল -   উত্তর - দক্ষিণে   .  .  কোনও কোনও পথ ১৬০০০ ফুট ওপেের ।  ৪০ ,  ০০০ কিলোমিটার ।  সামরিক ও বেসামরিক উভয়শ্রেনির লোকই চলাচল করত ।  আর চলত লামা ক্যারাভান ।  সাধারণ লোকের সে পথে চলতে হলে ইনকা সম্রাটের অনুমতি লাগত ।  পথের মাঝে ছিল সেতু ।  সেতুতে টোলব্যবস্থা ছিল ।  
   ইনকা ট্রেইল
   ইনকা ট্রেইল
 ইনকাসাম্রাজ্য দীর্ঘস্থায়ী ছিল না ।  সাম্রাজ্যের সময়কাল ১২০০ থেকে ১৫৩৩ ।   ১৫৩৩ সালেই তো স্প্যানিশ লুটেরারা এল  .  .  .  ইনকা সাম্রাজ্যের প্রতিষ্ঠাতার নাম মানকো কাপাক ।  তিনি ও তার বংশধরের সময়েই ইনকা জাতি রচেছিল দক্ষিণ আমেরিকার বিস্ময়কর সভ্যতা ।  ইনকারা ওদের রাজ্যকে বলত তাহুয়ানতিনসুইউ ।  মানে চতুস্কোন ভূমি ।  
    কুজকো  ।  এখানেই সূত্রপাত হয়েছিল ইনকা সভ্যতার ।  কুজকো তে ছিল অতি সুসংগঠিত এক কেন্দ্রীয় সরকার ।  ইনকা সম্রাটও কুজকোতেই থাকতেন  ।  তিনিই শ্রেষ্ট ইনকা ।  সব্বোর্চ শাসক ।  সম্রাটের অধীনে ছিল অভিজাতগন; এরা ছিলেন বিচক্ষণ ,  ইনকা সভ্যতার প্রাণ ।  সেকালে কুজকো  ছিল এক অতুলনীয় ইনকা পাথরনগর ।  যে নগরে বাস করত ধনীরা  ।  ধনীরা সমাধিতে ধনরতœ নিয়ে যেত ।  এই হয়েছিল কাল ।  সে কথায় আসছি পরে  .  .  .     কুজকোর পাথরের প্রাচীর; উন্নতির শীর্ষে ইনকা সাম্রাজ্যের জনসংখ্যা ছিল ৬০ লক্ষ । 
 ইনকা শাসকরা ছিলেন অভিজাত রাজকীয় বংশের ।  সম্রাটকে বলা হত ইনকা ।  পরে অবশ্য সভ্যতার নামই হয়ে যায় ইনকা ।  সম্রাটের অন্য নাম সাপা ইনকা ।  সাম্রাজ্য পরিচালনতা করত রাজকীয় পরামর্শসভা ।  পুরোহিত প্রাদেশিক শাসনকর্তা  ও সেনাপতির সমন্বয়েই গড়ে উঠত রাজকীয় পরামর্শসভা ।  এরা সর্ম্পকে আত্মীয় ।  সম্রাটগন বিয়ে করতেন আপন বোনকে ।  পুত্রগনের মধ্যে উত্তরাধিকারী নির্বাচিত করতেন ।  সাধারণত বড় ছেলেই সম্রাট হত ।  ইনকা অভিজাতদেরও কাউন্সিল ছিল ।  তারা সাম্রাজ্য পরিচালনায় সাহায্য করত ।  সমস্যা হলে সম্রাট প্রধান পুরোহিত এর যিনি সাধারনত সম্রাটের আত্বীয় ছিলেন ।  এই চাচা কি  .  .  . অন্যকেউ  .  .  . যুদ্ধ পরিকল্পনায় সেনাপতিরা ।   সেনাপতিও বন্ধু কি আত্মীয়ই হত সম্রাটের  । 
   ইনকা যোদ্ধা ।  
 ইনকা যোদ্ধারা অন্য নগর আক্রমন করে জয় করলেও স্থানীয় শাসনকর্তাকে হত্যা করত না যদি সে শাসনকর্তা ইনকা আইন মেনে চলত ,  বিদ্রোহ না করত ,  কর দিত আর শষ্য ভান্ডার মজুদ রাখত ।  ইনকাদের কর ব্যবহা ছিল কঠোর ।  মেয়েদের নির্দিস্ট পরিমানে কাপড় বুনতে হত ।  পুরুষেরা কাজ করত সৈন্যবিভাগে কি খনিতে ।  জনগনও কর দিতে হত ।  হাতে পয়সা না থাকলে রাষ্ট্রীয় কাজ করে শোধ করে দিত ।  কিংবা সুতা পোষাক তৈরি করে বিক্রি করে কর দিত ।  জনগনকে শষ্যের একাংশ রাখতে হত সংরক্ষণের জন্য ।  খাদ্যশষ্য মজুদের কলাকৌশল রপ্ত করেছিল বলেই ইনকা সভ্যতা নাকি অত উন্নত স্তরে পৌঁছেছিল - ঐতিহাসিকদের এই মত ।   সাম্রাজ্যজুড়ে ছিল স্টোরহাউজ ।  ৩ থেকে ৭ সাত বছরের খাদ্যশষ্য মজুত থাকত সেখানে ।  মাংসও শুকিয়ে নোনা করে রাখত । 
চাষবাস হত উপত্যকায় আর পাহাড়ের ঢালে ।  ইনকাদের প্রধান খাদ্যই ছিল আলু ও ভূট্টা ।  আগেই বলেছি আমি মানবসভ্যতায় আলু ইনকাদের অবদান ।  আলু আর ভুট্টা ছাড়া খেত ওল ।  নীল শ্যওলাও নাকি খেত  ।  কাঁচা ।  চাষ করত মরিচ  ।  মাংসের মধ্যে  খেত গিনিপিগ ও লামার মাংস ।   ।  
   লামা ।  আন্দেজ পর্বতমালা আর পেরু মানেই এই জন্তুটি  । 
  সামুদ্রিক ।  মাছও খেত ।  সাম্রাজ্যের পশ্চিমে প্রশান্ত সাগর ।  আর বিখ্যাত হ্রদ টিটিকাকা ।   ভূট্টা পিষে এক ধরনের পানীয় তৈরি করে খেত ইনকারা ।  পানীয়ের নাম :  চিচা ।  
    কেমন দেখতে ছিল ইনকারা ?  এরকম ?  এই সময়ের  পেরুভিয়ান শিশু মুখে আদিবাসী আদিবাসী  ছাপ রয়েছে  .  .  .  .  
   নাকি এরকম ?  এরা পেরুর নাগরিক;  
 ইনকারা পোশাক তৈরি করত লামার উল দিয়ে ।  সুতির কাপড়ও পড়ত ।  অভিজাতরা ধাতুর ঝুলিয়ে রাখত ।  মেয়েরা একধরনের শাল পরত - নাম মানতাস ।  নারীপুরুষ উভয়ই পরত স্যান্ডেল । 
সাধারন ইনকাদের বাড়িগুলো হত ছোট ।  সবাই একসঙ্গে থাকত ।  যৌথপরিবার আর কি ।  বাড়ি তৈরি করত পাথর ও মাটির ইট দিয়ে  .  .  .  আর মেশাত ঘাসকাদা ।  ধনীরা অবশ্য বড়সরো পাথরের সুন্দর প্রাসাদে বাস করত ।  তাই তো হয় !  এরাই ছিল উপত্যকার জমির মালিক ।  
বিয়েটাও ইনকাদের ভারি অদ্ভূত ।  ২০ বছরের আগেই ছেলেদের মেয়ে চয়েস করতে হত ।  নইলে তার জন্যই মেয়ে দেখত গার্জেনরা ।  কোনও কোনও মেয়েকে ছোট থাকতেই বাগদত্তা হতে হত । বিয়ের দিন বর কনের হাত ধরে চন্দন বিনিময় করত ।  এরপর ভোজ ।  নতুন দম্পতিকে অন্যরাই ঘরদোর তুলে দেয়   ।  যতক্ষন না তারা নিজের পায়ে না দাড়াচ্ছে  ।  
বহুদেবতায় বিশ্বাসী ছিল ইনকারা ।  ভিরাকোকা ছিলেন প্রধান দেবতা ।  তিনিই ছিলেন ইনকাদের স্রষ্টা ।  আরেকজন দেবতার নাম ছিল ইনতি ।  ইনি ছিলেন সূর্যদেব ।  ইনকাদের বলা হয় :   " সূর্যের সন্তান ।  "  ইনকা শব্দটি এসেছে এই ইন্তি শব্দ থেকেই ।  ইনকারা সূর্যপূজক বলেই উচুঁ পাহাড়ের ওপর তৈরি করত  পাথরের মঞ্চ ।  ইনতিহুয়াটানা ।  ইন্তি শব্দটা লক্ষ করুন । 
  সূর্যমন্দির ইনতিহুয়াটানা 
 ইনকারা ছিল ধর্মপ্রাণ ।  তারা ভাবত যেকোনও মুহূর্তেই অমঙ্গল হতে পারে ।  কাজেই পুরোহিতদের  ভূমিকা গুরুত্বপূর্ন ছিল ইনকা সমাজে ।  ইনকা সমাজে নারীপুরোহিতও ছিল ।  মেয়েরা ঋতুমতী হলে নারীপুরোহিতরা চুল আচড়ানো উৎসব করত ।  মেয়েটি তখন নতুন নাম নিত ।  সবচে সুন্দরী মেয়েটিকে পাঠানো হত কুজকোতে ।  মেয়েটি রাজকন্যা বা সম্রাটের স্ত্রী হবে !  
   ইনকা শিল্প
  পাত্র
  ২
 ইনকা সভ্যতার আলোচনায় স্প্যানিশ Conquistadores ফ্রানসিসকো পিজারোর নাম অনিবার্য ।  লোকটার জন্ম ১৪৭৬ খ্রিস্টাব্দে স্পেনের ত্র “ জিললোতে ।  গরিব ঘরেই জন্ম ।  লিখতে পড়তেও শিখেনি ।  না শিখুক !  তাই বলে এত খারাপ মানুষ হয় ।  বিশ্বের খারাপ মানুষের তালিকা করলে প্রথম দশে থাকবে !  যাক ।  ১৫০২ খ্রিস্টাব্দে ওয়েস্ট ইন্ডিজের উদ্দেশে স্পেন ত্যাগ করে ।  হিসপানিওয়ালা  ( বর্তমানকালে হাইতি ও ডোমেনিকান রিপাবলিক )   দ্বীপে বাস করে ।  এরপর ১৫০৯ সালে  কলোম্বিয়া অভিযানে অংশ নেয় আলোনসো দ্য ওদেজার অধীনে ।  এরপর নানা ঘটনার পর লোকটা পৌঁছে পানামা ।  এখানেই সে প্রথম দক্ষিণের স্বর্ণসমৃদ্ধ ভূখন্ডের কথা জানতে পারে ।  ১৫২০ তে দক্ষিণ আমেরিকার পশ্চিম উপকূলে পরপর দুটো অভিযান চালায় ।  এ সময় সে ইনকাদের দেখতে পায়  ।  যাদের অনেকে পরনে সোনার অলঙ্কার ।  সে লোভার্ত বোধ করে ।  পিজারো ভয়ঙ্কর এক ষড়যন্ত্র করে ।   জাহাজ ভর্তি করে সোনাদানা ,  লামা ও স্থানীয় ইনকা বন্দি করে নিয়ে  স্পেনে ফিরে আসে পিজারো ।  স্পেনের রাজা তখন পঞ্চম চার্লস ।  পিজারো স্পেনের রাজা পঞ্চম চার্লস কে সব খুলে বলে এবং পেরু জয় করে পেরুর শাসক হওয়ার অনুমতি চায় ।  অনুমতি মিলল ।   রাজা পঞ্চম চার্লস বিষয়টির গুরুত্ব অনুধাবন করে অনুদানও দিলেন । 
    ফ্রানসিসকো পিজারো 
 পিজারো  সৈন্যসামন্ত যোগার করে ১৫৩২ পেরু ফিরে আসে ।  ১৭৭ জন সৈন্য ও ৬২টি ঘোড়া নিয়ে পুবের কাজামারকা শহরে যাত্রা করেন ।  কেননা ,  ইনকা সম্রাট তখন আটাহুয়ালপা ।  তিনি ছিলেন কাজামারকা শহরে ।  ইনকা সম্রাট আটাহুয়ালপা জানলেও স্বাধীনভাবে ঘোরা অনুমতি দেন ।  সম্ভবত তিনি পিজারো ঈশ্বর ভেবেছিল ।  সূর্যের সন্তান ।  
যা হোক ।  ১৫৩২ সালের ১৫ নভেম্বর পিজারো শহরে পৌঁছে ।  সে  খোলা চত্তরে আটাহুয়ালপা ও ইনকা অভিজাতদের ভোজে নিমন্ত্রন করে ।   পরের দিন অর্থাৎ  ১৬ তারিখ ।  প্রায় নিরস্ত্র আটাহুয়ালপা ও ইনকা অভিজাতদের এলেন ।   স্পেনিয়রা পিজারোর নির্দেশে বর্শা ,  তরোয়াল ,  ক্রশবো ও অ্যারাবেক্স নিয়ে বিস্মিত অতিথিদের ঘিরে ফেলে ।  তারপর .  আধ ঘন্টার ভিতর সবাইকে ছিন্নভিন্ন করে ফেলে !  
আমি তখন লিখেছিলাম যে ,  Conquistadores শব্দটা স্প্যানিশ :  শব্দটির অর্থ ,  বিজেতা ।  সেই স্প্যানিশ বিজেতারা ষোড়শ শতকে সমগ্র দক্ষিন আমেরিকায় তান্ডব চালিয়েছিল কেবলমাত্র অগ্রসর প্রাযুক্তিক রণকৌশলের কৃপায় ।  আধুনিক ঐতিহাসিকগন তথ্যটি অস্বীকার করেন ।  তাদের মতে আধুনিক অস্ত্র নয় মাত্র ২০০ জনেরও কম সৈন্য দ্বারা ৬০ লক্ষ ইনকা অধ্যুষিত ইনকা সাম্রাজ্যের  পরাজয়ের কারণ পিজারো নেতৃত্ব ।  দৃঢ়তা ও সৌভাগ্য !  কেননা ,  স্পেনিয় বিজেতাদের হাতে ছিল মাত্র ২০টি ক্রশবো ।  বর্শা ও তরোয়াল ।  মাত্র  তিনজনের হাতে ছিল আরকিউবাস ।   ( বন্দুকই বলা যায় ) 
অপরপক্ষে ইনকাদের প্রধান  অস্ত্র ছিল তীরধনুক ।  
   আরকিউবাস
   ক্রশবো
 যাক ।  পিজারো সম্রাট আটাহুয়ালপাকে জীবিত রাখে ।  উদ্দেশ্য ?   মুক্তিপন আদায় ।  
সম্রাট আটাহুয়ালপা  জীবনের বিনিময়ে এক বড় ঘর ভর্তি স্বর্ণ আর দুটো ছোট ছোট ঘর ভর্তি রুপা দিতে রাজি হলেন ।  সাম্রাজ্যের বিভিন্ন স্থান থেকে অভিজাতরা এসে সেসব ঘর সোনাদানায়  পূর্ন করল । সে সম্পদের পরিমান নাকি  আজকের দিনে ১০০ মিলিয়ন ।  আমি তখন লিখেছিলাম :  দক্ষিন আমেরিকাজুড়ে তারা সংগঠিত করে অবাধ লুন্ঠন -  সে লুন্ঠনকৃত মালামালের পরিমান এতই অধিক পরিমানে ছিল যে -  ইউরোপের অর্থনৈতিক ব্যবস্থাই নাকি গিয়েছিল বদলে !  সে অপরিমেয় ধনসম্পদ ছিল ইনকাদের  .  .  .  ২৯ আগস্ট ১৫৩৩ ।  সম্পদ পেয়ে পিজারো  সম্রাট আটাহুয়ালপা কে খুন করে !  পিজারো এরপর পেরুর আরও দক্ষিণে অগ্রসর হয়ে ইনকা সাম্রাজ্যের রাজধানী কুজকো করতলগত করে ।  কেউই বাধা দেয়নি ।  
পিজারো কুজকো লুন্ঠন শেষে ইনকাদের দাসে পরিনত করে ।  
১৫৩৫ খ্রিস্টাব্দে লিমা নামে নতুন শহর প্রতিষ্ঠা করে পিজারো ।  সেখান থেকেই পেরু শাসন করে ।  লিমা শহরের প্রতিষ্ঠা করে ।  এর পর স্পেনিয়দের মধ্য শুরু হয় তীব্র বিরোধ ও অর্ন্তদ্বন্দ  ।  এরই পরিনামে ১৫৪১ খ্রিস্টাব্দে পিজারো ৬৬ বছর বয়েসে লিমায় নিজ প্রাসাদে খুন হয় ।  
 ৩
 তারপর ? 
তারপর ইনকা সভ্যতার স্মারক - সেই পাথর নগরগুলি দীর্ঘকাল লোকচক্ষুর অন্তরালে চলে যায় ।  সভ্যতাটি অরণ্যের গভীরে হারিয়ে যায় ।  লিমার মতন শহর ঘিরে পেরুর জনগনের জীবনধারা অব্যাহত থাকে ।  ইনকা সভ্যতার তো অবসান ঘটেছে ! 
১৯১১ সাল ।  হিরাম বিংহ্যাম নামে একজন মার্কিন ঐতিহাসিক  পেরুর এখানেওখানে ঘুরছিলেন ।  ঘুরতে ঘরতে তিনি চলে এলেন  কুজকোর ৮০ কিলোমিটার উত্তর - পশ্চিমে উরুবামবা উপত্যকায় ।   ।  ঘিরে বিশাল বিশাল পাহাড় ।  গভীর অরণ্য ।  পেরুর উরুবামবা নদী উৎসও নাকি ওই পাহাড়েই । 
  মাচু পিকচু
   বিংহ্যাম  পাহাড়ে উঠে এলেন ।  জায়গাটা সমুদ্রপৃষ্ঠ থেকে ৮ , ০০০ ফুট ওপরে ।  স্থানীয় লোকজনের কাছে শুনলেন জায়গাটির নাম :  মাচু পিকচু ,  যার অর্থ ,   ‘ পুরনো শীর্ষ ’  । 
   মাচু পিকচু
   এখানেই বিস্ময়কর এক পাথুরে নগর আবিস্কার করলেন বিংহ্যাম; যা ধ্র “ পদি ইনকা শৈলিতে রচিত ।  ঝকঝকে শুস্ক পাথরের  প্রাচীর ,  সিঁড়ি দেওয়াল ।  একপাশে ইন্তিহুয়াতানা বা সূর্যমন্দির ।  বংহ্যাম টের পেলেন এই সেই   ‘ ইনকাদের হারারো নগর ’  ।  ইনকা সাম্রাজ্যের প্রতীক ।  
   মাচু পিকচুর অবস্থান
 বিংহ্যাম এর আবিস্কারের পর মাচু পিকচু নিয়ে ইউরোপআমেরিকায় ব্যাপক তোলপাড় তৈরি হল ।  এর পরপরই শুরু হল  ইনকাদের নিয়ে ব্যাপক গবেষনা  ।  জানা যায় ,  ১৪৩০ খ্রিস্টাব্দের দিকে মাচু পিকচু - র নির্মান শুরু হয় ।  ১০০বছর পর নির্মান কাজ থেমে যায় - যখন স্প্যানিশরা এল ইনকা সাম্রাজ্যে  ।  
মাচু পিকচু কী ভাবে যেন স্প্যানিশ ধ্বংসযজ্ঞ এড়িয়ে যায় ! 
সেখানে ,  আজও আছে ইনকাদের সূর্যদেবতার থান । 
      

                    




