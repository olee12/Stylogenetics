অস্থির বাংলাদেশ



                        আবার আমরা প্রমান করলাম যে জাতি হিসেবে আমরা কত অসংযমী। জানমালের ক্ষয়ক্ষতিতে কারোর পরোয়া নেই। পরোয়া নেই যে অনেকের রুটি রুজি বন্ধ হয়ে যাবে এই অস্বাভাবিক পরিস্থিতিতে। কোন কোন ব্লগার এমনভাব করছেন যেন দেশের জনগনের মাঝে জাগরনের সৃষ্টি হয়েছে, অন্যায়ের বিরুদ্ধে।গত ১৫ বছর যে দেশকে দুর্নীতিতে চ্যম্পিয়ন বানানো হয়েছিল, সৃষ্টি করা হয়েছিল অনেক গডফাদারদের তখন জনগন নেতিয়ে ছিল কেন? যা কিছু আন্দোলন হয়েছিল তা মসনদের জন্য।পৃথিবীতে কোথাও সামরিক শাসন সমাদৃত নয়। সেনাদের উপযুক্ত স্থান ব্যরাক। কিন্তু আজকের এই পরিস্থিতর জন্য দায়ী রাজনৈতিক দলগুলো নয়কি? অসাধু রাজনীতিকরা রাজনীতিতে আবার পুনর্বাসিত হলে তাকি দেশের জন্য মংগল হবে? তারা দ্বিগুন উৎসাহে আবার দুর্নীতিতে সম্পৃক্ত্‌ হবে। তাই নির্দিষ্ট একটি সময় পর্যন্ত ধৈর্য ধরা ছাড়া আমাদের আর কোন গত্যন্তর নেই। 

