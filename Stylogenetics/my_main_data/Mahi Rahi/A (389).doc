আমরা বাংগালীরা, ব্লগাররা আর ব্যান ব্যান খেলা



                        এখন যে কৌতুকটির অবতারনা করব তা বাংগালী জাতিকে অবমাননার জন্য নয়, তা আত্মসমালোচনার জন্য। একবার এক ভদ্রলোককে দোজখবাসীদের শাস্তির ভয়াভয়তা দেখানোর জন্য দোজখের বিভিন্ন জায়গায় নিয়ে যাওয়া হল। একজায়গায় গিয়ে উনি দেখলেন একটা বিশাল কড়াইয়ের মধ্যে অনেকগুলো লোককে গরম তেলে ভাজা হচ্ছে, আর যন্ত্রনায় লোকগুলো কড়াইয়ের গা বেয়ে যখনি বেরিয়ে আসার চেষ্টা করছে তখনি দোজগের প্রহরীরা বল্লমের খোচায় খোচায় তাদেরকে কড়াইয়ের গরম তেলে নামিয়ে দিচ্ছে। এভাবে দোজগের বিভিন্ন জায়গায় বিভিন্ন ধরনের শাস্তি দেখতে পেলেন ভদ্রলোক হঠাৎ এক কড়াইয়ের কাছে থমকে দাড়ালেন ভদ্রলোক, দেখতে পেলেন এখানে কোন প্রহরী নেই, কিন্তু অনেকগুলো মানুষ ঠিকই কড়াইয়ের তেলে পুড়ছে। দোজখের প্রহরীকে উনি প্রশ্ন করলেন এখানে প্রহরী নেই কেন। উত্তর এল, এরা বাংগালী এদের জন্য কোন প্রহরীর প্রয়োজন নেই, কেননা এ কড়াই থেকে যখনি একজন বেরিয়ে আসার চেষ্টা করে তখনি নিচ থেকে আরেকজন তাকে টেনে নামিয়ে আনে। তাই বের হয়ে আসার সুযোগ থাকলেও এরা কখনো বেরিয়ে আসতে পারবে না।ইদানিংকালে ব্লগে একজন আরেকজনকে ব্যান করার জন্য যেভাবে বিভিন্ন অভিযোগ পেশ করছেন তাতে উপরিল্লিখিত কৌতুকটির কথাই সত্য মনে হয়। পারষ্পরিক হিংসাবিদ্বেষ, লোভ, স্বার্থপরতায় এমনিতেই আমরা দেশটিকে দোজখে বানিয়ে ফেলেছি। সবজায়গাতেই সংঘাত, ঐক্য নেই কোথাও।  এই ভয়াভহ অবস্থা থেকে বেরিয়ে আসার চেষ্টা এবং উদ্যোগ অনেকে নিলেও তাকেও টেনে নামিয়ে আনা হচ্ছে।আশাকরা যায় সামহ্যোয়ার ইনকে আমরা দোজখ বানিয়ে ফেলব না, কোন অজুহাতেও না। সৃষ্টিশীল কিছু করার জন্য আমরা ঐক্যবদ্ধ হব। 
                    
