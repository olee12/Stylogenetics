ব্যক্তি কিংবা মূর্তি পূজায় রবীন্দ্রনাথের অনীহা



                        ১৯১৫ সালে সাহিত্যে নোবেল বিজয়ী রোমেইন রোলান্ডের কাছে সি এফ এন্ড্রু  ( যিনি কিনা রবীন্দ্রনাথ এবং গান্ধী উভয়ের বন্ধু মানুষ ছিলেন ।  )  ভারতীয় এই দুই বিখ্যাত ব্যক্তিদ্বয়ের আলোচনার বিষয়বস্তু তুলে ধরেন ,  যে আলোচনায় তিনি নিজেরও উপস্থিত ছিলেন ।  তাদের আলোচনার প্রথম বিষয় ছিল মুর্তি কিংবা মুর্তি পুজা ।  গান্ধী মুর্তি কিংবা মুর্তিপূজার পক্ষালম্বন করেন এবং তিনি বিস্বাস করতেন সাধারন জনগনের সেই মেধা নেই কিংবা নিজেদেরকে সে পর্যায়ে নিতে সক্ষম নয় যাতে করে তারা এবস্ট্রাক্ট চিন্তাধারাগুলো বুঝতে পারবে ।  কিন্তু রবীন্দ্রনাথের এটি সহ্য করতে পারতেন না সাধারন মানুষজন চিরকাল বাচ্চাদের মত আচরন করবে এবং তাদের সাথেও শিশুদের মত আচরন করা হবে ।  গান্ধী তখন উল্লেখ করেন ইউরোপের মহত সব অর্জনগুলো পতাকার মাধ্যমে অর্জিত হয়েছিল ,  পতাকাগুলো ছিল জীবজন্তুর মুর্ত প্রতিকের মত । রবীন্ধনাথ দ্বিমত পোষন করলে গান্ধী নিজের যুক্তি অটল থাকেন এবং বলেন ইউরোপীয় পতাকাগুলো যে  ঈগল ইত্যাদির ছবি বহন করে তার বিপরীতে তিনি তার পতাকায় বেছে নিয়েছেন ঘুর্নায়মান চরকার ছবি । পশ্চিম বাংলার এক ভদ্রলোকের একটি লেখাতে প্রাসংগিক আরো কিছু জানা যায় ,  যাতে করে এটি বুঝতে অসুবিধা হয় না রবি ঠাকুরের অন্ধভক্তিতে অনীহা ছিল ,  যাতে করে কিনা একজন মানুষ নিজের স্বকীয়তাকে ভুলতে বসে ।  শৈশবে তিনি রবীঠাকুরের একটি প্রবন্ধ পড়েছিলেন ,  যার নাম ছিল ভক্তিপুজা ।  রবীন্দ্রানাথ এই বলে দু : খ প্রকাশ করেছিলেন যে ,  ভারতীয়রা বিখ্যাত কোন মানুষ পেলেই তাকে বেদীতে চড়িয়ে তার পুজা অর্চনা করা শুরু করে ।  ভারতীয়দের এই মানসিকতা তাকে পীড়া দেয় ।  দুর্ভাগ্যবশত :  পশ্চিম বংগে ঠিক এই কাজটি করা হয়েছে ,  রবীন্দ্রনাথকে ঈশ্বর বানিয়ে তার পূজা অর্চনা চালিয়েছে বাংগালীরা ।   বিশ্বভারতী কিংবা শান্তি নিকেতন রবীন্দ্রনাথকে ঈশ্বর বানিয়ে ফেলেছে ক্ষুদ্রগন্ডিতে আকড়ে ফেলে ।  ( তাইত রবীন্দ্রসংগীত শিল্পী রিজওয়ানা বন্যাকে একবার বলতে শুনেছিলাম ,  ওনি ওনার সন্তানকে এমন একটি জায়গায় নিয়ে যেতে চান যেখানে আকাশে বাতাসে ,  পাতায় ,  ডালে কেবলি রবীন্দ্রনাথই থাকবে )  । উক্ত পশ্চিম বংগীয় ভদ্রলোকের ধারনা এসব কারনেই রবীন্দ্রসাহিত্যের চর্চা এখন কষ্টসাধ্য ,  কেননা পশ্চিম বাংলা তার পুজাতেই ব্যস্ত ,  চর্চার সুযোগ কই । শুনতে খারাপ লাগলেও এটিও সত্য বিস্বসাহিত্যের অংগনে রবীন্দ্রনাথ নামটি উচ্চারিত হয় না বললেই চলে ।  এমনকি খোদ ভারতে আরেক বাংগালী সত্যজিত রয় ভারতীয়দের কাছে রবীন্দ্রনাথের চাইতেও বেশি জনপ্রিয় একটি নাম । বাংগালীরা যত না রবীঠাকুরকে বুঝতে চেয়েছে তার চাইতে বেশি রবীবন্দনায় ব্যস্ত থেকেছে । এবার দুযোগের আগে পড়া আমাদের বাংলাদেশের এক কবির কবিতার কথা উল্লেখ না করলেই নয় ।  তার কবিতায় তিনি রবীঠাকুরের বন্দনা করতে করতে আবেগাক্রান্ত হয়ে লিখেছিলেন তুমি আমার শিরায় শিরায় ,  তুমি আমার রক্ত কণিকায় ,  তুমি আমার ঈশ্বর । ব্যক্তিপূজার এই রোগটি কিংবা হীনমন্যতাটি আমাদের বাংলাদেশীদের মধ্যেও চোখে পড়ে ।  কোন কোন বিখ্যাত ব্যক্তিত্বের সাথে নিজের আবেগ উচ্ছাসকে অনেকে এত বেশিই জড়িয়ে ফেলেন যে ,  তা রীতিমত দৃষ্টিকটু হয়ে পড়ে । আমরা সৃষ্টির সেরা জীব এইজন্যেই যে আমরা সকলেই নিজের মত ,  অন্যের মত নই ,  অন্যের অস্তিত্ব আমার অস্তিত্বের জন্য আবশ্যকীয় নয় ।  নিজের অস্তিত্বে সমুজ্জল । রবীন্দ্রনাথের ভাষায় ,  আমরা সবাই রাজা আমাদেরই রাজার রাজত্বে ।  ( লালন মুর্তি কিংবা ভাস্কর্যটি নিয়ে কুটতর্কের সাথে লেখাটির কোন যোগসূত্র খুজে পেলেও অনেকে পেতে পারেন ) 
                    
