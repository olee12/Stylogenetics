স্বাধীনতার পক্ষের ব্লগারবৃন্দ  ( যদিও বিপক্ষে কেউ নেই ) 



                        বিভিন্নভাবে ভুলতে যাওয়া স্বাধীনতাকে আপনারা যে স্মরন করিয়ে দিচ্ছেন তা অব্যশই প্রশংসনীয় ।  আপনরা এই উদ্যোগ চালিয়ে যাবেন এই আমার কামনা । কিন্তু এতে করে আপনাদের দেশপ্রেমের সব কর্তব্য সাধন হয়েছে ভাবলে ভুল হবে ।  আর এতে করে যে আপনারা দেশপ্রেমের পরীক্ষায় পাস তা মেনে নিলেও অন্যায় হবে । আমাদের দেশে স্বাধীনতার পক্ষে যে দলটি সবচাইতে সোচ্চার ছিল ,  সেই দলটি কিন্তু ৫ বছরের জন্য ক্ষমতায় এসেছিল । তারা কি করতে পেরেছিল স্বাধীনতা চেতনায় উদ্ভুদ্য হয়ে । একজন যুদ্ধাপরাধীকে কি শাস্তি দিতে পেরেছিল ।  মুক্তিযোদ্ধাদের কল্যানের জন্যই বা কি করেছিল ।  অথছ মুক্তিযোদ্ধা বিষয়ক মন্ত্রনালয়টির সৃষ্টি গত সরকারের আমলে হয়েছিল ।  তারা যা করতে পেরেছিল তা হল দেশকে দুর্নীতিতে চ্যম্পিয়ন বানিয়েছিল ।  সৃষ্টি করেছিল শামীম ওসমান আর জয়নাল হাজারীদের মত গড ফাদারদের । ফলস্বরুপ স্বাধীনতার পক্ষে দল হিসাবে তাদের প্রচারনা বাগাড়ম্বরে পরিনত হয়েছিল ।  তাই ভোটে তাদেরকে গো হারাভাবে হারতে হয়েছিল । পক্ষান্তরে জামাতের ভোট বৃদ্ধি পেয়েছিল । তাই আপনাদেরকেও দেশপ্রেমের প্রমান দিতে হবে বাস্তবতার নীরিখে ।  বাস্তবতাকে মেনে নিয়ে দেশের জনগনের সেবায় হাত বাড়িয়ে দিতে হবে ।  তাই আশাকরছি দেশপ্রেমে উদ্ভুদ্য হয়ে বন্যাদুর্গতদের পাশে দাড়াবেন আপনারা সাহায্যর হাত বাড়িয়ে দিতে ।  
                    
