৫ টাকার কয়েন কিংবা একজন কানা ভিখিরি



                        রোজ শুক্রবারে জুমার নামাজে পড়তে যাওয়া হয় জাহিদের ।  নামাজ পড়ে ফেরার পথে একটা ৫ টাকার কয়েন এক কানা ভিখিরির পাতে তুলে দেওয়াটা অনেকটা নিয়মে পরিনত হয়েছে  গত কয়টা বছর ।  ছোট্ট একটি মেয়ে কানা সেই ভিখিরিটির হাত ধরে দাড়িয়ে থাকত ছোট্ট একটা গাছের ছায়ায় ।  কিন্তু হঠাত করেই এই নিয়ম ভাংগল একটি শুক্রবারে ।  ফেরার  পথে  একেলা দাড়িয়ে থাকা গাছটিকে অসম্ভব রকম ফাকা ফাকা মনে হল জাহিদের ।  পরের কয়টি শুক্রবার সেখানে স্থান করে নিল আরেকটি ভিখিরি ।  সেই থেকে জাহিদের কোন ভিখিরিকে আর ৫ টাকার আধুলি দেওয়া হয় না ।  
সেই নিয়ম ভংগে আশংকিত হওয়ার মত ছন্দ পতন ঘটল তার জীবনে ।  সেই অনিয়মের সুত্র ধরে অনেক কিছুই উল্টে পাল্টে গেল তার জীবনে । 
৫ টাকার কয়েনি সংগ্রহের জন্য নির্দিষ্ট একটা দোকানে সপ্তাহের নির্দিষ্ট একটা সময়ে হাজির হত সে ।  নিয়মিত কিছু পরিচিত চেহারার দেখা মিলত সেখানে ।  একটা  মিষ্টি চেহারার শ্যামলা মেয়ে ,  একজন দয়ালু চেহারার বয়স্ক মানুষ কিংবা একজন উঠতি বয়সের যুবকের সংগ কিংবা দোকানের থাকে থাকে সাজানো মনোহারি জিনিষগুলো অল্প সময়ের জন্য ভালই উপভোগ করত সে ।  
ফেরার পথে একটা মাঠের মত জায়গায় কিছু সময়ের জন্য যাত্রা বিরতি ঘটত তার ।  দাড়িয়ে দাড়িয়ে বাচ্চাদের খেলাধুলা দেখত আর বাদাম চিবুত ।  
শেষ একবার তার যাত্রাবিরতি ঘটত  ছোট্ট একটা চায়ের দোকানে ।  বিভিন্ন আলাপচারিতায় অংশগ্রহন না থাকলেও চা খাওয়ার ফাকে ফাকে অন্য মানুষগুলোর কথাগুলো শুনে মজা পেত সে ।  
এসব কিছুরই অবসান ঘটল ।  অন্য কোন ছুতোয় তার কেন জানি ইচ্ছে হল না দোকানে যাওয়ার ,  মাঠের কোনায় দাড়িয়ে খেলা দেখার কিংবা চায়ের দোকানে বসে চা খাওয়ার ।  
এসবকিছুর মুলে যেন ছিল সেই পাচ টাকার আধুলি ।  
একদিন সকালে ঘুম থেকে জেগে অফিসে যাওয়ার বদলে শুয়ে বসে কাটিয়ে দিল সে ।  সেই থেকে শুরু ।  অফিসেও অনিয়মিত হয়ে পড়ল সে ।  
ছোটকালে একবার জন্ডিসে ভোগে প্রায় মরতে বসেছিল ।  পুনার্বিভাব ঘটল রোগটির ।  
বেশকিছুদিন অবহেলায় কাটিয়ে শয্যাশালী হল সে । 
এক শুক্রবার জুমার নামাজ শেষ হয়েছে ।  যে ছোট্ট গাছটির  নিচে একটি ছোট্ট মেয়ের হাত ধরে একজন অন্ধ ভিখিরি দাড়িয়ে থাকত সেখানটায় একটা লাশের খাটিয়া রাখা হয়েছে ।  যে খাটিয়ায় জানাজার অপক্ষায় রাখা হয়েছে জাহিদের লাশটি । 
                            
                    