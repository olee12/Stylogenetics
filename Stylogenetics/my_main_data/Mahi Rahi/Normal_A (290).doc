জ্ঞানের শহরে



                        স্বপ্নটি দেখেছিলাম শহরের বড় লাইব্রেরীটিতে ,  বই পড়তে পড়তে ক্লান্ত হয়ে ঘুমিয়ে পড়েছিলাম যখন ।  দিনের বেলায় দেখা বলে দীবাস্বপ্নও বলা যায় ।  স্বপ্নটি ছিল চমতকার এবং উত্তেজনাপুর্ন ।  সেই থেকে শুরু ।  প্রতিদিন বই পড়তে পড়তে ঘুমিয়ে পড়া আর একের পর এক চমতকার সব স্বপ্ন দেখা ।  তবে স্বপ্নগুলোর মধ্যে ধারাবাহিকতা ছিল , ছিল পরষ্পর সম্পর্কযুক্ত । 
প্রথমদিনের স্বপ্নটি দিয়ে শুরু করা যায় ।  প্রথম দৃশ্যটিতে আমি একটি উপত্যাকায় উদভ্রান্তের মত এদিক ওদিক ঘুরে ফিরছিলাম ।  হঠাত করেই চোখে পড়ল বিশাল একটি ফটকের দিকে ।  দৌড়ে গেলাম ফটকের কাছে ।  কিন্তু ফটকের দরজা কোনভাবেই খোলা গেল না ।  যখন নিরাশ হয়ে ফেরার কথা চিন্তাভাবনা করছি ঠিক তখনই কোত্থেকে জানি ফটকের সামনে আবির্ভাব ঘটল লম্বা দাড়িওয়ালা এক বুড়ো মানুষের ।  লোকটি এতই বুড়ো ছিল যে তার কোমড় বাকা হয়ে মাথা প্রায় মাটি ছুয়ে যাচ্ছিল ।  আমি বৃদ্ধ লোকটিকে শুধালাম ফটকের ঐপাশের জগতটার কথা ।  বৃদ্ধ উত্তরে ইশারা করলেন ফটকের একেবারে উপরের অংশে কিছু একটার দিকে ।  দুর্বোধ্য ভাষার লেখাটি পরিচিত কোন ভাষা নয় ।  না বাংলা ,  না ইংরেজী না আরবী ।  কিন্তু লেখাগুলোর দিকে তাকাতেই বুঝতে অসুবিধা হল না এর অর্থ ।  যেন নিজের থেকেই বলে দিল এর অর্থ ।  যার অর্থ জ্ঞানের শহর ।   
ফটকের ঢুকার ইচ্ছে প্রকাশ করলে দুর্বোধ্য একভাষায় কথা বলা শুরু করলেন বুড়ো লোকটি ।  তবে কথাগুলো বুঝতে অসুবিধা হচ্ছিল না আমার ।  
প্রথমেই নিজেকে পরিচয় দিলেন এই ফটকের প্রহরী হিসাবে ।  গত পাচ হাজার বছর ধরে পাহারা দিচ্ছেন এটি তিনি ।  এই ফটক দিয়ে জ্ঞানের শহরে প্রবেশ করতে চাইলে নিজের যোগ্যতার প্রমান দিতে হয় ।  তিনি আরো জানালেন শহরটি গড়ে উঠেছে গত পাচ হাজার বছর ধরে ।  
 " বাছা তুমি কি সত্যিই এই শহরটিতে প্রবেশ করার মহা সৌভাগ্য অর্জন করতে চাও ?  " 
আমি উত্তর দিলাম  " হ্যা " 
তারপর ফটকের সামনে দাড়িয়ে অদ্ভুদ কিছু মন্ত্র উচ্চারন করে গেলেন বৃদ্ধ ।  মন্ত্র পড়া শেষ হতেই ফটকটা যেন দুলে উঠল , জীবন্ত হয়ে উঠল এর অংগপ্রত্যংগ ।  ফটকের মাথার দিকের অংশটা থেকে ঘড়ঘর শব্দ বেরিয়ে এল ।  ফটকটা যেন কথা বলতে চাইছে ।  সত্যি সত্যিই ফটকটা কথা বলে উঠল । 
 " বৎস ,  জ্ঞানের প্রথম কথা কি বলতে পার কি ?  " 
 " শেখা ,  পড়া ,  জানা " 
উত্তর ঠিক হল কিনা জানিনা ফটকের দরজা কিছুটা খুলে গেল যেন ,  কিন্তু প্রবেশ করার জন্য তখনও এটি প্রশস্থ ছিল না ।  
আবার ফটকের মাথাটি কথা বলে উঠল । 
 " জ্ঞানের উদ্ধেশ্য কি বলতে পার বৎস " 
প্রথমে মনে যা আসল তাই উত্তর দিলাম । 
 " মনের অন্ধকার আর অগ্গানাতকে দুর করে জীবনকে সুন্দর আর সহজ করা ।  " 
ফটকটি আরো একটু খুলে গেল ,  আন্দাজ করলাম এবারের উত্তরটিও সম্পুর্ন সন্তোষজনক হয়নি ।  
 " জ্ঞান পরিপুর্ন হয়েছে বুঝবে কি করে বাছা " 
ফটকের এবারের প্রশ্নটা কঠিন মনে হলেও আশাহত হলাম না আমি ।  কিছুক্ষন ভেবেচিন্তে উত্তর দিলাম ,   " যখন এমন উপলব্ধি ঘটবে যে কিছুই শেখা হয়নি ,  কিছুই পড়া হয়নি আর কিছুই জানা হয়নি ।  " 
এবার ফটকের দরজা পুরোপুরি খুলে গেল । 
ভয়ে ভয়ে প্রবেশ করলাম জ্ঞানের দরজা দিয়ে জ্ঞানের সেই শহরে যেটি গড়ে উঠেছে শত শত বছর ধরে । 
চলবে .  .  .  .  .  .  .  .  .  . 


                    