নতুন জীবনে



                        ক্রিং ক্রিং টেলিফোনে বেজেই চলেছে ।  একসময় রিসিভার কানের কাছে তুলল সজীব । ওপাশ থেকে একটি মেয়ের কন্ঠ ভেসে এল রুনী আছে । রং নাম্বার ,  উত্তর দিল সজীব । দু : খিত ,  ওপাশ থেকে বলল মেয়েটা । আর কিছুক্ষনের মধ্য যে মারা পড়ছে তার কাছে দু : খ প্রকাশের কিছু নেই । মানে ?  ওপাশ থেকে চমকে চেচিয়ে উঠল মেয়েটি । জ্বী কিছুক্ষনের মধ্যে মারা পড়ছি আমি ।  সজীব নির্জীব কন্ঠে বলল । দুষ্টুমি হচ্ছে নাত ,  আর মারা পড়বেনই ত কিভাবে এবং কেন ? মেয়েটির কন্ঠে এখনো উৎকন্ঠা । আমি সামনে গুটা কুড়ি উচ্চমাত্রার ঘুমের ট্যাবলেট নিয়ে বসেছি ,  এখন থেকেই একটার পর একটা গেলা শুরু করব এখনই ।  সবগুলো খেলে নির্ঘাৎ মৃত্যু । আপনি আত্মহত্যা করতে যাচ্ছেন ,  কেন ?  কার প্রতি এই অভিমান ? বলতে পারেন আপনার মত একটি মেয়ের উপর অভিমান করেই কাজটি করতে যাচ্ছি আমি ।  ও :  প্রেমে ছ্যাকা ?  কিন্তু একটি মেয়ের জন্যইবা শ্রষ্টা প্রদত্ত জীবনটা বিসর্জন দিতে যাবেন কেন ?  নতুন কারো সন্ধান করলেই ত হয় । শেষপর্যন্ত একই ব্যাপারের পুনরাবৃত্তি ঘটবে ।  আক্ষেপের সুরে বলে সজীব । আপনার মা বা কোথায় । দুদিনের জন্য কক্সবাজার গেছে বেড়াতে ।  আপনাকে একা ফেলে । আমি ছোট্ট বাচ্চা না ,  আমার বয়স কয়টা দিন পরই বিশ ছুবে । কিন্তু এখন ত আপনি ছোট বাচ্চার মতই আচরন করছেন ।  আপনি মনে করছেন আমি ফাজলামি করছি না ,  বলেই দুটো ঔষধ গিলে ফেলল সজীব । দুইটা দিয়ে শুরু করলাম ।  মেয়েটি কোথায় থাকে জানতে পারি কি ?  ওপাশের মেয়েটি বুদ্ধিমত্তার সাথে প্রসংগ পাল্টায় ,  জানেনা সে করবে ।  শুধু এখন ছেলেটির কাছে থেকে কথা বলে যতই সময় বার করে আনা যায় ততই মংগল ।  পাশের ফ্লাটে । কোনদিন প্রপোজ করেছেন কি ? সুযোগ পাইনি কিংবা দেইনি ।  পাচটা বছর পাশাপাশি বাস করছি ,  কথা বলা ত দুরের কথা ,  একবার তাকায়ও নি ।  বাহ্ বাহ্ যে মেয়েটি আপনাকে একটু পাত্তাও দেই নি তার জন্য প্রানপাত করবেন ।  আপনি কাউকে কোনদিন ভালবাসেননি বোধহয় ,  তাই আমার মনের অবস্থাটুকু বোঝা আপনার পক্ষে সম্ভব নয় ।  আপনার জীবনের সবচাইতে সুন্দর স্বপ্নগুলো আর মাত্র কয়টা দিনেই ভেংগে চুরমার হতে যাচ্ছে ,  সামনের সপ্তাতে মেয়েটির বিয়ে ।  দেখুন আমিও একটি ছেলেকে ভালবাসতাম ,  আর কিছুদিন পর ছেলেটির অন্য জায়গায় বিয়ে হয়ে যাবে ।  খুবই হতাশ হয়ে পড়েছিলাম ,  কিন্তু পরিবারের প্রতি আর অন্যসবকিছুর প্রতি আমার দায়িত্ববোধ আমাকে সংযত করেছে । সজীব আরো কয়টা ট্যাবলেট মুখে তুলে দিল ।  আমাকে বুঝিয়ে কোন লাভ নেই ।  শুধু যে মেয়েটি তা নয় আরও সব কারন আছে ,  যা জগতের ব্যাপারে আমাকে উদাসীন করে তোলেছিল ।  সজীবের গলা ক্রমশ :  জড়িয়ে আসছে ,  ঔষধের প্রতিক্রিয়া শুরু হয়ে গেছেআপনি মরলেও আমার কিছু যায় আসে না ।  কিন্তু আপনাকে নিয়ে কিছু মানুষকে ভোগতে হোবে ।  এমনিতে বেচে থাকলেও যে কম ভোগাবেন তার নিশ্চয়তা নেই । আমি লাইন কেটে দিচ্ছি ,  আমার আর কথা বলার শক্তি নেই ।  সজীব নির্জীব কন্ঠে বলে । আর একবার জীবনের দিকে তাকানোর চেষ্টা করুন ।  বাইরের সুন্দর প্বথীবির দিকে তাকিয়ে দেখুন ,  উপভোগের অনেক কিছুই আছে ।  মেয়েটি মরিয়া হয়ে বলে । বাইরের দিকেই তাকিয়ে আছি আমি ,  মসজিদের বিবর্ন মিনার ,  উল্টো পাশের বারান্দায় নিরন্তর অবসর নিয়ে বসে থাকা বৃদ্ধ মানুষটি ,  উৎকট নীল রংগা দালানটি আমাকে আরো বেশি হতাশ করেছে ।  বলতে বলতেই সজীবের হাত থেকে রিসিভারটি খসে পড়ে । ওপাশের মেয়েটি রিসিভারটি হাত থেকে নামিয়ে উদাস দৃষ্টিতে তাকায় বাইরের দিকে ।  তাকিয়েই চমকে উঠে ,  মসজিদের বিবর্ন মিনার ,  উল্টো পাশের বারান্দায় নিরন্তর অবসর নিয়ে বসে থাকা বৃদ্ধ মানুষটি ,  উৎকট নীল রংগা দালানটি তার চোখের সামনে দেখতে পায় । দরজার দিকে দৌড়ায় মেয়েটি । 

