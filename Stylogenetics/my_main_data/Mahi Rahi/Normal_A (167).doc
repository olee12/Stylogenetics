সেকরেট সাইন্সটিষ্ট  -  আল খোয়ারিজমি



                        জ্ঞান বিজ্ঞানে মুসলমানদের অবদানকে অনেকটা অবজ্ঞাই করা হয়েছিল এতদিন অথচ গ্যালিলিও নিউটনদের মত মেধা নিয়ে জন্মেছিলেন অনেক মুসলিম বিজ্ঞানী । যাদের আবিস্কার অবাক করার মত ।  বিবিসির ধারাবাহিক সেকরেট সাইন্টিস্ট শুনে অনেক বিস্ময়কর তথ্য পাওয়া গেল এসব মুসলিম মনিষীদের ব্যপারে । শুনতে অবাক লাগলেও এটা সত্য যে সবকিছুই বৈজ্ঞানিক দৃষ্টিভংগীতে দেখার এবং যুক্তি দিয়ে যাচাই করার কথাটি পৃথিবীতে প্রথম বলেছিলেন একজন মুসলমান বিজ্ঞানী । অপটিক সাইন্সের জন্মদাতা নিউটন নয় একজন মুসলমান বিজ্ঞানী ।  এইসবকিছু বিবিসির ঐ অনুষ্ঠানটি থেকে শুনা । তেমনই একজন আল খোয়ারিজমি । আল খোয়ারিজমি  ( Al Khwarizmi )   ( ৭৮০ - ৮৫০ )  মধ্যযুগীয় মুসলিম বিজ্ঞানীদের মধ্যে শ্রেষ্ঠত্বের দাবীদার ।  তিনি ছিলেন একাধারে গণিতজ্ঞ ,  ভূগোলবিদ ও জ্যোতির্বিজ্ঞানী ।  তার পুরো নাম আবু আব্দুল্লাহ মুহাম্মদ ইবনে মূসা আলখোয়ারিজমি । সোভিয়েত রাশিয়ার আরব সাগরে পতিত আমু দরিয়া  ( Amu Dariya  -  Oxus )  নদীর একটি দ্বীপের নিকটে অবস্থিত খোয়ারিজম নামক শহরে জন্ম নেন তিনি ।  এই শহরটি প্রাচীন সভ্যতার অন্যতম কেন্দ্র ছিল যার তত্কালীন নাম ছিল উরগেঞ্চ  ( Urgench )  ।  তাকে বীজগণিতের জনক বলাহয় । বীজগণিতকে তিনিই প্রথম গণিতশাস্ত্রের মধ্যে বিশেষ মর্যাদাসম্পন্ন হিসেবে গড়ে তোলেন এবং এর প্রতি সকলের দৃষ্টি আকর্ষণ করেন ।  ভারতীয়রাই প্রথম বীজগণিত নিয়ে গবেষণা করে এবং গ্রীকদের মধ্যে কেবল ডায়োফ্যান্টাস  ( Diophantus )  ব্যতিত আর কাওকে বীজগণিত নিয়ে খুব একটা চিন্তাভাবনা করতে দেখা যায়নি ।  ভারতীয়দের গাণিতিক উত্কর্ষের সময়টা অনেক প্রাচীন ছিল ।  সুতরাং খোয়ারিজমির সময় বীজগণিতের অবস্থা ছিল মৃয়মান ।  এ সময় তিনি বীজগণিতের ভিত্তি স্থাপন করে আধুনিক গণিতের পথকে অনেকটাই কুসুমাস্তীর্ণ করে তোলেন ।  খৃষ্টীয় ষষ্ঠ শতাব্দিতে হিন্দু গণিতবিদগণ দশমিক পদ্ধতির উদ্ভাবন করেন ।  হিন্দুদের উদ্ভাবিত এই দশমিক পদ্ধতি খোয়ারিজমিই প্রথম ইসলামী জগতে নিয়ে আসেন ।  তার রচিত The Book of Addition and Subtraction According to the Hindu Calculation তারই উদাহরণ । আরবী ভাষায় তার রচিত গ্রন্থই সর্বপ্রথম ল্যাটিন ভাষায় অনূদিত হয় ।  পাশ্চাত্য সভ্যতায় ল্যাটিন ভাষার মাধ্যমেই তার গবেষণার বিকাশ ঘটে ।  অ্যালগরিদম  ( Algorithm )  উত্পত্তিই এর উত্কৃষ্ট উদাহরণ ।  তার রচিত পুস্তক  " কিতাব আল জাবর ব ' আল মুকাবলা "  হতে বীজগণিতের ইংরাজী নাম আলজেবরা  ( Algebra )  উত্পত্তি লাভ করে । আমরা জানি যে  কম্পিউটার যে যুক্তি দিয়ে চলে তার নাম আলগোরিদম ।  Algorithm শব্দটি Alkhwarizmi নামের ল্যাটিন অপভ্রংশ algorismi হতে উত্পত্তি লাভ করেছে । ভাবতে অবাক লাগে গনিতের দুটি গুরুত্বপূর্ণ শাখা আল জেবরা আর আলগরিদমের নাম দুটির প্রচলন ঘটে এই মনিষীর কাছ থেকেই ।  
                    
