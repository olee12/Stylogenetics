দারিদ্র তুমি আমায় করেছ মহান



                        নবীজি সা: সাহাবাদের নিয়ে বৈঠক করছেন। সবাই চারিপাশে বসে নীতিবাক্য শুনছে নবীজি সা: কাছ থেকে। এমনি সময়ে চটের কাপড় গায়ে দেয়া এক গরীব লোক এসে সালাম দিল। খালি একটি জায়গা পেয়ে লোকটি বসে পড়ল। নবীজি সা: বললেন,  মজলিসে বসার সময় তোমরা উচুনিচু অবস্থান ভেদে বসনা, যে যেখানে খালি জায়গা পাবে সেখানেই বসে যাবে। মুসলমানরা সব ভাই ভাই।গরীব লোকটি গিয়ে আবার বসেছিল একজন ধনী লোকের পাশে । ধনী লোকটি বিরক্তি বোধ করল এবং  গায়ের কাপড় নিজের দিকে গুটিয়ে নিয়ে আসল যেন গরীব লোকটির গা ষ্পর্শ না করে।এদেখে নবীজি সা: ধনী লোকটিকে প্রশ্ন করলেন, "তুমি বোধহয় ভয় পাচ্ছ যে তার দারিদ্র তোমাকে ষ্পর্শ করবে ।"ধনী লোকটি বলে উঠল, "না না""তাহলে তুমি আশংকা করছ তোমার কিছু সম্পদ তার কাছে উড়ে চলে যাবে।"ধনী লোকটি উত্তরে বলল, "না না"অথবা তুমি ভাবছ তার ষ্পর্শে তোমার কাপড়গুলো নোংরা হয়ে যাবে।"ধনী লোকটি এবারও উত্তরে বলল, "না না""তাহলে কেন তুমি তোমার কাপড়গুলো নিজের দিকে টেনে আনলে।" লোকটি এবার বলল, আমি স্বীকার করছি আমি খুবই অনাকাংখিত একটি কাজ করেছি। এটি একটি ভুল ছিল এবং আমি আমার অপরাধ স্বীকার করে নিচ্ছি। আমি আমার সম্পদের অর্ধেক এই মুসলিম গরীব ভাইকে বিলিয়ে দিচ্ছি যাতে করে আমার পাপ খন্ডন হয়। ধনী লোকটি এই কথাটি বলার সাথে সাথেই গরীব লোকটি উঠে দাড়াল এবং বলল, আমি তার প্রস্তাব প্রত্যাখ্যান করছি।উপস্থিত সবাই লোকটিকে বোকা ভেবে অবাক হল।তখন গরীব লোকটি যুক্তি দিয়ে বলল, আমি ধনী লোকটির সম্পদ এইজন্য নিতে অস্বীকৃতি জানিয়েছি, কেননা আমি সম্পদশালী হলে অন্যান্য মুসলিম ভাইদের সাথে উক্ত ধনী লোকটির মত উদ্ধত্বপুর্ন অসাদাচরন করা শুরু করব যেমনটি সে আমার সাথে করেছে।
                    
