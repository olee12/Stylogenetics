জীবনমরন



                        সোফিয়াকে আমি পছন্দ করতাম কি? সত্যিকার অর্থে ওর সাথে আমার সম্পর্কটিকে বিশেষায়িত করার সুযোগ কখনো ঘটেনি। সম্পর্কটিতে ভাল লাগার কিছু হয়ত ছিল। কিন্তু সম্পর্কটিকে গভীরতর করার কোন পরিকল্পনাও কোন পক্ষেরও ছিল না। কোথাও কোনদিন একসাথে বেড়াতে যাওয়া হয়নি, খুব নির্জনে একান্তে কখনো কথা বলাও হয়নি, এমনকি আমরা পরষ্পরের সাথে কথা বলার তেমন আগ্রহ দেখাতাম না। কিন্তু সামান্য দুটো কথা বলতে পারলে বাকী দিনটা কেন যেন মন ভাল থাকত।  আমরা পাশাপাশি তিনটি বছর বসবাস করেছি,কিন্তু খুব অল্প সময়ের মধ্যে আমাদের পরিবারদুটো খুবই ঘনিষ্ঠ হয়ে পড়েছিল। তাই তারা যখন এলাকা ছাড়ল আমাদের পরষ্পরের মা খুব কান্নাকাটি করলেন আর বিদায় নেওয়ার বেলায় সোফিয়া শুধু ছোট্ট দুটি শব্দ উচ্চারন করল, "ভাইয়া আসি"পরের কয়টা দিন খুব বাজে কাটল আমার, কেবলই সবকিছু বিবর্ন মনে হল, কিন্তু যোগাযোগের কোন চেষ্টা করলাম না আমি। নগর জীবনের ব্যস্ততায় একসময় ভুলেও গেলাম ওর এবং ওদের পরিবারের কথা।হঠাত করেই বছর দুই পর সোফিয়ার কাছ থেকে মোবাইল কল পেয়ে তাই অবাক হই আমি।"ভাইয়া কেমন আছ"সোফিয়ার কন্ঠ শুনে তাকে খুব ক্লান্ত মনে হল আমার। হতচকিত আমি কোন প্রকার উত্তর দেই আমি "ভাল"এরপর থেকে প্রতিদিন নিয়ম করে দুই তিনটা নির্দিষ্ট সময়ে মোবাইলে কথা বলতাম আমরা।মনে হল কথোপকথনে প্রথমদিকে অসংযমী ছিল সোফিয়া।"ভাইয়া তুমি কোন মেয়েকে ভালবাস" শুরুটা হয়েছিল অনেকটা এভাবেই।"ভাইয়া তুমি যা স্মার্ট তোমার দু তিনটা গার্লফ্রেন্ড থাকাটা স্বাভাবিক" সোফিয়ার কথা শুনে কিছুটা চটেছিলাম, আমার পরিচিত সোফিয়া মনে হয়নি। পরেরদিকে মেয়েটি আবার কথা বলতে বলতে খুবই ইমোশনাল হয়ে পড়ত, শুনাতো তার শৈশবের কথা, নিজের গ্রামের কথা আর নিজের স্বপ্নগুলোর কথা। অনেকবার দেখা করতে চেয়েছি, ওর পছন্দের যে কোন জায়গায়, কিন্তু রাজী হয়নি।যেমন হঠাত করে সোফিয়ার আগমন ঘটেছিল তেমনি হঠাত করেই সোফিয়ার বিদায় ঘটে। সোফিয়ার শেষবারের কথাগুলোতে দ্বিতীয়বারের মত মন খারাপ হয় আমার। তার কথাগুলোতে একধরনের বিষন্নতা আর কষ্টের ছোয়া ছিল, মন খারাপ করার মতই।"ভাইয়া জান সামনের সুন্দর কৃষ্নচুড়া গাছটি ছেয়ে আছে লাল লালা কৃষ্নচুড়া ফুলে, মনে হয় যেন হাত বাড়ালেই ছুতে পারব আমি। কাল থেকে আর কখনোই গাছটিকে দেখতে পাব না আমি। সকাল চোখ খুললেই গাছটিকে দেখতাম পরম মমতায় শিয়রে দাড়িয়ে আছে। কখনোবা মায়ের আদলে, কখনোবা বাবার আদলে আবার কখনো কখনো মনে হত ভাইয়া তুমি দাড়িয়ে আছ। ভাইয়া তুমি আমার জন্য দোয়া কর।"এর বছর দুয়েকপর সোফিয়ার মায়ের সাথে মার সাক্ষাত ঘটে অনেক অভাবিতভাবেই।মার কাছ থেকেই জানতে পারি বছর দুয়েক দুরারোগ্য এক ব্যাধিতে সোফিয়া মারা গেছে একটি হাসপাতালে আর ঐ হাসপাতালের এক কেবিনে জীবনের শেষ একটি মাস কাটায় সোফিয়া। পরে একসময় কোন এক অজানা কারনে সেই কেবিন খুজে বের করেছিলাম আমি। কেবিনে দাড়িয়ে প্রচন্ড আবেগাক্রান্ত হয়ে পড়েছিলাম আমি। সত্যি সত্যি চোখের সামনে দাড়িয়েছিল লাল কৃষ্নচুড়া ফুলে আচ্ছাদিত কৃষ্নচুড়া গাছটি। আমার অনুভুতিগুলো আচ্ছন্ন হয়ে পড়েছিল এক ধরনের বিষন্নতা যা আমার কলজেকে দুমড়ে মুচড়ে দিয়েছিল। যখন ঘরে ফিরছিলাম বিদ্ধস্থ্য মন নিয়ে তখন কেবলি মনে হচ্ছিল মৃত্যুপথযাত্রী সোফিয়ার জীবনকে মরিয়া হয়ে আকড়ে ধরার কথা। শেষ পর্যন্ত আশ্রয়ের আশায় হাত বাড়িয়েছিল আমার দিকে, কিছুটা জীবনের উষ্নতা খুজে পেতে। কিন্তু শীতলমৃত্যু এসবকিছুর ব্যপারেই উদাসীন ছিল

