মানুষের মত পৃথিবীরও কি প্রান আছে?



                        মানুষের গায়ের রং কালো হয় কেন?যার বড় একটি কারন মেলানিন বলে মনে করেন বৈজ্ঞানিকেরা। কালো চামড়ায় থাকা ঘন মেলানিনের আস্তরণ সূর্যের আল্ট্রাভায়োলেট রশ্মি থেকে এবং চামড়ার ক্যান্সার থেকে রক্ষা করে। একই তাপমাত্রার সূর্যের আলোর নীচে কালো চামড়ার মানুষের চাইতে  হালকা চামড়ার মানুষদের ক্যান্সারে মারা যাওয়ার সম্ভাবনা বেশি। শীত প্রধান দেশগুলোতে তাই মানুষের চামড়া হালকা হয়ে থাকে, কেননা কালো মেলানিনের আস্তরনের প্রয়োজন পরে না সূর্যের আল্ট্রাভায়োলেট রশ্মি থেকে চামড়াকে রক্ষা করার জন্য।এটা এভ্যুলেয়শন থিওরিতেও কাজে লাগান অনেকে। পৃথিবীর চারপাশ ঘিরে থাকা গ্যাসীয় আবরণকে পৃথিবীর বায়ুমণ্ডল বা আবহমণ্ডল বলা হয়। মধ্যাকর্ষন শক্তি একে আটকে রাখে। এই আবহমণ্ডল পৃথিবীর প্রানীকূলকে রক্ষা করে সূর্যের আল্ট্রাভায়োলেট রশ্মিকে শুষে নিয়ে। আবার গ্রীনহাউজ এফেক্টের মাধ্যমে সূর্যের তাপমাত্রাকে ধরে রেখে পৃথিবীকে উষ্ণ রাখে এবং রাত্রি এবং দিনের তাপমাত্রার পার্থক্যকে সহনশীল মাত্রায় বজায় রাখে। মানুষ যদি তার অস্তিত্বকে টিকিয়ে রাখতে এভ্যুলেয়শনের মাধ্যমে কালো চামড়ার আস্তরন সৃষ্টি করে সূর্যের আল্ট্রাভায়োলেট রশ্মি থেকে নিজেকে রক্ষা করতে, তাহলে পৃথিবীও কি মানুষের মত তার উপরে থাকা প্রানের অস্তিত্বকে রক্ষা করে বায়ুমণ্ডল বা আবহমণ্ডল সৃষ্টি করে, গ্যাসীয় আস্তরনকে মধ্যাকর্ষন শক্তির সাহায্যে আটকে রেখে । নাকি সবকিছুই সর্বশক্তিমানের অপূর্ব সব সৃষ্টি?
                    
