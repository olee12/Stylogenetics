নেই কাজ ত খই ভাজ



                        আজ বাংলাদেশ নিউজিলান্ডের সাথে প্রথম টেস্ট খেলছে। স্কোর:  বাংলাদেশ ১৮৩/৪লালনের মুর্তি বলেন আর ভাস্কর্য বলেন তা নিয়া বাংগালী (উভয় পক্ষই) যে মাতা মাতছে তাতে আর সব কিছু ভুলে যেতে হবে।আমার জীবনের একটা খুব মজার পাশাপাশি দু:খজনক ঘটনার কথা মনে পড়ে গেল এতে করে। তখন আমি মানিকনগরে থাকি। কাছেরই একটি বাসায় একটি ছেলে খুন হল। হত্যাকারি ছেলের বন্ধুটি ছেলেটি কাছ থেকে কিছু টাকা পেত। শেষে ছেলেটিকে ডেকে এনে খুন করে হত্যাকারি পরে পানির নীচে ডুবিয়ে রাখে। দুদিনপর লাশ যখন তোলা হল (ভাগ্যিস শীতকাল ছিল) তখন মানুষের ঢল নামল লাশ দেখতে ভীড় করে মানুষ লাশ দেখছে। আমায়ও আমার এক বন্ধু আমন্ত্রন জানাল লাশ দেখার। দেখতে চাইনি। বন্ধুর পীড়াপীড়িতে দেখতে গেলাম। খুব খারাপ লেগেছিল লাশ দেখে। ছেলেটির বয়স বিশ পেরোয়নি। লাশ দেখে এসে নিজের দোতালার বারান্দায় দাড়িয়েছিলাম। বারান্দাটা আবার রাস্তার উপরে। একটু সামনে গিয়ে বামদিকে ঢালু রাস্তা নেমে গেছিল খালের মত একটি জায়গাতে, যেখান লাশটি রাখা ছিল। রাস্তা থেকে একটু দুরে ছিল বলে রাস্তা থেকে দেখা যাচ্ছিল না। হঠাৎ আমার বন্ধুটি একজনের দিকে দৃষ্টি আকর্ষন করল। লোকটির এমনিতে সামান্য একটু পাগলাটে টাইপের ছিল যা  পরে জানতে পেরেছিলাম।লোকটির দিকে তাকাতেই দেখলাম ও রাস্তা যে কেউ অতিক্রম করছে, তাকেই সে লাশটির কোন জায়গায় রাখা আছে, তা স্বতোস্ফুর্তভাবে জানান দিচ্ছে। সবাই আগ্রহ ভরে তার নির্দেশিত পথে রওয়ানা দিচ্ছে লাশ দেখতে।এমনি সময় দেখলাম বুড়ো একজন মানুষ ছাতি হাতে হন্তদন্ত হয়ে ঐ রাস্তা দিয়ে এগিয়ে আসছে। যথারীতি আমাদের সেই পাগলাটে ভদ্রলোক বুড়ো মানুষটিকে হাতের ইশারায় বলল ঐদিকে। বুড়ো ভদ্রলোক কর্নপাত না করে আগের মত সোজা পথে হাটতে থাকল, বোঝা যাচ্ছিল ভদ্রলোকের তাড়া ছিল। কিন্তু এইবার বুড়োর সামনে দাড়িয়ে তার পথরোধ করে পাগলাটে লোকটা চিৎকার করে বলল, লাশ তো ঐদিকে। সবকিছু বুঝতে পেরে অগ্নিমুর্তি ধারন করলেন বুড়ো লোকটি, ছাতি ঝাকিয়ে বললেন, লাশ দেখার আমার সময় নাই। পরে রওয়ানা দিলেন নিজের গন্ত্যবে।আমার কেন জানি মনে হয় আমরা যদি সবাই ব্যস্ত থাকতে পারতাম প্রয়োজনীয় সব মুল্যবান সব কাজে, তাতে করে আমাদের দেশের আর সমাজের খুবই উপকার হত। 
                    
