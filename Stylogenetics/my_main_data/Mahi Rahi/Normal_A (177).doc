আর কিছুক্ষনের মধ্যেই বারেক হোসাইন শপথ নিতে যাচ্ছেন



                        আব্রাহাম লিংকন যে বাইবেলটি হাতে নিয়ে প্রেসিডেন্টের শপথ নিয়েছিলেন , 
ওবামা সেই একই বাইবেল হাতে নিয়ে শপথ নিবেন ।  বিবিসি থেকে কয়েকবার একথাটি বলা হল ।  আমেরিকার রাজনীতিতে ধর্মের ভূমিকাটি চোখে পড়ার মত ।  এর সত্যতা পাওয়া যায় যে বছর কেনেডি আমেরিকার প্রেসিডেন্ট নির্বাচিত হয়েছিলেন ।  কেনেডি ছিলেন রোমান ক্যাথলিক ।  আমেরিকান জনগনের বেশিরভাগ প্রোটেষ্ট্যান্ট ।  তাই কেনেডিকে খুব বেগ পেতে হয়েছিল নির্বাচনে জয়ী হতে ।  কেনেডি ছাড়া আমেরিকার আর সব প্রেসিডেন্ট প্রোটেষ্ট্যান্ট । 
কেনেডির মত ওবামাকেও বেশ বেগ পেতে হয়েছে ধর্মপ্রিয় আমেরিকান জনগনের মন জয় করতে ।  একে গায়ের বর্ন কালো আবার মুসলমানিত্বের কিছুটা ছোয়া আছে অতীত জীবনে ।  তার প্রতিদন্ধী ত একবার তাকে লক্ষ্য করে অপপ্রচার চালালেন যে আমেরিকান জনগন কখনো একজন অখৃষ্টানকে তার প্রেসিডেন্ট হিসাবে মেনে নিবে না । 
আমরা সবাই জানি যে ওবামার দাদা একজন ধর্মান্তরিত মুসলমান । 
বাবা আবার ধর্মকর্ম মানতেন না ।  তার মার তার বাবার সাথে বিচ্ছেদ ঘটলে তার মা এক ইন্দোনেশিয়ান মুলসমানকে বিয়ে করেন ।  
ইন্দোনেশিয়ায় ছোটবেলা কাটে তার ।  
জানা গেছে ইন্দোনেশিয়ান একটি স্কুলে ভর্তির সময় ওবামার ধর্ম ইসলাম লেখা হয়েছিল ।  যেহেতু সত বাবা মুসলমান ছিলেন ।  
স্বাভাবিকতই মুসলমানদের বিভিন্ন উতসব আর আচার অনুষ্ঠানের সাথেই পরিচিতি ছিল ।  কিছু কিছু মুসলমানী আচার অনুষ্ঠানে তার অংশগ্রহনটাও অস্বাভাবিক কিছু ছিল না ।  
যা নিয়ে তার বিরোধী শিবির উঠে পড়ে লেগেছিল এটি প্রমান করতে যে ওবামা একজন ১০০ %  খৃষ্টান নয় । 
এমনও বলা হয়ে থাকে নিজের খৃষ্টানত্ব প্রমান করতে ওবামাও উঠেপড়ে লেগেছিলেন ।  মাথায় স্কার্ফ পড়ার কারনে দুজন মহিলাকে তার সভা থেকে বের করে দেয়া হয় ।  
যাহোক যারা আমাদের দেশের রাষ্ট্রীয় আচার অনুষ্ঠান থেকে ধর্মকে একেবারে ধুয়ে মুছে ফেলার উপদেশ দিয়ে নিজেকে বিদ্যান ভাবতে বসেন তাদের কাছে আমার একটা বিনীত প্রশ্ন । 
জ্ঞান বিজ্ঞান ,  চিন্তা ভাবনা আর মানবিক গুনাবলীর চূড়ান্ত বিকাশ ঘটিয়েও আমেরিকার মত শক্তিশালী দেশের ধর্মের কাছে এই দায়বদ্ধতা কেন ? 
ধর্মের পরিচয়টা এত বেশি গুরুত্বপূর্ন হয়ে উঠে কেন আমেরিকার মত অতি আধুনিক দেশে ? 
                            
                    