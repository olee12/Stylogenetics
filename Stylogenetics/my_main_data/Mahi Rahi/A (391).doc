বিদেশে আমরা বাংলাদেশীরা



                        একজন বাংলাদেশী হিসেবে বিদেশীদের কাছে আমাদের মর্যাদার ব্যপারটি আমরা যারা দেশে আছি তাদের জন্য ততটা গুরুত্বপুরন না হলেও প্রবাসীদের জন্য বেশ পীড়াদায়ক। উন্নত বিশ্বের মানুষজনের জাত্যাভিমান আমাদের দেশের মানুষজনের চাইতে বোধকরি বেশী টনটনে। বিদেশীরা তাদের দেশ বা জাতি নিয়ে যতটা না ভাবে আমরা ততটা ভাবিনা। নুন আনতে পানতা ফুরোয় বলেই হয়ত আমাদের ভাবার সুযোগটি থাকেনা। জাপানে আমি অনেক বাংলাদেশীকে পেয়েছি যারা নিজেদেরকে ইন্ডিয়ান বা সিংগাপোরিয়ান বলে পরিচিয় দিয়েছেন। প্রতিবাদ করাতে ওনারা যুক্তি দেখালেন যে বাংলাদেশী বললে তুচ্ছতাচ্ছিল্লের সম্মুখীন হতে হয়।মজার ঘটনাও আছে, বরিশালের মোরশেদ ভাই, একটি ডিপারমেন্টাল ষ্টোরে কাজ করতেন, তাকে খদ্দেরদের কাজ থেকে প্রায়শঃই শুনতে হত তোমার দেশ কোথায়?বাংলাদেশী বললেই শুরু হয়ে যেত বলা, আহারে তোমাদের দেশের লোকজনের অনেক কষ্ট, বছরের পর বছর বন্যা হয়, বহুলোক অনাহারে থাকে, মহামারিতে মারা পরে এবং শুনতে হত আরো কত কি।             একদিন দেশের কথা জিজ্ঞেস করাতে বিরক্ত হয়ে উনি উত্তর দিলেন, আমার দেশ বরিশাল।উত্তর শুনে জাপানিজ ভদ্রলোকে বিশ্মিত হলেন, নিজের অজ্ঞতাকে ঢাকতে জানার ভান করে বললেন, আরে কোথায় জানি তোমার দেশটা? মোরশেদ ভাই ম্যাপ এনে ভারতের পাশের একটি জায়গা দেখিয়ে বললেন এই জায়গাটিতে।ভদ্রলোক এইবার চেনার ভান করে বলে উঠলেন হ্যা হ্যা এইবার চিনতে পেরেছি। মোরশেদ ভাই বহু চেষ্টায় সেদিন তার অট্টহাসি চেপে রেখেছিলেন।৬ বছরেরও বেশী প্রবাস জীবনে যদিও আমাকে কোনদিন বর্নবাদের সম্মুখীন হতে হয়নি, কিন্তু দুএকবার বিব্রতকর পরিস্তিতির সম্মুখীন হতে হয়েছিল। একবার এক বুড়ো ভদ্রমহিলা যার সুযোগ ঘটেছিল ভারতে আসার আমাকে একহাজার ইয়েন ভিক্ষে দিতে চাইলেন যখনি জানতে পারলেন যে আমি বাংলাদেশী। কারন ভারতে থাকাকালীন উনি যেখানেই যেতেন লোকজন তাকে ঘিরে ধরত টাকার জন্য। ভাল ঘটনাও আছে। রবীন্দ্রনাথ ত তোমাদের দেশেরই লোক। দুবার দুজন জাপানীজ বাংলাদেশী বলে পরিচয় দিতেই এই জগত বিখ্যাত বাংগালীর প্রসংগ টেনে এনিছিলেন।বিদেশে আমরা বাংলাদেশীরা

