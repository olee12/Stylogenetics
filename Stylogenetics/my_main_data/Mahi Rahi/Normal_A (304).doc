আইরিন খান বিতর্ক



                        আইরিন খান প্রথম একজন মুসলমান ,  প্রথম বাংলাদেশী ,  প্রথম এশীয় যিনি কিনা এ্যামেনেষ্টি ইন্টারন্যাশানালের মত একটি আন্তর্জাতিক প্রতিষ্ঠানের শীর্ষপদ নিযুক্ত ।  এই প্রতিষ্ঠানটি আমেরিকার প্রেসিডেন্ট বুশ সহ আরো কয়েকজন আমেরিকান প্রেসিডেন্টকে যুদ্ধাপরাধের অভিযোগে বিচার করার আহ্বান জানিয়েছে । চীন ,  রাশিয়ার ক্রিটিশিজমের সম্মুখীন হতে হয়েছে এই প্রতিষ্ঠানটিকে । বাংলাদেশের যুদ্ধাপরাধীদের বিরুদ্ধে আইরিন খান যখন তার মতামত ব্যক্ত করছিলেন তখন একজন ব্লগারের কিছুটা অপ্রাসংগিক বিষয়বস্তুর অবতারনা করে তাকে  অভিযুক্ত করার প্রয়াসটি সময়ের বিচারে মোটেও যুক্তিযুক্ত নয় । ভুললে চলবেনা তিনি নিজেও ছিলেন পাকিস্তানীদের অত্যাচার অবিচারের সাক্ষী ।  এটা তার নিজের দেশও বৈকি ।  তাই দেশের যুদ্ধাপরাধীদের প্রতি আরও সব বাংলাদেশীদের মত ঘৃনাবোধ থাকাটাও স্বাভাবিক । যদি উক্ত ব্লগারের পোষ্টটি সামহ্যোয়ারইনের নীতিমালাকে লংঘিত করে থাকে তবে তার বহিস্কারটি সবারই কাম্য । কিন্তু প্রশ্ন হল এই ইস্যুটিকে নিয়ে কিছু ব্লগারের অতিমাত্রায় উত্তেজিত হওয়াটাও দৃষ্টিকটু ।  কিছুটা অস্বাভাবিকও বটে । একজন বলেছেন :  আস্তে ,  সব হবে ।  ঐ ব্লগারের এর ফটো সহ পুরো ইতিহাস এমনেস্টির কাছে চলে যাওয়া টা অস্বাভাবিক নয় ।  আরেকজন বলেছেন :  সামইনরে এর ফল ভোগ করতে হবে সবচাইতে উত্তেজিত ভদ্রলোক বলেছেন :  আমি আজকেই এই লেখাটি এমনেস্টি লন্ডন অফিসে রিপোর্ট করবো ।  দেখা যাক ,  এবার কে থাকে ।  হয় সামওয়ার থাকবে ,  না হয় রাজাকার রা থাকবে ,  না হয় আমরা থাকবো ।  এ্যামেনেষ্টি ইন্টারন্যাশানালের মত একটি প্রতিষ্ঠানের কাছে একজন বাংলাদেশীর এহেন অপরাধের বিচার চেয়ে চেচামেচি করাটা কতটা শোভনীয় ।  বাকস্বাধীনতার যুগে অনেকেই তো অনেককিছু বলছেন ,  এজন্য এতবেশি প্রতিক্রিয়া দেখানোটা কতটা যুক্তিযুক্ত । এই ব্লগে ১৫০ কোটি মুসলমানের প্রানপ্রিয় নেতা মহানবী সা :  ব্যপারে অনেক ব্লগার জঘন্য সব মন্তব্য করেছেন ,  দিয়েছেন অবর্ননীয় সব অপবাদ ।  অথচ এইসব ব্লগাররাই বাকস্বাধীনতার দোহাই দিয়ে বলেছেন এসব সহ্য করতে হবে আবার  " চলুক "  বলে অনেক সময় উতসাহ দিয়েছেন ।  যেহেতু মুসলিম পরিবারে জন্ম ,   হয়ত আইরিন খানও এই মহামানবের নাম জপেছেন জীবনের কোন না কোন সময় । কিছু ব্লগার আমাদের মত সাধারন ব্লগারকে খুব বোকা ভাবনে ,  কিন্তু আমরা সাদা কে সাদা আরো কালোকে কালো না বুঝার মত এত বোকা নই । 

