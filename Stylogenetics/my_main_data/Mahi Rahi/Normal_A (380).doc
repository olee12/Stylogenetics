সামহ্যোয়ারইনের নীরুদের বাশী



                        রোম যখন পুড়ছিল নীরু তখন বাশী বাজাচ্ছিল । বিভিন্ন প্রাকিতিক দুর্যোগে দেশের মানুষের প্রান উষ্ঠাগত । বন্যার প্রকোপ কমলেও ভোগান্তি বাড়তে শুরু করেছে ,  লক্ষ কোটি অসহায় মানুষের ।  অন্ধকার অনিশ্চিত ভবিষত এখন এদের সামনে ।  বলা হয় পৃথিবীর ইতিহাসে এমন ম্যাস পয়জনিং আর কোথায় ঘটেনি যা এখন আমাদের দেশে আরসেনিকের রূপ ধরে কোটি মানুষের প্রান হরনে উদ্যত হয়েছে ।  আবার পৃথিবী উত্তপ্ত হয়ে উঠায় বাংলাদেশ তলিয়ে যাবার আশংকাটিও প্রবল হতে শুরু করেছে । ডায়েরিয়া ,  ডেংগু ,  জন্ডিস ,  আরো কত রোগ বালাইও রয়েছে ,  কোনটি যে কোন সময় মহামারির রূপ ধরে তা বোঝার আগেই কিছু লোকের ইহলোকের ইতিকথা রচিত হ্য়ে যায় ।  এসব কিছুই মানুষ সহজেই মোকাবিলা করতে পারত সংঘবদ্ধ হলে ,  পরষ্পর সাহায্যের হাত বাড়িয়ে দিয়ে ঐক্যতার তানে সুর মোর্ছনা তুললে । বিপরীতে প্রাকিতিক দুর্যোগের সাথে যোগ হয়েছে মানুষ সৃষ্ট ভয়ংকর সব দুর্যোগের ।  দুর্নীতির গাছটি শাখাপ্রশাখা মেলতে মেলতে এখন প্রায় সবকিছুই ছেয়ে ফেলেছে ।  সত্য যে সুর্য তার আলোও এখন আমাদের কাছে আর পৌছাতে পারে না ।  রাজনীতিকরা রাজনীতি শেষ দুটো অক্ষর বাদ দিয়ে প্রথম দুটোর পুজা আর্চনায় বসেছেন ,  তাদের জন্য সাধারনেরা আর বিবেচ্য নয় ।  মুনাফালোভীরা মুনাফা লোটছে শুধু মানুষের স্বার্থ নয় মানুষকেও বলি দিয়ে । ধর্ম ব্যবসায়ীদের বদৌলতে ধর্ম আর ধর্মের নয় অধর্মের কারন হচ্ছে । আর এসব কিছুই মানুষের নৈতিকতাকে নামিয়ে আনতে আনতে পশুর লেবেলেরও নিচে নামিয়ে এনেছে । যদিওবা প্রাকৃতিক দুর্যোগ একসময় হয়তবা কাটিয়ে উঠা যায় কিন্তু মানুষ সৃষ্ট  এ দুর্যোগের কোন শেষ নেই ,  এরজন্য চাই ,  মানুষের মননের ,  চিন্তাধারার আর চরিত্রের উন্নতি ।  যা করা সহজ কিন্তু তাও এখন পরিনত করা হয়েছে কঠিন আর দূঃসাধ্য কাজে । এতসব কিছুর পরও সামহ্যোয়ারইনের কিছু নীরু আছেন যারা বিষের বাশী বাজিয়েই যাবেন আর নাচাবেন কিছু বোকা ব্লগারদের  ( আমিও এদের একজন )  ,  দেশপ্রেম ,  স্বাধীনতা ,  ধর্ম ,  সেকিউলিরিজম এদের ঢাল হয়ে থাকবে ।  এরা বিজ্ঞ ,  জ্ঞান বিজ্ঞানে অনেকটুকু পথ এগিয়ে গেছেন ,  তাই আমাদের মত মুর্খ লোকদের নাচানো তাদের কাছে আংগুলের চুটকির মত সহজ কাজ । তারা ইচ্ছে করলেই আমাদের পথ দেখাতে পারেন ,  সত্যের পথ ,  যে পথের পাথেয় হবে সংযম ,  সংহতি ,  শান্তির আর যে পথে আমরা হাটব একসাথে ,  মোকাবেলা করব সব অসুন্দরের ।  

