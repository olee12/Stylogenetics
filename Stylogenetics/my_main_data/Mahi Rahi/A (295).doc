আস্তিক নাস্তিকের গল্প (পর্ব ২)



                        দ্বীপের নির্জন পরিবেশ, সর্বত্র প্রকৃতির উদার উপস্থিতি কয়টা দিন বাইরের দুনিয়ার কথা ওদেরকে ভুলিয়ে রাখলেও একসময় ওরা দ্বীপ ত্যাগের জন্য অস্থির হয়ে উঠল। এরিমধ্যে ওরা লুকিয়ে লক্ষ করল যে একটু দুরে প্রতিদিন সকালে কিছু জংলী ডিংগি নৌকা করে দ্বীপে উঠে আসে। আবার দিনের শেষে ডিংগি নৌকা সাগরে ভাসিয়ে যেখান থেকে আসে সেখানে ফিরে যায়।একদিন ডিংগি নৌকা দেখিয়ে আস্তিক ভদ্রলোক নাস্তিক ভদ্রলোককে বলল, "ডিংগি নৌকাটা হয়ত শ্রষ্টা আমাদের জন্য পাঠিয়েছেন, এখান থেকে উদ্ধার পাওয়ার জন্য।""এব্যাপারে কি আপনার কাছে ওহি নাযিল হয়েছে?" শ্লেষাত্মক সুরে বললেন নাস্তিক ভদ্রলোক।আস্তিক ভদ্রলোক রূষ্ট হলেও কিছু বললেন না।"ঐ ছোট্ট ডিংগিতে চড়ে সাগরে আত্মাহুতি দেওয়ার কোন ইচ্ছে আমার নেই।" নাস্তিক ভদ্রলোক বললেন।"কিন্তু একটা সময় দ্বীপ ছাড়ার কোন না কোন উদ্যোগ নিতে হবে আমাদেরকে। এভাবে কয়টা দিন বসে থাকব।"আস্তিক ভদ্রলোক যুক্তি দেখালেন। একসময় নাস্তিক ভদ্রলোক রাজী হলেন কাছে গিয়ে সরেজমিনে ডিংগি নৌকাটাকে পরীক্ষা করে দেখার জন্য।এক সকালে জংলীরা ডিংগি নৌকা থেকে নেমে দ্বীপের ভেতরে অগ্রসর হলে ঐ দুজন আস্তে আস্তে সতর্কতার সাথে নৌকার দিকে এগুলেন। নৌকার কাছে গিয়ে এর আকৃতি দেখে নাস্তিক ভদ্রলোক ষ্পষ্ট করে জানিয়ে দিলেন উনি এটিতে চড়ে সাগরে ভাসতে রাজী নন। আস্তিক ভদ্রলোক আস্বস্থ করলেন, "এটাতেই ভাসতে ভাসতেই সভ্য দুনিয়ার কোথাও গিয়ে ঠেকব আমরা নিশ্চয়।""ভাগ্যের উপর নিজেকে এভাবে সমর্পন করা একমাত্র আপনাদের মত শ্রষ্টার প্রতি অতি নির্ভরশীল আস্তিকদেরই মানায়, আমাদের মত যুক্তিবাদী নাস্তিকদের নয়।" "কিন্তু এতে করে আমাদের খুব একটা মাশুল দিতে হয় না।? আবার এই অতি ভরসার কারনে কোন মাশুল গুনতে হলেও তা সহজভাবে নেই শ্রষ্টা এমনটি চেয়েছিলেন মেনে নিয়ে।"আস্তিক ভদ্রলোকের কথা নাস্তিক ভদ্রলোকের বিরক্তি আরো বাড়িয়ে দিল। তিনি ফিরতে উদ্যত হলে আস্তিক ভদ্রলোক অনুনয়ের সুরে বললেন, "দয়া করে আমার প্রস্তাবটা আবার বিবেচনা করে দেখুন""যেতে চাইলে আপনি একলাই যান""কিন্তু আপনাকে কোনভাবেই জংলীদের হাতে একা ফেলে  যাব না আমি।"এবার ঘুরে দাড়ালেন নাস্তিক ভদ্রলোক।তারপর বললেন, "আপনাদের আস্তিকদের প্রধান সমস্যাটা ঐ যায়গাটাতেই। নিজের চিন্তা আর বিস্বাসটাকে অন্যের উপর চাপিয়ে দিতে আপনাদের একটুও বাধে না। অন্যের বিস্বাসের প্রতি আপনাদের একটুও শ্রদ্ধাবোধ নেই।""হ্যা এটা সত্যি আপনার বিস্বাসের প্রতি শ্রদ্ধাবোধ দেখাতে গিয়ে আমার বিস্বাসটাকে আমি কোনভাবেই জলান্জলী দেবনা। কিন্তু আমি এখন যেটা বলছি বা করতে চাইছি সেটা আপনার প্রতি আমার মমত্ববোধেরই প্রকাশ, আমার ইচ্ছে বা চিন্তাটাকে আপনার উপর চাপিয়ে দেওয়ার কোন দুরভিসন্ধি নেই আমার"এবার আস্তিকভদ্রলোক অনেকটা নিরাশ ভংগীতে নাস্তিক ভদ্রলোকের কাছে গিয়ে বললেন, "ঠিকআছে চলুন তাহলে একসাথেই ফেরা যাক।"ফিরে হাটতে শুরু করা নাস্তিক ভদ্রলোক হঠাত করে মাথার পেছনে কোন কিছুর আঘাতে চোখে আলোর ঝলকানি দেখে গ্গান হারালেন।আঘাতটি করেছিলেন আস্তিক ভদ্রলোক। অগ্গান নাস্তিক ভদ্রলোককে কাধে করে নিয়ে তারপর নৌকাতে তুললেন উনি। ডিংগি নৌকা সাগরে ভাসাতে না ভাসাতেই একদল জংগী হৈ হৈ করে ছুটে এল তারপর ওদের দিকে তাক করে হাতের বর্শাগুলো ছুড়তে থাকল। কিন্তু ততক্ষনে ওদের নৌকাটা জংলীদের নাগালের বাইরে চলে গেছে।বোঝা গেল জংলীরা তাদের দুজনকে নৌকা পাহাড়ায় রেখে গিয়েছিল। আস্তিক ভদ্রলোক এটিকে শ্রষ্টার একটি ইংগিত হিসেবে নিলেন। ভাবলেন সিন্ধান্ত নিতে দেরি করলে ওদের দুজনকেই বিপদে পড়তে হত।তাই কিছুক্ষন আগে নাস্তিক ভদ্রলোকের সাথে করা  অযাচিত আচরনটি তার কাছে এখন যুক্তিযুক্ত মনে হল।নৌকা কিছুদুর ভাসতেই আকাশ অন্ধকার হয়ে এল। দ্বিতীয়বার ঝড়ের কবলে পড়তে যাচ্ছেন তারা, বুঝতে পারলেন আস্তিক ভদ্রলোক। তড়িঘড়ি করে নৌকার পাটাতনের সাথে সযত্নে বেধে ফেললেন নাস্তিক ভদ্রলোককে, তখনো গ্গান ফেরেনি তার। তারপর শক্ত হাতে বৈঠা ধরে অপেক্ষা করতে থাকলেন ঝড়ের জন্য। এরদুদিন পর।বড় একটা জাহাজের লোকজন লক্ষ করল সাগরের বুকে ছোট্ট একটা ডিংগি নৌকা মাঝিবিহীন ভেসে আছে। কাছে আসতেই তারা দেখতে পেল নৌকার পাটাতনে একজন মানুষকে বেধে রাখা হয়েছে।মানুষটিকে উদ্ধার করার পর শুশ্রুষা করে সারিয়ে তুলল জাহাজের লোকেরা।গ্গান ফিরতেই নাস্তিক ভদ্রলোক নিজেকে আবিস্কার করলেন জাহাজের নরম বিছানায়।আস্তে আস্তে তার মনে পড়ল তার গত কয়টা দিনের কথা। আস্তিক ভদ্রলোকের কথা মনে পড়তেই চেচিয়ে উঠলেন তিনি। জাহাজের লোকজনের কাছে জানতে চাইলেন আস্তিক ভদ্রলোকের কথা। তারা জানাল তাকে ছাড়া আর কাউকে নৌকাতে পায়নি তারা।বুঝতে পারলেন সাগরে সলীল সমাধি ঘটেছে আস্তিক ভদ্রলোকের। গত কয়টা দিন আস্তিক ভদ্রলোকের প্রতি যে বিদ্বেষ পুষে রেখেছিলেন তা নিমিষেই উধাও হয়ে গেল। চিন্তা আর বিস্বাসের উপরে উঠে কেবলি একজন মানুষের কথাই মনে পড়তে লাগল তার। তিনি উপলব্ধি করতে পারলেন তার প্রতি মানুষটির মমত্ববোধের। যা যুক্তি আর বিস্বাসের আবরনে গত কয়টা দিন ঢাকা পড়ে ছিল। তার মনে হতে লাগল তিনি একজন কাছের মানুষকে হঠাত করে হারিয়ে বসেছেন। তার বুকের ভেতর মোচড় দিতে শুরু করল। কাদার ইচ্ছেটা কোনমত চেপে রাখলেন উনি। কিন্তু একসময় ঠিকই তার চোখ ভিজে উঠল জলে।সাগরের বুক চিড়ে ধীরে জাহাজ এগিয়ে চলেছে গন্তব্যে। রাত্রি আকাশে তারারা ঝিলমিল করছে। ডেকে দাড়িয়ে আছেন নাস্তিক ভদ্রলোক। মনটা নরম হয়ে আছে উনার। কেবলি মনে পড়ছে আস্তিক ভদ্রলোকের কথা। ছোটকালেই বাবাকে হারিয়েছেন নাস্তিক ভদ্রলোক। ছেলেবেলায় রাতের আকাশের তারার দেখিয়ে মা মাঝে মাঝে তাকে বলতেন মরে গিয়ে তার বাবা ওখানকার একটা তারা বনে গিয়েছেন। অবাক নয়নে তাকিয়ে থাকতেন তিনি আকাশের দিকে, ছোট্ট দুটি চোখ দিয়ে খুজে বেড়াতেন বাবাকে। বড় হয়ে বুঝতে পারলেন মা কথাগুলো বলতেন অবোধশিশুকে বাবার শুন্যতাটিকে বুঝতে না দেয়ার জন্য। তার মাও মারা গেছেন অনেক বছর আগে।আজ আকাশের তারার দিকে তাকিয়ে তার মনে পড়তে লাগল মার কথা, বাবার কথা আর আস্তিক ভদ্রলোকের কথা।জাহাজের কাপ্তান কখন যে পেছনে এসে দাড়িয়েছেন একটুও টের পেলেন না নাস্তিক ভদ্রলোক।"দু:খিত বিরক্ত করার জন্য, আসলে আমি এসেছি একটা জিনিষ ফিরিয়ে দেয়ার জন্য""কি জিনিষ""আপনার ভেজা পুরোনো কাপড়গুলো সরানোর সময় এই লকেটটি আপনার গলায় পরানো অবস্থায় পেয়েছিলাম। মুল্যবান কিছু মনে করে সারেংদের কেউ লুকিয়ে ফেলেছিল, পরে এটি সাধারন একটা লকেট বুঝতে পেরে ফিরিয়ে দিয়ে গেছে।"লকেটটা ফিরিয়ে দিয়ে কাপ্তান প্রস্থান করলেন। জিনিষটা হাতে নিয়ে নাস্তিক ভদ্রলোক বুঝতে পারলেন এটি আস্তিক ভদ্রলোকের তাবিজ যেটি সবসময় উনি গলায় ঝুলিয়ে রাখতেন নিজের সুরক্ষার জন্য।নাস্তিক ভদ্রলোকের হঠাত করে মনে হল তিনি যেন আস্তিক ভদ্রলোককে কিছু বলতে শুনলেন তার মাথার ভেতর। আস্তিক ভদ্রলোক যেন তাকে ব্যাংগ করে বলছেন, তোমার গলায় ঝুলিয়ে দেয়া আমার তাবিজটাই তোমার জীবন রক্ষা করেছে।আবার একধরনের বিদ্বেষ অনুভব করলেন আস্তিক ভদ্রলোকের প্রতি। তিনি তাবিজটি সাগরের পানিতে ফেলে দিতে উদ্যত হলেন। কিন্তু নিজেকে দ্রূত সংযত করলেন। লজ্জিত হলেন এই ভেবে যে তার একান্ত বিস্বাস একজন মৃত মানুষের প্রতিও তাকে বিক্ষুব্দ করে তুলছে।সযত্নে তাবিজটি আবার গলায় ঝোলালেন।বুকের কাছে একধরনের উষ্নতা অনুভব করলেন, যে উষ্নতা মানুষের প্রতি মানুষের ভালবাসাতেই কেবলি অনুভত হয়।

