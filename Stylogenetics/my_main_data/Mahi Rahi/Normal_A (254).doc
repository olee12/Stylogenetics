ইউরোপে সুফিজম



                        ঈভান আগুয়েলি  ( ১৮৬৯ - ১৯১৭ )  একজন সুইডেনে জন্মগ্রহানকারী সুফি ,  লেখক এবং পেইন্টার ।  মুসলিম নাম শেইখ আব্দ আল হাদি আকহিলি ।  তিনি ছিলেন  প্রথমদিককার ইউরোপিয়ান সুফিদের  একজন ।  
তার চিত্রকর্মগুলো ছিল পোস্ট ইম্প্রেশনিজমের অভিনব কাঠামোর ক্ষুদ্র সংষ্করন যেখানে তিনি ব্লেন্ড অব কালারের ব্যবহারে গভীরতা এবং বিচ্ছিন্নতার অনুভবগুলোকে ফুটিয়ে তুলেছিলেন ।  তার নিজস্ব ধরনটি সুইডিশ কন্টেম্প্ররারী আর্টের প্রতিষ্ঠাতার মর্যাদা দিয়েছিল তাকে । 
ঈভান আগুয়েলি সুইডেনের ছোট শহর সালাতে জন্মগ্রহন করেন ।  ১৮৯০ সালে তিনি প্যারিস গমন করেন যেখানে তিনি প্রতিকীধর্মী চিত্রশিল্পী এমিলি বারনার্ডের কাছে দীক্ষা নেন ,  যিনি কিনা ভ্যানগগ এবং পল গাগুইনের ঘনিষ্ট বন্ধু ছিলেন ।   
স্টকহোমের র‌্য়াল লাইব্রেরিতে রাখা রেকর্ড অনুযায়ী ১৮৯২সালের ১১ মার্চে তিনি প্রথম সুইডিশ ট্রান্সলেশনের কোরান ধার করেন ।  ইসলামের ব্যপারে পড়াশুনা শুরু হয় এইভাবে । 
১৮৯৯ সালের তার পুরো পরিবার ইসলাম ধর্মে ধর্মান্তর ঘটায় ।  
আরব ব্যতীত অন্যান জাতিতে ইসলামের প্রভাব কি জানতে চাওয়ার জন্য তিনি কিছুদিন শ্রীলংকার কলম্বোতে কিছুদিন অবস্থান করেন ।  
 ১৯০২ সালে তিনি কায়রোতে যান আল আজহার বিশ্ববিদ্যালয়ে আরবী ও ইসলামী দর্শন অধ্যায়নের জন্য ।  তার দারিদ্র জীবনযাপন ,  আরবীয় বেশভুষা আর বিশুদ্ধ আরবী ভাষা তাকে অনকে বন্ধু গড়তে সাহায্য করে ।  আগুয়েলি ব্রিটিশ সাম্রাজ্যের বিরুদ্ধে অবস্থান গ্রহন করলে মিসরে ব্রিটিশ কনসাল জেনারেল লর্ড ক্রমার তাকে ১৯১৬ স্পেনে বহিষ্কার করেন ।  নিজদেশ সুইডেনে ফেরার মত টাকাপয়সা তার কাছে ছিল না ।  
 আগুয়েলি সুইডেনে তার বন্ধুদের কাছে টাকা চেয়ে বেশ কয়টি চিঠি লিখেন ।  তার দীর্ঘকালীন দারিদ্র এবং ইসলামের তার ধর্মান্তর তাকে বন্ধুদের কাছে থেকে দুরে সরিয়ে নেয় ।  কেউ তাকে সাহায্য করতে এগিয়ে আসেনি ।  
শেষে  তার বন্ধু প্রিন্স এউগেন বেরনাডোত্তে তাকে ফিরিয়ে আনার জন্য সুইডিশ কনস্যুলেটে টাকা পাঠান ।  ততক্ষনে দেরি হয়ে গেছে  ১৯১৭ সালের অক্টোবরের এক সকালে বার্সেলোনার বাইরের একটা গ্রামের রেল ক্রসিংএ ট্রেনে চাপা পড়ে মারা যান ।  
তার মৃত্যুর পর প্রিন্স তার নিজের তত্বাবধানে ফরেন মিনিস্ট্রিকে আদেশ দেন
আগুয়েলির সকল চিত্রকর্ম প্যারিস ,  কায়রো এবং বার্সেলোনা থেকে এনে সংরক্ষনের জন্য ।  পরে সুইডিশ ন্যাশনাল মিউজিয়াম অফ ফাইন আর্টের নিরাপদ স্থানে সব চিত্রকর্মগুলো স্থানান্তর করা হয় ।  
কৈশোরে আগুয়েলি ১৮০০ শতাব্দীর সুইডিশ মিস্টিক এমানুয়েরল সুইডেনবর্গের শিক্ষার সাথে পরিচিতি লাভ করেন ।  সুইডেনবর্গের মেটাফিজিক্যাল শিক্ষা এবং খ্রীষ্ট ধর্মের ঐশ্বরিক ধ্যানধারনার ব্যাপারে তার ইউনিটারিয়ান এপ্রোচ আগুয়েলিয়ের উপর একটা প্রভাব ফেলেছিল যা পরবর্তীতে তাকে ইসলমা ধর্ম গ্রহনে অনুপ্রেরনা যুগায় ।  
 সুফিজম আর সুইডেনবর্গিয়ান মেটাফিজিক্সের সামন্জস্যের আবিস্কারটি প্রথমে যদিও তিনি করেছিলেন তার অনেক পরে আরো সবিস্তারের হেনরি করবিন তার সুইডেনবর্গ আর এসোটেরিক ইসলাম নামক বইটিতে ( ১৯৯৫ )  তার বর্ননা দেন ।  
 পশুপ্রেমি আগুয়েলি একবার ক্ষেপে গিয়ে গুলি করে এক ম্যাটাডোরকে আহত করেন ।  এই কারনে ফ্রেন্চ কবি এবং পশু অধিকার কর্মী মেরি হউটের সাথে তার বন্ধুত্ব গড়ে উঠে ।  নারী অধিকারের ব্যাপারেও তিনি সরব ছিলেন ।  তাই একটি চিঠিতে তিনি মেরি    হউটকে লিখেছিলেন সুফিজম নারীবাদের সমর্থক ,  কেননা সুফিবাদে মহিলা সুফিদেরও সন্ধান পাওয়া যায় ।  তার আরো একটি চিঠিতে তিনি সুইডিশ লেখক স্ট্রিংবার্গকে ইডিয়ট বলে আখ্যাদেন কেননা স্ট্রিংবার্গ দাবী করেছিলেন মেয়েরা ছেলেদের চাইতে হীন হয়ে থাকে ।  
পিকাসোর কিউবিজমের ব্যাপারে তিনি লিখেছিলেন একবার উদ্যোগও নিয়েছিলেন পিকাসোর সাথে সাক্ষাতের ।  
সুইডেন তার সবচাইতে বিখ্যাত একজন কন্টেম্প্ররারী পেইন্টারকে সম্মানদান পুর্বক তার চিত্রকর্মগুলোকে জাতীয় সম্পদ বলে ঘোষনা দেয় ।  তার চিত্রকর্মগুলো সুইডিশ ন্যাশনাল মিউজিয়াম অফ ফাইন আর্ট ,  মিউজিয়াম অফ মর্ডার্ন আর্ট এবং এগুয়েলি মিউজিয়ামে রক্ষিত আছে ।  
সুইডেনে তার সুখ্যাতির নমুনা মেলে যখন ১৯৬৯ সালে তার জন্মশতবার্ষিকীতে তার ছয়টি চিত্রকর্ম সুইডিশ পোষ্টাল সার্ভিসের স্টাম্প হিসাবে মুদ্রিত হয় ।  
১৯৮১ সালে তার মরদেহ বার্সেলোনা থেকে তার শহর সালাতে এনে ইসলামী রীতি অনুযায়ী সমাহিত করা হয় ।  সালাতে গড়ে তোলা হয় আগুয়েলি মিউজিয়াম ।  এছাড়াও সালাতে আছে আগুয়েলি মনুমেন্ট ,  আগুয়েলি স্ট্রীট ,  বিশাল একটি আগুয়েলি পার্ক যেগুলি তার সৃতিতে উতসর্গিত ।  
২০০৬ সালে সুইডেনের রাজা গুস্তাবের তত্বাবধানে আগুয়েলি এক্সিবিশনের আয়োজন করা হয় যথারীতি মুসলিম ঐতিহ্য আর সুফিজমের উপর বিভিন্ন লেকচারের সন্নিবেশ ঘটিয়ে । 
 সুফিগন তাকে লাইট অব দ্যা নর্থ নামে আখ্যায়িত করেন যিনি ছিলেন পশ্চিম ইউরোপের প্রথম অফিসিয়ালী স্বীকৃত সুফি ।  


                    