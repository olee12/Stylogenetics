যুদ্ধাপরাধীদের বিচার



                        অনেকবছর আগে কোথায় জানি পড়ার সুযোগ ঘটেছিল আমেরিকার একটি ছোট্ট শহরে ঘটে যাওয়া একটি সত্যি ঘটনার কথা ,  যা নায্য বিচারের একটি উজ্জল দৃষ্টান্ত হতে পারে ।  ঐ শহরের জজ সাহেব সত্যিকার অর্থের একজন সত বিচারক ছিলেন যার সুনাম ছিল শহরের মানুষের মাঝে এবং তারা সবাই তাকে খুবই ভালবাসতেন ।  ত জজ সাহেবের ছেলে একবার এক জঘন্য অপরাধ করে বসে ।  কিন্তু ছেলে হলে হবে কি ,  তার পাপের শাস্তি তাকে পেতেই হবে ।  জজ সাহেব বিচারে ছেলের মৃত্যুদন্ড ঘোযনা করেন ।  ঐদিকে আবার শহরবাসী জজের প্রতি তাদের ভালবাসার কথা মনে রেখে ছেলের দন্ড হ্রাসের জন্য আন্দোলন শুরু করল ।  কিন্তু জজ সাহেব  ' হুকুম নড়েনা '  বিস্বাসে অবিচল । শেষে ফাসি যাতে কার্যকর না করা যায় তার জন্য শহরবাসী জজের বাড়ী ঘেড়াও করল । ছেলেকে ছিনিয়ে নেবে ওরা ।  ন্যায়ের পক্ষে অবিচল জজ সাহেবও কম যান না ।  বন্দুকহাতে ছেলেকে বারান্দায় দাড় করালেন ,  জনগনের দিকে তাক করে বললেন বাধা দিলে মাথার খুলি উড়িয়ে দেয়া হবে ।  তারপর ঐ বারান্দায় ছেলেকে ফাসির দড়িতে ঝুলিয়ে দিলেন । হজরত ওমর রা :  সময়ও অনুরুপ একটি ঘটনার কথাও আমরা জানি ।  ওমর রা :  ছেলে অবৈধ যৌনাচারের দায়ে দোষী সাব্যস্ত হলে তাকে একশ দোররা মারার রায় দেন কাজী সাহেব ।  ওমরা রা :  এর ছেলে বিধায় কাজী সাহেব যখন দোররা মারছিলেন তখন জেনেশুনে একটু আস্তে আস্তে মারছিলেন ।  হজরত ওমর রা :  ব্যপারটি বুঝতে পেরে কাজীর হাত থেকে চাবুক ছিনিয়ে নিলেন তারপর গুনে গুনে একশ পর্যন্ত চাবুক চালালেন গায়ের সমস্ত শক্তি দিয়ে ।  চাবুক মারা শেষ হলে ছেলে মৃত্যুবরন করল ।  যতই হোক বাপ উনি ।  সহ্য হোলনা তার নিজের ছেলেকে কোলে তুলে নিয়ে কান্নায় ভেংগে পড়লেন । সদিচ্ছা থাকলে শত বাধা সত্তেও যেকোন অপরাধের বিচার করা সম্ভব ।  যুদ্ধাপরাধীদের বিচার চেয়ে গত ৩৭ বছর ধরে আমাদের দেশে আন্দোলন চলে আসছে ,  চলছে মিটিং মিছিল ,  টক শো আর বিভিন্ন ধরনের লেখালেখি ।  এতে সবার সদেচ্ছার যে অভাব নেই তা বলাই বাহুল্য ।  তারপর সংশয় থেকেই যায় যুদ্ধাপরাধীদের বিচারের দাবীটি আমাদেরকে না শুনতে হয় আরো বহু বছর । 

