ব্যান মানে তোমার সাথে আড়ি  ? 



                        এক বাচ্চার সাথে যখন আরেক বাচ্চার মনের মিল ঘটে না তখন তারা আড়ি দেয়  ( আংগুল আড়াআড়ি করে কাট্টিস মারে )  ।  আবার মনের মিল ঘটলে আড়ি তোলে নেয় । সাইনে যখন পরস্পর মন কষাকষি চলে তখন একজন আরেক জনরে ব্যান করে । অনেকটা বাচ্চাদের মত জানিয়ে দেয় তোমার সাথে আমার মতের মিল ঘটল না । অনেকে আবার অন্যান ব্লগারদেরও জানান দেয় যে আমায় ব্যান করা হইছে । নিজের আবেগ অনুভূতি প্রকাশ করতে গিয়ে অনেক জ্ঞানী লোকও বাচ্চাদের মত আচরন শুরু করে ।  অনেকেই এদের কাছ থেকে আরেকটু পরিপক্ক আচরন আশা করেন সংগত কারনেই ।  কিন্তু যেহেতু একটা ভার্চুয়াল জগত তাই কিছু সময়ের জন্য বাচ্চাদের মত আচরন করাটা বোধহয় দোষের কিছু নয় । নগর জীবনের ক্লান্তি ,  দেনাপাওনার হিসাবে গড়মিল ,  আদর্শিক টানাপোড়নে মানুষ যখন হাপিয়ে উঠে ,  তখনই হয়ত পরিত্রানের সুযোগ খোজে । অবশ্যই আমরা সাইনকে বেছে নিতে পারি এমন একটা ক্ষেত্র হিসাবে যেখানে আমাদের আবেগ অনুভূতিগুলোকে প্রকাশ করতে পারবে নিজস্ব ঢংগে । কিন্তু মাঝে মাঝে অন্যের আবেগ অনুভূতিগুলো পর্যুদস্তু করার অশালীনসব পন্হা বেছে নেয়া হয় ,  যাতে করে আমাদের হ্রদয়ে আরো বেশি রক্তক্ষরণ ঘটে ।  

