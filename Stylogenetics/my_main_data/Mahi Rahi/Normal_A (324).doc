একটি ছোট্ট পরিবার আর এক বখাটের কাহিনী । 



                        সিদ্ধান্তটি মাকে বাবা গতরাতেই জানিয়ে দিয়েছিলেন । সকালবেলা মার মুখে তা শুনে সাবেরা খুব কান্নাকাটি করল কিন্তু সাব্বির রাগে ফুসতে থাকল ।   শহরের যে পাড়াটিতে গত ১৮টি বছর চারজনের এই পরিবারটি কাটিয়েছে সেই পাড়াটি তাদেরকে ছাড়তে হচ্ছে কয়টি বখাটে ছেলের দৌড়াত্বে ।  অথচ ছেলেগুলোর পরিবার এই পাড়াটিতে আস্তানা গেড়েছে গত কয়বছর হয় ।  বখাটে ছেলেগুলোর মধ্যে একটি ছেলে সাবেরাকে পছন্দ করতে শুরু করলে সমস্যার শুরু হয় তখন থেকেই ।  ছেলেটিকে শাসিয়ে কোন লাভ হয়নি বরন্চ সাব্বিরকে এদের হাতে হেনস্থা হতে হয় ,  আর ওর বাবা যখন ব্যপারটিতে অবহিত হন তখন এদের অসভ্যতা চরমে পৌচেছে ।  বিভিন্ন মাত্রায় অভিনব সব কায়দায় ওরা উত্যত্ত করতে থাকে পরিবারটিকে ,  বিশেষত পরিবারটির মেয়েটিকে ।  শেষমেষ সাবেরা স্কুলে যাওয়া ছেড়ে দেয় ।  ওদের নিরীহ গোছের বাবাটি এ অসহনীয় অবস্থা থেকে পরিত্রানের পাবার আশায় পাড়ার নেতৃস্থানীয় কয়জনের দারস্থ হলেও আশাহত হতে হয় তাকে ।  তাই গত কয়টা দিনে নিজের আর স্ত্রীর সাথে বোঝাপড়া করে পাড়া ত্যাগের সিদ্ধান্ত নেন ।  " মা কয়টা রাস্তার ছেলের জন্য আমরা আমাদের ঘর ছাড়তে যাব কেন ?  " ওদের মা স্বাচ্ছন্দ বোধ করেন না ব্যপারটি নিয়ে ছেলের সাথে কথা বলতে ।  ওদের বাবা মা দুজনেই এসেছেন বনেদি পরিবার থেকে ।  ঐতিহ্যগত পারিবারিক শিক্ষাদীক্ষা আর নিয়মকানুনের ছিটেফোটা এখনও রয়ে গেছে টানাটানির এই সংসারে ।  একই কারনে বাবার সামনে দাড়িয়ে তার বিরুদ্ধে কিছু বলার সুযোগটি ও নেই সাব্বিরের । খুব অসহায় বোধ করে সাব্বির তার কেবলই মনে হতে কোনভাবে যদি ছেলেগুলো চরম শিক্ষা দেওয়া যেত ।  এরজন্য নিজের জীবনের ঝুকি নিতেও প্রস্তুত সে  ।  পারিপার্শিক অবস্থার বাস্তবতায় যুক্তি বিবেচনার কাজ করতে থাকলে দুপুরদিকে একসময় রাগ থিতিয়ে আসে ওর । সাবেরা আর সাব্বির দুজনেই মানসিকভাবে প্রস্তুত হয় ছোটকালের থেকে চেনা খুব আপন এই পাড়াটিকে ছেড়ে দেয়ার জন্য । নতুন জায়গায় এসেই কিছু নিয়ম নির্ধারন করে দেন ওদের বাবা ওদের জন্য ,  বিশেষ করে সাবেরার জন্য ।  শুধু ঘরের বাইরে নয় ,  বারান্দায়ও যাওয়া যাবেনা ওর আর স্কুলে যেতে হবে বোরখা পরে ।  বিকেলবেলায় জানালার পর্দার ফাক দিয়ে আকাশের দিকে তাকিয়ে থাকে সাবেরা ,  মাঝে মাঝে খুব মন খারাপ করে ওর ।  নিজেকে আশা যোগায় ,  সব ঠিক হয়ে যাবে একসময় ,  শৈশবের দিনগুলোর মত সে ঘুরে বেড়াবে পাড়ার অলিতে গলিতে ।  যদিও সাবেরা জেনে গেছে যতই দিন যাবে পরাধীনতার শেকল আষ্টেপৃষ্ঠে চেপে ধরতে থাকবে ওকে ।  একসময় মাটিচাপা দিতে হবে বড় হয়ে পুরোপুরি স্বাধীন হওয়ার মিথ্যে স্বপ্নটিকে ।  তারপরও নির্ঝন্ঝাট জীবন যাপনে মধ্যে হাফ ছেড়ে বাচে ছোট্ট এই পরিবারটি ।  কিন্তু বড় অঘটনটি ঘটে তখনি ।  একদিন বিকেল বেলায় সাব্বির যখন তার কম্পিউটার নিয়ে ব্যস্ত আর মা ব্যস্ত বিকেল বেলার মজার একটা খাবার তৈরিতে ,  তখনই সাবেরার আর্তচিতকারে দুজনেই ছুটে আসে ।  সাবেরা তখনও বিস্ফোরিত চোখে পর্দার ফাক দিয়ে বাইরের ভয়ংকর কিছু একটার দিকে তাকিয়ে আছে ।  সাব্বির পর্দার ফাক দিয়ে বাইরে তাকিয়ে দেখে উল্টোদিকের একটি ফ্লাটের বারান্দায় চোখে সানগ্লাস লাগিয়ে দাড়িয়ে আছে একটি ছেলে ।  ভাল করে তাকাতেই চিনতে পারে ছেলেটিকে ,  সেই বখাটে ছেলেটি যার জন্য তাদেরকে তাদের দীর্ঘ সময়ের বাসস্থানটিকে ছাড়তে হয়েছে ।   মনে হচ্ছিল ছেলেটি যেন ওদের ফ্লাটের দিকেই তাকিয়ে আছে ।  মা তড়িঘড়ি করে পর্দা ভালমত টেনে দেন ,  আর দুভাইবোনকে ধমক দিয়ে নিয়ে বসান ভেতরের দিকের একটি কামড়ায় ।  সাবেরা তখনও ভয়ে কাপছে " মা বল এখন আমার কোথায় পালাব ?  " রাগে ফুসতে ফুসতে একসময় চেচিয়ে উঠে সাব্বির ।  " চেচামেচি না করে দরজা ঠিকভাবে লাগানো আছে কিনা একবার দেখে আয় " মার কথা শুনে চমকে তাকায় সাব্বির মায়ের মুখের দিকে ,  বুক মোচড় দিয়ে উঠে ।  মা ভয় পাননি ত ,  মাকে  এর আগে কখনো এমন বিচলিত হতে দেখেনি সাব্বির । সন্ধার দিকে ওদের বাবা যখন অফিস থেকে ফিরলেন ,  তখনও কামড়াটি থেকে কেউ নড়েনি ,  সাব্বির উঠে গিয়ে দরজা খুলে দিল ।  শুনে বাবা কিছুই বললেন না ,  গম্ভীর হলেন শুধু । পরের দিন অফিসে গেলেন না ওদের বাবা ,  শুয়ে বসে কাটালেন দুপুর অব্দি ।  মা বেশিরভাগ সময় কাটাচ্ছেন রান্না ঘরে ।  সাবেরা মাথা নিচু করে বসে আছে ড্রয়িংরুমে পেতে রাখা সোফার এককোনায় ,  ভাবখানা সকল অপরাধের অপরাধী যেন সে নিজেই ।  প্রত্যেকটা জানালা লাগানো ,  পর্দাগুলানও টেনেটুনে দেওয়া হয়েছে ঠিকমত ।  বাসায় এক অসহনীয় পরিবেশ । পাথর এই সময় কাটানোর জন্য একসময় সাব্বির পুরানো সব খবরের কাগজ জড়ো করল । এবং সেটিই সুত্রপাত ঘটিয়েছিল ছোট্ট এই পরিবারটির জীবনে চমতকার একটি নাটকীয় অধ্যায়ের । এর কিছুটা সময় পর দৃশ্যপট একেবারে পাল্টে গেল ।  হঠাত করেই ,  সাব্বির উঠে গিয়ে নাটকীয় ভংগিতে জানালা খুলে পর্দাগুলান সরিয়ে দিল ।  দৌড়ে মার কাছে গিয়ে আব্দার জানাল আজকের দুপুরবেলার মেন্যুতে তার পছন্দের একটি খাবার যেন থাকে ।  তারপর নিজে আরাম করে গিয়ে বসল বারান্দায় পেতে রাখা একটি দোলনা চেয়ারে ।  খুব কম সময়ে ঘরের দম বন্ধ করা পরিবেশটা হালকা হতে থাকল ।  তা যেন স্পর্ষ করল ছোট্ট পরিবারের সবাইক ।  বাবা সাব্বিরের পাশে এসে দাড়ান ।  মা মেয়ে একটু দুর থেকে দাড়িয়ে দেখে বাপ ছেলে কি যেন বলাবলি করছে ।  ওদের বাবা হঠাত করেই আগের মত স্বাভাবিক আচরনে ফিরে এসেছে বলে মনে হ্য় ।  কেননা একটু আগেই ওদের বাবা সাব্বির কাছে থেকে জেনে গেছেন পাড়ার ঐ বদ ছেলেটি এখন কোন এক খুনোখুনির মামলার পলাতক আসামী ।  খবরের পাতা উল্টাতে উল্টাতে খবরটি নজরে আসে সাব্বিরের ।  ছেলেটি এখন পুলিশের কাছ থেকে পালিয়ে বেড়াচ্ছে । মা মেয়ে একটু দুর থেকে দাড়িয়ে দেখে বাপ ছেলে কি যেন বলাবলি করছে ।  ছেলেটি এখন পুলিশের কাছ থেকে পালিয়ে বেড়াচ্ছে ।  কাকতালীয়ভাবেই ঠাই নিয়েছে উল্টো দিকের ফ্লাটে । সাব্বির তাকায় উল্টো দিকের ফ্লাটে ওর ঠোটের কোনে হাসি ঝলক দিয়ে উঠে ,  ওখানে লুকিয়ে থাকা যে ভয়ংকর ছেলেটি তাদের এই ছোট্ট পরিবারটিতে এতদিন অশান্তি আর দু : খ বয়ে নিয়ে এসেছিল সে এখন খাচায় আটকে পড়া ইদুরের মত ।  সাব্বির জানে ছেলেটি এখন দুর্বল এবং বড়ই অসহায় ,  কেননা আইন ,  সমাজ আর আশেপাশের মানুষগুলো এখন অবস্থান নিয়েছে তার বিরুদ্ধে ।  ( ২য় বার পোষ্ট করা হল ,  বিরক্তির কারন হলে ক্ষমাপ্রার্থী ) 
                    
