সিডরে ক্ষতিগ্রস্থ জনপদ আবার স্বাভাবিক জীবন যাপনে ফিরে আসুক



                        আজকে পেপারে পড়লাম তুরস্কের একজন গরীব বুড়ো মহিলা টিভিতে সিডরের ধংসযগ্ঘ আর মানুষের অবর্ননীয় কষ্ট দেখে খুবই ব্যথিত হন। ক্ষতিগ্রস্ত অসহায় মানুষগুলোর দু:খ লাঘবের সামান্যতম প্রয়াস হিসাবে তার সন্চয়ে যে কয়টি সোনার বালা ছিল তা নিয়ে হাজির হন বাংলাদেশ হাইকমিশনে। এই বুড়ো ভদ্রমহিলার হৃদয়ের উষ্ণতায় কিছুটা হলেও আমার হৃদয়কে ছুয়ে দিয়েছে। নিজের বিবেককে প্রশ্ন করেছি অনেক দুরের একটি দেশের দরিদ্র একজন মানুষ যদি তার শেষ সম্বলটি দু:স্থ এবং অসহায় মানুষের জন্য ব্যয় করতে কার্পন্য করেননি সেখানে নিজ দেশের মানুষের জন্য করার কি কিছুই নেই আমাদের। শুনে আমি খুবই মুগ্ধ হয়েছিলাম যে সিডরের ক্ষতিগ্রস্ত অসহায় মানুষগুলোর জন্য টাকা সংগ্রহের উদ্দেশ্যে জিয়া হলের ছাত্ররা একবেলা উপোষ থেকেছে। এমনি করে অনেকেই তাদের অত্যন্ত বাড়তি খরচটুকু ব্যয় করতে পারেন এই মহত উদ্দেশ্যে।এর জন্য তুরস্কের সেই  গরীব বুড়ো মহিলার মত শেষ সম্বলটুকু বিলিয়ে দেয়ার প্রয়োজন নেই। আজ সকালেই বরগুনার এক লোকের মুখে শুনলাম, সামনে তাদের জন্য সত্যিকার অর্থেই দু:সময় অপেক্ষা করছে। নতুন ফসল উঠতে অনেকগুলা মাস লাগবে। কৃষি ক্ষেতে লবনপানি জমে আছে। তাই তাদের প্রয়োজন পড়বে দীর্ঘকালীন সাহায্য। এছাড়া শীতের প্রকোপও বাড়তে শুরু করেছে। বাড়তি পুড়ানো কাপড় চোপড়ও অনেককে অবর্ননীয় কষ্ট থেকে বাচিয়ে দিতে পারে। কোন ধর্মীয় বাধা নিষেধ না থাকলে এবং ফরজ পালন হয়ে গেলে যাকাত কিংবা কোরবানীর টাকাটা এক্ষেত্রে ব্যবহার করা যেতে পারে। খুব দ্রুত জীবিকা নির্বাহের ব্যবস্থা না করলে সিডরে দুর্গতদের একটি বড় অংশ ঢাকা অভিমুখী হওয়াটা অস্বাভাবিক কিছু নয়। এতে ঢাকার উপর চাপ বৃদ্ধি ছাড়াও সামাজিক সমস্যাও দেখা দিতে পারে। এই দুর্যোগে কয়েক হাজার শিশু তাদের বাবা মাকে হারিয়ে এতিম হয়েছে এদেরকে পুনর্বাসনের কাজটি আরো দুরুহ। শিশু ট্রাফিকিংয়ের ঝুকিটা থেকেই যায়।তাই সার্বিক অবস্থা বিবেচনায় রেখে আমাদের সকলকেই কোন না কোনভাবে নিজের দেশের মানুষের পাশে দাড়াতে পারি তারা যেন দ্রুত স্বাভাবিক জীবনযাপনে ফিরে যেতে পারে। যাহোক কেউ যেন এগুলোকে উপদেশবানী বলে মনে না করেন, উপদেশ দেওয়ার মত দৃষ্টতা আমার নেই। আমি শুধু অসহায় মানুষগুলোর প্রতি একজন মানুষ হিসাবে আমার অনুভুতি আর কর্তব্যের কথা বলতে চেয়েছি, যদিও জানিনা বাস্তবিকে আমি  কতটুকু উদ্যমী হতে পারব আমার কর্তব্য পালনে।      আপাতত: কিছু সহানুভুতিশীল অতি উদ্যমী মানুষের দু:স্থ অসহায় মানুষগুলোর পাশে দাড়ানোর বিভিন্ন প্রচেষ্টায় আমি আশান্বিত হচ্ছি দু:স্থ মানুষগুলোর মুখে হয়ত আবার হাসি ফুটবে। জানিনা সক্রিয় না হয়ে এধরনের স্বপ্ন দেখাটা পাপ কিনা।
                    
