একটি বিরহের প্রেম কাহিনী



                        এটি একটি মহান প্রেমের কাহিনী ।  তবে লাইলী মজনু ,  শিরি ফরহাদ আর রোমিও জুলিয়েটের মত এটিরও সমাপ্তি বিয়োগে ।  করুন পরিনতির এই কাহিনীতে যদিও কোন খলনায়কের আবির্ভাব ঘটেনা ,  গল্পের চরিত্রের নিয়তিটাই খল চরিত্রের ভূমিকা নেয় ।  
গল্পের মজনুর নাম রাসেল আর লাইলীর নাম হ্যাপি । 
তাদের ১০ বছরের প্রেমের কোনরূপ মুল্যায়ন না ঘটিয়েই হ্যাপির বাবা মেয়ের বিয়ে দেন পাশের গ্রামের সহজ সরল ছেলে সফিকের সাথে ।  এক্ষেত্রে হয়তবা হ্যাপির বাবাই হতে পারেন সেই খল চরিত্রের মানুষটি ।  বিচারের ভারটি পাঠকের উপর দিয়ে আপাতত :  আমরা চলে যাই গল্পের পরের অংশটিতে ।  এর বছর খানেক আগেই ভাগ্যোনয়ের পাশাপাশি প্রেমের রাজকন্যা জয়ের মানসে রাসেল পাড়ি জমায় বিদেশে ।  বুক বাধে আশায় ,  পয়সাকড়ি জোগাড় করে দেশে ফিরলে এবার আর বেকার আর লাফাংগা আখ্যায় তাকে আর প্রেয়সির দুয়ার থেকে ফিরিয়ে দেয়া হবে না ।  এরিমধ্যে অঘটন ঘটিয়ে ফেলেন হ্যাপির বাবা ।  সফিককে তার খুব পছন্দ হয় ।  পড়াশুনা শেষে অক্লান্ত চেষ্টায় ছোটাখাট চাকুরী জুটিয়ে নিয়ে বৃদ্ধ বাবা মা সহ তিনজনের সংসারের হাল ধরেছে ছেলেটি ।  খুব ছোট একটা বৃত্তে সফিকের জীবনটা ঘুরে ফিরে বিধায় ছিমছাম একটা সংসার । 
কিন্তু হ্যাপি তার পুরোনো প্রেম কিংবা প্রেমিক কোনটাকেই ভুলতে পারেনা ।  এখনো স্বপ্ন দেখে মিলনের ।  পরষ্পর যোগাযোগ রাখে ,  লুকিয়ে চুরিয়ে ।  নতুন সংসারের কোন কিছুতেই তার মন ভোলেনা ।  আর ভুলবেই বা কেমনে ,  কেননা ত্যাগে আর বিপর্যয়ে রচিত হতে যাচ্ছে আর একটি মহান প্রেমের কাহিনী ।  
অবশেষে সবকিছুর অবসান ঘটিয়ে প্রেমিকযুগল উদ্যাগ নেয়ে মিলনের ।  দেশের পথে রওয়ানা দেয় রাসেল ।  হ্যাপি সবকিছু গুছিয়ে নেয় ,  প্রেমিকের হাত ধরে পালিয়ে যাবার পরিকল্পনাটাকে চুড়ান্ত রূপ দেয়ার আশায় ।  তর সয়না তাদের কারোরই ।  তাই দেশে ফেরার পরের দিনটিতেই পালিয়ে দুরে কোথাও প্রেমের সৌধ গড়ার পরিকল্পনা নেয় ওরা ।  সৌধটি যদিও গড়ে উঠবে সফিকের সংসারের সমাধিটির উপর ।  
কিন্তু প্রেমে যদি বাধাই না থাকে তবে সেটি আর প্রেমের কাহিনী হয় কিভাবে ।  তাই সেই একই দিনে রাতের ট্রেনে সফিক তার স্ত্রীকে জানায় গায়ে ফেরার কথা । পরিকল্পনাটি ভেস্তে না গেলেও বিলম্বিত হওয়ার আশংকা দেখা দেয় ।  প্রেমিকের মিলনে অধীর হয়ে থাকা হ্যাপীর মন কিছুতেই এই বিলম্বকে মেনে নিতে চায়না ।  হায় মানুষের মন !  বহু বছরের বিচ্ছেদ মেনে নিতে চাইলেও আর মাত্র কয়টা দিনের বিচ্ছেদ মেনে নিতে চায়না হ্যাপির মন ।  অপ্রতিরোধ্য হয়ে উঠে প্রেমের তরী ,  অধৈর্য হয়ে উঠে এর যাত্রীরা ।  সময় অসময় ,  দিন রাত্রি ,   আপদ বিপদ  কোন কিছুই বাধ মানেনা ,  যুক্তির তর্কের তোয়াক্কা করেনা ,  বিবেক বুদ্ধিও লোপ পায় ।  তাই কঠিন সিদ্ধান্ত নেয়ার জন্য মনকে পাষান করে হ্যাপি ।  সফিকের প্রতি কিছুটা মায়াও হয় ,  লোকটা স্বামী হিসাবে মন্দ না ।  কিন্তু এটি একটি প্রেমের গল্প স্বামীর গল্প নয় ।  
এদিকে গল্পের নায়কের যাত্রাটি আকাশপথে নির্বিঘ্নে কাটলেও রেলপথের যাত্রাটি বিঘ্নিত হওয়ার উপক্রম ঘটে ।  রেলষ্টেশনে পৌছে যখন রাসেল ততক্ষনে টিকেট ফুরিয়ে গেছে ।  তার হা হুতাশ বেড়ে যায় যখন সে আবিস্কার করে  লাইনের ঠিক আগের জনের হাতে শেষ টিকেটটি ঠাই পায় । 
প্রেমিকের মুখদর্শনে অস্থির রাসেলের মাথা মগজ কোনটাই কিংবা কোন একটা কাজ করেনা ।  বেশি দাম দিয়ে টিকেট কেনার আগ্রহ প্রকাশ করে লোকটির কাছে । 
এতে করে লোকটি অসম্মানিত বোধ করে কিনা বুঝা না গেলেও অসন্তুষ্টির ছাপ পড়ে চোখেমুখে ।  নিজের ভুল বুঝতে পেরে বাড়ি ফেরার নিজের আকুতিটিকে লোকটির কাছে ব্যক্ত করার প্রয়াস চালায় রাসেল । 
সদয় হন ভদ্রলোক ।  তাদের মধ্যে সদ্ভাবও জন্মায় যখন আলাপচারিতায় জানা যায় যে কাকতালীয়ভাবে তারা পাশাপাশি গায়ের বাসিন্দা ।  ভদ্রলোকটি আবার বিয়ে করেছেন রাসেলদের গ্রামে ।  তাই তাদের সম্পর্কটি শালা দুলাভাইয়ের সম্পর্ক পর্যন্ত গড়িয়ে পরষ্পর আরো ঘনিষ্ট হয় ।  একসময় ভদ্রলোক স্বেচ্ছায় টিকেটটি রাসেলের জন্য উতসর্গ করেন ।  বুড়ো বাবার জন্য কেনা ঔষধের প্যাকেটি ধরিয়ে দেন বাড়িতে পৌছে দেয়ার জন্য সাথে ছোট্ট একটি চিরকুট । 
ট্রেন যখন ষ্টেশন ছেড়ে এগুয় ঠিক তখন আমাদের নায়কটি হাপ ছেড়ে বাচেন ।  ভদ্রলোকের কথা স্বরণে আসতেই তার কেন জানি হয় নামটি আগেও কোথায় কারো কাছ থেকে শুনেছে সে ।  স্থির হয়ে বসে থাকা হঠাত উত্তজিত হয়ে নড়েচড়ে বসে ।  চমকে উঠে এই ভেবে যে নামটি হয়ত তার প্রিয়ার কাছ থেকেই শুনা ।  হাত চালিয়ে পকেটে থেকে বের করে আনে চিরকুটটা ।  সম্বোধনের নামটি চোখে পড়তেই সব পরিষ্কার হয়ে যায় তার কাছে ।  এই হতভাগা লোকটির তার প্রিয়তমা হ্যাপির হতভাগা স্বামী ।  আমাদের  নায়কের মাঝে পুলকের সৃষ্টি হয় এই ভেবে যে গায়ে ফেরার পর তার প্রথম সাক্ষাতটি ঘটবে তার প্রিয়তমার সাথেই ।  তার মনে হয় নিয়ত এবার তাদের পাশে এসে দাড়িয়েছে তাদের মিলনকে ত্বরান্বিত করার জন্য ।  সে ভেবে আমোদিত হয় যে আর কয়টি ঘন্টা পরই তার প্রিয়া দুয়ার খুলেই আবিস্কার করবে যে মনের মানুষটি ঠিক সামনে দাড়িয়ে আছে ।  
 বিরহটাকে দীর্ঘায়িত করতে মাঝপথে ট্রেন কিছুসময় লেট করে গন্তব্যে যখন পৌছে তখন রাত একটা ।  ট্রেন থেকে নেমে আমাদের নায়ক তার জন্য অপেক্ষমান জনৈকের কাছে মালপত্র গুছিয়ে দিয়ে রওয়ানা দেয় প্রেমিকের বাড়ীর উদ্দ্যেশে । 
রিক্সা একজায়গায় গিয়ে থেমে পরে ।  বাকীটা হেটে পেরুতে হয় ।  ছেলেবেলায়  আশপাশের পথঘাট ঘুরে বেরিয়েই বড় হয়েছে আমাদের নায়ক ,  তাই পথ চিনতে ভুল হয় না তার । 
মিলনের ক্ষেত্র তৈরি করতে চমতকার দৃশ্যপটের অবতারনা করে নিসর্গ ।  পুর্নিমার চাদ আলোতে ভাসিয়ে দিয়েছে সবকিছু ,  সাথে গা জুড়ানো মৃদু বাতাস ।  এসবকিছু ছাপিয়ে আমাদের নায়কের মানসে কেবল প্রিয়তমা হ্যাপির চাদমুখখানিই কেবল জ্বলজ্বল করতে থাকে ।  
একজায়গায় গাছগুলো গায়ে গায়ে লাগোয়া অবস্থায় আরো কাছে সরে আসে ।  এখানটায় চাদের আলোও ঠিকমত পৌছায় না ।  গা শির শির করে রাসেলের ।  অনেকদিন গায়ে রাতের আধারে হাটা হয় না বলেই হয়ত ।  আর একটু পেরুলেই প্রিয়তমার বাড়িতে পৌছে যাবে সে ।  ঔষধগুলো আর চিরকুটটা ফেলে ছিড়ে ফেলে দেয় পাশের একটি ডোবায় । 
ঠিক ঐ মুহুর্তেই দৃশ্যপটে আগমন ঘটে চার পাচটি লোকের ।  সবার মুখ কালো কাপড়ে ঢাকা ।  কিছু বোঝা বা বলার আগেই কয়টি লাঠির আঘাতে মাটিতে লুটিয়ে পরে আমাদের নায়ক ।  আর্তস্বরে কোন প্রকারে আকুতি জানায় পরিত্রানের ।  প্রিয়তমার চাদ মুখখানির পরিবর্তে চোখেমুখে ভেসে উঠে বিভীশিকার মৃত্যু ।  
এরিমধ্যে একজন ফিসফিসিয়ে বলতে শুনে ,  ওর বৌ ত ওরে মাইরা ফেলাইতে কয় নাই ,  কইছি শুধু এমুন মাইর দিতে যাতে মাসখানেক হাসপাতাল থাকতে হয় ।   
আমাদের নায়ক এবার আকুলভাবে শেষ শক্তিটুকু  খরচ করে বলার চেষ্টা করে যে সে কারো স্বামী নয় ,  একজন প্রেমিক মাত্র । 
এমনি সময়ে মাথায় লাঠির আঘাতে জ্ঞান হারাতে বসে আমাদের নায়ক ।  জ্ঞান হারাবার আগে তার কাছে সবকিছু ষ্পস্ট হয়ে যায় ।  তার প্রিয়তমা হ্যাপি স্বামী সফিককে মারতে গিয়ে মারতে বসেছে প্রানপ্রিয় প্রেমিকাকে ।  প্রেমের পথের কাটাটি সরাতে গিয়ে কাটা পড়তে বসেছে প্রেমের নায়কটি । 
আর এভাবেই রচিত হয়েছে আরো একটি বিরহের প্রেমকাহিনী । 
                            
                    