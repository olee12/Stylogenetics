অমানবিক সব দৃশ্য দেখে কি আমরা বিব্রতবোধ করি ? 



                        ছোটকালে জুলিয়া নামে একটি ছবি দেখেছিলাম ,  যার শেষ দৃশ্যটি মনে দাগ কেটে আছে এখনো । গোধুলী বেলায় সাগরের পার থেকে কিছুদুর এগিয়ে থাকা পাটাতনে বাধা ছোট্ট একটি নৌকায় মাথায় হ্যাট পরা কেউ একজন ছিপ হাতে নিশ্চল বসে আছে আর নিবিষ্ট দৃষ্টিতে তাকিয়ে আছে পানির দিকে ।  পেছন থেকে তোলা দৃশ্যটির মানুষটিকে সাগর আর সাঝের বিশাল আকাশের পটভুমিতে খুব নি : সংগ আর দুখী মনে হচ্ছিল ।  যাহোক কিছুদিন আগে জানতে পারলাম ছবিটি একটি সত্যিকারের কাহিনীর উপর ভিত্তি করেই বানানো হয়েছিল ।  আমেরিকার একজন দয়ালু ধনবান মহিলাকে ছবিটির একটি মুখ্য চরিত্রে চিত্রায়িত করেছিল ।  বাস্তবতায় যদিও দয়ালু মহিলাটি ধনবান ছিলেন তবুও আশেপাশের দরিদ্র মানুষের দু : খ কষ্টে খুবই বিচলিত বোধ করতেন ।  তার ভাষায় ,  আমি ব্যপারটিতে খুব আনকমফরটেবল বোধ করতাম যে আমার প্রচুর ধন সম্পদ আছে অথচ আমার আশেপাশের লোক অনাহারে দিনানিপাত করছে ।  শেষপর্যন্ত এই আনকমফরটেবল অবস্থা থেকে পরিত্রানের জন্য তিনি তার সব ধন সম্পদ গরিবদের মাঝে বিলিয়ে দেন ।  মানুষের বিদ্যা ,  বিবেক , বুদ্ধিই মানুষের মধ্য সচেতনতা নিয়ে আসে আর মানুষের মধ্যে জন্ম নেয় করনীয় কর্তব্যবোধের ।  নৈতিকতা ,  সততা ,  মুল্যবোধের অবিরাম চর্চাতে আবার পারিপার্শিক বিরাজমান পরিস্থিতিতে মানুষের মানবিক আচরনগুলো বিবেচকের মত হয় ।  সমাজে জুলিয়ার সেই দয়ালু ,  সহানুভুতিশীল মহিলাটির মত অসংখ্য বিবেচক মানুষের উপস্তিথিই সমাজে ভারসাম্য নিয়ে আসে ,  সমাজ হয়ে উঠে অধিকতর সহজ সুন্দর ।  প্রায় প্রতিবছর ঘুর্নিঝড় , জলোচ্ছাস আর বন্যার মত প্রাকৃতিক দুর্যোগের বলি হয়  সমাজের নিচু শ্রেনীর শতশত গরীব মানুষ ।  এটা এখন অনেকটা গা সহা হয়ে গেছে যে প্রাকৃতিক কিংবা মানুষ সৃষ্ট যে কোন দুর্যোগের বলি কিছু মানুষকে হতে হয়েই ।  কিন্তু চিন্তার বিষয় এই বলির পাঠাটিকে হতে হয় সমাজের বন্চিত শ্রেনীর মানুষকে ।  আমরা যারা সমাজের সুবিধাভোগী অংশ তাদেরকে খুব একটা ভোগান্তি হয় না ।  সমাজের সুবিধাভোগী মানুষগুলোর আচরনগুলো বিবেচকের মত হলে যে কোন বিপর্যয় কাটিয়ে উঠা যেত সাচ্ছন্দের সাথে ।  প্রানহানি কিংবা সম্পদহানিও হত সহনশীল পর্যায়ের । মানুষের লাশগুলো বিকৃতভাবে ছড়িয়ে ছিটিয়ে আছে ,  মানুষ তার সব হারিয়ে বিলাপ করছে ,  কিংবা সামান্য আহারের জন্য মরিয়া হয়ে অনেকগুলো মানুষ কাকের মত হামলে পড়েছে ,  কাড়াকাড়ি করছে নিজেদের মধ্যে ।  সাচ্ছন্দের সাথেই আমরা এই দৃশ্যগুলো হজম করে ফেলি , আমাদের করার কিছুই থাকেনা এবং সেষ পর্যন্ত উই ডোন্ট ফিল আনকমফরটেবল । 

