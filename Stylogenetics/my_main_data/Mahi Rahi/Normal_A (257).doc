অসুখ



                        দুই ভাই দাড়িয়ে আছে ছাদের একেবারে কিনারা ঘেষে ।  রাতুলের চাইতে মৃদুল একহাত পেছনে ।  প্রথমে এসে দাড়িয়েছিল রাতুল ,  অলক্ষ্যে মৃদুল যে কখন পেছনে এসে দাড়িয়েছে ,  টের পায়নি সে ।  মাঝরাত ,  প্রায় সর্বর্ত্রই আধার জমাট বেধে আছে ,  সাথে নির্জনতাটা ব্যস্ত শহরটাকে সত্যিকার অর্থেই যেন ঘুম পাড়িয়ে রেখেছে ।  তোর অসুখটা খুব খারাপ নারে ,  সারিয়ে তোলাটা কঠিন হবে ।  কিছুক্ষন নিরব থেকে রাতুলকে শুধায় মৃদুল ।  হু ,  আস্তে করে উত্তর দেয় রাতুল । তুই ত বাবার বড় ছেলে ,  তাই তোর জন্য বাবা সব কিছু বিলিয়ে দিতে কার্পন্য করবেন না ।  মৃদুলের কন্ঠে কিছুটা ঈর্ষার রেশ পাওয়া যায় ।  যে বাড়ীটির ছাদের উপর দাড়িয়ে দুভাই কথা বলছিল ,  তা তাদের বাবার ২০ বছরের পরিশ্রমের ফসল ।  বাড়িটি গড়তে গিয়ে এখনো দেনায় আছেন তাদের বাবা ।  চারজন সদস্যের পরিবারটি যখন সুখ আর সচ্ছলতার দিনগুলোতে তাদের যাত্রাটি শুরু করতে যাচ্ছিল তখনই ভয়ানক এক দু : সংবাদে সবকিছু স্থবির হয়ে পড়ে । রাতুলের মাথার টিউমারটি ডাক্তার ক্যানসার বলে সনাক্ত করেন ।  ভেংগে পড়ে পরিবারটি ।  মৃদুল এর কিছুটা ব্যতিক্রম ছিল ।  ডানপিঠে ছোটভাইটির বাউন্ডুলে জীবনযাপনে খুব একটা টান পরে না ।  উল্টো বড়ভাইয়ের অসুখটি তার কাছে উটকো ঝামেলা বলে মনে হয় ।  অন্যদিকে রাতুল ধীরে ধীরে অস্বাভাবিক রকমের শান্তু হয়ে পরে ।  অধিক শোকে পাথরের মত অবস্থা হয় তার ।  মৃত্যু তাকে জীবন থেকে গুটিয়ে নেয়ার আগেই সে নিজেকেই জীবন থেকে ধীরে ধীরে গুটিয়ে নিতে শুরু করে মনে হয় ।  খুব একটা টান পড়ে না ।  কিন্তু আজ রাত্রিরে ঘুমুতে যাবার আগে গা ঝাড়া দিয়ে হঠাত করেই সরব হয়ে উঠে রাতুল । মা বাবার সাথে মন খুলে কথা বলে সে ।  তাকে নিয়ে বাবা মার মনের কোলে জমাট বাধতে থাকা কালো মেঘ কিছুটা সময়ের জন্য দুর হয়ে তাদের মনের আকাশ রোদ ঝলমলে হয়ে উঠে । একটি আলাদা রুমে দুভাইয়ের বিছানা দুটি পাশাপাশি পাতা ।  ঘুমুতে এসেও মৃদুলের সাথে কথায় মেতে উঠে রাতুল ।  দুভাইয়ের মধ্যে ঘটে যাওয়া পুরোনো দিনের সুখময় সৃতিগুলোকে টেনে এনে আবেগি হয়ে উঠে রাতুল ।  কিন্তু সে আবেগ খুব একটা ষ্পর্ষ করেনা মৃদুলকে ।  অসুস্থ বড় ভাইয়ের সংগীন অবস্থাতে তাকে খুব একটা উদ্বিগ্ন মনে হয় না । গভীর রাতে দরজা খোলার শব্দে ঘুম ভাংগে মৃদুলের ,  জেগে দেখে রাতুলের বিছানাটা খালি ।  তারপর ছাদে আসা ।  আমি হঠাত করে মরে গেলেই তোরা সব ঝামেলা থেকে বেচে যেতি নারে ? রাতুলের প্রশ্নে কোন উত্তর দেয়না মৃদুল । এবার দেয়াল বিহীন ছাদের একেবারে কিনারায় পা রাখে রাতুল ।  ঝুকে তাকায় নিচের দিকে । মৃদুলও রাতুলের আরো একটু কাছে সরে আসে ।  বাস্তবিকেই মৃদুলের দুরন্তপনার জন্য বাবা মার রাতুলের প্রতি পক্ষপাতিত্বটা মাঝে মাঝে ষ্পষ্ট হয়ে উঠে ।  তাই মৃদুল রাতুলের প্রতি মাঝে মাঝে ঈর্ষান্বিত হয়ে উঠে ।  কিন্তু ঈর্ষাটা কখনো বিদ্বেষের রূপ নেয় কিনা বোঝা যায়না ।  বাবামার বাড়তি শ্নেহ আর ভালবাসা আদায় করে নিতে রাতুলের অসুখ আর তার অসহায় অবস্থাটি তাকে আরো বেশি সাহায্য করে ।  এটিই হয়ত মৃদুলকে আরো বেশি বিরক্ত করে তোলে । সত্যিই একসময় হঠাৎ করেই আমি হারিয়ে যাবরে মৃদুল ।  কথাগুলো বলতে গিয়ে আবেগে গলা ধরে আসে রাতুলের । মৃদুলকে তা ষ্পর্ষ করে কিনা রাতের আধারে তা বোঝা যায়না । গতকাল মৃদুল মাবাবাকে বলতে শুনেছে খুব শিঘ্রীই বাড়ি বেচার জন্য ব্যবস্থা নেয়ার কথা ।  শুনেই মনটা খুব খারাপ করেছে মৃদুলের ।  মাথা  গুজার  আশ্রয়টি এভাবে হারিয়ে ফেলাটা তার মন সহজভাবে নিতে পারেনি । এভাবে তোদের কষ্ট বাড়াতে আর মন চাইছে নারে । বলতে বলতে রাতুল তাকায় নীচের দিকে ,  অন্ধকারে কিছুই চোখে পড়ে না ।  মৃদুলের এটি ভেবে আরো বিরক্তবোধ হয় যে এন্তার টাকা খরচ করার পরও অসুখটা যে সারানো যাবে তার কোন নিশ্চয়তা নেই । বাজে ঝামেলা ,  মনে মনে আউড়ায় সে ।  একসময় আলতো করে হাত রাখে ভাইয়ের পিঠের উপর ।  তারপর আস্তে আস্তে বলে ,  ঠিকই বলেছিস ,  তোর জন্য বাবা মার কষ্ট হচ্ছে অনেক । ঠিক ঐসময় দুভাই মনে মনে কি ভাবে ,  পরষ্পর কিছুই জানতে পারে ,  শুধুমাত্র কি এক অজানা আশংকা তাদের মনকে আচ্ছন্ন করে থাকে ।  এর দুদিন পর পরিচ্ছন্ন এক সকাল বেলায় ওদের মামা ঢুকেন ওদের বাড়িতে ।  নৌকায় করে ।  তাদের একতালা বাড়িটি একটি ঝিলের মাঝখানে দাড়িয়ে আছে ।  বর্ষায় বাড়িটি আশেপাশের এলাকা থেকে বিচ্ছিন্ন হয়ে পড়ে ।  ঝিলে তখন গলা অব্দি পানি থাকে ।  ওদের বাবা খুব শস্তা দামে জায়গাটি কিনেছেন ।  খুব আনন্দের একটি সংবাদ নিয়ে এসেছেন মামা ।  আরেকটি পরীক্ষায় এটি নিশ্চিত হওয়া গেছে যে রাতুলের মাথার টিওমারটি খারাপ কিছু নয় ।  ওটি নিয়ে দু : শ্চিন্তার আর কিছু নেই । রাতুল আর মৃদুল মিলের মামার সাথে ক্যারাম খেলছিল ।  হঠাত করেই রাতুল মৃদুলের দিকে তাকিয়ে শুধায় ,  তুই আমাকে নিয়ে কয়টাদিন খুব বিরক্ত হচ্ছিল কেন ? আমার কেন জানি মনে হয়েছিল ,  তোর অসুখ বিশুক কিছুই হয়নি ,  শুধু শুধুই তোরা সবাই অস্থির হচ্ছিলি ,  হাসতে হাসতে উত্তর দেয় মৃদুল । মৃদুলকে এখন আর বিরক্ত মনে হয়না ।  
                    
