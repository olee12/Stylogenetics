বৌয়ের কথায় কান দিতে নাই আবার বৌয়ের কানে কোন কথা দিতে নাই



                        এক ডাকাত একজন নিরীহ মানুষকে টাকার জন্য খুন করতে উদ্দ্যত হল ।  তখন মুষলধারে বৃষ্টি হচ্ছিল ।  খুন হতে যাওয়া ভদ্রলোক কোন এক কারনে হেসে উঠলেন ।  ডাকাত ত অবাক ।  সে প্রশ্ন করল ,  তুমি হাসলে কেন ? 
তখন লোকটি উত্তর দিল ,  আমি বৃষ্টির ফোটাকে দেখছিলাম পড়ে পড়ে ফেটে যেতে আর ভাবছিলাম এই বৃষ্টির ফোটাগুলি বলে দিবে যে তুমি আমাকে খুন করেছিল । 
এর অনেক বছর পরের ঘটনা ডাকাত তার বৌকে নিয়ে বসে অলস সময় কাটাচ্ছে ।  এমন সময় মুষলধারে বৃষ্টি শুরু হল ।  ডাকাত তখন হটাত কোন এক কারনে হেসে ফেলল ।  বৌ প্রশ্ন করল ,  তুমি হাসলা কেন ? 
তখন ডাকাত উত্তর দিল ,  অনেক দিন এক পাগল লোকরে খুন করেছিলাম ,  তখন সে বৃষ্টির ফোটা দেখে বলেছিল বৃষ্টির ফোটাগুলো নাকি আমার অপকর্মের কথা বলে দিবে ।  
লোকটা হয়ত মৃত্যু ভয়ে পাগলের প্রলাপ বকছিল । 
এর কিছুদিন পরের ঘটনা । 
পুলিশ এসে ডাকাতকে খুনের দায়ে ধরে নিয়ে গেল ।  পাড়ার লোকেরাই সব ফাস করে দিয়েছিল । 
প্রথমে ডাকাতের বৌ বলেছিল তার বোনকে ।  তার বোন বলেছিল তার এক খুব কাছের বান্ধবীকে ।  তার কাছের বান্ধবী বলেছিল তার স্বামীকে ।  আর এভাবেই ডাকাতের অপকর্মটি রাষ্ট্র হয়ে গিয়েছিল । 
                            
                    