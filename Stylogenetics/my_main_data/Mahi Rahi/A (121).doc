বেচে থাকা



                        মাসুম ক্রমাগতই অস্থিত হয়ে উঠল।
জ্যাম লেগে গেছে। নির্ঘাৎ দেরি হয়ে যাবে।
চাকুরীর জন্য গত দুবছর যাবৎ চেষ্টা চালিয়ে যাবার পর একটা ভাল প্রতিষ্ঠান রিটেন পরীক্ষায় টিকে গেছে। 
হাতের ঘড়ির দিকে তাকাল। ভাইভা পরীক্ষার আর মাত্র আধা ঘন্টা বাকী আছে।
এজায়গাটিতে জ্যাম লাগার কথা নয়।  মাসুমকে অবাক করে দিয়ে জ্যাম আরো আধাঘন্টা স্থায়ী হল। তার সিএনজি যখন তড়িঘড়ি করে এগুতে শুরু করল তখনই তার মোবাইলটি বেজে উঠল। 
প্রতিষ্ঠানটির এডমিনের ফোন। তাকে বাদ দেয়া হয়েছে। সময়ের ব্যপারে তারা নাকি খুবই সিরিয়াস। কোন অজুহাত শুনতে রাজী নয়।
 মাসুমের মাথাটা ভারী হয়ে এল। এমাসের মধ্যে চাকুরী না হলে তাকে ঢাকা ত্যাগ করে গ্রামের বাড়িতে ফেরতে হবে।
বাবা মা দুজনকেই হারিয়েছে এক বছর আগে। গ্রামের বাড়ীর বড় দু ভায়ের একজনের পোষ্য হয়ে থাকার কথা চিন্তাই করতেই কলজেটা ছোট হয়ে আসে তার। র
 সিএনজিকে থামতে বলল সে। 
 নেমেই দিকভ্রান্তের মত হাটতে শুরু করল সে।
একসময় নিজেকে আবিস্কার করল রেল লাইনের উপর। 
 ধীর পায়ে হাটা শুরু করল রেললাইন ধরে।
মাথাটা খালি হতে শুরু করল তার। হাটার গতি বাড়তে লাগল। রীতিমত দৌড়ে চলল সে। জীবনের প্রতিটি বাধন আলগা হয়ে গেছে তার। কোন আশা নেই। কোন দুষ্চিন্তা নেই আর। 
 কতক্ষন এভাবে দৌড়াল তার মনে নেই। একসময় দেখল ঢাকা ছাড়িয়ে এসেছে সে, মাথার উপর সূর্যটা হেলে পড়েছে পশ্চিমের দিকে। 
 পা আর চলে না। 
রেললাইনের পাশে একটা গাছ চোখে পড়তেই তার গোড়ায় পা ছড়িয়ে বসতে বসতে ক্লান্তি আর অবসাদে চোখ বুজে আসল তার। একসময় ঘুমিয়ে পড়ল। 
 চোখ খুলল একটি কন্ঠস্বরে, ভাইজানের কি শরীর খারাপ।
 না, বলেই লোকটাকে পাত্তা দিল না সে। 
 লোকটাও আগ্রহ দেখাল না আর। 
 ঐ জায়গাটাতেই বসে বসেই সূর্যাস্ত দেখল মাসুম।
 মনে পড়ে গেল অনেকদিনে আগের একটা ঘটনা। 
তখন বোধহয় ক্লাস ফাইভে পড়ে সে। বন্ধুদের সাথে চুরি করে সিনেমা দেখতে গিয়েছিল বলে বেধড়ক মার খেতে হয় বাবার হাতে।
 মার খাবার পর বাসা ছেড়ে বেরিয়েছিল কোথায় পালিয়ে যাবে বলে, অভিমানে। আর বাড়িত ফেরবে না। কিন্তু ক্ষিদে লাগতেই চোরের মত বাসায় ফিরে, মাকে বলেছিল খাবার দাও ক্ষিদে পেয়েছে।
 ফুপিয়ে কাদতে লাগল মাসুম।
 অভিমান করার মানসিকতাও নেই, অভিমানে সাড়া দেয়ার মতও কেউ নেই।
ফেরার মত কোন বাড়ি নেই, যেখানে ফিরে মা কিংবা মায়ের মত মমতাময়ী কাউকে বলবে খাবার দাও।
 চারিদিকে একসময় আধার করে আসল।
 রেললাইন ধরে আবার পা বাড়াল মাসুম।
 কিছুদুর এগোতেই রেললাইনের ওপর ব্রিজ চোখে পড়ল তার।
একশ মিটারের মত লম্বা ব্রিজটা। 
 পা বাড়াল ব্রীজের দিকে। তারপড় ঠায় দাড়িয়ে রইল ব্রিজের ওপর।
একসময় বসের পড়ল। বেশ কিছুক্ষন বসে থাকার পর কানে আসল তার সেই প্রতিক্ষিত ট্রেন ছুটে আসার শব্দটি।
 ক্রমশ ষ্পষ্ট থেকে ষ্পষ্টতর হয়ে উঠল ট্রেনের শব্দ। 
জীবনের শেষ কিছু সময়। মাথা ঝিম ঝিম করে উঠল তার। মনের পড়ল ছোটবেলার ছোট্ট খেলার মাঠটির কথা। মনে পড়ল তাদের ছোট্ট সংসারের কথা। মনে পড়ল বাবার ভাব গম্ভীর চেহারা, কিন্তু খুবই আপন। আর সবশেষে মনে পড়ল মায়ের মুখটি।
 ট্রেনের চেহারটা তখন ষ্পষ্ট হয়ে উঠেছে।
 ঠিক সময়টিতে বেজে উঠল তার মোবাইল ফোনটি।
 খুব পরিচিত ছাড়া কেউ তাকে কল করে না। 
কানের কাছে চাপতেই আকাশের কান্না ভেজা কন্ঠ শুনতে পেল মাসুম।
 "মাসুম আমার ভাইরে বাচা"
 "কি হয়েছে" চেচিয়ে শুধাল মাসুম।
"একসিডেন্ট করেছে, প্রচুর রক্তের দরকার।
ও পজিটিভ, একমাত্র তোর সাথেই মেলে।" কান্নার সূরের বলল আকাশ। 
 "ঠিক আছে আমি আসছি। বলেই ব্রিজের কাছের দিকটাতে দৌড়ায় মাসুম।
 ব্রিজ থেকে নামতে না নামতেই কলজে কাপিয়ে দিয়ে ট্রেন পাশ কাটায় তাকে। 
 রেললাইনে উঠে এবার উল্টো পথে হাটা ধরে সে। এবার ঢাকার দিকে।
 এখনো বেচে থাকার প্রয়োজন ফুরিয়ে যায়নি তার। 
           

                    