ইসলাম ধর্ম আর বাংগালী সংষ্কৃতি



                        আত্মপরিচয়ের প্রশ্নে ধর্ম বাংলাদেশীদের জীবনে সবচাইতে সবচাইতে শক্তিশালী একটি অংশ হিসাবে বিবেচিত হয়েছে ।  ২০০৩ সালের শেষের পরিচালিত এক জরীপে দেখা গেছে বাংলাদেশের একজন নাগরিক আত্মপরিচয়ের জন্য প্রথম পছন্দটি হিসাবে ধর্মকে বেছে নিয়েছে । আবার ২০০২ সালের পিও রিসার্চ সেন্টারের একটি রিপোর্টে দেখা গেছে যে ৮৮ %  বাংলাদেশের মানুষ মনে করে ধর্ম তাদের জীবনে খুবই গুরুত্বপূর্ন ভূমিকা পালন করছে ।   উপরের কথাগুলো গুগুলের রিলিজিয়ন ইন বাংলাদেশ থেকে নেয়া । আমাদের দেশের বুদ্ধিজীবিরা উপরোক্ত সত্যটি অনুধাবনে সবসমেয়ই উদাসীন থেকেছেন । কারো কারো ক্ষেত্রে ধর্মের প্রতি তাদের এই অবজ্ঞা কর্মজীবনে কিংবা ব্যক্তিজীবনে সুফল বয়ে আনলেও আনতে পারে ।  ষ্পষ্টভাবে বললে বুঝে কিংবা না বুঝে ধর্মের বিরুদ্ধাচারন করাতে বিশেষ একটি গোষ্টিকে হয়তভাবে সন্তুষ্ট করা গেছে । দুর্ভাগ্যজনকভাবে ধর্মব্যবসায়ীরা বাংগালীদের ধর্মপ্রীতিটাকে কাজে লাগিয়ে আখের গোছাতে যখন দারুনভাবে সফল তখন আক্রমনের লক্ষবস্তুতে পরিনত করা হচ্ছে স্বংয় ধর্মটাকে ।  যারফলে সহজ সরল বড় অংশের জনগনকে বিভ্রান্ত করাটা ধর্মব্যবসায়ীদের আরো সহজ কাজে পরিনত হয়েছে । ধর্মের ঘাড়ে সওয়ার হয়ে ধর্ম ব্যবসায়ীরা যেমন রসমালাই খাচ্ছেন ঠিক তেমনি প্রতিভাহীন বিশেষ গোষ্ঠীর এই বুদ্ধিজীবিরা বাংগালীত্ব আর বাংগালী সষ্কৃতির ঘাড়ে সওয়ার হয়ে পোলাও কোরমা  ( একদিন শুধু পান্তাভাত )  খেয়ে বেড়াচ্ছেন । ধর্ম আর সংষ্কৃতিকে মুখোমুখি দাড় করাতে ধর্মান্ধদের যতনা উতসাহ তার চাইতে উতসাহ বেশি এই মেধাহীন বুদ্ধিজীবিদের ।  দেশ এবং জাতিকে আন্তর্জাতিকভাবে ত দুরের কথা ,  দেশের মানুষের সামনে সঠিকভাবে উপস্থাপন করতেও এরা চরমভাবে ব্যর্থ ।  বাংলা সংষ্কৃতির অবক্ষয় প্রায় প্রতিটি ক্ষেত্রেই দিনকে দিন প্রকট হয়ে উঠেছে ।  আমাদের সেরা উপনাস্যিক এখন হুমায়ুন আহমেদ ।  আর বাংলাদেশের বিবেক এখন তসলিমা নাসরিন ।  অথচ কঠোর ইসলামী শাসনের ছায়ায় থেকেও ইরানী ছবি সারা বিশ্বে একটি মর্যাদার আসনে প্রতিষ্ঠিত হয়েছে ।  সিনেমাবোদ্ধাদের মতে ইটালীয়ান ছবিগুলোর মত ইরানী ছবিগুলিও একটি বিশেষ ধারার সৃষ্টিতে সমর্থ হয়েছে ।  তাদের প্রতিভা স্ফুরনে ইসলামী অনুশাসন অন্তরায়ের কারন হয়ে দাড়ায়নি ।  এদেশের নেতৃত্ব যেমন মেকি তেমনি মেকি এদেশের বুদ্ধিজীবিরা ।  এদেশ এবং জাতির আর একটি বড় দূর্ভাগ্য এই যে এদেশের সিংহভাগ মানুষের ধর্মের নেতৃত্ব এখন জামাতে ইসলামের হাতে ।  স্বাধিনতার যুদ্ধে যে দলটির অবস্থান ছিল স্বাধীনতার বিপক্ষে ।  কিন্তু এদেশের মানুষ যেমনি সহনশীল ,  তেমনি ধৈর্যশীল আর আশার কথা ইদানিং তারা দিনকে দিন কর্মঠ আর সচেতন হয়ে উঠেছে ।  তাই মেকিদের সময় ঘনিয়ে এসেছে । আমরা একসময় রাজনীতি এবং সাংষ্কৃতিক ক্ষেত্রে সত্যিকার অর্থে প্রতিভাবান নেতৃত্ব খুজে পাব যারা বাংগালীত্ব আর বাংগালীর ধর্মকে পাশাপাশি সহনশীল অবস্থানে নিয়ে আসবেন ,  কোনরূপ সংঘাত ছাড়াই ।  বাংলাদেশের মানুষের আশা আকাংখার কথাই ধ্বনিত হবে তাদের কন্ঠে । 

