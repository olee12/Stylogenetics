একজন ঠগের কাহিনী



                         " ভাবী ঘরে অচেতন অবস্হায় পড়ে আছেন ,   ঘরের দরজা খোলা " পাশের ফ্লাটের ভাবীর টেলিফোন যখন পেলাম তখন দুপুর পেরিয়ে বিকেলে গড়িয়েছে । তড়িঘড়ি করে রাস্তায় নামলাম ।  অন্যসময় হলে অফিস থেকে বাড়ি ফেরার পথটুকুতে আশেপাশে দৃশ্যগুলো খুব উপভোগ করি আমি ।  কিন্তু শংকার কালো মেঘ আমার মনের আকাশ অন্ধকার করে রেখেছিল বলে আশপাশের কোনকিছুই স্পর্ষ করছিল না আমায় । বাসায় যখন ফিরলাম তখন আমার স্ত্রীর গ্গান ফিরে পেয়েছে ।  দুর্বল শরীর নিয়ে বসে আছে বিছানায় ।  পাশের ফ্লাটের ভাবীরা বিদায় নিলে স্ত্রী কনার পাশে গিয়ে বসলাম ।  হাতে মৃদু চাপ দিয়ে আস্বস্থ করে বললাম সব ঠিক হয়ে যাবে । দুর্ঘটনার শুরু সেই  প্রত্যুষে ,  যখন কথিত এক গ্রামের বাড়ির আত্মীয় আমার অতিথি হলেন ।  বয়োবৃদ্ধ আত্মীয়রাসব মারা গেছেন আর অন্যরা শহরে পারি জমিয়েছেন ভাল জীবনযাপনের তাগিদে তাই গ্রামে যাওয়া হয়না অনেক বছর ।  মধ্যবয়স্ক এই আত্মীয়ের বর্ননায় নিশ্চিত হলাম সে আমাদের গ্রামেরই লোক ,  কিন্তু আত্মীয়তার সুত্রটার ব্যপারে নিশ্চিত হতে পারলাম না ।  ভদ্রলোকের ভাষ্যমতে উনি  দুরারোগ্য এক ব্যধিতে আক্রান্ত তাই স্থানীয় চিকিতসকরা উপদেশ দিয়েছেন যথোপযুক্ত ডায়াগনোসিসের এবং এই উদ্দ্যেশই তার রাজধানী শহরে আগমন ।  শহরে আত্মীয়দের সন্ধান করতে গিয়ে শেষপর্যন্ত উনি সনাক্ত করতে সমর্থ হলেন আমাকে যাকে তার কাছে মনে হয়েছে সাহায্য প্রার্থনার জন্য সবচাইতে উপযুক্ত মানুষ । গায়ের আত্মীয়কে ফিরিয়ে দেয়ার মত যথেষ্ট অভদ্র ছিলাম না আমি এছাড়া আমার কথিত আত্মীয়টিকে কিছুটা অসুস্থও মনে হচ্ছিল ।  অতিথি আপ্যায়নের প্রাথমিক কাজগুলো সেরে নিয়ে ভদ্রলোককে নিয়ে গেলাম পরিচিত এক ডায়াগোনষ্টিক সেন্টারে । আত্মীয় ভদ্রলোকের প্রয়োজনীয় চেকআপের ব্যবস্থাদি সেরে নিয়ে দৌড়ালাম আবার অফিস পানে ।  ডায়াগোনষ্টিক সেন্টারের ডাক্তার বন্ধুবর আশ্বস্হ করল প্রয়োজনীয় রিপোর্ট সন্ধা অব্দি পেয়ে যাব । ঘরের দামী জিনিষসব খোয়া গেছে ।  দুর্বল গলায় বলল কনা । 　 আন্দাজ করতে আর কষ্ট হলনা যে আমার সকাল বেলার অতিথিই নাটের গুরু । আলমারীর দরজা খোলা ,  ঘরের জিনিষপত্র ছড়িয়ে ছিটিয়ে আছে ,  বেছে বেছে দামী দামী জিনিষগুলো নিয়ে পালিয়েছে ঠগটা । উঠে বসে পানি চাইল কনা ।   " দুপুরবেলা ফেরার সময় এক প্যাকেট মিষ্টি নিয়ে এসেছিল লোকটা "  এক ঢোকে পানিগুলো খেয়ে কথাগুলো বলল কনা । আমায় উদ্বিগ্ন হতে দেখে আস্বস্থ করল কনা কথা বলতে তার কষ্ট হচ্ছেনা ,  বুঝলাম সুস্হ্য হতে শুরু করেছে ও । আবার কথা শুরু করল কনা ।   " দুপুরে একসাথে খাবার খেতে বসেছিলাম আমরা ।  খাবারশেষে লোকটা বায়না ধরল কিনে আনা মিষ্টির কিছুটা যেন ওর সামনে বসে খাই ।  নিজের মরে যাওয়া মেয়েটাকেও নাকি সে এভাবে সামনে বসে খাওয়াতো ।  পীড়াপীড়িতে একটুকরা মিষ্টি মুখে দিয়েছিলাম তারপর আর কিছুই মনে নেই ।  "  মানুষকে বিস্বাস করে বাচতে পারাটা খুবই আনন্দের কিন্তু এই বিস্বাসটাকে কেউ খুন করে ফেললে মনটা খুব বেশি রক্তাক্ত হয় ।  মনটা খারাপ হয়েছিল প্রথম দৃশ্যপটেই ।  কিন্তু কনার বর্ননায় কেন জানি কিছুটা ভয়ের অনুভুতিও মনকে গ্রাস করল । কিন্তু পাশাপাশি কনার ক্রমাগত সুস্হ্য হয়ে উঠাটা মনে প্রশান্তি বয়ে আনল ।   " কনা বলত চা বানিয়ে নিয়ে আসি ।  "  আমি উতসাহ দেখিয়ে বললাম ।  " তুমি ত খুব বেশি মন ভাল থাকলে চা বানাও "  কনাটা কিছুটা অবাক গলায় বলল ।  " দেখি উল্টাটা হয় কিনা ,  চা বানালে হয়ত মনটা ভাল হয়ে যাবে "  হেসে বললাম আমি । চা বানিয়ে এসে কনার পাশে বসলাম ।  ছোট ছোট কথা বলতে বলতে চা খেলাম দুজন ।  চা খাওয়া শেষ হলে একসময় আমার বুকে মাথা এলিয়ে দিল কনা ।  একসময় লক্ষ্য করলাম দুচোখ বেয়ে পানি গড়িয়ে পড়ছে ওর ।  কিছু না বলে কাদতে দিলাম ওকে ।  মনটা হালকা হবে । ঠিক ঐসময় মোবাইলে বেজে উঠল আমার ।  কনা মাথা সরিয়ে নিলে কল রিসিভ করলাম আমি ।  ডাক্তার বন্ধুবরের কল ।  " কিভাই তোমার না অফিসে ফেরার পথে রিপোর্ট নিয়ে যাওয়ার কথা ।  "   " একটা বড় ঝামেলায় পরে গেছিরে ভাই "  " তোমার আত্মীয়ের রিপোর্টাও কিন্তু খুব খারাপ "  " কিরকম ?  "  আমি কিছুটা আগ্রহী হলাম ।  " কঠিন ব্যাধি বাধিয়ে বসেছেন ,  খুব অল্প দিনই বাচবেন ।  উন্নত চিকিৎসার ব্যবস্থা করলে হয়তবা কয়টা দিন বেশি বাচানো যেত " ডাক্তার বন্ধুবরের সাথে কথা শেষ করে কনাকে সব জানালাম ।  কনার মধ্য কোন ভাবান্তর লক্ষ্য করলাম না ।   " লোকটা যদি জানত কয়দিনের মধ্যে মারা যাবে ও তাহলে কি অতবড় অন্যায় করতে পারত সে ।  "  কনার দিকে তাকিয়ে প্রশ্ন করলাম আমি । উত্তর না দিয়ে মাথা নিচু করে বসে রইল আমার স্ত্রী ।  বিছানা থেকে উঠে এসে  জানালার পাশে দাড়ালাম আমি ।   বাইরের ঝলমলে ব্যস্ত শহরের দিকে তাকালাম যেখানে উচু উচু ইমারতগুলো মাথা উচু করে দাড়িয়ে আছে ।  এই শহরের কোথাও আত্মগোপন করে আছে লোকটি অন্যায়ভাবে হস্তগত করা সম্পদগুলো আকড়ে ধরে রেখে ।  অথচ জানেনা সে মৃত্যু তাকে সুযোগ দেবে না সেগুলো ভোগ করার । 
                    
