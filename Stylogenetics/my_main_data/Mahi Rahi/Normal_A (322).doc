এক অংকের ব্যবধান



                        প্রায় ৬ বছর পরে দেখা জমির সাহেবের সাথে ।  পাশাপাশি ভাড়াটিয়া ছিলাম আমরা ।  ভদ্রলোকের সাথে অদ্ভুত কিছু মিল ছিল আমার ,  যা রীতিমত ভাবিয়ে তোলার মত ।  সবকিছুতেই উনি আমার থেকে এক অংকে এগিয়ে ছিলেন ।  যেমন আমি আমার বাবার দুই নাম্বার সন্তান ,  উনি তিন নাম্বার ।  আমার একবছর আগে এইচ এসসি পাশ করেছেন বিয়েও করেছেন আমার একবছর আগে ।  অবাক হওয়ার মত আরো অনেক সামঞ্জস্য ছিল আমাদের সবকিছুই আবার এক অংকের ব্যবধানে ।  তার মাঝে একটিত রীতিমত ভীতিকর ।  এক বছর আগে পরে বেড়াতে গিয়ে প্রচন্ড দুর্ঘটনার সম্মুখীন হতে হয়েছিল আমাদের ।  একটুর জন্য দুজনেই প্রানে বেচে গিয়েছিলাম ।  আরে জমির ভাই যে ,  প্রথমে আমি শুধাই । রাস্তার পাশে দাড়িয়ে থাকা জমির সাহেব চমকে উঠার মত ফিরে তাকান । কিছুক্ষন কথাবার্তাতেই চিনতে পারেন আমাকে । আচরনে এবং কথাবার্তায় কিছুটা অন্যরকম মনে হল ভদ্রলোককে ।  বাসায় আমন্ত্রন জানালাম ,  রাজী হলেন না ।  কারো জন্য এখানটায় অপেক্ষা করার কথা ,  জ্যামে লোকের আসতে দেরি হচ্ছে ।  পাশের একটা খাবার দোকানে বসতে রাজী হলে ,  দুজনে গিয়ে বসলাম সেখানটায় । কিছু মানুষ এমনিতে খুব কম কথা বললেও ,  খাবারের সময় বেশ কথা বলতে ভালবাসেন ।  জমির সাহেব হালকা নাস্তা সারার ফাকে ফাকে অনবরত কথা বলে গেলেন ,  আমি শুনে গেলাম ধৈর্যের সাথে ।  ক্রমাগত নিজের গত ৬ বছরের সাফল্যের বয়ান দিয়ে গেলেন ।  কথা শুনতে শুনতে একসময় টের পেলাম অস্বস্থিকর কিছু একটা মনটাকে ক্রমেই বিক্ষিপ্ত করে তুলছে ।  তবুও সচেষ্ট থাকলাম তার কথায় মনোনিবেশে ।  একসময় কথায় কথায় এদিকটায় আসার কারন জিগ্গেস করলাম ।  বড় করে স্বাস ছাড়লেন ।  তারপর মুখ অন্ধকার করে বললেন ,  গতবছরের এই দিনটাতেই এক মর্মান্তিক দুর্ঘটনায় তার স্ত্রী আর বড় সন্তান মারা গেছেন ।  এখানকার বড় একটি কবরস্থানে গোর দেয়া হয়েছে তাদেরকে ,  তাই কবর জিয়ারত করতে আসা ।  আমি জানতাম জহির সাহেবের ৩ ছেলে ,  এক্ষেত্রেও আমার থেকে এক অংকে এগিয়ে ভদ্রলোক ,  অর্থাত আমার দুই ছেলে । দু : খজনক এই সংবাদে মন খারাপ হয়ে গেল আমার ।  কিছুক্ষন চুপ থেকে সমবেদনা জানালাম । একসময় ভারাক্রান্ত মনে জহির সাহেবকে বিদায় জানিয়ে বাসার পথে হাটা ধরলাম ।  সারাপথ হাটছিলাম আর জহির সাহেবের কথাগুলোর জাবর কাটছিলাম ।  ভদ্রলোক বলেছিলেন চার বছর আগে চাকরি ছেড়ে দিয়ে ব্যবসা শুরু করেছেন ,  তিনবছর আগে ঢাকার অদুরে তিনকাঠা জায়গা কিনেছেন ,  আর দুবছর আগে নিজের ব্যবহারের একটা গাড়ি কিনেছেন ।  এবার বুঝতে পারলাম কথাগুলো শুনতে কেন অস্বস্থিবোধ করছিলাম ।  তিনবছর আগে চাকুরি ছেড়ে ব্যবসা শুরু আমিও করেছি ,   দুবছর আগে ঢাকার অদুরে দুইকাঠা জায়গা  ( জহির সাহেবের চাইতে এক কাঠা কম )  আমিও কিনেছি ,  আর গাড়ি কিনেছি গত বছর ।  আবার সবকিছুতেই জহির সাহেবের চাইতে এক অংকে পিছিয়ে । হঠাত করেই আমি টের পেলাম মন আমার প্রচন্ড অস্বস্থিকর কিছু একটা থেকে পরিত্রানের জন্য মরিয়া হয়ে উঠেছে ,  চেষ্টা করলাম অন্য একটা কিছুতে মনকে আকৃষ্ট করার ।  কিন্তু চেষ্টা বিফলে গেল ,  শেষ পর্যন্ত ভীতিকর বিষয়টাতে আমরা চিন্তা আটকে গেল ,  আমি রীতিমত নিজের ভেতর কাপুনি টের পেলাম ,  আমার কপালে ঘাম জমতে শুরু করল ।  ঢাকার পার্শবর্তী একজেলায় আমার স্ত্রী আমার ছোট ছেলেটিকে নিয়ে তার বাপের বাড়িতে  বেড়াতে গিয়েছে ।  গতবছর কেনা গাড়িতে করে আজ সন্ধায় ফেরার কথা ।  ঠিক একবছর আগে আজকের দিনটিতেই জহির সাহেব তার স্ত্রী আর সন্তানকে হারিয়েছেন । পাগলের মত দৌড়িয়ে বাসায় ফিরলাম ।  মোবাইলে অনবরত চেষ্টা করে গেলাম স্ত্রীর সাথে যোগাযোগের ।  আবার ভয়কে বাড়িয়ে দিয়ে প্রতিবার যন্ত্রটিকে উত্তর এল এই মুহুর্তে সংযোগ দেয়া যাচ্ছে না ।  স্বশুর বাড়িতে যোগাযোগ করে জানতে পারলাম ২ঘন্টা খানেক আগে রওয়ানা দিয়ে বেরিয়েছে । নিজেকে খুব অসহায় মনে হল ,  প্রচন্ড উত্কন্ঠা নিয়ে বসে থাকা ছাড়া কিছুই করার রইল না ।  আমার আত্মাকে কাপিয়ে দিয়ে এমন সময় আমার ল্যান্ডফোনটি বেজে উঠল ।  অসংলগ্নভাবে পা ফেলে কাপা হাতে রিসিভার কানের কাছে ধরলাম । কায়মনোবাক্যে আল্লাহর কাছে প্রার্থনা করলাম যাতে খারাপ কিছু না ঘটে ।  " কিরে ভাবী এখনো ফেরেননি ।  " বন্ধু শফিকের গলা শুনে হাফ ছেড়ে বাচলাম ,  শুকনো সুরে উত্তর দিলাম  " না "  ।  " তোকে দেখলাম জহির সাহেবের সাথে বসে থাকতে ,  ভদ্রলোকের সাথে কি কথা হল "  । আমরা সবাই একসময় মর্নিওয়াকের সাথী ছিলাম ,  তাই শফিক জহির সাহেবকে ভালমতই চেনে ।   " তোর সাথেও কি কথা হয়েছে "  ।  " আজ নয় তবে অন্য একদিন , প্রায় মাস ছয়েক আগে ভাবী অর্থাত জহির সাহেবের স্ত্রী ডেকে পাঠিয়েছিলেন ।  ভদ্রলোকের জন্য খুব দু : খ হয় ।  "  " কিন্তু জহির সাহেব বললেন উনার স্ত্রী আর বড় ছেলে মারা গেছেন বছরখানেক আগে ।  "  " দু : খটাত ওখানটাতেই ।  বছর ৪ আগে চাকরী ছেড়ে ব্যবসা ধরেছিলেন আর সেটাই তার কাল হয়েছিল , সর্বশ্রান্ত হয়ে বছরখানেক আগে মানসিক ভারসাম্য হারিয়ে ফেলেন ।  এখন সবার কাছে ব্যবসার সাফল্য আর স্ত্রী ,  সন্তানের মৃত্যুর কথা বলে বেড়ান ।  ব্যবসার অপুরনীয় ক্ষতিটা তার মন কোনভাবেই মেনে নিতে পারেনি ।  " হঠাত করেই যেন নিজেকে খুব হালকা মনে হল ।  ইচ্ছে হল গলা ছেড়ে হেসে উঠি । নিজের উপর কিছুটা বিরক্তবোধ হল নিজের অযৌক্তিক চিন্তাভাবনার জন্য । অনবরত যে কলিংবেল বাজ্ছিল এতক্ষন তা টের পাইনি ,  শফিকের কথা শুনতে শুনতে খুবই উত্তেজিত হয়ে পড়েছিলাম । শফিকের কাছ থেকে বিদায় নিয়ে , রিসিভার নামিয়েই দৌড়ালাম দরজার দিকে ।  " কি হল দরজা খুলতে এত দেরি করলে কেন " দরজা খুলতেই স্ত্রীর জেরার সম্মুখীন হলাম ।  আমার স্ত্রী আমার ছোট ছেলেসহ ঘরে ঢুকল ।  " পথে তোমাদের কোন অসুবিধা হয়নিত ,  সব ঠিকঠাক ছিল ত ,  আমি ত তোমাদের নিয়ে ভয়ংকর দুশ্চিন্তায় পড়ে গিয়েছিলাম "  " অসুবিধা হবে কেন ?  আর দুশ্চিন্তা করারই বা কি আছে ,  পাগলের মত কি সব আবোল তাবোল বকছ ।  "  আমার স্ত্রী ধমকে উঠল ।  " না আজকাল যে হারে দুর্ঘটনা ঘটছে "  আত্মপক্ষ সমর্থনে বললাম আমি ।   " বাবা আমাদের ত দেরি হয়নি ।  "  আমার ছোট ছেলে মার পক্ষ নিল । আর কথা না বাড়িয়ে সোফায় গা এলিয়ে দিলাম ।  গত কয় ঘন্টা মনের উপর দিয়ে প্রচন্ড ধকল গেছে ।  অসংলগ্ন আচরন আর চিন্তা ভাবনায় নিজের উপর বিরক্তবোধ করলাম ।  নিজেকে বোঝালাম কাকতালীয়ভাবে অনেককিছুই ঘটে থাকে ,  এর বিশেষ অর্থ করাটা শ্রেফ বোকামি ।  কিন্তু এক অংকের ব্যবধানে জহির সাহেবের সাথে তার অদৃষ্টের অস্বাভাবিক মিলটির চিন্তাটি কোনভাবেই মাথা থেকে তাড়াতে পারলাম না ।  স্ত্রীর মুখে শুনা পাগল শব্দটি আমার মস্তিষ্কে ক্রমাগত অনুরনিত হতে থাকল আর শব্দটিকে ঘিরে আমার চিন্তাগুলো ঘুরপাক খেতে লাগল অনবরত ।  এসব ভাবতে ভাবতে প্রচন্ড যন্ত্রনায় আমি দু হাত দিয়ে মাথা চেপে ধরলাম । জহির সাহেবের মত মানসিক ভারসাম্য হারিয়ে ফেলার আশংকাটি ক্রমেই আমায় বুকে চেপে বসতে থাকল । 

