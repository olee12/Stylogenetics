মহানবী সা :  এবং আমরা মুসলমানেরা



                        প্রায়শ :  আমরা নিজেদেরকে মুসলমান বলে দাবী করলেও আমাদের চরিত্রে তার প্রতিফলন ঘটে খুব সামান্যই । আমরা যদি নবীজি সা :  এর শিক্ষা অনুসরন করতাম তাহলে মুসলমানদের সুন্দর চেহারাটি সবার সামনে সমুজ্জল থাকত ।  তাই  নবীজি সা :  চারিত্রিক বৈশিষ্টের কিছু দিক তুলে ধরা হল যাতে করে তাকে অনুসরন করে আমরা যাতে পরিশুদ্ধ চরিত্রের দিকে ধাবিত হতে পারি ।  মহানবী সা :  পৃথিবীর উদারতম মানুষ ছিলেন ।  তিনি তার সমগ্র জীবনে তার কাছে সাহায্য চাইতে আসা কাউকে কখনো না বলেননি ।  ধারকর্য্য করে হলেও সাহায্যপ্রার্থীকে সাহায্য করেছেন ।  তিনি এতই উদার ছিলেন যে তার জন্য বাড়তি কিছুই থাকত না ।  একদা তিনি বলেছিলেন ,  বিশ্বাসীরা সহজ সরল এবং উদার ।  আরেকবার বলেছিলেন ,  যে পেট পুরে খায় আর তার প্রতিবেশি অনাহারে থাকে সে বিস্বাসীদের অনর্ভুক্ত নয় ।  অথচ পাশেই দরিদ্র শিশুটিকে অনাহারী রেখে বিভিন্ন অনুষ্ঠানাদি পালন কিংবা ভুরিভোজনের আয়োজনে আমরা অর্থ এবং খাদ্যসামগ্রীর অপচয় ঘটাই অহরহই ।  আজকাল হুজুর মওলানাদের চেহারায় তেল চিকচিকে হয় বেশি ,  অধিকহারে আমিষ গ্রহনের ফলস্বরূপ হয়ত ।  হযরত মুহাম্মদ সা :  যেমন দয়ালু তেমনি বিনয়ী ছিলেন । তার চরম শত্রুরা যারা তাকে ঢিল ছুড়ে রক্তাক্ত করেছে ,  যারা তার রক্ত পানে তৃষ্নার্ত ছিল সবসময় তিনি তাদেরকে দয়া প্রদর্শন করেছেন ।  নবীজি সা :  তার চরমতম শত্রুকেও ক্ষমা করে দিয়েছেন ,  ব্যাক্তি প্রতিশোধ নেওয়ার চিন্তা করেননি কখনো ।  কুরাইশরা তাকে নিয়ে ঠাট্টা করেছে ,  তাকে আঘাত করেছে ,  অপদস্থ করার কিছুই বাকি রাখেনি ,  মেরে ফেলারও পরিকল্পনা করেছিল ।  মক্কা বিজয়ের পর তার সুযোগ এসেছিল প্রতিশোধের ,  কিন্তু সবাইকে এমনকি তার পরম শত্রু আবু শুফিয়ানকেও ক্ষমা করে দিয়েছিলেন ।  চাচা হামজা রা :  হত্যাকারি দাসটি এবং আবু সুফিয়ানের  স্ত্রী  ( যে কিনা হামজা রা :  বুক চিড়ে তার কলিজা চিবিয়ে খেয়েছিল )  যখন নবীজি সা :  এর কাছে আসে ইসলাম ধর্ম গ্রহন করার জন্য তিনি তাদের চিনতে পেরেও ক্ষমা করে দিয়েছিলেন । হাবির ইবনে আল আসওয়াদ নবীজি সা :  একজন ঘোরতর শত্রু ছিল ।  যে কিনা নবী কন্যা জয়নব রা :  আনহাকে মারাত্মক ভাবে আহত করে । জয়নব রা :  অন্তসত্বা অবস্থায় যখন মদীনায় হিজরতে যান তখন হাবির ইবনে আল আসওয়াদ উনাকে উটের পিঠ থেকে ছুড়ে ফেলে ,  যার ফলে তার পেটের সন্তানটি নষ্ট হয়ে যায় ।  দয়ার নবী সা :  এই পাষন্ড হাবির ইবনে আল আসওয়াদকেও ক্ষমা করে দেন ।  তিনি পাপকে পুন্যের দ্বারা জয় করেছেন ,  ঘৃনাকে ভালবাসা দিয়ে হটিয়ে দিয়েছেন ,  আর ক্ষমার দ্বারা মুর্খ শত্রুকে বন্ধু বানিয়েছেন ।  ইসলামের আলোকে সকল অন্ধকারকে দুর করে মানুষকে দেখিয়েছেন সত্যের পথ ,  কল্যানের পথ । অথচ আমরা ব্যক্তি লাভলোকসানের হিসাব নিকেশ করতে গিয়ে ইসলামের দোহাই দিয়ে প্রতিপক্ষকে কোনঠাসা করতে গিয়ে সর্বোচ্চ কঠোরতা প্রদর্শন করি ।  সামান্যতম অমানবিক আচরনে তার চোখ অশ্রুসজল হত । এমনকি পশুদের প্রতি দয়া প্রদর্শনের তাগিদে মহানবী সা :  তার সাহাবীদের একটি ঘটনার বৃতান্ত দেন এইভাবে যে ,  একলোক তার যাত্রাকালে তৃষ্নার্ত হলে কুয়ায় নামে পানি পানের জন্য ।  পানি পানের পর কুয়ার উপর উঠে দেখে যে একটি কুকুর তৃষ্না নিবারনের জন্য কাদামাটি চাটছে ।  লোকটি আবার কুয়াতে নেমে কুকুরটির জন্য পানি নিয়ে এসে তার তৃষ্না নিবারন করে ।  মহান আল্লাহ লোকটির এই দয়া দেখে তার পুর্ববর্তী সব পাপ ক্ষমা করে দেন ।  অথচ পশুপাখি ত দুরের কথা মানুষের প্রতিও আমাদের আচরন অশালীন হয়ে উঠে । দাসদের প্রতি অতীব দয়ালু ছিলেন ।  একবার এক আরব তার কাছে এসে প্রশ্ন করে আমি আমার দাসকে প্রতিদিন কতবার ক্ষমা করতে পারি ।  তিনি উত্তর দেন ,  দিনে ৭০ বার । আনাস রা :  বলেন আমি তার কাছে ১০ খেটেছি ,  তিনি একটিবারের জন্য আমাকে ওটা কেন করোনি এটা কেন করোনি বলেননি ।  তিনি বলতেন দাসেরা তোমাদের ভাইয়ের মত ।  তুমি যা খাও তাকে তাই খেতে দাও ,  তুমি যা পরিধান কর তাকে তাই পরিধান করতে দাও ।  যখনই তিনি দাস পেতেন তখনই তাকে মুক্তি দিতেন ।  কিন্তু তারা নবীজির সা :  ভালবাসায় আবদ্ধ হয়ে আর মুক্তি চাইত না ।  যায়িদ বিন হারতাকে মুক্ত করে দিয়ে তার পিতার সাথে যাবার অনুমতি দিলেও তিনি নবীজি সা :  সাথেই থেকে যাওয়ার সিদ্ধান্ত নেন ।  নবীজি সা :  সান্নিধ্য তার পিতৃস্নেহ চাইতেও শ্রেয়তর মনে হয়েছিল ।  দাসদের যাতে মনক্ষুন্ন না হয় তাই তিনি আদেশ করেছিলেন আমার দাস সম্বোধন না করে আমার ছেলে আমার মেয়ে সম্বোধন করার জন্য ।  মৃত্যুর আগে তার সাবধান বানী ছিল দাসদের ব্যাপারে আল্লাহকে ভয় কর । অথচ কাজের মানুষের সাথে আমাদের আচরন মাঝে মাঝে মধ্যযুগীয় বর্বরতাকেও হার মানিয়ে দেয় ।  কয়দিন আগেই দুটি ছোট্ট কাজের মেয়েকে আগুন ছ্যাকা দেয়া সামান্য অজুহাতে দেখিয়ে ।  অত্যন্ত লাজুক স্বভাবের ছিলেন আমাদের মহানবী সা :  ।  তাকে কেউ কখনো উচ্চস্বরে কথা বলতে শুনেনি ।  রাস্তায় হাটতেন খুবই ধীরে সুস্থে ,  কাউকে পাশ কাটানোর সময় তার মুখে মুচকি হাসি লেগেই থাকত ।  কোনকিছুতে অসন্তুস্টি ঘটলে মুখে প্রকাশ করতেন ,  তার চেহারা দেখেই সবাই বুঝে নিত ।  গৃহাস্থলীর সব কাজই সারতেন তিনি ,  নিজের হাতে কাপড় কিংবা জুতা সেলাই করা ।  একবার কেউ একজন বসার জন্য তাকে গদি এগিয়ে দিলে তিনি তা সরিয়ে দিয়ে মেঝেতেই বসে পরেন ।  তিনি বলেন আমি আল্লাহর দাস ,  আমি দাসের মত আহার করি এবং দাসের মতই বসি । অথচ কোনকিছুতে অসন্ত্তষ্টি ঘটলে তার আমরা তার চুড়ান্ত প্রকাশ ঘটাই কুৎসিত সব আচরনের মাধ্যমে ।  অধীনস্হকে যথেচ্ছ খাটিয়ে নেই ,  স্ত্রী সাথে আচরন করি কেনা গোলামের মত ।  গদীনসীন পীরদের সত্য সত্যি গদি ছাড়া চলে না ।  কিছুদিন  আগে শুনলাম এক কর্মকর্তার দুপুরের খাবারের আয়োজনে অধীনস্হ তিন জনকে হাতে লাগাতে হয় । নবীজি সা :  অসুস্থদের দেখতে যেতেন ,  জানাজায় অংশ নিতেন ,  গাধায় চড়তেন এমনকি দাসদের দাওয়াতও গ্রহন করতেন ।  জীবন যাপন এবং ধর্মকর্মের ব্যাপারেও মধ্যপন্হা অবলম্বনের উপদেশ দিয়েছেন তিনি ।  অতিরিক্ত কোনকিছুই তিনি পছন্দ করতেন না ।  একবার এক সাহাবী মাত্রাতিরিক্ত এবাদতে মশগুল হলে তিনি বলেছিলেন ,  তোমার পরিবার পরিজন এমনকি তোমার অংগপ্রত্যংগেরও তোমার উপর হক আছে ।  নিজেকে কষ্ট দিয়োনা ।  ততক্ষনই এবাদত কর যতক্ষন না তা তোমার জন্য বোঝা না বনে যায় ।  শিশুদের তিনি অত্যন্ত ভালবাসতেন ।  কাছে পেলেই কোলে তুলে চুমু দিতেন ।  এটি তার অভ্যাস ছিল যে তিনি যাত্রা শেষে ফেরার পথে শিশুদের তার উটের পিঠে তুলে নিতেন ।   অথচ ইবাদত নিয়ে বাড়াবাড়িতে আমরা বড় গলায় কথা বললেও ব্যক্তিজীবনে আমরা অনেক দায়িত্বপালনে শৈথল্য দেখাই ,  দায়িত্বহীন হই ।  গরীব অনাহারী শিশুরা রাস্তায় গড়াগড়ি খেলেও ফিরেও তাকাই না । মহানবী সা :  খুব হাসিখুশি একজন মানুষ ছিলেন ।  একবার এক সাহাবা বলেছিলেন আমি তার মত হাসিখুশি মানুষ কখনো দেখিনি ।  তিনি মাঝে মাঝে ঠাট্টা কৌতুকও করতেন ।  একবার এক বুড়ি মহিলা তার কাছে এসে বলল ,  আমার জন্য বেহেশতের দোয়া করুন ।  তিনি তখন বললেন কোন বুড়ি মহিলা বেহেশত যেতে পারবে না ।  মহিলা ত কেদে কেটে সারা ।  পরে নবীজি সা :  তাকে আস্বস্থ করে বললেন ,  তুমি যখন বেহেশত যাবে তখনই তুমি যৌবনবতী হয়ে যাবে ।  অথচ আজকালকার  হুজুর মাওলানারা যে গাম্ভীর্য্য দেখান তাতে করে ওনাদেরকে অন্য এক স্তরের মানুষ বলে মনে হয় ।  পৃথিবীর শুদ্ধতম চরিত্রের অধিকারী ছিলেন আমাদের নবীজি সা :  ।  এই উপলব্ধিটি আমাদের প্রতিটি মুসলমানদের ঘটুক এবং ব্যক্তিজীবনে তার প্রতিফলন ঘটুক এটিই কামনা হোক ।  
                    
