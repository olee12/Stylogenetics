সুখী হওয়ার জন্য সত্যিকারের সুন্দর একটা মন চাই । 



                        ভাল থাকার জন্য কি কি চাই ? অনেকগুলা টাকা চাই ?  বাড়ি চাই ,  গাড়ি চাই ,  অনেককিছু খেতে চাই ? সুন্দর একটা বৌ বা জামাই চাই ?  ছোট্ট একটা সংসার চাই ? ভাল একটা চাকুরি চাই ? অনেকেরই টাকা থাকে ,  বাড়ি থাকে ,  গাড়ি থাকে ,  থাকে ঘরে সুন্দর মানুষও ।  তারপরও মানুষ সুখী হয় না কেন ? সামাজিক পরিবেশ কিংবা দেশের অবস্থা কি এর জন্য দায়ী ? মনে হয় না ?  অনেককিছু থাকার পরও বিদেশিরা অসুখী হয় । আমরা সবাই আসলে প্রতিনিয়ত আমাদের মনে ছবি আকি ।  আশেপাশের মানুষের ছবি ,  পৃথিবীর আর সবকিছুর ছবি । আমরা সবাই তাই এক একজন চিত্রকার ।  যার মন যত সুন্দর তার তুলিতে আশেপাশের সবকিছুর ছবিই সুন্দরভাবে ফুটে উঠে । শিশুরা সবচাইতে ভাল চিত্রকর ।  তারা তাদের মনে যে ছবি আকে তা সবসময়ই সুন্দর ঝকঝকে হয়ে থাকে ।  তাদের রংয়ের তুলিতে ক্ষুদ্রাতিক্ষুদ্র বস্তুও মনের ক্যানভাসে অপরূপ সৌন্দর্যে উদ্ভাসিত হয় ।  তাই আশেপাশের সবকিছুই রংগীন হয়ে উঠে । তাই মনটা যদি সুন্দর না হয় ,  অতি সুন্দর বাড়ি ঘর ,  অতি সুন্দর সংগিনী কিংবা নিজের সুন্দর অবস্থা মনে রং ধরাতে পারেনা ।  সবকিছুই পানসে হয় ।  তাই বলা হয় মানুষের মনটা আয়নার মত ।  যারটা যত ঝকঝকে তাতে সবকিছুর প্রতিফলনও ঘটে তত উজ্জলভাবে । তাই সুখী হওয়ার জন্য সত্যিকারের সুন্দর একটা মন চাই ।   ( অফিস থেকে ফিরলাম ক্লান্ত শরীর মনে ,  তারপরও লিখতে মন চাইল ,  তাই লিখে ফেললাম মনে যা আসল তাই } 

