একজন অমানুষের গল্প



                        অরক্ষিত অবস্থায় বগা মাহমুদ রাস্তায় খুব একটা বেরোয় না । কটকটে এই দুপুর বেলায় বেরিয়েছে সে রাস্তার ওপার থেকে সিগারেট কিনবে বলে ।  " বাবা একটু রাস্তাটা পার করে দিবে ?  ' পাশের বৃদ্ধ লোকটির দিকে ভাল করে তাকায় বগা মাহমুদ ।  হাতে সাদা ছড়ি । অনীহা সত্তেও অন্ধ লোকটির দিকে সাহায্যের হাত বাড়ায় বগা মাহমুদ ।  সাধারন মানুষজনের সংষ্পর্শে আসার আগ্রহ তার একেবারেই নেই ।  বৃদ্ধের হাত ধরে সযত্নে রাস্তা পেরোয় সে ।   " আমার নাতীটা অসুস্থ ,  সবসময় ওর হাত ধরেই রাস্তা পেরোই আমি ।  " ধন্যবাদ জানিয়ে বৃদ্ধ কথা কয়টি বলেন ।  কন্ঠের আন্তরিকতার সুরটি বগা মাহমুদকে ছুয়ে যায় ।   " আবার ফেরবেন কখন "  কোন কিছু না ভেবেই শুধায় বগা মাহমুদ ।  " একটা বাচ্চাকে ঘন্টা খানেকের জন্য পড়াবো তারপর এই পথ ধরেই বাসায় ফিরব " সিগারেট কিনতে কিনতই ভাবান্তর ঘটে নির্মম নিষ্ঠুর প্রকৃতির মানুষ বগা মাহমুদের মনে ।  পাশের একটা চায়ের দোকানে পা বাড়ায় সে ।  চায়ের অর্ডার দিয়ে এমন একটি চেয়ার টেনে বসে পড়ে যেখান থেকে রাস্তার সবটুকুনই দেখা যায় ।  আশেপাশের সাধারন মানুষজনের মাঝে বসে থাকতে স্বাছ্যন্দবোধ না করলেও মনের জোর খাটিয়ে ঠায় বসে থাকে সে ।  ঘন্টাখানেক পরে হঠাৎ করেই তড়িঘড়ি করে উঠে দাড়ায় সে  ।  দৌড়ায় রাস্তার দিকে ।  ততক্ষনে ছড়ি হাতে বৃদ্ধ অন্ধ লোকটি রাস্তার পাশে এসে দাড়িয়েছেন ।  আবার হাত বাড়িয়ে দেয় বগা মাহমুদ ।  রাস্তা পেরোতে সাহায্য করে বৃদ্ধ লোকটিকে ।   " বাবা তুমি আমার জন্য এতক্ষন অপেক্ষা করছিলে ,  রাস্তা পার করে দিবে বলে ?  " কিছু উত্তর না দিয়ে সুবোধ বালকের মত চুপ করে থাকে বগা মাহমুদ ।   " বাবা তোমার মনটা খুব সুন্দর এবং ভাল ,  শুধু তোমার জন্য নয় যে ভাগ্যবান বাবামা তোমায় জন্ম দিয়েছেন তাদের জন্যও মন থেকে দোয়া করছি ।  " অন্ধ লোকটি ধীর পায়ে হাটা ধরেন গন্তব্যের দিকে ।  আর নির্বাক বগা মাহমুদ নির্বাক ঠায় রাস্তার উপর দাড়িয়ে থাকে । নিজের ফ্লাটের বারান্দায় বসে উদাস মনে দুরে আকাশের দিকে দৃষ্টি মেলে বসে থাকে বগা মাহমুদ ।  দশ বছর আগে অন্ধকার অপরাধ জগতে পা ফেলার পর ,  সে কখনো এতটা বিচলিতবোধ করেনি ।  তার বাবা আর মা দু : খ আর গ্লানি সইতে না পেরে অভিমানে যখন পৃথীবি ছেড়ে বিদায় নেন তখনও না ।  একমাত্র সন্তানের  অধো : গতিতে তাদের বাচার সব আশা আকাংখা ধুলায় মিশে গিয়েছিল ।  সারাটি জীবন বাবা মার কষ্টের কারন হয়েই ছিল সে । মোবাইল ফোন দুবার বেজেই থেমে যায় ।  ওর লোকজনেরা আসছে ।  ধীর পায়ে  এগোয় সে দরজার দিকে ।  ঘন্টাখানেক পর ওদেরকে যখন ও বিদেয় করে ক্লান্তি আর অবসাদে ভেংগে আসছে তার মন এবং শরীর দুটোই ।  কয়টাদিন ঝামেলায় জড়াতে চায়নি সে ।  তার সাংগোপাংগোরা চেপে বসেছে কালকের এসাইনমেন্টে তার উপস্থিতি একান্ত প্রয়োজন ।  নয়ত এলাকার কর্তৃত্ব অন্য দলের কাছে চলে যাবে ।  পরেরদিন দুপুরবেলায় একটা মাইক্রো এসে থামে বগা মাহমুদের বাসার সামনে ।  গাড়ীতে চড়ে বসে সে গা এলিয়ে দেয় পেছনের একটা আসনে ।  তাকে দেখে মনে হয় বিকারহীন ।  খুবই ব্যতিক্রম এটি ।  এমনতি যেকোন অভিযানে  সে খুবই উদ্দীপ্ত থাকে । গাড়ী কিছুদুর এগোলে হঠাৎ করেই সামনের একটি গাড়ী বিকট শব্দে ব্রেক কষে ।  সামনে হূমড়ি খেয়ে পড়ে সবাই ।  তারপর মানুষের হৈচৈ ।  জানালা গলে মাথা বের করে বগা মাহমুদ ।  কেউ একজন গাড়ী চাপা পড়েছে ।  একটু সামনেই ছোপ ছোপ রক্ত ।   ভাল করে তাকাতেই চোখে পড়ে তার সাদা একটি ছড়ি ।  লাফ দিয়ে গাড়ী থেকে নামে সে ।  দৌড়ায় সামনের দুর্ঘটনার জায়গাটি লক্ষ্য করে ।  বৃদ্ধ অন্ধ মানুষটি রক্তাক্ত অবস্থায় রাস্তায় পড়ে কাতরাচ্ছেন ।  ঝুকে পড়ে দুহাতে আকড়ে ধরে তাকে বগা মাহমুদ ।  কানপাতে বুকের কাছে ।  এখনও বেচে আছেন তিনি ।   এমনকি ঠোট নাড়তে দেখে তাকে সে ।  কান নিয়ে আসে মুখের কাছে ।   " বাবা আমাকে শক্ত করে ধরে রাখ "  বৃদ্ধকে অস্ফুট উচ্চারনে বলতে শুনে সে কথা কয়টি ।  সময় নষ্ট না করে বৃদ্ধকে দুহাতে কোলে তুলে দৌড়ায় মাইক্রোর দিকে ।  তারপর গাড়ী ছুটে চলে হাসপাতালের দিকে ।  বৃদ্ধের মাথাটি কোলের উপর চেপে বসে থাকে বগা মাহমুদ ।  তার দুচোখ বেয়ে অঝোড়ে ধারায় নেমে আসছে চোখের জল ।  একযুগ পরে কাদছে সে ,  তাও একজন অজানা অচেনা মানুষের জন্য ।  যে গাড়ীটি যাত্রা শুরু করেছিল কারো প্রান হরনের উদ্দ্যশে তাই এখন ছুটে চলেছে একজনের প্রান বাচাতে ।  পরেরদিন যখন কবর দেয়া হয় বৃদ্ধলোকটিকে ,  বগা মাহমুদও তাতে অংশগ্রহন করে ।   পাশাপাশি নিজের পংকিলময় অতীত জীবনটিরও কবর দিয়ে আসে সে ।  মনস্থির করে ফেলে সে আর কোন পাপকর্মে নিজেকে জড়াবে না সে ।  কিন্তু তার অতীত জীবন তাকে নিষ্কৃতি দিবে কিনা সে ব্যপারে যদিও সে নিশ্চিত নয় । 

