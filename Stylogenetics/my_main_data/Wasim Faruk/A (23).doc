প্রাণের মেলা আতংকের মেলা !



                        একুশে বই মেলা আমাদের বাঙালির হাজার মেলার মাঝে ও প্রাণের মেলা । চিত্তরঞ্জন সাহার সেই ৩২টি বইয়ের ক্ষুদ্র মেলা কালের বিবর্তনে আজ পরিনত হয়ে বাঙালির প্রাণের উৎসবে । চৌয়াল্লিশ বছর বয়সী অমর একুশে বই মেলা বাংলা একাডেমীর বর্ধমান হাউজের গন্ডি পেরিয়ে আজ দখল করে নিয়েছে সোহরাওয়ার্দী উদ্যানে গাছ তলা ও । লেখক প্রকাশক ও পাঠকদের  এই মহা মিলনমেলা শুধু কি কেবল ই মাত্র উৎসব ? নাকি এর সাথে আরো কিছু মিশে আছে ? না এটা শুধু প্রাণের মেলাই নয় শুধু উৎসব ই নয় এখানে একাকার হয়ে মিশে আছে আমাদের মহান ভাষা আন্দোলনের চেতনা, মাতৃভাষা বাংলার দাবিতে বাহান্নর প্রবল বিদ্রোহের বারতা আর সর্বস্তরে বাংলা প্রবর্তনের প্রত্যয়। বাঙালির অন্তরে আনন্দের বাতি জ্বালানো  একুশের বইমেলায় তার পর ও কেন জানি আতংক রয়ে ই যায় । বার বার মনে পরে যায় ২০০৪ সালের ২৭ ফেব্রুয়ারীর সেই বিকেলের কথা যে দিন এই প্রাণের মেলায় ধর্মীয় উগ্রবাদীদের চাপাতির আঘাতে ক্ষতবিক্ষত হতে হয়েছিল  প্রথাবিরোধী ও বহুমাত্রিক মননশীল লেখক অধ্যাপক হুমায়ুন আজাদ দেহ । এখানে কি শেষ ? না উগ্রধর্মীয় মৌলবাদী গোষ্ঠী কখনোই আমাদের বাঙালির স্বাধীনতা, ক্রষ্টি , সংস্কৃতি আমাদের ঐতিহ্যকে মেনে নিতে পারেনি বা পরছে ও না । সুযোগ পেলেই এই গোষ্ঠী হায়নার মত ঝাপিয়ে পরে আমাদের উৎসব আয়োজনের উপর । ২৬ ফেব্রুয়ারী ২০১৫ ও এর ব্যতিক্রম ছিল না এই দিন  ও উগ্রধর্মীয় মৌলবাদীদের চাপাতি ক্ষতবিক্ষত করছে  বিজ্ঞান মনস্ক লেখক ও ব্লগার অভিজিৎ রায়কে । সৃজনশীল পৃথিবী থেকে বিদায় নেয় অভিজিৎ সেই সাথে ঘাতকের চাপতি আহত করে তার স্ত্রী ব্লগার ও লেখক রাফিদা আহমেদ বন্যাকে । ধর্মীয় উগ্রবাদ সেই শুরু থেকে দাবিয়ে রাখতে চেয়ে ছিল আমাদের স্বাধীনতা, ক্রিষ্টি ও সংস্কৃতিকে ওরা স্বার্থক হয় নি হবে ও না । ঘড়ের দরজা বন্ধ করে কখনো ই সুঘ্রান আটকিয়ে রাখা যায় না । প্রতি বছর ই ফেব্রুয়ারি এলেই আত্ম পরে থাকে প্রাণের মেলা আঙিনায় উন্মক্ত চিত্তে নতুন বইয়ের গন্ধ নিতে সুযোগ পেলেই ই ছুটে যাই  মেলায় । আজ বার বার মনের ভিতর উকি মারছে সেই ভয় আর আতংক । মৃত্যুর ভয় না চাপাতির ভয় না শুধু বোবা হয়ে থাকার ভয় । আমাদের প্রাণের মেলা হবে উন্মুক্ত চিত্তে মনের ভিতর ভয় নিয়ে লুকিয়ে লুকিয়ে আনন্দ উপোভোগ করা যায় না । একুশ আসে আমাদের মাঝে নতুন করে বাচাঁর স্বপ্ন নিয়ে একুশ আসে আমাদের মাঝে নতুন চেতনা নিয়ে । আর একুশের সেই চেতনায় ই আমরা নতুন করে বাঁচতে চাই ।

                    