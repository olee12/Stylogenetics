সৌদি আরব প্রবাসীদের আতংকিত না হওয়ার আহ্বান  । 


 
                         . নিতাকাত বা সৌদি করণ প্রকল্প বাস্তবায়নে জিরো টলারেন্স ঘোষণা করেছে সৌদি শ্রম মন্ত্রণালয় ।  আর শ্রম মন্ত্রণালয়ের এই ঘোষণায় বেকায়দায় পড়েছে ফ্রি ভিসায় ( স্পন্সরকে মাসোহারা দিয়ে বাইরে কাজ করা )  কাজ করা বিভিন্ন দেশের প্রায় ২০লাখ শ্রমিক ।  সে লক্ষে গত চার মাসে বিভিন্ন দেশের প্রায় ২লাখ অবৈধ শ্রমিককে নিজ নিজ দেশে ফেরত পাঠানো হয়েছে এবং পর্যায়ক্রমে আরো ২০লাখ শ্রমিককে ফেরত পাঠানো হবে বলে নিশ্চিত করেছে সৌদি শ্রম মন্ত্রণালয় সূত্র ।  শ্রম মন্ত্রণালয়ের চিহ্নিত করা ছোট এবং মাঝারী ধরনের প্রায় ২লাখ ৫০হাজার লাল ক্যাটাগরির প্রতিষ্ঠানকে প্রয়োজনীয়  ( শতকরা ৩০শতাংশ )  সৌদি নাগরিক নিয়োগ দিয়ে ক্যাটাগরি পরিবর্তনের জন্য প্রশাসন সময়সীমা বেঁধে দেন যা শেষ হয়েছে বুধবার ।  সময়সীমা শেষ হওয়ার পর লাল ক্যাটাগরির থাকা কোম্পানির শ্রমিকদের ইকামা কোনো অবস্থাতেই নবায়ন হবেনা উল্লেখ করে যে সব শ্রমিক লাল ক্যাটাগরি ,  নিজ স্পন্সর ব্যতিত অন্য স্পন্সরের অধীনে কাজ করেন , যাদের ইকামার মেয়াদ এরইমধ্যে শেষ হয়ে গেছে বিশেষ অভিযান পরিচালনা করে তাদেরকে নিজ নিজ দেশে ফেরত পাঠানোর জন্য স্বরাষ্ট্র মন্ত্রণালয়কে অনুরোধ জানিয়েছে সৌদি শ্রম মন্ত্রণালয় ।  ২০১২সালের ২৯ আগস্ট প্রকাশিত সৌদি সরকারের এক পরিসংখ্যান অনুযায়ী সৌদি আরবে সবচেয়ে বেশী শ্রমিক ভারতের ।  সরকারি হিসাব মতে ভারতের শ্রমিক সংখ্যা প্রায় ২০লাখ ,  দ্বিতীয় অবস্থানে বাংলাদেশ এই পরিসংখ্যানে বাংলাদেশের শ্রমিক সংখ্যা উল্লেখ করা হয়েছে প্রায় ১৫লাখ ।  শ্রমিক সংখ্যায় বাংলাদেশের কাছাকাছি অবস্থান করছে পাকিস্থান ,  এর পর ফিলিপাইন ।  এখানে দেখা যাচ্ছে যে  ,  যারা লাল ক্যাটাগরির অর্থাৎ তাদের আকামা কোনভাবেই নবায়ন করা যাবে না  ,  আর তাই তারা এখানে থাকতে হলে অবৈধ ভাবে থাকতে হবে  ।  তাই  ,  সরকারের তরফ থেকে একাধিক বার তাদের লাল ক্যাটগরি পরিবর্তন করার সুযোগ দেওয়া হলেও যারা করতে ব্যার্থ হয়েছে তাদের বাধ্যতা মুলক এই দেশ ত্যাগ করতে হবে  ।  এখানে যারা লাল ক্যাটাগরির না তাদের কোনরকম সমস্যা হবে না  ।  কারন  ,  সৌদি পুলিশের গাড়িতে কম্পিউটার বসানো হয়েছে  ,  আকামার লাল কিংবা সবুজ ,  হলুদ ক্যাটাগরি নির্ণয় করার জন্য ।  এক্ষেত্রে আপনি আপনার আকামা কোন ক্যাটাগরিতে আছে দেখতে পারেন নিচের লিংক থেকে  /  ।  তাই  ,  যারা বৈধ আছেন তাদের আতংকিত হবার কোন কারন নেই  । 
                    
