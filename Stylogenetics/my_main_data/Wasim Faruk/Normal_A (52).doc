জজ মিয়া নাটকের নতুন কোন পর্ব দেখতে চাই না ! 



                        অতি সম্প্রতি আমাদের মাননীয় স্বরাষ্ট্রমন্ত্রী আসাদুজ্জামান খান কামাল দুই বিদেশি হত্যাকাণ্ড ও হত্যাকারীদের গ্রেফতার প্রসঙ্গে সাংবাদিকদের সঙ্গে আলাপকালে এক প্রশ্নের জবাবে বলেন  ’ আমরা জজ মিয়া নাটক করব না ’  তাই যেহেতু জনমানুষের মনের ভিতরে  ‘ জজ মিয়া ’  বিষয়টি রয়ে গেছে তাই জজ মিয়াকে নিয়ে একটু বলি ।  ২১শে আগস্ট ২০০৪ এর বঙ্গবন্ধু এভিনিউতে আওয়ামী লীগের জনসভায় গ্রেনেড হামলার কাহীনি সবার মনে ই দাগ কেটে আছে  ,  যে হামলায় নিহত হয় ২৪ জন আর তৎকালীন বিরোধী দলীয় নেত্রী শেখ হাসিনা সহ আহত হয় প্রায় ৩০০ লোক ।  এ হামলার সুষ্ঠ তদন্ত করে অপরাধীদের আইনের আওতায় আনার পদক্ষের নিতে সম্পুর্ণ রুপে উদাসীন ছিল তৎকালীন বিএনপি  - জামাত জোট সরকার ও আইন - শৃংখলা রক্ষা বাহিনী  । কিন্তু আইন - শৃংখলা রক্ষা বাহিনী নিজেদের গৌরব রক্ষার জন্য এ হামলার মূলহোতা হিসেবে ২০০৫ সালে গ্রেফতার করে জজ মিয়া নামের নোয়াখালীর সেনবাগের এক সিডি বিক্রেতা যুবককে  ।  যা পরবর্তীতে জাতির কাছে জন মিয়া নাটক নামে পরিচিত  ।  জজ মিয়া সে সময় গুলিস্তানে সিডির ব্যবসা করতেন ।  গ্রেনেড হামলার কয়েকমাস পর তার গ্রামের বাড়িতে গিয়ে তাকে তুলে মালিবাগের কার্যালয়ে নিয়ে আসে পুলিশের অপরাধ তদন্ত বিভাগ  ( সিআইডি )  ।  কার্যালয়ে এনে ক্রসফায়ার করে মেরে ফেলার ভয় দেখিয়ে সাজানো জবানবন্দি দিতে বলা হয় তাকে ।  তার সঙ্গে তার পরিবারের সদস্যদের মেরে ফেলার হুমকি দেয়া তৎকালীন সিআইডির কর্মকর্তারা ।  নিজের ও পরিবারের সদস্যদের জীবন বাঁচাতে সাজানো সাক্ষ্য দিতে রাজি হন তিনি ।  সিআইডির এক কর্মকর্তা তাকে একটি কাগজে জবানবন্দি লেখে দেন ।  সেটি মুখস্থ করিয়ে জজ মিয়াকে গ্রেনেড হামলার ঘটনায় জড়িত বলে ১৬৪ ধারা আদালতে স্বীকারোক্তি দেয়ায় সিআইডি ।  এর বিনিময়ে তার পরিবারকে মাসিক হারে টাকাও দিত তারা । দীর্ঘ কয়েকবছর কারাভোগের পর একটি দৈনিক পত্রিকায় জজ মিয়ার পরিচয় নিয়ে একটি অনুসন্ধানী প্রতিবেদন প্রকাশিত হয় ।  তথ্য প্রমাণে বেড়িয়ে আসে এটি ছিল বিএনপি নেতৃত্বাধীন ৪ দলীয় জোট সরকারের সাজানো নাটক ।  এর রচয়িতা ছিলেন তৎকালীন পুলিশের কয়েকজন ঊর্ধ্বতন কর্মকর্তা । জজ মিয়া নাটকের কাহিনীটা এ করনে ই বললাম যে ।  দুই বিদেশী হত্যাকাণ্ড সম্পর্কে আমাদের পুলিশের মন্তব্য  “ ২০১৪ সালের ৫ জানুয়ারির নির্বাচনের আগে যারা সহিংসতা চালিয়েছে ,  তারাই এই হত্যাকাণ্ডের নেপথ্যে আছে  ”  পুলিশের এমন বক্তব্যের মাধ্যে কেমন জানি একটি রাজনৈতিক সম্পর্কের আভাস পাওয়া যায়  ।  ইতালিয়ান নাগরিক তাভেল্লা সিজার হত্যাকাণ্ডে অংশ নেওয়া চারজনকে গ্রেফতার হত্যাকাণ্ডে ব্যবহ্যিত সাইকেল উদ্ধার পরিকল্পনাকারী বড় ভাই ও অর্থের জোগান দাতাদের সন্ধান নিঃসন্দেহ বিরাট অগ্রগতি  ।  তার পর ও কেন জানি বার বার বিশেষ কিছু প্রশ্ন মনের মাঝে ঘুর পাক খাচ্ছে  ? প্রথমত প্রশ্ন জাগছে এত বড় একটি হ্ত্যাকান্ড ঘটিয়ে খুনিরা নিশ্চিন্তে ঢাকার শহরে অবস্হান করছিল আর আমাদের আইনশৃঙ্খলা রক্ষাবাহিনী এক ই দিনে ৪ জনকেই গ্রেফতার করে ফেলল  ?  অথচ গ্রেফতারকৃতদের পরিবারের দাবী সম্পুর্ণ ভিন্ন গ্রেফতারকৃত শাখাওয়াত হোসেন ওরফে শরীফের ভাই মো .  সোহাগের দাবী শরীফকে ১৪ অক্টোবর রাতে মধ্য বাড্ডা থেকে মোটর সাইকেলসহ ডিবি পরিচয়ে তুলে নিয়ে যাওয়া হয় ।  তামজীর আহমেদ রুবেল ওরফে শুটার রুবেল ১২ অক্টোবর সন্ধ্যায় বাসা থেকে বের হওয়ার পর নিখোঁজ হয় ।  পরে পরিবারের পক্ষ থেকে বাড্ডা থানায় জিডি করা হয় ।  রাসেল চৌধুরী ওরফে চাক্কি রাসেলের মায়ের দাবী রাসেল চৌধুরীকে দক্ষিণ বাড্ডার বাসা থেকে ডিবি পরিচয়ে ধরে নিয়ে যাওয়া হয়েছে ১০ অক্টোবর ।  আর মিনহাজুল আরেফিন ওরফে ভাগ্নে রাসেল যিনি ইতোমধ্যে আদালতে ১৬৪ ধারায় জবানবন্দি দিয়ে হত্যাকাণ্ডের বিষয়টি বর্ণনা করেছেন  ।  রাসেলের বাবা ভাষ্য অনুযায়ী গত ১২ অক্টোবর মধ্য বাড্ডা থেকে তাকে ডিবি পরিচয়ে ধরে নিয়ে যাওয়া হয় ।  ১৬ অক্টোবর বাড্ডা থানায় জিডি করা হয় ।  কিন্তু আমাদের ডিএমপি কমিশনার বলছেন ,  তাদেরকে গ্রেফতার করা হয়েছে ২৫ অক্টোবর  । এখানে গ্রেফতারকৃতদের পরিবারের দাবী ও আইন - শৃংখলা রক্ষা বাহীনির দাবীর সাথে মিল না থাকার আইন - শৃঙ্খলারক্ষাকারী বাহিনীর এত বড় সাফল্য কিছুটা প্রশ্নের মুখো মুখি হয়েছে  ।  কারন ইতোমধ্যে আগে গ্রেফতার করে পরে দেখানোর বহু নজির পুলিশ প্রতিষ্ঠিত করেছে  ।  পুলিশের দাবি ,  সিসিটিভি - র ফুটেজে যাদের দেখা গেছে আটকদের মধ্যে তাদের তিনজন আছে ৷ তারা হলো ,   ‘  ‘ চাক্কি রাসেল ,  ভাগ্নে রাসেল ও তামজীর আহমেদ রুবেল ওরফে শুটার রুবেল ৷  ” মামলার তদন্তকারীদের একজন গোয়েন্দা বিভাগের অতিরিক্ত উপ - পুলিশ কমিশনার মাহফুজুল ইসলাম ডয়চে ভেলের কাছে দাবি করেন ,   ‘  ‘ এই তিনজনের চেহারা সিসিটিভি ক্যামেরার ফুটেজের সঙ্গে বিশ্লেষণ করে আমরা নিশ্চিত হয়েছি৷ এছাড়া আমরা তাদের আটক করেছি মাত্র কয়েক ঘণ্টা আগে ৷ তাই তাদের আগে আটকের কথা ঠিক নয় ৷ এরা পালিয়ে থাকায় তাদের পরিবারই হয়ত এ কথা ছড়িয়েছে ৷ ” মোটর সাইকেলের সিসিটিভি ক্যামেরার ফুটেজে রংগ লাল আর জব্দকৃত মোটর সাইকেলের রং সিলভার কালার তাই সিসিটিভি ক্যামেরার ফুটেজে সঙ্গে জব্দকৃত মটর সাইকেলের রংগের মিল না পাওয়া যাওয়া প্রসঙ্গে তিনি বলেন ,   ‘  ‘ আমরা নিশ্চিত হয়েছি যে ,  আটক মটর সাইকেলটিই হত্যাকাণ্ডে ব্যবহৃত হয়েছে ৷ রঙের বিষয় নিয়ে ভাবছি না ৷ ”  এখানে হয়তো এমন টি ও হতে পারে যে সিসিটিভি ক্যামেরার ফুটেজে অস্পষ্ট থাকার করনে হয়তো কিলভার রং ই লালের মত মনে হয়েছে  ।  তাই স্বাভিক ভাবে প্রশ্ন আসে যে ঐ অস্পষ্ট ফুটেজ দেখে কি করে অপরাধীদের  ‘ চেহারা ’  বুঝা সম্ভব হলো ,  যে খানে সিলভার রংগের মোটর সাইকেল লাল দেখাচ্ছিল তা পরিষ্কার করে বলা প্রয়োজন ছিল আইন - শৃংখলা রক্ষা বাহিনী ।  বিএনপির পক্ষ থেকে সরকার ও আইন - শৃংখলা রক্ষা বাহিনীর দাবী হুকুম দাতা হিসেবে যে বিএনপি কে জরানো হচ্ছে তা সম্পুর্ন উদ্দেশ্য প্রনোদিত  ।  দুই বিদেশী নাগরিক হত্যাকান্ড যা আমাদের রাষ্ট্রীয় মান সম্মান ও অর্থনৈতিক সম্পর্কের সাথে ওতোপ্তো ভাবর জড়িত  ।  তাই আমাদের আইন - শৃংখলা রক্ষা বাহিনী দুই বিদেশী নাগরিক হত্যাকারীদের গ্রেফতার করে সাফল্যের কাহিনী রচনা করেছে তা সত্যি ই আমাদের জন্য গর্বের বিষয়  ।  তবে কোন ভাবেই আশা করি না যে আমাদের আইন - শৃংখলা রক্ষা বাহিনী কারো রাজনৈতিক হীন উদ্দেশ্য হাসিলের জন্য আমাদের ই গর্ব ম্লান করে দিয়ে অতীতের ন্যায় যাতে নতুন কোন জজ মিয়া নাটকের জন্ম না দেয়  । 

                    