গণতন্ত্রের ক্লান্তিহীন যোদ্ধা অং সান সুচি  ! 



                        মিয়ানমারের সাধারন নির্বাচনে বিশাল ভোটের ব্যবধান জয়ের পথে এগিয়ে চলছে মিয়ানমারের গনতন্ত্রকামী মানুষের প্রতীক নবেল বিজয়ী অংসানসুচির রাজনৈতিক দল ন্যাশনাল লীগ ফর ডেমোক্রেসি  (  এনএলডি  )   ।  যদিও এখন পর্যন্ত বিজয়ের আনুষ্ঠানিক ঘোষনা আসেনি মিয়ানমারের নির্বাচন কমিশন থেকে তবে ইতোমধ্যে পরাজয় স্বীকার করে নিয়েছেন বর্তমান সেনাসমর্থিত ক্ষমতাসীনদল ইউনিয়ন সলিডারিটি এ্যান্ড ডেভলাপমেন্ট পার্টি  (  ইউএসডিপি  )  নেতা ও বর্তমান প্রেসিডেন্ট থেইন সেইন  । এর আগে বুধবার  ( ১১ নভেম্বর )  থেইন সেইনকে আলোচনার আহ্বান জানান এনএলডি নেতা অং সান সু চি ।  এ সময় জাতীয় ঐক্যের কথা বলেন এই নোবেল শান্তি পুরস্কারজয়ী ।  দেশটিতে গত রোববার অনুষ্ঠিত সাধারন নির্বাচন  ।  মিয়ানমারের এর আগের নির্বাচনেও অংসানসুচির দল যুগান্তকারী বিজয় ছিনিয়ে এনেছিল ।  কিন্তু সে সময় ক্ষমতায় যেতে ব্যর্থ হয় তার রাজনৈতিক দল ন্যাশনাল লীগ ফর ডেমোক্রেসি  (  এনএলডি  )   ।  ঐ বিজয়কে প্রত্যাখ্যান করে জান্তা সরকার সুচির ঘনিষ্ঠ মিত্রদের কারারুদ্ধ করে তাকেও গৃহবন্দি থাকতে হয় দুই দশক ।  ২৭ বছরের বেশি সময় ধরে গণতন্ত্র প্রতিষ্ঠার লড়াই করতে গিয়ে তিনি  অনেক অত্যাচার নির্যাতন জেল - জুলুম সহ্য করেছেন এর পর ও প্রতিপদেই তিনি ধৈর্য ,  সহিষ্ণুতা ও সাহসের সঙ্গে পরিস্থিতি মোকাবিলা করেছেন ,  হিংসা বা হানাহানির আশ্রয় নেননি ।  দীর্ঘ ২৫ বছর পর অনুষ্ঠিত এবারের সাধারন নির্বাচনের চিত্র ও ভিন্ন নয় মিয়ানমারের সাধারন মানুষ বিপুল উৎসাহে ভোট দিয়েছেন তাদের ই স্বাধীনতার নায়ক অংসান কন্যা গনতন্ত্রের প্রতীক নবেল বিজয়ী অং সান সুচির রাজনৈতিক দল ন্যাশনাল লীগ ফর ডেমোক্রেসি  (  এনএলডি  )  কে  ।  ২০১১ সালে মিয়ানামারে এক ধরনের আধা বেসামরিক সরকার গঠিত হয় ।  এ সরকার নানা ধরনের সংস্কারের উদ্যোগ নেয় ।  পরিবর্তন আসে অনেক কিছুতেই ।  সেই পরিবর্তনের ফলেই এবারের নির্বাচনে জয়ী হলেও প্রেসিডেন্ট হতে পারছেন না অং সান সুচি  ।  কারণ সামরিক শাসিত সরকারের সংবিধানে বিধান রাখা হয়েছে যার স্ত্রী / স্বামী অথবা পুত্র / কন্যা কেউ বিদেশী হলে তিনি দেশের প্রেসিডেন্ট হতে পারবেন না ।  সুচিকে প্রেসিডেন্টের পদ থেকে বিরত রাখার লক্ষ্যেই এ বিধান রাখা হয়েছে বলে মনে করেন বিশ্লেষকরা ।  তবে সুচি সংবিধান সংশোধনের দৃঢ় অঙ্গীকারাবদ্ধ ।  সম্প্রতি তিনি বলেন ,  দল জয়ী হলে প্রেসিডেন্টের উপরের কোন পদে তিনি থাকবেন ।  আর তাই যদি হয় তা হলে মিয়ানমারের রাজনীতির আগামী নাটকের কেন্দ্রবিন্দুতেও থাকবেন সুচি ।   দীর্ঘ সেনাশাসনের প্রেক্ষাপটে মিয়ানমারে একটি অবাধ ,  স্বচ্ছ ও বিশ্বাসযোগ্য নির্বাচন অনুষ্ঠানের বিষয়টি খুবই তাৎপর্যপূর্ণ  ।  প্রতিবেশী মিয়ানমারে গণতন্ত্র প্রতিষ্ঠিত হলে সেখানকার সব ধর্মের ও জাতিসত্তার মানুষ তাদের মৌলিক ও গণতান্ত্রিক অধিকার ফিরে পাবে এটাই আমরা আশাকরি  ।  আমাদের সঙ্গে মিয়ানমারের রোহিঙ্গা সমস্যাসহ  আরো যেসব সমস্যা আছে ,  তা সুরাহার নতুন পথ উন্মচিত হবে শান্তিতে নোবেল বিজয়ীর কাছে এটুকু প্রত্যাশা করা নিশ্চয়ই অযৌক্তিক নয় ।  আবশেষে আমরা গণতন্ত্রের এই ক্লান্তিহীন যোদ্ধাকে জানাই  লাল সালাম ও অভিনন্দন  ।  

                    