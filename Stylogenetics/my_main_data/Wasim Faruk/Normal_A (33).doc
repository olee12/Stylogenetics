লাল - সবুজের পতাকা ছাড়া আর কি পেলাম  ? 



                        ডিসেম্বর বাংগালী জাতীর অর্জনের মাস গৌরবের মাস এটা আমাদের স্বাধীনতার মাস এটা আমাদের বিজয়ের মাস  ।  কিন্তু স্বাধীনতার চৌয়াল্লিশ বছর পার হলেও আজ ও স্বাধীনতার খোঁজে আমরা  !  আমাদের মহান মুক্তিযুদ্ধের আত্মত্যাগে অর্জিত আমাদের স্বাধীনতা আমাদের বিজয়  ।  জাতি হিসেবে আমাদের জন্মলগ্ন থেকেই বার বার নানা ভাবে হোচট খেয়ে আজ ও আতুর ঘরে ই আহত হয়ে পরে আছে আমাদের স্বাধীনতা  ।  যার জন্য সম্পুর্ণ দায়ি আমাদের নষ্ট রাজনীতি  ।  রাজনৈতিক দুবৃত্তায়নের কারণে ব্যর্থ হয়েছে আমাদের স্বাধীনতা  ,  বিজয়  ও স্বাধীনতার মূলমন্ত্র ই আমাদের গনতন্ত্র  ।  আমাদের রাজনীতি জীবিদের ক্ষমতা লোভের জন্যই আজ আমাদের স্বাধীনতা দখল করে নিয়েছে নানা ধরনের সন্ত্রাসবাদ  , যার ভয়ে বোবা হয়েছে আমাদের ষোল কোটি মুখ অন্ধ হয়েছে  বত্রিশ কোটি চোখ  !  স্বাধীনতার পর থেকে প্রতিটি শাসক গোষ্ঠিই জাতিকে ঠেলে দিয়েছে ব্যর্থতার আস্তাকুড়ে  ।  দেশ ও জাতি গড়তে ব্যর্থ হয়েছে প্রতিটি শাসকদল আদলাত থেকে বিশ্ববিদ্যালয় সচিবালয় থেকে হাসপাতাল সব জায়গাই কুলষিত হয়েছে তাদের নোংরা রাজনীতির থাবায়  ।  নানা ভাগে নানা মতে বিভক্ত হয়েছে আমাদের রাজনীতি সেই ধারায় আজ ও বিভক্ত সমগ্র জাতি  ।  রাজনীতিতে আজ মেধার চেয়ে অর্থ পেশীশক্তি আর সন্ত্রাসকে দেয়া হচ্ছে প্রাধান্য  ।   জোটের নামে কাছে নিয়েছে রাজাকার আর স্বৈরচারীকে ভোটের নামে চলছে কেন্দ্র দখল  ।  শিক্ষাপ্রতিষ্ঠান যাকে বলা হয় মানুষ গড়ার কারখান আজ আমাদের শিক্ষাপ্রতিষ্ঠান গুলির দিকে চোখ বুলালে আক্ষেপ করা ছাড়া আর কিছুই করার থাকেনা  ।  সকল শিক্ষাপ্রতিষ্ঠান গুলির আজ দৈনদশা  ,  সরকার টাকা ঢালছে কিন্তু  শিক্ষাপ্রতিষ্ঠান গুলি থেকে প্রাপ্য মেধা বের করে আনতে পারছে না ।   শিক্ষাংগনে চলছে সন্ত্রাস চাঁদাবাজি আর টেন্ডারবাজি সবগ্র দেশ আজ বাজিগরের কবলে  ।  অপরাজনীতি ই গ্রাস করে নিয়েছে মেধাকে  ।  অশিক্ষা আর কুশিক্ষাই গণতন্ত্রের বড় অন্তরায় হয়ে দাঁড়িয়েছে আর সেই সুযোগকে কাজে লাগিয়ে মৌলবাদ তথা ধর্মীয় উগ্রবাদ পাকা পোক্ত ভাবে মাথা গজিয়ে উঠেছে আমাদের দেশে যা আজ আমাদের স্বাধীনতা আমাদের চেতনা আমাদের সংস্কৃতি তথা আমাদের জাতিসত্তার মূলচেতানার জন্য হুমকি হয়ে দাড়িয়েছে  ।  মানুষ আশায় বুক বাধে পাওয়ার আশায় ।  যাই করুক না কেন ,  সব কিছুতেই কিছু না কিছু পেতে চায় ।  প্রত্যাশার চেয়ে যদি কম কিছু পায় বা কিছু করে যদি কিছু না পায় ,  তখন মানুষ আশাহত হ্য় জন্ম নেয় না পাওয়ার বেদনা মনের ভিতর জন্ম নেয় হায় - হুতাশ ।  আর মনের কাছে বার বার শুধু ই জিজ্ঞেস করে ,  কি পেলাম  ?  আমাদের মহান মুক্তযুদ্ধে অংশগ্রহনকারী প্রত্যেক বীর সেনানিরই কিছু প্রাপ্তির প্রত্যাশ ছিল  ।  তাদের প্রত্যাশ ছিল ভবিষ্যৎ প্রজন্মের জন্য এক সোনার বাংলা  ,  সেই প্রত্যাশা আজো শুধুই প্রত্যাশায় ই রয়ে গেছে  ।  স্বাধীনতা ও বিজয়ের চৌয়াল্লিশ বছর পাড় করে  আজ ও আমাদের একই  জিজ্ঞেসা স্বাধীন বাংলাদেশে একটি লাল - সবুজের পতাকা ছাড়া আর  কি পেলাম  ? 

                    