মৌলবাদের চাপাতি রাষ্ট্রযন্ত্রের হাতকরা এর মাঝেই আমাদের মুক্তচিন্তা  ! 



                        আমাদের মহান মুক্তিযুদ্ধের মূল চেতনা ই ছিল গনতন্ত্র ,  ধর্মনিরপেক্ষতা  , বাকস্বাধীনতা কিন্তু স্বাধীনতার চৌয়াল্লিশ বছর পর মুক্তিযুদ্ধের মূল চেতনা পুরোপুরি অর্থহীন অসার রুপেই পরে আছে  ।  যদিও আমারা নিজেদের গনতান্ত্রিক রাষ্ট্রের নাগরিক হিসেবে দাবি করে আসছি তার পর ও আমাদের গনতন্ত্র ও বাক স্বাধীনতার যে কি অবস্হা তা কম বেশি সবারই জানা আছে  ।  গনতন্ত্রের মূল মন্ত্র ই হলো বাকস্বাধীনতা তথা মুক্ত চিন্তার ।  কিন্তু আমাদের দেশের বাস্তবতা সত্যিকার গনতন্ত্রের কি বিপরীতে নয়  ?  স্বাধীনতার চৌয়াল্লিশ বছর পর ও আমাদের বাকস্বাধীনতা তথা মুক্ত চিন্তার প্রকাশের দ্বার বন্ধ প্রায়  ।  আমাদের দেশে মুক্তচিন্তা বা স্বাধীন মত প্রকাশের জন্য আজো মুক্ত চিন্তার ধারক ও বাহকদের পদে পদে অপমান ও হামলার শিকার হতে হয়  ।  তাই আমার মনে হয় আমাদের দেশে গনতন্ত্র আজ সম্পুর্ণ ভাবে ই অর্থহীন  ।  আমাদের বাকস্বাধীনতা তথা মুক্ত চিন্তা প্রকাশের বড় অন্তরায় ই হলো ধর্মীয় উগ্র মৌলবাদ আর তার সাথে সরকার তথা রাষ্ট্রযন্ত্র  ।  প্রথমেই বলতে হয় ধর্মীয় উগ্র মৌলবাদ আমাদের স্বাধীনতা তথা মুক্ত মত প্রকাশকে বিশেষ ভাবে বাধা গ্রস্হ করেছে  ।  ধর্মীয় রাজনৈতিক ও ভৌগলিক কারনে আমাদের দেশে ধর্মীয় উগ্রবাদীরা শক্ত খুটি গেঁথে আছে একের পর এক মুক্তচিন্তার ধারকের হত্যা ও হামলার মাধ্য দিয়ে আমাদের বাকস্বাধীনতা টুটি চেপে ধরার জন্য ই ব্যস্ত ধর্মীয় উগ্রবাদীরা  ।  বছরের শুরু থেকে আদ্যবধি চার জন ব্লগার ও এক জন প্রকাশকে হত্যার মধ্যদিয়ে ধর্মীয় উগ্রবাদীরা আমাদের সমগ্র জাতির মনে আজ আতংক ও ভয় ঢুকিয়ে দেওয়ার জন্য মরন পন চেষ্টা করে আসছে  ।  যে কোনও মুহূর্তে গলায় চাপাতির কোপ নেমে আসতে পারে জেনেও মুখ বুজে নেই আমাদের প্রতিবাদী বিবেক ও চিন্তা  ।  কিন্তু কত দিন ?  কত জন ?  প্রশাসনিক ভাবে কিছু করা সম্ভব কি না আমরা সাধারন নাগরিক তা বুঝিনা ।  কিন্তু যদি সম্ভব না হয় ,  তা হলে আমরা আধুনিক যুগ থেকে চিরকালের জন্য স্হবির হয়ে পরবো  ।  প্রকৃত গণতান্ত্রিক পরিসর থেকে এমন ভাবেই বিচ্যুত হব যে ,  সেই পরিবেশ কখনো ই হয়তো ফিরবে না ।  আমাদের সরকার তথা রাষ্ট্রযন্ত্র সব সময় ই ধর্মীয় মৌলবাদীদের পক্ষে অবস্হান নিতে মোটে ও কুন্ঠাবোধ করে নি আমাদের রাষ্ট্রযন্ত্র মৌলবাদীদের কোন না কোন ভাবে পৃষ্ঠপোষক হিসেবে কাজ করে আসছে  ।  তাই মৌলবাদীদের স্বার্থ রক্ষায় আমাদের রাষ্ট্রযন্ত্র মুক্ত চিন্তা তথা বাক স্বাধীনতা প্রকাশের পথ প্রায় রুদ্ধ করে রেখেছে  ।  মুক্ত চিন্তা তথা বাক স্বাধীনতা প্রকাশের ক্ষেত্রে সরকারের বৈরি মন ভাব আরেক বিশেষ বাধা  ।  সরকার বিভিন্ন কালো আইন করে মুক্তচিন্তা তথা বাকস্বাধীনতা প্রকাশের পথ প্রায় বন্ধ করে রেখেছে  ।  বর্তমান সময়ের তেমনি একটি কালো আইন হলো তথ্য ও যোগাযোগ প্রযুক্তি আইন সেই সাথে আছে সম্প্রচার নীতিমালা  ।  বর্তমান  ‘ তথ্য ও যোগাযোগ প্রযুক্তি আইন সম্পুর্ণ ভাবে আমাদের মুক্তচিন্তার অন্তরায়  ।  ফেসবুক , টুইটার  ,  ব্লগ সহ অনলাইন ভিত্তিক বিভিন্ন সামাজিক মাধ্যমে আমাদের দেশের তরুন প্রজন্ম স্বাধীনভাবে লেখালেখির মাধ্যমে মত প্রকাশ করেছে  ।  অথচ তথ্য ও যোগাযোগ প্রযুক্তি আইনের ৫৭ ধারায় সেই অধিকারকে সম্পুর্ন ভাবে বাধাগ্রস্হ করা হয়েছে  ।  তাই একটু জানা দরকার কি এই  "  তথ্য ও যোগাযোগ প্রযুক্তি আইনের ৫৭ ধারা  "   ।  বিগত চারদলীয় জোট সরকারের সর্বশেষ সংসদ অধিবেশনে ২০০৬ সালের ৮ অক্টোবর  ‘ তথ্য ও যোগাযোগ প্রযুক্তি আইন - ২০০৬ ’  পাস হয় ।  আইনটি পাসের পরে আইনটির ব্যবহারিক দিক নিয়ে তেমন নেতিবাচক প্রতিক্রিয়া পরিলক্ষিত না হলেও ২০১৩ সালের সংশোধনীর পরে বিষয়টি আলোচনা ও সমালোচনার কেন্দ্রবিন্দুতে চলে আসে ।  ১ / ১১ - পরবর্তী দুই বছর সেনাসমর্থিত তত্ত্বাবধায়ক সরকারের আমলে আইনটির প্রয়োগ চোখে পড়েনি ।  ফলে আইনটির কিছু কিছু ধারা যে বাকস্বাধীনতা ও মৌলিক অধিকারের জন্য হুমকি হতে উঠতে পারে তা বিবেচনায় আসার বাস্তবিক প্রেক্ষিত আসেনি ।  পরবর্তী সময়ে আইনের ৫৭ ধারা মহান সংসদে সংশোধনী আকারে পাস হওয়ায় আইনের ৫৪ ,  ৫৫ ,  ৫৭ ও ৬১ ধারায় উল্লিখিত অপরাধগুলো দমনে আইনশৃঙ্খলা রক্ষাকারী বাহিনী কোনো আদালতের দ্বারস্থ ব্যতিরেকেই কারো বিরুদ্ধে ব্যবস্থা নিতে পারবেন বলে আইনি ভিত্তি প্রতিষ্ঠিত হয় ,  অর্থাৎ আদালত কর্তৃক কোনো প্রকার সমন জারি ছাড়া তারা চাইলেই যে কারো বিরুদ্ধে এফআইআর রেজিস্ট্রেশন ও তদন্ত করা এবং তাঁকে আটক করতে পারার আইনি ক্ষমতা লাভ করেন ।  ৫৭ ধারা ছাড়াও এ আইনের অধীন কিছু অপরাধের অভিযোগকে জামিন অযোগ্য এবং আইনে ৫৪ ,  ৫৫ ,  ৫৭ ও ৬১ ধারায় উল্লিখিত অপরাধগুলোকে আমলযোগ্য ঘোষণা করায় তা নাগরিক অধিকার অনেকাংশে ক্ষুণ্ণ করেছে বলেই আইন বিশেষজ্ঞদের মত ।  ইন্টারনেট ব্যবহারকারী বিশেষ করে তরুণ সমাজ তথা আমাদের মুক্তমত প্রকাশক তথা মুক্ত চিন্টার ধারকরা স্বাভাবিকভাবেই ভীতিকর হুমকির ভেতর পড়েছে ।  ৫৭ ধারার কিছু কিছু শব্দ কোন কোন ধরনের কর্মকাণ্ডকে অন্তর্ভুক্ত করবে সে ব্যাপারে সুস্পষ্ট ব্যাখ্যা না থাকায় ইন্টারনেট এর স্বাভাবিক বিভিন্ন কাজকে অপরাধ হিসেবে গণ্য করার সুযোগ সৃষ্টি হয়েছে ।  মিথ্যা কিংবা ষড়যন্ত্রমূলক হয়রানির সুযোগও রয়েছে অনেক ।  জামিন অযোগ্য হওয়ায় মিথ্যা অভিযোগে মামলা নিষ্পত্তি অবধি জামিন না পাওয়ার সম্ভাবনা ৫৭ ধারাকে আরো ভীতিকর করে তুলেছে ।  মানবাধিকার সংগঠনগুলোর জোট হিউম্যান রাইটস ফোরাম বাংলাদেশ তাই ধারাটিকে মতপ্রকাশের স্বাধীনতার জন্য হুমকিস্বরূপ ,  এবং নাগরিক ও রাজনৈতিক অধিকার - সম্পর্কিত আন্তর্জাতিক চুক্তির লঙ্ঘন বলেও মতামত দিয়েছে ।  আথচ আমাদের সংবিধানের ৩৯ নম্বর অনুচ্ছেদে চিন্তা ও বিবেকের স্বাধীনতা এবং বাক - স্বাধীনতার মৌলিক অধিকার নিশ্চিত করা হয়েছে  ।  তথ্যপ্রযুক্তি আইন এবং তার ৫৭ ধারার আমাদের মুক্তবুদ্ধি  ,  মুক্তচিন্তা এবং বাকস্বাধীনতা তথা আমাদের মৌলিক অধিকারের প্রশ্নে হুমকি হিসেবে দাড়িয়েছে  ।  তাই আমাদের বাংলাদেশে স্বাধীন ও মুক্ত মত প্রকাশের ক্ষেত্রে একদিকে যেমন পিছুকরছে উগ্রধর্মীয় মৌলবাদীদের চাপাতি অপরদিকে ঝুলছে রাষ্ট্রযন্ত্র তথা প্রশাসনের হাত করা অর্থাৎ জেল জুলুম  । 

                    