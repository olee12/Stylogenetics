বাংলাদেশ ,  জঙ্গিবাদ ও আমাদের জীবনের নিরাপত্তা  । 



                        বাংলাদেশ দিন দিন কেন জানি এক আতংক রাষ্ট্রে পরিনত হতে যাচ্ছে  । সমগ্র জাতি আজ স্তব্ধ ও নিস্তব্ধ সবার ভিতর ই কাজ করছে এক অজানা আতংক  ।  মনে হচ্ছে ঘাতকের চাপাতি কিংবা বুলেট যেন সমগ্র জাতির পিছেনে তাড়া করে ফিরছে  ।  সাম্প্রতি দেশের আরাজক পরিস্হিত তাই প্রমান করে  ।  বছরের শুরু থেকে ই প্রকাশ্য দিবা লোকে একে একে বেশ কয়েক জন মুক্তমনা ব্লগার হত্যা ও তার সাথে নতুন করে যোগ হয়েছে দুই বিদেশী নাগরিক হত্যা  ।  যা সমগ্র জাতিকে আজ বিশেষ ভাবে ভাবিয়ে তুলেছে  ।  জানিনা সরকার বা প্রশাসন এ নিয়ে কতটুকু চিন্তিত  ?  একের পর এক ব্লগার হত্যা এবং এর দ্বায় বিশেষ বিশেষ ইসলামপন্থী  ধর্মীয় জঙ্গি গোষ্টির স্বীকার করে নেয়া এর কোনটাই বর্তমান সরকার বা প্রশাসনের চিন্তার বিষয় হতে পারে নি বরং সরকার ও প্রশাসনের বিভিন্ন কর্তা ব্যক্তিদের বিভিন্ন বক্তব্য আজ জাতিকে চরম বিপদের মুখে ঠেলে দিচ্ছে  ।  সরকার বা প্রশাসন এ বিষয় গুলিকে হাসির ছলে উড়িয়ে দিচ্ছে এবং তারা এ বিষয় গুলিকে তাদের রাজনৈতিক প্রতিপক্ষকে ঘায়েলের হাতিয়ার হিসেবে ব্যবহার করে আসছে  । বাংলাদেশে ধর্মীয় ভাবে ইসলামপন্থী তথা মুসলমানরা সংখ্যাগরিষ্ঠ হওয়ার এদেশে ইসলামপন্থী জঙ্গি গোষ্টির আশ্রয় কেন্দ্র দীর্ঘদিন ধরে যা বর্তমানে ইসলামপন্থী জঙ্গি গোষ্টির নিরাপদ আবাসভূমিতে পরিনত হয়েছে  ।  অতিসম্প্রতি নিরাপত্তার ঝুঁকির প্রশ্ন তুলে অষ্ট্রেলিয়া ক্রিকেট দলের বাংলাদেশ সফর বাতিল করার পর থেকে বাংলাদেশের জঙ্গি গোষ্টির অবস্হান নিয়ে বিশ্বের বিভিন্ন মাধ্যমে বিভিন্ন ভাবে আলোচিত হতে যাচ্ছে  ।  অষ্ট্রেলিয়া ক্রিকেট বোর্ডের কাছে নাকি সুনির্দিষ্ট প্রমান আছে যে বর্তমান সময়ে বাংলাদেশ ভ্রমন তাদের জন্য মোটে ও নিরাপদ নয়  ।  আমরা বাংলাদেশর ক্রিকেট প্রেমীরা বিভিন্ন ভাবে অষ্ট্রেলিয়া ক্রিকেট বোর্ডেকে তৃষ্কার করেছে কারন আমরা আশাহত হয়েছি  ।  কিন্তু বস্তবতা অষ্ট্রেলিয়া ক্রিকেট বোর্ডের দাবীকে পুরোপুরি সমর্থন করছে যার প্রমান গত এক সপ্তাহে দুই বিদেশী নাগরিক হত্যা এবং পাবনার ঈশ্বরদীতে খ্রিষ্টানদের গির্জার ধর্মীয় যাজাক হত্যাচেষ্টা ও ঢাকার বাড্ডায় একজন ইসলাম ধর্মের পীরকে হত্যার মাধ্যমে  ।  গত ২৮ সেপ্টেম্বর ২০১৫ তারিখে গুলশানের কুটনৈতিক পাড়ায় দুর্বৃত্তের গুলিতে খুন হন ইতালীয় নাগরিক ও এনজিও কর্মী তাবেলা সিজার এর ই মাত্র পাঁচ দিনের মাথায় ৩ অক্টোবর ২০১৫ তারিখে রংপুরে একই কায়দায় খুন হতে হয় জাপানের নাগরিক কুনিও হোশিকে  ।  এই দুই বিদেশি নাগরিক হত্যাকান্ডের পর পর ই সামাজিক যোগাযোগ মাধ্যমের মাধ্যমে খুনের দ্বায় ভার স্বীকার করে নেয় বর্তমানে সময়ের সবচেয়ে আলোচিত ও ভংকর আন্তর্জাতিক জঙ্গি গোষ্ঠী ইসলামিক স্টেট  ( আইএস )  ।  যদিও সরকার ও প্রশাসন বলে আসছে যে বাংলাদেশে আন্তর্জাতিক জঙ্গি গোষ্ঠী ইসলামিক স্টেটের  ( আইএস )  এর কোন অস্তিত্ব নেই  ।  এধরনের মন্তব্য এখন যারা করছেন কিছু দিন আগে ও তাদের বক্তব্য ছিল পুরোপুরি উল্টো  ।  সরকারের অবস্থান পরিবর্তনের সঙ্গে সঙ্গে তাঁরা যেভাবে এ রকম আশঙ্কাকে নাকচ করে দিচ্ছেন ,  সেটা দেশ ও মানুষের জন্য আজ বড় উদ্বেগের কারণ হয়ে দাড়িয়েছে  ।  তাই বাংলাদেশে ইসলামপন্থী জঙ্গি গোষ্ঠী উত্থান সম্পর্কে কিছু জানা দরকার  ।  বাংলাদেশে যে সকল ইসলামপন্থী জঙ্গি গোষ্ঠী উত্থান হয়েছে তার পুরোটাই বিদেশ নির্ভর কারন প্রত্যেক জঙ্গি গোষ্ঠী ই আন্তর্জাতিক জঙ্গি গোষ্ঠীর মদদ পুষ্ট  ।  বাংলাদেশে ধর্মীয় জঙ্গিবাদের সূচনা নব্বইয়ের দশকে আর এই সূচনা লগ্ন থেকেই বিদেশি সংশ্লিষ্টতার প্রমান রয়েছে  ।  বাংলাদেশে জঙ্গিবাদের মূল উৎস ই ছিল হরকাতুল জিহাদ আল ইসলামীর  ( হুজি )   ।  আফগান মুজাহিদদের বাংলাদেশি স্বেচ্ছাসেবীদের একাংশ ১৯৯২ সালের ৩০ এপ্রিল ঢাকায় জাতীয় প্রেসক্লাবে সংবাদ সম্মেলন মাধ্যমে আত্মপ্রকাশ করে হুজি আর যার মূলে ছিল পাকিস্তান ভিত্তিক জঙ্গি সংগঠন হুজি  ।  পাকিস্তানে হুজির কার্যক্রম শুরু হয় আশির দশক থেকে কিন্তু এর আনুষ্ঠানিক যাত্রা শুরু হয় ১৯৮৮ সালে এবং পরবর্তী কয়েক বছরে হুজির দ্রুত প্রসার ঘটে দক্ষিণ এশিয়ার অন্য দেশে  ।  আর এর ই অংশ হিসেবেই বাংলাদেশে হুজির যাত্রা শুরু ।  এর পর ১৯৯৮ সালে প্রতিষ্ঠত হয় জঙ্গি সংগঠন জামাআতুল মুজাহিদীন বাংলাদেশ  ( জেএমবি )   । ১৯৯৬ সালের ১৯ জানুয়ারি কক্সবাজারের উখিয়ায় হুজির ৪১ জন কর্মী সশস্ত্র অবস্থায় আটকের পর ই বিভিন্ন সংবাদ মাধ্যমে বাংলাদেশে ইসলামপন্থী জঙ্গি গোষ্ঠীর শক্ত অবস্হানের প্রকাশ পায়  ।  এর পর থেকে আরো বাংলাদেশে শক্ত অবস্হানে আসতে শুরু করে ইসলামপন্থী জঙ্গি গোষ্ঠী ও তাদের আন্তর্জাতিক সহযোগিরা  ।  বাংলাদেশে আন্তর্জাতিক ইসলামপন্থী জঙ্গি গোষ্ঠীর শক্ত অবস্হানের বিষয়টি আমরা আরও জানতে পারি ২০০৮ ও ২০০৯ সালে ।  ২০০৮সালে আবদুর রউফ দাউদ মার্চেন্ট ও জাহেদ শেখ নামে দুজন ভারতীয় জঙ্গি আটক হয় বাংলাদেশে  ।  ২০০৯ সালের মে থেকে সেপ্টেম্বর মাসে ভারতীয় কথিত আরেফ রেজা কমান্ডো ফোর্সের মুফতি ওবায়েদুল্লাহ ও হাবিবুল্লাহসহ আটক হন মোট ছয়জন ,  তাঁদের মধ্যে একাধিক জঙ্গি ই স্বীকার করেন যে তাঁরা দীর্ঘ দিন যাবৎ বাংলাদেশে বাস করছেন  ।  ওবায়েদুল্লাহ ১৯৯৫ সালে ও হাবিবুল্লাহ ১৯৯৩ সাল থেকে বাংলাদেশে আছেন বলে দাবি করেন ।  এ সময় তাঁদের সঙ্গে স্থানীয় জঙ্গিগোষ্ঠীর সম্পর্কের বিষয়টি আরো পরিস্কার হয় ।  এবং একে একে আনসার উল্লাহ বাংলাটিম  ,  হিযবুত তাহরীর ,  শাহাদাত - ই - আল হিকমা ,  জামায়াতে মুজাহেদিন বাংলাদেশ  ( জেএমবি )  ,  হরকাতুল জিহাদ আল ইসলামী বাংলাদেশ  ( হুজি )  ও জাগ্রত মুসলিম জনতা বাংলাদেশ  ( জেএমজেবি )  ,  জইশ - ই - মোহাম্মদ ,  আল্লার দল ,  হিযবুল মুজাহিদিন ,  কালেমা - ই - জামাত ,  আনছারুল্লাহ বাংলা টিম ও হিযবুল মাহাদীর সহ নানা নামে নানা সময় জন্ম নেয় ইসলামপন্থী জঙ্গি গোষ্ঠী  ।  আর একে একে সাড়া দেশে বিভিন্ন অনুষ্ঠান ও সভা সমাবেশে বোমা হামলায় সাধারন মানুষ হ্ত্যার মাধ্যমে এসকল দেশী ও আন্তর্জাতিক ইসলামপন্থী জঙ্গি গোষ্ঠীর শক্ত অবস্হানের জানান পায় জাতি ও সমগ্র বিশ্ব  ।  ২০০৪ সালে সিলেটে তৎকালিক বৃটিশ হাইকমিশনার আনোয়ার চৌধুরির উপর হামলা চালিয়েছিল হরকাতুল জিহাদ আল ইসলামী এর পর ২০০৫ সালের ১৭ আগস্ট সমগ্র বাংলাদেশে একযোগে ভয়াবহ সিরিয়াল বোমা হামলা চালায় জেএমবি  ।  এর পর থেকে মৌখিক ভাবে জঙ্গিবাদের বিরুদ্ধে অবস্হান নিতে শুনা যায় সরকার ও প্রশাসনকে  ।  কিন্তু বর্তমান সময়ে দুই বিদেশি নাগরিক হত্যার পর আন্তর্জাতিক জঙ্গি গোষ্ঠী ইসলামিক স্টেটের  ( আইএস )  স্বীকার উক্তিকে আমাদের সরকার ও প্রশাসন যে ভাবে উফাস করছে তাতে আমাদের কে আরো দুশ্চিন্তায় ফেলেছে  ।  গত ২১ জানুয়ারি ২০১৫ ভারতীয় আনন্দবাজার পত্রিকায়  "  আইএস জঙ্গির খোঁজে অভিযান বাংলাদেশে  "  শিরোনামে এক সংবাদ প্রকাশ হয় তাতে বলাহয়েছিল যে বাংলাদেশের গোয়েন্দা ও র‌্যাব  ( র‌্যাপিড অ্যাকশন ব্যাটেলিয়ন )  আন্তর্জাতিক গোয়েন্দা সংস্থাগুলির কাছ থেকে খবর পেয়েছে যে টুঙ্গির তুরাগ নদীর তীরে ধর্মীয় সম্মেলন বিশ্ব ইজতেমার সুযোগেই পাকিস্তান হয়ে অন্তত ৩৬০ জন আইএস জঙ্গি ঢুকেছে  ।  এবং সে সময় ঢাকার যাত্রাবাড়ি ও খিলক্ষেত এলাকায় অভিযান চালিয়ে সন্দেহভাজন চার আইএস জঙ্গিকে গ্রেফতারের খবর ওপ্রকাশ করেছে পুলিশ এমন টি ই দাবী ছিল পত্রিকা টির  ।   এ ছাড়া ও বছরের বিভিন্ন সময় দেশের বিভিন্ন স্হানে জঙ্গি গ্রেফতারের ঘটনা আমরা দেখছি  এমন কি দেশ থেকে পালিয়ে সিরিয়ায় যেয়ে আইএস এ যোগদানের কথা ও শুনা গেছে ।   এমন কি গত ২ / ১০ / ২০১৫ তারিখে ময়মনসিংহের ইশ্বরগঞ্জ থেকে আন্তর্জাতিক জঙ্গি গোষ্ঠী ইসলামিক স্টেটের  ( আইএস )  সমর্থক সন্দেহে মোহাম্মদ ফাহিম আল ফয়সাল ইবনে মূসা বিন জুলকারনাইন ওরফে কিং ফয়সাল নামে এক কিশোরকে আটক করেছে পুলিশ  ।  যে ভাবেই হউক আর যে নামে ই হউক বাংলাদেশে ইসলামপন্থী জঙ্গি গোষ্ঠীর শক্ত অবস্হান আছে এটাই বাস্তব সত্য  ।   তার পর ও আমাদের কর্তাব্যক্তিরা বিনা দ্বিধায় বলে আসছে বাংলাদেশে আন্তর্জাতিক জঙ্গি গোষ্ঠী ইসলামিক স্টেটের  ( আইএস )  কোন অস্তিত্ব নাই যা হস্যকর উক্তিতে পরিনত হচ্ছে  ।  তাই মনে হয় বাংলাদেশ আজ আর কোন মানুষের জীবন ই নিরাপদ নয় জুজুর ভয় যেন সমগ্র জাতিকে তাড়া করে ফিরছে  ।  বাংলাদেশ আমাদের প্রাণের চেয়ে প্রিয় মাতৃভূমি ত্রিশ লক্ষ শহীদের রক্ত আর আড়াই লক্ষ মা বোনের ইজ্জতের বিনিময় অর্জিত আমাদের প্রিয় মাতৃভূমি  ,  এটা কখনোই কোন ধর্মীয় উগ্রবাদী গোষ্টির আস্তানাতে পরিনতে হয়ে একটা মৃত্যু কুপে পরিনত হউক এটা এদেশের কোন বিবেক বান মানুষ কোন ভাবেই মেনে নিতে পারে না বা পারব না  ।  জঙ্গিবাদের রাহুর গ্রাস থেকে আমাদের প্রিয় মাতৃভূমিকে রক্ষা করে মুক্তিযুদ্ধের চেতণার অসাম্প্রদায়িক ধর্মনিরপেক্ষ সোনার বাংলাদেশ গড়ে তুলি  ।  তা না হলে অদূর ভবিষ্যতে পাকিস্হান  ,  আফগানস্হান কিংবা সিরিয়ার মত করুণ পরিনতি আমাদের ও গ্রহন করতে হতে পারে  । 
                            
                    