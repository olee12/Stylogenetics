অদ্ভুত আঁধারে ডুবে আছে জোসনা

    বাড়ির পেছনে একটা বড় আম গাছ আছে সেখানেই সুরুজ আলী জীবনের শেষ কটা দিন কিভাবে কাটাবে তাই ভেবে উদাস দাড়িয়ে আছে ।  রুহিতপুর গ্রামে সবাই একনামে চেনে সুরুজ বাউল কে ।  যে কোন অনুষ্ঠানে তার ডাক পরে গান গাওয়ার জন্য ।  কিন্তু আজ প্রায় বছর পাঁচ হল সে গান গাওয়া ছেড়ে দিয়েছে  ।  টুকটাক ভিক্ষা করে যাও চলে যেত কিন্তু অসুখের কারনে আজ সে ভরসাও গেছে ।  গ্রামে গ্রামে ঘুরে ঘুরে গান গাইতে গাইতে তার স্ত্রীর প্রতি খেয়াল রাখা হতনা ।  কখন যে সময়ের নির্মম কষা ঘাত তার কাছ থেকে তার স্ত্রীকে ছিনিয়ে নিয়ে গেছে বহু দুরের আঁধার সেই শোঁক আজো পীড়া দেয় তাকে ।  স্ত্রীর প্রতি ছিল অগাধ ভালোবাসা কিন্তু সেটা কখন সে বুঝাতে পারেনি ।  এখন শুধুই তার মৃত্যুর অপেক্ষা ।  সুরুজ আলীর এক ছেলে আছে  ।  কিন্তু সে বহু আগেই তার বাবাকে ত্যাগ করে চলে গেছে ।  তার বাবা যে একজন বাউল এটা সে কোন ভাবেই মেনে নিতে পারত না  । খুব অল্প বয়সেই অভাবে তার স্বভাব নষ্ট হয় ।  মাথার ভিতর শুধু কাজ করতে থাকে কি করে টাকা পয়সা রোজগার করা যায় ।  কিন্তু এইসব নিয়ে সুরুজ আলীর আজ কোন দুঃখ নাই ।  শুধু মনে মনে সে দোয়া করে তার ছেলে যেখানেই থাকুক ভালো থাকুক ।  
   বস্তীতে আজ বিয়ের ধূম লেগেছে ।  একদিকে উচ্চ স্বরে হিন্দি গান চলছে ও মেরা বাবু ছ্যেল ছাবিলা মেত নাচুঙ্গি .  .  .  .  .  .  আর সেই গানের সাথে তাল মিলিয়ে নাচছে বস্তীর কিছু উঠতি বয়সি ছেলে মেয়ে ।  রুবার আজ বিয়ে  ।  বউ সেজে বসে আছে ।  আর কিছুক্ষনের মধ্যে বর পক্ষ হয়ত চলে আসবে ।  বউ সাঁজে রুবাকে মনে হচ্ছে স্বর্গ থেকে নেমে আসা কোন এক পরী যেন ।  একবার সপন তাকে দেখতে গিয়েছিল ।  তারও বিয়েতে নিমন্ত্রন রয়েছে ।  কিন্তু যাকে সে এতকাল ভালোবেসে এসেছে  ,  যাকে নিয়ে দেখেছে সংসার করার স্বপ্ন সেই রুবার আজ বিয়ে হবে ,  তারই চোখের সামনে দিয়ে অন্যের হাত ধরে চলে যাবে তার কলিজার টুকরা এটা কোন ভাবেই যেন মেনে নিতে পারছিলনা সপন ।  বস্তী থেকে বেড়িয়ে এসে কাওরান বাজারের ভিতর দিয়ে হেটে বিল্লাল এর আড্ডায় এসে বসল সপন ।  
কিরে সপন এত উদাস লাগতাছে কেন তরে  ?  
আইজ রুবার বিয়া । 
ভাল কথা ,  তা তোর এত মন খারাপের কি আছে  !  
বিল্লাল ভাই তুমি বুঝবানা ।  এক কাজ কর আমারে একটা সুই দাও দেহি ।  
দেখ সুই আমি দিতে পারি কিন্তু তুইত কখনো সুই নেস নাই ।  তোর সহ্য হইব না । 
আইজ যদি বিল্লাল ভাই তুমি আমারে বিষ আইনা দাও হেইডাও সইয়া যাইব ।  
ঠিক আছে নে তোর মর্জি তয় এইডার লাইগা তোর থন আমি কোন টাকা নিমুনা ।  কারন জানি আইজকার পর থন তোর এইডা রোজ লাগব আর তহন তোর এই আমার কাছেই আইতে হইব ।  
বিল্লাল ভাই তুমি দেহি লোকটা ভীষণ খারাপ !  
আরে বেডা খারাপের দেখছস কি  ?  আমি আমার বাবা মারে ছাইরা এই শহরে আইছি টাকা কামাইতে ।  এহন আমি জানিওনা হেরা কেমন আছে ।  জানার কোন ইচ্ছাও নাই  ।  আমি দুই হাত ভইরা টাকা কামাই করি ।  ভালাইত আছি ।  তাইলে বোঝ আমি কত খারাপ  !  হা হা হা হা  । 
সপন এর হাতে বিল্লাল পেথেদ্রিন ইনজেকশন দিয়ে দেয়  ।  অল্প কিছুক্ষণের মধ্যেই সপন সমস্ত শরীরে ক্লান্তি অনুভব করে  ।  মনে হয় যেন স্বর্গের বহমান কোন নদীর স্রোতে সে সাঁতার কাটছে আর দূর থেকে বসে রুবা তাকে দেখছে আর হাসছে ।  
   সুরুজ আলীর অসুখ দিন দিন বেড়েই চলেছে ।  তাকে দেখা শোনা করার জন্য কেউ নাই ।  পাশের বাড়ির একটি মেয়ে আছে নাম জোসনা সেই এসে মাঝে মাঝে দেখে যায় ।  জোসনার বাবা  –  মা নাই ।  থাকে তার নানীর সাথে ।  নানীর গোয়ালে দুটি গাভী আছে ।  সে গাভীর দুধ বেঁচেই তাদের সংসার চলে ।  জোসনা কালো হলেও অদ্ভুত এক মায়া খেলা করে তার সেই কালো বর্ণের মাঝে ।  মাঝে মাঝে সুরুজ আলী তাকে নিয়ে ঠাট্টা করে কালো মাইয়ার নাম আবার জোসনা  ,  তুই আমার সখি যেন কখনো হইসনা ।  কিন্তু এসব নিয়ে তার কোন আক্ষেপ নাই ।  রূপ সবারে আল্লাহ পাক দেন না আর এইটাই হইল রূপবতী আর রূপহীন মেয়ে মানুষের জন্য পরীক্ষা  ।  
জোসনা তোর জন্য দোয়া করি যেন তুই ভালো একটা জামাই পাস । 
কি যে কও না চাচা  ।  আমি একটা মাইয়া তার আবার ভালো একটা জামাই  ! 
শোন আমার মনে হয় আর বেশী সময় নাই  ।  তরে একটা কথা কই যদি কখনো আমার পোলার লগে তোর দেখা হয় বলবি তারে ,  তার বাবার তার প্রতি বিন্দু মাত্র ক্ষোভ ছিলনা  ।  আর তার মায় মরার আগে তার লইগা স্বর্ণের দুইটা বালা রাইখা গেছে ।  ভাবছিল পোলার বউরে দিব  ।  কিন্তু তারত আর সেই সাধ পুরন হয় নাই  ।  আর আমিও তারে বিয়া দিয়া যাইতে পারলাম না  ।  জানিও না সে কেমন আছে  ?  কোথায় আছে  ?  আমি খুব যত্ন কইরা সেই বালা দুইটা রাইখা দিছিলাম  ।  আজ তোর কাছে দিয়া গেলাম তুই যদি পারস আমার পোলার কাছে বালা দুইটা দিয়া দিস ।    
চাচা ও চাচা  !  তুমি কি ঘুমায় গেলা নাকি  ।  আমারে তুমি এই বোঝা কেন দিতাস  ?  চাচা কথা কও  ,  চোখ খোল  !  
বুকের মাঝে খুব কষ্ট নিয়ে জোসনা কেঁদে উঠল ।  সুরুজ আলী আর বেঁচে নাই ।  এভাবেই পৃথিবীর মায়া ত্যাগ করতে হল একজন বাউল কে যে কিনা জীবনে প্রায় পুরোটা সময় শুধু মানুষের মাঝেই মায়ার পরশ বিলিয়ে দিয়ে গেছে তার গানের মাঝে দিয়ে ।  বালা দুটি হাতে নিয়ে জোসনা এই নীরব নিথর দেহের পাশে বসে রইল  ।  একটি মৃত্যু তাকে দিয়ে গেল বেঁচে থাকার প্রেরনা  ।  এই বালা দুটি যেভাবেই হোক তার সঠিক গন্তব্যে পউছে দিতে হবে ।  
  সপন ধীরে ধীরে নেশায় এমন ভাবে আসক্ত হল যে বেঁচে থাকার কোন অর্থই তার কাছে আর রইল না ।  কদিন যাবত কাজেও যাওয়া হয়না তার  ।  রিক্সার মালিক বলে দিয়েছে এভাবে যদি সে আর কিছু দিন রিক্সা না চালায় তাহলে রিক্সা অন্য কাউকে দিয়ে দিবে  ।  কিন্তু সপনের সেই সব কথার কোন গুরুত্তই যেন আজ আর নাই ।  অন্ধকার ঘরের ভেতর বসে আছে সে ।  একটু আগেই একবার সুই নিয়েছে ।  এখন আর বিল্লাল কে সুই দিয়ে দিতে হয়না  ।  নিজেই নিতে শেখা হয়ে গেছে তার  ।  কোথায় যেন একটা গান শুনেছিল সেটাই মনে মনে গেয়ে উঠল সে  
 তোমায় ভাবি উদাস হলেই
আধেক রুহের ঘোরে
উদাস চোখে মদির মায়া
জ্বলে পুড়ে মরে । 
 পুড়ছো তুমি কোন্ ভুবনে
উনুন নীচে খড়ি হয়ে , 
বাতাস মাঝে ভাসছো সুখে
আগুন শিখা লকলকিয়ে । 
 আমি তবে বাতাস হলাম
তোমার বুকের অতল ছুলাম । 
রুহ ’ র ভেতর রুহ ফুঁকে
আধেক নিয়ে আধেক দিলাম ।   পাশের ঘরে একটি মেয়ে নতুন ভাড়া এসেছে গ্রাম থেকে ।  সপন কে দেখে তার মনে ভীষণ মায়া হল  ।  অনেক চেষ্টা করেছে কথা বলতে কিন্তু সপন তেমন পাত্তা দেয়নি  ।  আজ নিজেই সাহস করে সপনের ঘরে এসেছে মেয়েটি ।  
আপনি এই অন্ধকার ঘরের ভিতর বইসা কি করেন  ?  
তুমি কে  ?  
জী আমার নাম জোসনা ।  আপনার পাশের ঘরে নতুন ভাড়া আইছি । 
আমার ঘরে কি  ?  
আপনে একটা গান গাইতাছিলেন গানটা আমাগর গ্রামের বাউল চাচার গান ।  সেইটা শুইনাই আইলাম ।  মনে হইল আপনি আমাগর গ্রামেরই কেউ মনে হয় । 
আসছ যখন বস  ।  আমি তমাগর গ্রামের কেউ না ।  আমার এক ভাই আছে বিল্লাল হের কাছ থাইকা এই গান শুনছি ।  শুনছি এই গান হের বাবায় গাইত ।  আমার মনে হয় বিল্লাল ভাই তাইলে তমাগর গ্রামের কেউ হইব ।  
আমারে আপনার বিল্লাল ভাইয়ের কাছে নিয়া যাইবেন  ?  
কেন হের লগে তোমার কি কাম  ? 
আমার বাউল চাচা হের পোলার লাইগা মরার আগে একটা জিনিষ আমার কাছে দিয়া গেছে  ।  তার পোলারে খুঁজতে আমি আর আমার নানী শহরে আইছি ।  শুনছি হের পোলায় নাকি এই শহরেই থাকে ।  আপনার কথা সুইনা মনে হইল আপনার বিল্লাল ই হেয় যারে আমি খুজতাছি ।  চাচার পোলার নামও বিল্লাল আছিল  ।  
একটা জিনিষ দিতে গ্রাম থাইকা শহরে আইছ তাইলে এই বস্তীতে কেন ভাড়া উঠস  ?  
আসলে আমাগর গ্রামে বন্যায় সব ভিটা মাটি ভাসায়া লইয়া গেছে  ।  আমাগর মত অনেকেই এহন কামের সন্ধানে এই শহরে আইছে  ।  আমিও তহন চিন্তা করলাম যেহেতু আমার এই শহরে একটা কাম আছে একজনরে খোঁজা লাগব তাই বুদ্ধি কইরা আমি আমার নানীরে বুঝাইয়া এইহানে লইয়া আইছি ।  
শহরে আইলেই কি কাম পাইবা ভাবস  ?  এহন তুমি আর তোমার নানী চল্বা কেমনে  ?   
আমি আর নানী বাজারে ঠোঙ্গা বানানির একটা কাম পাইছি  ।  আপাতত হেইডা দিয়াই চলব  ।  আর কিছু না হইলে ভিক্ষা করুম ।  এ ছাড়া আর আমাগর মানুষের কিবা করার আছে  !  
ঠিক আছে এহন তাইলে তুমি যাও আমি পরে একদিন সময় পাইলে তোমারে নিয়া জামুনে  ।     
জোসনা যেন মুহূর্তের মধ্যে তার বুকের ভেতর জমে থাকা সব বোঝা হালকা হয়ে যাবার আনন্দে নেচে উঠল  ।  এতদিন যে বোঝা সাথে করে বয়ে বেড়াচ্ছে আজ তার থেকে সে মুক্ত হবে ।  
  সপনের চোখে রাজ্যের ভয় এবং ক্ষোভ  ।  আজ সকালে র্যা বের ক্রসফায়ারে পরে মৃত্যু হয় বিল্লাল এর  ।  বহু দিন থেকেই র্যা বের তালিকায় তার নাম ছিল ।  কিন্তু প্রমানের অভাবে কিছু করা যাচ্ছিলোনা  ।  একটা বড় চালান সহ ধরা পরে যায় বিল্লাল  ।  কিন্তু পালাতে যাবার সময় র্যা ব তাকে গুলি করে  ।  গুলিটা এসে তার বুকে লাগে  ।  মুহূর্তের মধ্যে মাটিতে লুটিয়ে পরে বিল্লালের রক্তাত্ত দেহ ।  সব শুনে জোসনা কিছুতেই নিজেকে মেনে নিতে পারল না  ।  বুকের ভেতর একটা অতৃপ্ত বেদনা আবার নতুন করে বাসা বাঁধল ।  
দেখ এইটা নিয়া দুঃখ করার কিছু নাই  ।  এই মানুষটার সাথে এমন টা হওয়াই স্বাভাবিক ছিল ।  
আমি ওই লোকটার জন্য দুঃখ করতাছিনা ।  আমি ভাবতাছি এই বালা দুইটা দিয়া এহন আমি কি করমু !  
তোমার কাছেই রাইখা দাও ।  যখন তুমি বিয়া করবা তখন কাজে লাগাইও ।  
না তা কেমনে হয় !  এইটা অন্য জনের আমানত । 
যার আমানত সেই যখন দুনিয়াতে নাই তখন আর সেইটা আমানতের ভঙ্গ হয়না  ।  এইটা এখন তোমার সম্পদ । 
সপনের এই কথায় জোসনা কিছুটা ভরসা পায় ।  সপনের প্রতি সে ক্রমেই দুর্বল হতে শুরু করেছে  ।  কেন যেন অদ্ভুত এক মায়া লাগে সপনের জন্য ।  সপন একবার তাকে তার প্রেমের কথা বলেছিল  ।  সেই থেকে তার সপনের প্রতি মায়া বেড়ে যায়  ।  বুঝতে পারে সপন কে সে ভালোবেসে ফেলেছে ।  কিন্তু সপন যে পথে চলেছে সেখান থেকে তাকে ফিরিয়ে নেবার পথ যে খুব কঠিন হবে সেটা ভালো করেই সে বুঝতে পারল  ।  হঠাৎ বস্তীতে চিৎকার চ্যাচামেচি শুরু হল ।  ঘর থেকে বাইরে বেড়িয়ে এসে মনে হল জীবনটা বুঝি মাটির সাথে মিশে গেলেই ভালো হত ।  উঠানে পরে আছে রুবার নিথর দেহ ।  যৌতুকের বিভীষিকা কেড়ে নিয়েছে রুবার জীবন  ।  এমনটা কথা ছিল না ।  কথা ছিল সপন কে বিয়ে না করে যার সাথে বিয়ে হয়েছে সে স্বামী রুবাকে অনেক সুখী করবে ।  সেই ছেলের অনেক টাকা আছে ।  কিন্তু এরই নাম কি তাহলে সুখ  !  কোন কিছুই সপনের মাথায় আসছেনা  ।  সব কিছু কেমন যেন অন্ধকার হয়ে আসছে তার চারদিকে যেন বাতাস আর বাতাস  ।  সেই বাতাসে তার রুহ যেন বাতাস হয়ে মিশে যেতে চাইছে রুবার বাতাসের সাথে ।  পেছন থেকে জোসনা এসে তার কাঁধে হাত রাখল ।  কিন্তু সেই মায়াবী স্পর্শ সপনের বাতাসকে আজ আর থামাতে পারলনা  ।  
           গল্পের মাঝে যে গান লেখা হয়েছে আসলে এটা একটা কবিতা যা আমি শুধু একবার মাত্র চাইলেই উনি আমাকে তার কবিতা আমার গল্পে ব্যাবহার করার অনুমতি দিয়ে দেন ।  আমি উনার মত লেখা এত ভালো কবিতা সমগ্র খুব কমই পড়েছি ।  এবং আমি উনার কাছে কৃতজ্ঞ ।  উনি আর কেউ নন উনি আমাদের সকলের প্রিয়  ব্লগার ফারাহ দিবা জামান আপু  ।  কবিতাটি নেয়া হয়েছে তার লেখা  (  আমি তবে বাতাস হলাম ,  তোমার বুকের অতল ছুলাম ।  রুহ ’ র ভেতর রুহ ফুঁকে ,  আধেক নিয়ে আধেক দিলাম ।   )  এই কবিতাটি থেকে ।   
 ব্লগে অনেক বড় গল্প দিলে হয়ত অনেকেই পড়তে পড়তে ঘুমিয়ে যেতে পারেন তাই এই গল্পটি খুব  -  খুবই সংক্ষিপ্ত আকারে প্রকাশ করলাম ।     


                    