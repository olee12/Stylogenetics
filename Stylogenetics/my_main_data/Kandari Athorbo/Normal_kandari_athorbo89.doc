নিস্তব্ধ গ্যালাক্সিতে ছড়িয়ে তোমার অনুরণন

    নিস্তব্ধ গ্যালাক্সিতে ছড়িয়ে তোমার অনুরণন , 
হাওয়ায় দোদুল্যমান একটি জোনাক জাগা প্রজাপতির মত মরণ ,  
আমাকে ক্লান্ত ক্লান্ত করে । 
নোনা ইটের পাঁজরে দেনার দায় আমাকে আঘাত করে , 
অস্থির কোন ধূমকেতুর মতই বিদীর্ণ করে;
আমার বুকে জন্ম নেয়া ঘাসের সীমানা ।   
 ঘুমের সুবর্ণ দরজার তালা খোলার মধ্যে
ক্ষমতা এবং সৌন্দর্য একসঙ্গে হয় পূরণ , 
একটি নক্ষত্রের মত জীবন
কাচিক আবহাওয়ায় সমুদ্রে হয় বিলীন ।  
সব কিছুতেই তোমার বড় ঘৃণা , 
অন্ধকার তোমার মহাপবিত্র শিশির কাঁদা , 
কখনও অনিয়মিত চাঁদের হাসি , 
চোখে ফেরি করে বিষাদের পুনর্নবীকরণ । 
ঘুম হতে জেগে উঠে কোন ফেরেশতা , 
পবিত্রতার বড় কোন ভুল অনুমতি দেয় ! 
হে আনন্দ !  হে ভয় ! 
কি করা হবে বুড়ো সূর্যটাও ভাবে !  


                    