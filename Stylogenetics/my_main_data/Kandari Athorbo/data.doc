বনজুঁইয়ের পুংকেশর


 দেখেছি তোর গোধূলির মায়া সিক্ত চোখে , বিষম হাওয়ার রাতের অলিক মাদকতা । বৃষ্টির গান শুনবো বলে চলেছি তোর সাথে , বনজুঁইয়ের পাড় ধরে সাবদীর মেঠো পথে , জলজ ঘাস মাড়িয়ে ফড়িঙের পিছু নিয়ে , চলেছি লজ্জাবতী ছুঁয়ে দেখবো বলে । দেখেছি ঝিঁঝিঁ ডাকা জোছনার দীপালি সাঁজে , নদীর আঁচলে বিম্বিত নগরীর চন্দ্রগাঁথা । পুরুষ যাতনা বুঝবো বলে চলেছি তোর সাথে , মেঘবনের মানচিত্র ধরে শূণ্যতায় পথ খুঁজে , তোর আঙুলের কার্নিশ ছুঁয়ে মহুয়ার ঘ্রাণে , চলেছি ভালোবাসি কথাটি বলবো বলে । দেখেছি তোর কৃষ্ণচূড়া রঙে আঁকা ঠোঁটে , লাজুক হাসির আড়ালে নৈসর্গিক সরলতা । 
                            
                    




সামহোয়্যার ইন ব্লগের সাথে আমার চারটি বছর এবং ব্লগীয় রাশিফল ’  ২০১৬


 চার বছরের ব্লগিং খুবই কম সময় ।  মাঝে দিয়ে দীর্ঘ সময়ের জন্য ব্লগ থেকে স্বেচ্ছায় নির্বাসন এবং অতপর আবারও ব্লগে প্রত্যাবর্তন সব মিলিয়ে চার বছরের ব্লগিং খুব আহামরি কিছু না হলেও; এই চার বছরে অভিজ্ঞতার ঝুলিটা হয়েছে বেশ পরিপূর্ণ ।  কত যে রাত ,  কত যে দিন কেটে গেছে কোনরূপ হিসাব ছাড়া; সেই সব এখন শুধুই স্মৃতি ।  পেয়েছি অগণিত মানুষের ভালোবাসা ,  পেয়েছি তিরস্কার ।  সামহোয়্যার ইন ব্লগ মিশে আছে হৃদয়ের অনুরণনে ।  সামনের দিনগুলোতে ব্লগের পথচলা কেমন হবে যদিও জানা নেই ,  তথাপি সামহোয়্যার ইন ব্লগ থাকবে আমার জন্মস্থান হয়েই ।  মানুষের জন্মের সাথে যেমন তার মাটির থাকে নাড়ির সম্পর্ক ,  তেমনিই সামহোয়্যার ইন ব্লগের সাথে আমার সম্পর্ক ।  এতদিনে যখন এই মাটি ছেড়ে কোথাও যাওয়া হয়নি ,  আর হবেও না কোনদিন ।  তারপরেও শত হোক আমি মানুষ এবং মৃত্যু বলে চিরন্তন সত্য বলে কিছু একটা আছে ।  তাই সামহোয়্যার ইন ব্লগেও এর ব্যতিক্রম হওয়াটা অস্বাভাবিক কিছুই নয় ।  তবে চির প্রস্থানটা সামহোয়্যার ইন ব্লগেই হবে শুধু এতটুকুই প্রত্যাশা ।  নিজের ব্লগ ঘুরে যা নিরূপণ করতে পারছি সেটা আমার নিজের কাছেই খুব হতাশা ব্যাঞ্জক ।  এই চার বছর ধরে বলতে গেলে কোন আশানুরূপ ব্লগিং করা হয়ে উঠেনি ।  জানিনা আদৌ কখনও সেটা সম্ভব হয়ে উঠবে কিনা ।  তবে অসংখ্য স্মৃতি জড়িয়ে আছে এই চার বছরের ব্লগিং জীবনকে ঘীরে ।  বলতে গেলে যতটা না ব্লগিং করেছি তারচেয়ে অনেক বেশী শিখেছি সকলের কাছ থেকেই ।  ব্লগিং এর সুবাধেই নিজের আদর্শের সাথে মিলে যাওয়া মানুষগুলোর সাথে খুব কাছ থেকে মিশে ,  কাঁধে কাঁধ মিলিয়ে কাজ করে যাওয়ার সুযোগ পেয়েছি ।  কখনও সেটা মানবতার জন্যই হোক অথবা রাজনৈতিক আদর্শ থেকেই হোক ,  সৃষ্টি হয়েছে নিজের ভেতর দেশের জন্য কিছু করার তাগিদ ।  সামহোয়্যার ইন ব্লগের কারণেই লেখালিখির পথটা সুগম হয়েছে ।  পাওয়া - নাপাওয়ার দ্বৈরথে অনেকটা পথ পেছনে রেখে এগুতে পেরেছি ।  তবে না পাওয়ার শুণ্যতার চেয়ে অনেক বেশী কিছুই পেয়েছি যা কখনও স্মৃতি থেকে হারিয়ে যাবার নয় ।  সামহোয়্যার ইন ব্লগের সাথে পরিচয় হয় মূলত মিথলজি নিয়ে পড়াশোনা করার সুবাধে ।  তাও সেটা ছিলো ব্লগার ইমন জুবায়ের ভাইয়ের এক পোষ্ট থেকে সামহোয়্যার ইন ব্লগের সাথে প্রথম পরিচয় ।  তারপর নিরন্তর ব্লগ পড়ে যাওয়া ।  তখনও ব্লগে নিক খোলা হয়ে উঠেনি ।  একসময় ব্লগ পড়তে পড়তে এমন কিছু পোষ্ট পড়লাম যেখানে নিজের আদর্শ ,  নিজের নীতিগত অবস্থান এবং নিজস্ব মতামত জানানোর কৌতূহল হলো ।  খুলে ফেললাম কান্ডারি অথর্ব নামের এই নিক ।  কিন্তু একরকম হতাশায় নিমজ্জিত হতে হলো যখন জেনারেল হতেই সাত মাসের বেশী সময় অতিক্রম হয়ে গেলো ।  যাই হোক ,  অবশেষে একদিন দেখি আমার ব্লগে লেখা আছে আমি এখন থেকে সেফ ,  আমার সব লেখা প্রথম পাতায় প্রকাশিত হবে ,  লেখা ভাল হলে নির্বাচনি পাতাতেও প্রকাশিত হবে ।  সেই থেকে তারপর একে একে কত স্মৃতি এই সামহোয়্যার ইন ব্লগকে জড়িয়ে ।  প্রথম দিকে সম্পূর্ণ এনোনিমাস থাকলেও শেষ পর্যন্ত আর সেটা হয়ে উঠেনি ।  রুশানের জন্য কিছু করার তাগিদ থেকে মাঠে নামতে হলো ।  এরপর শীতবস্ত্র ,  রানা প্লাজা ,  রক্তদান কর্মসূচী ,  ধর্ষণ ,  এসিড সন্ত্রাস ,  রামপাল ,  তিতাস ,  যুদ্ধাপরাধী ইস্যূ ,  ব্লগ দিবস ইত্যাদি যে কোন ইস্যূতেই অসংখ্য  গণ্যমান্য এবং অসাধারণ মনের গুণী সব ব্লগারদের সাথে পরিচিতি ঘটেছে ।  সামহোয়্যার ইন ব্লগের বিরুদ্ধে এক সময় নানা মিথ্যে প্রোপাগান্ডা চালানো হয়েছিলো ।  সেই সময়টাতেও যথাসম্ভব সাথে থাকার চেষ্টা করেছি ।  বিশেষ করে মিরপুরের ব্লগ দিবস পালনের সেই স্মৃতি কখনও ভোলার নয় ।  আজকে অনেকের কথাই মনে পড়ছে ।  এত এত মানুষের সাথে মেশার সুযোগ হয়েছে কার নাম রেখে কার নাম বলবো ।  তাছাড়া কখনও দেখা হয়নি শুধু ব্লগেই আলাপন এমনও আছেন অনেক অনেক প্রিয় ব্লগার ।  অনেক সময় মনে হয়েছে খুব কাছের মানুষের চাইতেও খুব কাছের এই অচেনা মানুষগুলো যাদের সাথে আমার নিরন্তর ব্লগিং এর পথচলা ।  ব্লগে এইযে একে অপরকে ভ্রাতা বলে ডাকা ,  এই মধুর ডাকটিও শিখেছি মূলত এই ব্লগ থেকেই ।  আপনের চাইতেও আপন এই ভূবন ছেড়ে তাইতো দূরে থাকতে পারিনা ।  সেই ভালোবাসা থেকেই ব্লগ এবং ব্লগারদের নিয়ে নানা সময় নানা পোষ্ট দিয়েছি ।  তাই আজকে আর নতুন করে সেই দিকে যাচ্ছিনা ।  আজকের দিনে সব তিক্ততা ভুলে গিয়ে শুধু মধুর ক্ষণগুলোকেই স্মরণ করছি ।  দেখতে দেখতে সেই সাথে নতুন আরও একটি নতুন বছরের আগমন হতে যাচ্ছে ।  সুখ - দুঃখ ,  পাওয়া - না পাওয়া ,  আনন্দ - হতাশা মিলিয়েই মানুষ ।  আমিও এর ব্যতিক্রম নই ।  এই পথ চলায় অনেক ভুলভ্রান্তি হয়ত আমার রয়েছে ।  সকলের কাছে অনুরোধ থাকবে আমাকে আমার ভুলত্রুটির জন্য ক্ষমা করে দেয়ার জন্য ।  আপনাদের সকলের উৎসাহ ও অনুপ্রেরণায় এই ব্লগীয় পথ চলায় এই পর্যন্ত আসতে পেরেছি ।  তাই আপনাদের সকলের প্রতি আমার এই চার বছর ব্লগবর্ষপূর্তিতে রইল হৃদয় নিংড়ানো ভালোবাসা ,  আন্তরিক শ্রদ্ধা ও হৃদ্যতাপূর্ণ শুভেচ্ছা ।  সকলের জন্য রইলো নতুন বছরের শুভেচ্ছা ও শুভকামনা ।  শুভ নববর্ষ ’  ২০১৬ ।  সেই সাথে সকলের জন্য রইলো ,  এই রাশিফলটি ,  যা প্রখ্যাত জ্যোতিষী রুবাই এর রাশিফল অনুকরণে লেখা হয়েছে ।  একে সত্য ভেবে কোনরূপ বিড়ম্বনায় না জড়িয়ে শুধুমাত্র ফান হিসেবে নেয়ার জন্য বিনীত অনুরোধ রইলো ।  মানুষের আদিমতম প্রবৃত্তির মধ্যে অন্যতম একটি দিক হলো নিজের ভবিষ্যৎ সম্পর্কে জানার আগ্রহ ।  যার জন্য রয়েছে রাশিফল ।  সামু ব্লগের ব্লগারদেরও তাদের সেই ব্লগিং রাশিফল জানার আগ্রহ থেকে নিরাশ হবার কোন কারণ নেই ।  যেহেতু বছর ঘুরে আবারও নতুন একটি বছর দেখার ভাগ্য আমাদের হয়েছে; তাই আসুন দেখে নেয়া যাক ২০১৬ সালে সামু ব্লগের ব্লগারদের রাশিফল সম্পর্কে ।  মকরঃ ব্লগিং কালঃ ( ২২ ডিসেম্বর  –  ২০ জানুয়ারি )  লগ্ন পতি ব্লগের প্রভাবে এই বছর সাফল্য ও ব্যর্থতা দুটি ঘটনাই প্রবলভাবে ব্লগিং এ প্রভাব বিস্তার করবে ।  মকর রাশির ব্লগারদের ২০১৬ সালে বিশেষ সন্মাননা পুরস্কার প্রাপ্তি যথেষ্ট শক্তিশালীভাবে বজায় রাখতে হবে ।  তবেই আপনার ব্যর্থতার যোগগুলিও চূড়ান্ত সফলতার যোগে পরিণত হতে পারে ।  নতুন বছরে মাল্টি নিকের ব্যানজনিত সমস্যা বাড়বে ।  তবে মূল নিকের ব্যান হওয়ার কোন সম্ভাবনা নেই ।  বড় মাপের ক্যাচালে জড়িত হওয়ার সম্ভাবনাও দেখা যাচ্ছে ।  কিন্তু ছোটখাটো ক্যাচালে না জড়ানোই ভাল হবে এতে মাল্টি নিকের সংকটে ভোগার যোগ আছে ।  ব্লগ কর্তৃপক্ষের সুনজর নাও থাকতে পারে ।  প্রেমযোগ মধ্যম ।  প্রেমে সফলতা লাভ করতে গেলে যথেষ্ট পরিশ্রম করতে হবে ।   কুম্ভঃ ব্লগিং কালঃ ( ২১ জানুয়ারি  –  ১৮ ফেব্রুয়ারি )  ২০১৬ সালে কুম্ভ রাশির ব্লগারদের ব্লগিং এ ঘটতে পারে কোনো স্মরণীয় ঘটনা ।  নিজের উপর যার যত আত্মবিশ্বাস বজায় থাকবে বছর গড়াবার সঙ্গে সঙ্গে তার ব্লগে তত বেশি করে লাইক ,  মন্তব্য ও হিট মিলিয়ে সফলতা আসতে থাকবে ।  তবে আবেগপ্রবণ হয়ে পড়লে বা হাল ছেড়ে দিলে সমস্যা বাড়বে ।  খ্যাতির বিড়ম্বনা নতুন বছরে আপনাকে কষ্ট দেবে ।  ব্যান জনিত কোন সমস্যা থাকবেনা ।  তবে সার্ভারের সমস্যা জনিত কারণে ব্লগে বিচরণ কমে যাবে ।  লগ ইন জনিত সমস্যার যোগ দেখা যাচ্ছে ।  সহব্লগারদের সাথে আনন্দ বজায় থাকবে ।  ব্লগ বিষয়ক অনুষ্ঠানের যোগ আছে ।  ব্লগ কর্তৃপক্ষের সঙ্গে সম্পর্ক ভালো থাকবে ।  কুম্ভ রাশির ব্লগারদের লগ্ন পতি সুশীল হওয়ায় ব্লগিং শুভ ।  এই বছর তারা বেশ কিছু বাড়তি অনুসারীর মুখ দেখবেন ।  যারা মৌসুমী লুল তারা ২০১৬ সালে তাদের ব্লগিং এ শুভ হিট নিয়ে অপেক্ষা করছে ।  প্রেম যোগ শুভ ।  নতুন প্রেমের এক বা একাধিক প্রস্তাব পেতে পারেন ।  কিন্তু প্রেমের বিষয়ে সতর্ক হয়ে সিদ্ধান্ত নিন ।  মীনঃ ব্লগিং কালঃ (  ১৯ ফেব্রুয়ারি  –  ২০ মার্চ )   এই বছর মীন রাশির ব্লগারদের হিট ,  লাইক ও মন্তব্য খরা জনিত সমস্যা বাড়তে থাকবে ।  ব্লগিং প্রতিকূলতা না থাকলেও মনে বিভিন্ন কারণে চঞ্চলতা আসতে পারে ।  রাজনৈতিক চেতনার বিকাশের মাধ্যমে এই চঞ্চলতা কাটিয়ে উঠতে পারবেন ।  ব্লগীয় মিথস্ক্রিয়া শুভ ।  তবে ক্যাচালে জড়িয়ে পড়ায় ব্যান জনিত সমস্যা দেখা দিতে পারে ।  মীন রাশির ব্লগারদের জন্য রাজনৈতিক পোস্ট খুবই হিটজনক হতে চলেছে ।  প্রেমযোগ মধ্যম ।  প্রেমের ক্ষেত্রে বছরের মাঝামাঝি সময় থেকে শুভ ।  মেষঃ ব্লগিং কালঃ ( ২১ মার্চ  –  ২০ এপ্রিল )  ২০১৬ সাল মেষ রাশির ব্লগারদের জন্য শুভ ।  এ বছর মেষ রাশির ব্লগারদের হিট প্রাপ্তিতে উন্নতি ঘটবে ।  পর্যাপ্ত পরিমানে লাইক প্রাপ্তি থাকবে প্রতিটি পোস্টে ।  এ বছর সেরা ব্লগার হওয়ার যথেষ্ট সম্ভাবনা থাকবে ।  মেষ রাশির ব্লগারদের মন্তব্য নিয়ে খুব একটা সমস্যার সম্মুখীন না হতে হলেও যারা মন্তব্য খরায় ভুগবেন ,  ব্লগীয় মিথস্ক্রিয়ায় পারদর্শী হওয়ার সুযোগ রয়েছে ।  ব্লগ কর্তৃপক্ষের আশীর্বাদ বজায় থাকবে ।  ব্লগারদের সঙ্গে ক্যাচালীয় পোস্টে সম্পর্কে কিছুটা বাধার যোগ দেখা যাচ্ছে ।  পোস্ট সংখ্যা বৃদ্ধি পাবে ।  এ বছরে ব্লগে একাধিক পোস্ট নির্বাচনী পাতায় স্থান পাওয়ার সম্ভাবনা আছে ।  মেষ রাশির ব্লগারদের জন্য নতুন বছর কিছু নতুন সম্ভাবনা নিয়ে হাজির হতে পারে ।  বিশেষ করে লুল ধর্মী পোস্টগুলো বেশি হিট প্রাপ্তির জন্য এ বছর শুভ ।  লুল খেতাব প্রাপ্তির সুযোগ আসতে পারে ।  মেষ রাশির ব্লগারদের লগ্ন পতি হলো লুলামী ।  তাই যে কোন ধরনের লুল পোস্ট সর্বাধিক মন্তব্য ও হিট পেয়ে ব্লগিং কে করবে লাভজনক ও শুভ ।  প্রণয় ঘটিত সমস্যার কোনো সম্ভাবনা দেখা যাচ্ছে না ।  মেষ রাশির ব্লগারদের প্রেমযোগ মধ্যম ।  প্রেম সফল হওয়ার পথে বেশ কয়েকটি বাধা দেখা যাচ্ছে ।  সেগুলিকে অতিক্রম করতে পারলেই প্রেমে সফলতা আসবে ।  বৃষঃ ব্লগিং কালঃ ( ২১ এপ্রিল  –  ২১ মে )  এই রাশির ব্লগারদের বিগত বছরের কিছু পোস্টের হিট বাড়বে ।  বছরের কয়েকটি মাসে পোস্টে হিট কিছুটা কম হলেও বাকি সময় হিট বজায় থাকবে ।  ব্লগ কর্তৃপক্ষের প্রতি শ্রদ্ধা বজায় থাকলে তাদের আশীর্বাদে ব্লগিং এ নতুন নতুন আনন্দের ঘটনা যুক্ত হবে ।  বৃষ রাশির ব্লগারদের পোস্টে মন্তব্য প্রাপ্তি ভালোই যাবে তবে অন্যের পোস্টে মন্তব্য করেই বছরটা মূলত ব্লগিং করে কাটবে ।  ব্লগারদের সঙ্গে বড় কোনো সমস্যা না হলেও তাদের কোনো মতের সঙ্গে আপনার মতের অমিল হতে পারে ।  ক্যাচালীয় পোস্টে যথেষ্ট হিট প্রাপ্তির যোগ দেখা যাচ্ছে ।  বৃষ রাশির লগ্ন পতি হলো ক্যাচাল ।  কিছু বিশেষ ধরনের ধর্মীয় পোস্টে এর প্রভাব থাকবে ।  এর মধ্যে রাজনৈতিক ও সামাজিক ক্যাচাল শুভ ।  বৃষ রাশির ক্ষেত্রে প্রেমযোগ শুভ ।  নতুন প্রেমের সম্ভাবনা আছে ।  নতুন বছরে প্রেমের ভুল বোঝাবুঝির সমস্যা কেটে যাবে ।  মিথুনঃ ব্লগিং কালঃ ( ২২মে  –  ২১ জুন ) সেলিব্রেটি ও প্রভাবশালী ব্লগারদের সংস্পর্শে এসে পোস্টে হিট প্রাপ্তির যোগ আছে ।  ২০১৬ সালে মিথুন রাশির ব্লগারদের সেলিব্রেটি হওয়ার সম্ভাবনা বাড়বে ।  পোস্টে লাইক ও প্রিয়তে নেয়ার সংখ্যা প্রচুর বাড়বে ।  হিট খরায় যারা ভুগছেন তাদের নতুন বছরে হিট প্রচুর পরিমানে বাড়তে পারে ।  ক্যাচালের কারণে ওয়াচে কিংবা জেনারেল হওয়ার সম্ভাবনাও বাড়বে ।  তবে ব্যান হওয়ার কোন সম্ভাবনা নেই ।  মাল্টি নিকে ব্লগিং করার সম্ভাবনাও দেখা যাচ্ছে ।  পোস্টে লাইক প্রাপ্তি নিয়ে কিছুটা চিন্তা থাকবে ।  পোস্টে লাইক ও হিটের সংখ্যা বাড়ানো নিয়ে বছরের বিভিন্ন সময় আপনাকে ব্যস্ত থাকতে হবে ।  পোস্টগুলো একাধিক বার ফেসবুকের ইনবক্সে ইনবক্সে শেয়ার হবে ।  লগ্নপতি সেলিব্রেটি হওয়ায় মিথুন রাশির ব্লগারদের জন্য ব্লগিং অত্যন্ত লাভজনক থাকবে ।  মিথুন রাশির ব্লগারদের ব্লগ বিষয়ক কিছু জ্ঞানগর্ভ পোস্ট দেয়ার প্রতি আহবান জানানো হবে ।  প্রেমযোগে কিছু বাধা দেখা যাচ্ছে ।  এর ফলে প্রেমের ক্ষেত্রে নানা বাধা আসতে পারে ।  ভুল বোঝাবুঝিজনিত সমস্যার সম্ভাবনা আছে ।  কর্কটঃ ব্লগিং কালঃ ( ২২ জুন  –  ২২ জুলাই ) ২০১৬ সালে কর্কট রাশির ব্লগারদের বেশ কয়েকটি স্বপ্ন পূরণ হওয়ার যোগ আছে ।  সেলিব্রেটি হওয়ার প্রচুর সম্ভাবনা আছে ।  মনে শান্তি বজায় থাকবে ।  এ বছর ব্লগারদের হিট ,  মন্তব্য ও লাইক প্রাপ্তিযোগ শক্তিশালী লক্ষ করা যাচ্ছে ।  সেলিব্রেটি হওয়ার কিছু বিড়ম্বনা ২০১৬ সালে বারবার আপনাকে সমস্যায় ফেলবে ।  নির্বাচনী পাতা নিয়ে সমালোচনার মুখোমুখি হতে হবে ।  তবে সেগুলো ব্লগিং গুণে কাটিয়ে সহ ব্লগারদের সাথে আত্মিক সম্পর্কের ক্ষেত্রে উন্নতি ঘটবে ।  মোটের উপর ব্লগে শান্তির বিঘ্নিত হওয়ার সম্ভাবনা দেখা যাচ্ছে না ।  সেলিব্রেটি হওয়ার ক্ষেত্রটি বাধা সম্পন্ন ।  সেলিব্রেটিক্ষেত্রে সফলতা আনতে গেলে বেশ পরিশ্রম করতে হবে ।  সৃজনশীলতার প্রভাব থাকায় ব্লগে সফলা পাওয়া যাবে এবং ব্লগিং করাটা লাভজনক হবে ।  এছাড়া তৈল মর্দন মূলক আচরণ পরিহার করে চলাটা সন্মান বাড়াবে ।  এই বছর কর্কট রাশির ব্লগারদের জন্য ব্লগিং নীতিমালা মেনে চলাটা শুভ বলে ব্লগীয় মিথস্ক্রিয়ায় প্রতীত হচ্ছে ।  প্রেমযোগ শুভ ।  নতুন প্রেম বা প্রেমের প্রস্তাব আসতে পারে ।  তবে প্রেমের ক্ষেত্রে তৃতীয় কারও প্রবেশ সমস্যা ডেকে আনতে পারে । সিংহঃ ব্লগিং কালঃ ( ২৩ জুলাই   -  ২৩ আগস্ট ) এই বছরে সিংহ রাশির ব্লগারদের ব্লগিং এ শুভ ঘটনার যোগ দেখা যাচ্ছে ।  বছরের মধ্যভাগ থেকে আশা পূরণ করার চেষ্টায় সফলতা আসবে ।  ২০১৬ সালে বেশ কিছুদিন ধরে চালিয়ে যাওয়া প্রচেষ্টায় সফল হওয়ার সম্ভাবনা সিংহ রাশির ব্লগারদের রাশিচক্রে বিদ্যমান ।  সিংহ রাশির ব্লগারদের হিট খরা ও লাইক খরা ভোগাতে পারে ।  মন্তব্য প্রাপ্তি আশানুরূপ ভাবে না পাওয়ার সমস্যা দেখা দিতে পারে ।  হিট খরার কারণে ব্লগিংটা পানসে মনে হতে পারে ।  ব্লগারদের সঙ্গে সম্পর্ক স্বাভাবিক থাকবে ।  ব্লগিং নিয়ে সমস্যা না থাকলেও হিট খরা কাটিয়ে উঠার জন্য  স্টিকি পোস্ট লেখা নিয়ে ব্যস্ততা বাড়বে ।  সিংহ রাশির ব্লগারদের লগ্ন পতি হলো স্টিকি পোস্ট ।  স্টিকি পোস্টের কল্যাণে ব্লগিংটা আনন্দের হতে পারে ।  সিংহ রাশির ব্লগারদের সামাজিক ও শারীরিক সমস্যা জনিত লেখা পোস্ট স্টিকি হওয়ার জন্য যথেষ্ট শুভ ।  এর সঙ্গে ব্লগ সম্পর্কিত যে কোন পোস্ট লেখা শুভ পরিনতি আনবে ।  প্রেমযোগ ক্ষীণ থেকে মধ্যম ।  প্রেমের প্রস্তাব পেলে তাকে সঠিকভাবে বিচার করে গ্রহণ করুন ।  এছাড়া বড় কোনো সমস্যার যোগ নেই ।  কন্যাঃ ব্লগিং কালঃ ( ২৪ আগস্ট  –  ২৩ সেপ্টেম্বর )  ২০১৬ সালে নিজের আবেগ নিয়ন্ত্রণ করতে পারলে সফলতা আসবে ।  রাশিচক্রে অতি উত্তেজনা ও ভাবপ্রবণতার ফলে ব্লগিং উন্নতি বাধাযুক্ত হতে পারে ।  আধ্যাত্মিক চেতনার বিকাশ ঘটালে মনে শান্তি বজায় থাকবে ।  ব্লগিং হিট বাড়াতে বিভিন্ন কৌশল অবলম্বন করলে শুভ ফল লাভ হবে ।  কন্যা রাশির ব্লগারদের লুতুপুতু টাইপ পোস্ট দেয়াই মঙ্গল জনক হবে ।  হিটের সমস্যা থাকলে নতুন বছরে এ নিয়ে ব্লগ বিশেষজ্ঞদের কাছে যেতে হতে পারে ।  লাইক প্রাপ্তির যোগ আছে ।  মন্তব্য প্রাপ্তি ভালোই থাকবে ।  ব্লগ কর্তৃপক্ষের আশীর্বাদ লাভ করবেন ।  ব্লগারদের সঙ্গে সম্পর্ক ভালো থাকবে ।  তবে কোনো ক্যাচালীয় পোস্টে অনুপ্রবেশ করলে মানসিক শান্তিতে বিঘ্ন ঘটতে পারে ।  সেলিব্রেটি হওয়ার যোগ আছে ।  কন্যারাশির লগ্ন পতি লুতুপুতু হওয়ায় ব্লগিং যথেষ্ট শুভ ।  এরফলে কন্যা রাশির ব্লগারদের পেশাগতভাবে বিজ্ঞাপন জগতের সঙ্গে যুক্ত হওয়ার সম্ভাবনা রয়েছে ।  প্রেমযোগ শুভ ।  তুলাঃ ব্লগিং কালঃ ( ২৪ সেপ্টেম্বর   –  ২৩ অক্টোবর ) তুলা রাশির ব্লগারদের মনে রাখতে হবে কণ্টকাকীর্ণ পথের পরেই সফলতার সিঁড়ি ।  ধৈর্য বজায় রাখতে পারলে এই রাশির ব্লগারদের কাছে ২০১৬ সাল একটি সাফল্যের বছরে পরিণত হবে ।  তবে হাল ছেড়ে দিলে শুভভাব নষ্ট হতে পারে ।  ২০১৬ সাল তুলা রাশির ব্লগারদের জন্য লাইক ,  মন্তব্য ও হিট প্রাপ্তি ভালোই থাকবে ।  ব্লগ কর্তৃপক্ষের আশীর্বাদ বজায় থাকবে ।  সহব্লগারদের সঙ্গে সম্পর্ক একই রকম থাকবে ।  সেলিব্রেটি হওয়ার যোগ আছে ।  তবে ব্লগিং এর ক্ষেত্রে বছরে প্রথম ছয় মাস কিছুটা সমস্যার যোগ দেখা যাচ্ছে ।  তুলা রাশির লগ্ন পতি হলো মৌলিক ।  মৌলিক লেখালিখির সঙ্গে যুক্ত ব্লগারদের জন্য এ বছর বিশেষভাবে শুভ ।  গল্প ,  কবিতা ,  প্রবন্ধ ,  ফিচার ইত্যাদি লেখালিখির সঙ্গে যুক্তদের জন্য ২০১৬ সাল শুভ ।  প্রেমযোগ ২০১৬ সালে তুলা রাশির ব্লগারদের জন্য শুভ ।   বৃশ্চিকঃ ব্লগিং কালঃ ( ২৪ অক্টোবর  –  ২২ নভেম্বর ) বৃশ্চিক রাশির ব্লগারদের লগ্ন পতি রম্য হওয়ায় তাদের রাগ ও আবেগ অতি সংযতভাবে প্রকাশ করতে হবে ।  সংযত আবেগ একদিকে সমস্যাকে সহজে সমাধান করতে সাহায্য করবে ,  অন্যদিকে বাড়িয়ে তুলবে শুভ ভাব ।   হিট ,  লাইক ও মন্তব্য পাওয়ার সমস্যা ভোগাতে পারে ।  সহব্লগাররা নতুন বছরে আপনার পাশে থাকবে ।  যখনই দরকার হবে তারা আপনার দিকে সাহায্যের হাত এগিয়ে দেবে ।  ফেসবুক ক্ষেত্রটি শুভ ।  নতুন সুযোগ আসতে পারে ।  মোটামুটি এই বছরটিও গতবছরের মতোই গতানুগতিকভাবেই কেটে যাবে ।  লগ্নপতি ব্লগিং হওয়ায় ব্লগে বিচরণ এই রাশির ব্লগারদের জন্য অত্যন্ত শুভ ।  এছাড়া সৃষ্টিশীল ব্লগারদের জন্য ব্লগিং এ শুভযোগ দেখা যাচ্ছে ।  এই বছরে বৃশ্চিক রাশির ব্লগারদের ব্লগীয় মিথস্ক্রিয়ায় শুভ যোগ দেখা যাচ্ছে ।  প্রেমযোগ আছে তবে কিছু বাধার লক্ষণ রাশিচক্রে দেখা যাচ্ছে ।  ধনুঃ ব্লগিং কালঃ ( ২৩ নভেম্বর  –  ২১ ডিসেম্বর ) ২০১৬ সাল ধনু রাশির ব্লগারদের জন্য শুভ ।  হিট ,  লাইক ও মন্তব্য প্রাপ্তিতে শুভযোগ রয়েছে ।  তবে গুপ্তশত্রুরা এ বছর সক্রিয় থাকবে ।  এ বিষয়ে সতর্ক থাকতে হবে ।  ব্লগিং উন্নতির দিকে নজর দিলে মনের শান্তি বজায় থাকবে ।  ব্লগ কর্তৃপক্ষ ও সহব্লগারদের নিয়ে বছরটা ভালোই কাটবে ।  সেলিব্রেটি হওয়ার যোগ শুভ ।  ব্লগিং করে বিশেষ সন্মাননা পুরস্কার লাভ করতে পারেন ।  যার প্রভাবে ধনু রাশির ব্লগারদের ব্লগিং শুভ হবে ।  প্রেমযোগ শুভ ।  প্রেমের ক্ষেত্রে সফলতা পেতে পারেন ।  বিশেষ করে ,  নতুনদের মাঝে এখন অনেকেই খুব ভাল ব্লগিং করছেন ।  তাদের মাধ্যমেই আগামী দিনের সামহোয়্যার ইন ব্লগ উজ্জ্বল নক্ষত্র হয়ে জ্বলে থাকবে বলেই আমার বিশ্বাস ।  সকলের জন্য শুভকামনা নিরন্তর ।  সবশেষে ,  অনেকেই অনেক কারণে এখন আর ব্লগে সময় দিতে পারেন না কিংবা অনেকেই হয়ত ব্লগিং ছেড়েই দিয়েছেন; যে কারণেই হোক আর যেখানেই তারা থাকুন না কেন সকলের জন্য রইলো হৃদ্যতাপূর্ণ শুভেচ্ছা ও অশেষ ভালোবাসা ।  কারণ সকলের অবদানেই আজকের এই প্রিয় সামহোয়্যার ইন ব্লগ এবং সেই সাথে আজকের এই আমি ।  শেষ করছি ব্লগার ফারাহ দিবা জামান আপুর লেখা আমার খুব প্রিয় একটি কবিতা দিয়ে ।  এই আপুটিও শেষ পর্যন্ত কোথায় যেন হারিয়ে গেলেন ।  তোমায় ভাবি উদাস হলেই আধেক রুহের ঘোরে উদাস চোখে মদির মায়া জ্বলে পুড়ে মরে ।  পুড়ছো তুমি কোন্ ভুবনে উনুন নীচে খড়ি হয়ে ,  বাতাস মাঝে ভাসছো সুখে আগুন শিখা লকলকিয়ে ।  আমি তবে বাতাস হলাম তোমার বুকের অতল ছুলাম ।  রুহ ’ র ভেতর রুহ ফুঁকে আধেক নিয়ে আধেক দিলাম ।    

                    




সীমানা

    মার বিলাল ,  মার ।  শালার ঘাড়ে একটা কোপ দে ।   সুমনের রক্তাক্ত দেহটি মুহূর্তে মাটিতে লুটিয়ে পরে ।  প্রায় ঘন্টা খানেক ধরে সুমনের লাশ পরে আছে হলের মাঠে ।  পুরো হল জুড়ে ছাত্রদের মাঝে আতংক ,  ক্ষণে ক্ষণে গোলাগুলির শব্দে কেঁপে উঠছে পুরো বিশ্ববিদ্যালয় প্রাঙ্গন ।  কেউ নেই যে সাহস করে যাবে সুমনের লাশটিকে উঠিয়ে আনবে ।  এরই মাঝে ছাত্র ছাত্রীরা হল ত্যাগ করতে শুরু করেছে । 
  - সীমানা কীরে তুই এখনো ঘুমাচ্ছিস  ?  আচ্ছা রকম মেয়েরে তুই  !  চারদিকে আগুন লেগে সব কিছু ধ্বংস হয়ে গেলেও দেখছি তুই কিছুই টের পাবিনা  ! 
 - কেন কি হয়েছে  ? 
 - কি হয়েছে  !  শীঘ্রই উঠে সব কিছু গুছিয়ে নে ।  আমাদের এখনই হল ছেড়ে যেতে হবে ।  গন্ডগল শুরু হয়ে গেছে ।  গোলাগুলির শব্দ শুনতে পাচ্ছিস না  ?  
 - আবার সেই হল দখল কাহিনী শুরু হয়ে গেলো নাকিরে  ?  
 - হুম  !  এইত আমাদের দেশের ছাত্র রাজনীতি ।  জানিস না এখন ক্ষমতায় কারা এসেছে  !  হল দখল নেবে এটাইত রীতি ।  চল ,  চল দেরী করলেই ঝামেলায় পরে যেতে হবে ।  সবাই বের হয়ে গেছে ।  আর তুই কীনা কিছুই টের না পেয়ে এখনো ঘুমাচ্ছিস  !  
 - কিন্তু সুমন  !  সুমনের কোন খবর জানিস  ?  এখনত সুমন ঝামেলায় পরবে নিশ্চিত  !  
 - ঝামেলায় পরলে পরবে !  কে বলেছিলো ওকে রাজনীতির সাথে জড়াতে ।  এখন বুঝুক ঠেলা ।  রাজনীতি করার সাধ মিটবে এবার ।  
 - কী সব বাজে বকছিস  ?  আশ্চর্য  !  ওর সাথে দেখা না করে ,  কথা না বলে যাই কি করে  ?  ওর কি অবস্থা এটা জানতে হবেনা  !  রাজনীতি করছে বেশ করছে ।  আরে ওরা যদি রাজনীতি করে দেশের হাল ধরতে এগিয়ে না আসে তবে দেশের হাল ধরবেটা কে ,  তুই  ?  
 - না বাবাহ  !  আমার এত দেশ নিয়ে ভেবে কাজ নেই ।  পড়াশোনা করতে এসেছি ।  বাবা - মা অনেক স্বপ্ন নিয়ে পড়তে পাঠিয়েছেন ।  মানুষ হতে পাঠিয়েছেন ।  রাজনীতি করে অমানুষ হতে পাঠায় নি ।  
 - তুই কেন দেশ নিয়ে ভাববি বল  !  
 - দেখ সীমানা ,  এখন আর পুরনো কথা ভেবে মন খারাপ করার কোন দরকার নেই ।  চল বেরুই শীঘ্রই ।  
 সীমানা আর নীপা বেরিয়ে এলো হল ছেড়ে ।  সীমানার সাথে সুমনের শেষ দেখাটা আর হলোনা ।  অনির্দিষ্ট কালের জন্য বিশ্ববিদ্যালয় বন্ধ ঘোষণা করে দেয়া হলো ।  সীমানা বাড়ি ফিরে এসেই মায়ের গলা জড়িয়ে ধরল ।  
  - মা কেমন আছো ? 
 - কীরে এবার কিছু না বলেই চলে এলি যে  ! 
 - মা হল দখল নিয়ে গন্ডগোল হয়েছে ।  অনির্দিষ্ট কালের জন্য ভার্সিটি বন্ধ ।  হঠাত করেই এই অবস্থা হলো বলে তোমাকে জানাতে পারিনি ।      
 মঞ্জিলার বুকের ভেতরটাতে হাহাকার করে উঠল ।  মঞ্জিলা তার মেয়েকে জড়িয়ে ধরে কাঁদছে ।  সীমানার বুঝতে বাকি রইলনা তার মায়ের চোখের এই অশ্রুর কারন ।  একটু বড় হবার পর যখন সে সব কিছু বুঝতে শিখেছে তখন তার মায়ের কাছ থেকে শুনেছিলো তার জন্ম নেয়ার সেই হৃদয় বিদারক কাহিনী ।  সীমানার চোখের কোনে অশ্রু নেমে এলো ।      
 ২৫ শে মার্চ ,  ১৯৭১ ।  তখন প্রায় মাঝ রাত ।  সুইপার মালা বেগম পাক সেনাদের একটি ক্যাম্পে বন্দী ছিলেন ।  যেটি ছিলো পুলিশদের একটি হেড কোয়ার্টার ।  যা পাকবাহিনীর একটি বিরাট ক্যাম্পে পরিণত করা হয় ।  পুলিশদের প্রতিরোধ ব্যর্থ হবার পরে ধর্ষিত হন মালা বেগম ।  সুইপার বলে প্রাণে বেঁচে যান কারণ রক্ত ও লাশ পরিস্কার করার জন্য তাকে দরকার ছিলো সেনাবাহিনীর ।  বিভিন্ন স্কুল ,  কলেজ ,  বিশ্ববিদ্যালয় থেকে মেয়েদের ধরে আনা হয় ।  আসা মাত্রই সৈনিকরা উল্লাসে ফেটে পড়ে ।  তারা ব্যারাকে ঢুকে প্রতিটি যুবতী ,  মহিলা এবং বালিকার পরনের কাপড় খুলে সম্পূর্ণ উলঙ্গ করে লাথি মেরে মাটিতে ফেলে ধর্ষণে লিপ্ত হতে থাকে ।  মালা বেগম ড্রেন পরিস্কার করতে করতে এই ঘটনা প্রত্যক্ষ করেন ।  পাকসেনারা ধর্ষন করেই থেমে থাকেনি ,  সেই মেয়েদের বুকের স্তন ও গালের মাংস কামড়াতে কামড়াতে রক্তাক্ত করে দেয় ,  মাংস তুলে নেয় ।  মেয়েদের গাল ,  পেট ,  ঘাড় ,  বুক ,  পিঠ ও কোমরের অংশ তাদের কামড়ে রক্তাক্ত হয়ে যায় ।  এভাবেই চলতে থাকে প্রতিদিন ।  যেসব মেয়েরা প্রাথমিকভাবে প্রতিবাদ করত তাদের স্তন ছিড়ে ফেলা হতো ,  যোনি ও গুহ্যদ্বা্রের মধ্যে বন্দুকের নল ,  বেয়নেট ও ধারালো ছুরি ঢূকিয়ে হত্যা করা হতো ।  বহু অল্প বয়স্ক বালিকা উপুর্যুপুরি ধর্ষণে নিহত হয় ।  এর পরে লাশগুলো ছুরি দিয়ে কেটে বস্তায় ভরে বাইরে ফেলে দেয়া হতো ।  
 মেয়েদের ধরে নিয়ে এসে ,  ট্রাক থেকে নামিয়ে সাথেই সাথেই শুরু হতো ধর্ষন ।  হেড কোয়ার্টারের দুই ,  তিন এবং চারতলায় এই মেয়েদের রাখা হতো ,  মোটা রডের সাথে চুল বেঁধে ।  এইসব ঝুলন্ত মেয়েদের কোমরে ব্যাটন দিয়ে আঘাত করা হতো প্রায় নিয়মিত ,  কারো কারো স্তন কেটে নেয়া হতো ,  হাসতে হাসতে যোনিপথে ঢুকিয়ে দেওয়া হতো লাঠি এবং রাইফেলের নল ।  কোন কোন সৈনিক উঁচু চেয়ারে দাঁড়িয়ে উলঙ্গ মেয়েদের বুকে দাঁত লাগিয়ে মাংস ছিড়ে নিয়ে উল্লাসে ফেটে পড়ত ,  কোন মেয়ে প্রতিবাদ করতে গেলে তখনই হত্যা করা হতো ।  কোন কোন মেয়ের সামনের দাঁত ছিলো না ,  ঠোঁটের দু ’ দিকের মাংস কামড়ে ছিড়ে নেয়া হয়েছিলো ,  প্রতিটি মেয়ের হাতের আঙ্গুল ভেঙ্গে থেতলে গিয়েছিলো লাঠি আর রডের পিটুনিতে ।  কোন অবস্থাতেই তাঁদের হাত ও পায়ের বাঁধন খুলে দেয়া হতো না ,  অনেকেই মারা গেছে ঝুলন্ত অবস্থায় ।  অবিরাম ধর্ষণের ফলে কেউ অজ্ঞান হয়ে গেলেও থামত না ধর্ষণ ।  বেশির ভাগ মেয়ের লাশ পরে থাকতো উলঙ্গ অবস্থায় ।  অনেকের শরীর গুলিতে ঝাঝরা থাকত ।  সমস্ত শরীর ক্ষতবিক্ষত ,  জমাট বাঁধা ছোপ ছোপ রক্ত সারা গায়ে লেগে থাকত ।  ধর্ষণ শেষে কারো কারো দুই পা দু ’ দিক থেকে টেনে ধরে নাভি পর্যন্ত ছিড়ে ফেলা হতো । 
 এমনই এক রাতের আঁধারে বিশ্ববিদ্যালয়ের একটি হল থেকে ট্রাকে করে কিছু মেয়েদের ধরে আনা হয় ।  তাদেরই একজন হলেন মঞ্জিলা ।  তাকে আরো ৩০ জন মেয়ের সাথে একটি কক্ষে তালাবদ্ধ করে রাখা হয় ।  সার্বক্ষণিক প্রহরায় থাকতো দুজন সশস্ত্র গার্ড ।  এই মেয়েগুলোকে বিভিন্ন ক্যাম্পের সামরিক অফিসারদের খোরাক হিসেবে ব্যবহার করা হতো ।  প্রতি সন্ধ্যায় নিয়ে যাওয়া হতো ৫ / ৬ জন মেয়েকে এবং ভোরবেলা ফিরিয়ে দেয়া হতো অর্ধমৃত অবস্থায় ।  প্রতিবাদ করলেই প্রহার করা হতো পূর্বোক্ত কায়দায় ।  এই বন্দীশালায় খাবার হিসাবে দেয়া হতো ভাত এবং লবন ।  একরাতে মালা বেগম এসব আর সহ্য করতে না পেরে ভোর হবার কিছু আগে ক্যাম্প থেকে পালিয়ে যাওয়ার সিদ্ধান্ত নেয় ।  পালানোর সময় গাছের সাথে মঞ্জিলাকে বাঁধা অবস্থায় দেখতে পায় সে ।  প্রথমে ভেবেছিলো মেয়েটি বুঝি মরেই গেছে ।  কিন্তু মঞ্জিলার গোঙানির শব্দ কানে এলে তার বাঁধন খুলে দিয়ে তাকে নিয়ে বহু কষ্টে দেয়াল টোপকে পালাতে সক্ষম হয় মালা বেগম ।  পালিয়ে মালা বেগম চলে আসে মঞ্জিলাকে নিয়ে তার গ্রামের বাড়িতে ।  সারাদেশে তখন মুক্তিযুদ্ধ চলছে ।  যুদ্ধ একসময় শেষ হয় ।  বাংলাদেশ নামের এই স্বাধীন দেশেটির জন্ম হয় ।  আর মানচিত্রের ন্যায় পৃথিবীর মাটিতে নতুন আলোকময় প্রহর নিয়ে বিজয়ের সেই দিনই জন্ম হয় সীমানার ।  নির্ধারিত হয় মঞ্জিলার জীবনের নতুন সীমানা । 
 সেই বিশ্ববিদ্যালয়ের হলের ছাত্রী এখন সীমানা ।  পরদিন পত্রিকায় ছাপা হয় বিশ্ববিদ্যালয়ের সুমনের হত্যাকান্ডের খবর ।  সীমানার চোখে আজ অশ্রু নেই ।  সব কান্না জমে আজ তার কণ্ঠে প্রতিবাদের ঝড় উঠেছে ।  সীমানা বিশ্ববিদ্যালয়ে ফিরে এসে সব ছাত্র ছাত্রীদেরকে সংঘটিত করতে শুরু করে সুমন হত্যার বিচার দাবি করে ।  
  - বিলাল কি করিস ? 
 - ভাই চা খাই । 
 - চা খাওয়া ভালো অভ্যাস ।  নিয়মিত চা খাবি ।  যত চা খেতে চাস আমি তোকে খাওয়াবো ।  কোন সমস্যা নাই ।  কিন্তু তোকে ওই সীমানাকে আমার কাছে এনে দিতে হবে ।  ওর কণ্ঠে আমি চিৎকার শুনতে চাই ।  
 - জী ভাই এনে দেবো । 
 - গুড ।  
 রাজপথে গুটি কয়েক ছাত্র ছাত্রী হাতে পোস্টার নিয়ে জড়ো হয়েছে ।  লাল ,  সবুজ আর হলুদ রঙের কাগজের সেইসব পোস্টারে কালো কালি দিয়ে লেখা রয়েছে সুমন হত্যার বিচার চাই ।  সবার সামনে দাড়িয়ে সীমানা ।  হঠাত ওদের শ্লোগান থামিয়ে দিয়ে বিলালের সন্ত্রাসীরা ওদের উপর হকিস্টিক দিয়ে আঘাত করতে শুরু করে দিলো ।  মুহূর্তে ছত্র ভঙ্গ হয়ে গেলো প্রতিবাদ জনসভা ।  সীমানাকে সকলের সামনে থেকে একটি মাইক্রোতে করে উঠিয়ে নেয়া হলো ।  সীমানার মুখ ,  হাত ,  পা বেঁধে রাখা হয়েছে ।  মাইক্রো চলছে ,  পেছনে খুব দ্রুত ছুটে চলেছে চেনা শহরটাকে বড় অচেনা করে দিয়ে সবকিছু ।  সন্ত্রাসীরা গাড়ির ভেতরেই সীমানার শরীরটাকে ছিঁড়ে উল্লাসে ফেটে পড়তে লাগলো ।  সীমানার চিৎকার আর আর্তনাদে যেন দূর হতেই কেঁদে উঠল মায়ের বুক ।  কেউ একজন দৌড়ে এসে মঞ্জিলাকে খবর দিলো যে তার মেয়ের লাশ পাওয়া গেছে একটি ধান ক্ষেতে পরে থাকতে ।  সম্পূর্ণ উলঙ্গ অবস্থায় সমস্ত শরীর ক্ষতবিক্ষত ,  জমাট বাঁধা ছোপ ছোপ রক্ত সারা গায়ে লেগে আছে ।  ধর্ষণ শেষে সীমানার দুই পা দু ’ দিক থেকে টেনে ধরে নাভি পর্যন্ত ছিড়ে ফেলা হয়েছে ।       
 উৎসর্গঃ প্রিয় ব্লগার  * কুনোব্যাঙ *     *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  * 
 প্রিয় ব্লগার স্বপ্নবাজ অভি আহবান করেছিলো মা নিয়ে বেশি বেশি পোস্ট দিতে  ।  তার আহবানে সাড়া দিয়ে ব্লগ পাতা ভরে যায় মায়ের প্রতি ভালোবাসায়  ।  আমাদের প্রিয় মা আর মাতৃভাষা এবং প্রিয় মায়ের এই দেশটাকে সকল পঙ্কিলতা থেকে দুরে রাখার এই শুভ উদ্যোগ বয়ে যাক অনাদি কাল  ।  মায়ের প্রতি শ্রদ্ধা আর ভালোবাসা বুকে ধারণ করে ঐতিহাসিক আজকের এই ৭ ই নভেম্বর জাতীয় বিপ্লব ও সংহতি দিবসকে স্মরনে রেখে লিখলাম সীমানা শিরোনামের এই গল্পটি ।  গল্পের কাহিনী ও চরিত্র বিন্যাস নিতান্তই আমার কল্পনাকে কেন্দ্র করে লিখেছি ।     *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  * 
  

                    




শিশুর জন্য প্রয়োজনীয় সতর্কতা

    প্রাণীদের মধ্যে কেবলমাত্র মানব শিশুই অন্যের ওপর নির্ভর করে বড় হয় ।  তার লালন পালনের দায়িত্বে কারও না কারও থাকতেই হয় ।  নিজের বিপদের সম্ভাবনা সে অনুভব করতে পারে না ।  শিশু নতুন কিছু দেখছে তার আকর্ষণে সে দ্রুত ছুটছে ।  শিশু নতুন কিছু করে দেখাতে চাইছে ।  যেমন ,  কারও সাহায্য ছাড়া গড়িয়ে যাওয়া ,  হামাগুড়ি দেওয়া ,  হাঁটা ,  আরোহণ করা ,  দুই আঙুলে খুঁটে জিনিস কুড়িয়ে মুখে পুরে দেওয়া ।  জ্বলন্ত আগুনকেও তার ছুঁয়ে দেখার কৌতূহল ,  যে কোনো অখাদ্য মুখে দিয়ে স্বাদ গ্রহণ করার আগ্রহ তাকে তাড়িয়ে বেড়ায় ।  কোনো ধরনের পূর্বাভাস ছাড়াই একটি শিশু দুর্ঘটনার শিকার হতে পারে ।  অনধিক পাঁচ বছর বয়সী শিশুকে নিরাপত্তা দেওয়ার ক্ষেত্রটি বিশাল ।    
 বিশেষ সতর্কতাঃ    *  শিশুরা ঘরের ছিটকিনি ,  হ্যাচবল যাতে নাগাল না পায় বা ভেতর থেকে দরজা বন্ধ করতে না পারে সেদিকেও দৃষ্টি রাখা উচিত ।  
  *  খেয়াল রাখতে হবে শিশুরা যেন ঘরের ভিতরে ,  গাড়িতে ,  লিফটে বা অন্য কোথাও লক না হয়ে যায় ।  
  *  শিশুর ঘরের আসবাবগুলো যেন খুব বেশি উঁচু না হয় ।  হাঁটতে শেখা শিশু যেন সহজেই বিছানায় ওঠানামা করতে পারে ,  এমনটি হওয়া উচিত । 
  *  ঘরের দরজা - জানালা বন্ধ করার সময় খেয়াল করুন বাচ্চা দরজা - জানালার চিপায় / ফাঁকে হাত / পা ডুকিয়ে রেখেছে কিনা । 
  *  টেবিল ফ্যান বা প্যাডেস্টাল ফ্যান ব্যবহার করলে ফ্যানের blade guard এর উপর নেট লাগান যাতে বাচ্চারা কাঠি জাতীয় কিছু প্রবেশ করাতে না পারে ।  ফ্যানটি শক্তভাবে বেঁধে রাখুন ।  তা না হলে ঝাঁকুনি দিলে তা বাচ্চার শরীরের উপর পড়তে পারে । 
  *  শিশুর বিছানায় কখনোই অতিরিক্ত বালিশ ,  লেপ ও কম্বল জড়ো করে রাখবেন না ।  খেলার ছলে কিংবা ঘুমের মধ্যেও শিশু এসবের নিচে চাপা পড়তে পারে । 
  *  মুখে ঢুকে যেতে পারে এমন খেলনা বাচ্চাদের নাগাল থেকে দূরে রাখুন ।  মার্বেল ,  কয়েন এমন কোনো শক্ত পদার্থ শিশু যেন হাতের কাছে না পায় । 
  *  যে কোনো ধরনের ওষুধ ,  কাঁচি ,  ব্লেড ,  সুচ ,  আলপিন জাতীয় ধারালো জিনিস শিশুদের নাগালের বাইরে রাখুন । 
  *  ইলেকট্রনিক যন্ত্রপাতি ,  ব্যবহারিক আসবাব শিশুদের নাগালের বাইরে রাখুন ।  ঘরে বৈদ্যুতিক তার যত্রতত্র যেন ছড়িয়ে ছিটিয়ে না থাকে সেদিকে খেয়াল রাখুন । 
  *  ড্রেসিং টেবিলের ওপর খোলা জায়গায় বডি স্প্রে ,  লোশন ,  হেয়ার স্প্রের মতো কসমেটিক আইটেম সাজিয়ে রাখবেন না ।  শিশু না বুঝে স্প্রে করে চোখেমুখে দিয়ে ফেলতে পারে । 
  *  কাচের শোপিস ,  ধারালো তৈজসপত্র শিশু থেকে দূরে রাখুন । 
  *  সম্ভব হলে শিশুদের সঙ্গে সময় কাটানোর মতো একজনকে সার্বক্ষণিক রাখতে চেষ্টা করুন ।  
  *  নবজাতক যখন ঘুমায় ,  তাকে পিঠের ওপর শুইয়ে থাকার ব্যবস্থা নেওয়া ।  কিছুটা শক্ত বিছানা ।  দুই দিকে ছোট্ট বালিশ দেওয়া ,  যেন উল্টে না যায় । 
  *  ছোট্ট শিশুকে ভালোভাবে ধরবেন যাতে সে মাটিতে না পড়ে যায় । 
  *  এক বছরের কম বয়সী শিশু ও ছোট্ট বাচ্চাদের সঙ্গে বেশি বিপজ্জনক খেলা খেলবেন না ।  জোরে জোরে তার হাত ধরে টান দেবেন না বা হাত ধরে বাঁকানো উচিত না । 
  *  ছোট বস্তু যেমন পিন ,  বোতাম ,  ক্লিপ ,  পয়সা ,  মটরদানা ইত্যাদি ছোট্ট শিশুর নাগালের বাইরে রাখুন ।  ফুটো হয়ে যাওয়া বেলুন সে গিলে ফেলতে পারে এবং তাতে শ্বাসরোধ হওয়ার আশঙ্কা থাকে । 
  *  শিশু যখন এক থেকে তিন বছরের তখন তারা ছোটখাটো নির্দেশ মানতে পারে ।  তাদের বারবার শিক্ষা দিন ,  যাতে তারা কোনো কিছু কানে বা নাকে ঢুকিয়ে না দেয় । 
  *  যত ধরনের তার আছে তা শিশুর নাগাল থেকে দূরে সরিয়ে রাখুন ,  যেমন ফোনের তার ,  কাপড়চোপড়ের ফিতে ,  ইলেকট্রিক তার । 
  *  ইলেকট্রিক প্লাগের পয়েন্টগুলো ট্যাপ দিয়ে ভালোভাবে ঢেকে দিন ,  অথবা শিশু যাতে নাগাল না পায় সে রকম উচ্চতায় স্থাপন করুন । 
  *  পলিথিন ব্যাগ শিশুর নাগালে রাখা নিষিদ্ধ ।  ওর ভেতরে শিশুর মুখ ঢেকে গেলে শ্বাসরোধ হয়ে মৃত্যুর ঝুঁকি থাকে ।  গিলে ফেললে একই সমস্যা দেখা দিতে পারে । 
  *  শিশু যা কিছু স্পর্শ করতে বা খেতে চায় ,  আগেভাগেই তার তাপমাত্রা দেখে নিন । 
  *  শিশুকে কাছে নেওয়ার সময় আপনার হাতে থাকা গরম চা ,  খাবার বা পানীয় সতর্কতার সঙ্গে দূরে রাখুন । 
  *  ওষুধ বা বিষদ্রব্য যেন শিশুর নাগাল থেকে দূরে থাকে ।  শিশুর নাগালে না আসার মতো উঁচু স্থানে তা রাখা চাই । 
  *  শিশু যেন সরাসরি সিঁড়িপথ বেয়ে উঠে যেতে না পারে ।  কীভাবে নিরাপদে ওঠানামা করতে হবে তা তাকে শিখিয়ে দিন । 
  *  শিশুকে গাছে আরোহণ বা সাঁতার শেখানো কার্যক্রম বড়দের তত্ত্বাবধানে করা উচিত । 
  *  শিশু যাতে পানিতে না ডোবে সে জন্য পর্যাপ্ত ব্যবস্থা নিতে হবে । 
 কীটপতঙ্গের সংক্রমণে সতর্কতাঃ     *  বাজারে আমরা সাধারণত কীটপতঙ্গ মারার যেসব স্প্রে কিনে থাকি ,  সেসব স্প্রের কৌটার গায়ে লেখা থাকে  ‘ বাচ্চাদের হাতের নাগালের বাইরে রাখুন ’  ।  নিয়মটা বড়দের অবশ্যই মেনে চলতে হবে । 
  *  বাচ্চারা ঘরে থাকা অবস্থায় কখনোই কীটনাশক স্প্রে করা উচিত নয় ।  তাদের ঘর থেকে বাইরে সরিয়ে দরজা - জানালা বন্ধ করে ঘরের চার কোনায় ওপরের দিকে স্প্রে করতে হবে ।  স্প্রে করার ৫ - ১০ মিনিট পর দরজা - জানালা খুলে দিয়ে বাচ্চাদের ঘরে প্রবেশ করাতে হবে । 
  *  মশা মারার বৈদ্যুতিক ব্যাট ব্যবহার করলেও দরজা - জানালা বন্ধ করে বাচ্চাদের সরিয়ে তারপর করতে হবে ।  তারপর দরজা - জানালা খুলে দিতে হবে । 
  *  মশা মারার ব্যাট দিয়ে অনেক সময় বাচ্চারা দুষ্টুমি করে ।  তা থেকে বিপদ ঘটতে পারে ।  তাই অবশ্যই ব্যাটটি এমন স্থানে রাখতে হবে ,  যেন বাচ্চারা এটা দিয়ে খেলা না করতে পারে । 
  *  মেঝেতে আমরা অনেক সময় ইঁদুর কিংবা তেলাপোকা মারার জন্য কীটনাশক বা গুটি দিয়ে থাকি; বাচ্চারা হামাগুড়ি দিয়ে এসব জায়গায় গিয়ে ওষুধ হাতে নিয়ে মুখে দিয়ে ফেলতে পারে ।  তাই অত্যন্ত সতর্কভাবে রাতে এসব কীটনাশক মেঝেতে দিয়ে সকালে বাচ্চারা ঘুম থেকে ওঠার আগেই তাড়াতাড়ি সরিয়ে ফেলতে হবে এবং মেঝেটা পরিষ্কার করে ফেলতে হবে ।  কীটনাশক যদি শক্ত কাগজে করে দেওয়া হয় ,  তবে সেই কাগজও ফেলে দিন । 
  *  অনেক সময় আমরা মেঝেতে চক ব্যবহার করে থাকি তেলাপোকা কিংবা ইঁদুর মারার জন্য ।  যে স্থানে চক দেওয়া হবে ,  ভোরে মেঝের সেসব স্থান ভালো করে ক্লিনার দিয়ে মুছে ফেলতে হবে । 
  *  অনেক সময় তরল কীটনাশক বাজার থেকে কিনে এনে বিভিন্ন ধরনের বোতলে ,  ঢেলে রাখা হয় ।  বাচ্চারা সেসব না বুঝে মুখে দিতে পারে ।  তাই বোতলগুলো শিশুর হাতের নাগালের বাইরে রাখতে হবে এবং অবশ্যই বোতলের ওপর  ‘ বিষ ’  লেখা লেবেল দিতে হবে । 
  *  ঘরের কোনায় মৃত কীটপতঙ্গের যে অঙ্গগুলো পড়ে থাকে ,  সেগুলো থেকে বাচ্চাদের পেটের পীড়া হতে পারে ।  তাই এসব পরিষ্কার করে ফেলতে হবে । 
  *  খাবার সব সময় ঢেকে রাখতে হবে ,  যেন কীটপতঙ্গ খাবারের ওপর হাঁটতে না পারে । 
  *  অনেক সময় পিঁপড়া দমনের জন্য যেসব গুঁড়া ব্যবহার করা হয় ,  তাতে ডিডিটি থাকে ।  বাচ্চারা না বুঝে যদি এসব গুঁড়া ওষুধ মুখে দিয়ে ফেলে ,  তাহলে ক্ষতি হতে পারে ।  বিশেষ করে ,  ছোট বাচ্চাদের জন্য এটা অত্যন্ত মারাত্মক । 
  *  মশা মারার জন্য পাউডার বা স্প্রে কোনোটাই ব্যবহার না করে নেট ব্যবহার করা ভালো ।  ঘরের যেসব জায়গা দিয়ে মশা ঢুকতে পারে ,  সেসব জায়গায় নেট ব্যবহার করা যেতে পারে । 
  *  ঘরদোর সব সময় পরিষ্কার করে জীবাণুমুক্ত রাখতে হবে ,  যেন পোকামাকড়ের জন্ম না হয় । 
  *  বহুতল ভবনের সিঁড়ি বা বারান্দার কোনো জায়গায় অব্যবহূত জিনিস ,  উচ্ছিষ্ট ময়লা কিংবা পানি যেন জমে না থাকে ,  সেদিকে খেয়াল রাখতে হবে । 
  *  মশা মারার জন্য ঘরে কয়েল ব্যবহার না করাই ভালো ।  যদিও করেন ,  তবে বাচ্চাদের জন্য আলাদা মাস্ক ব্যবহার করতে পারেন ।  তা না হলে যেসব বাচ্চার হাঁপানির সমস্যা আছে ,  তাদের শ্বাস - প্রশ্বাস নিতে কষ্ট হতে পারে । 
  *  যেকোনো ধরনের কীটনাশক ব্যবহার করলে তা ব্যবহারের পর পর পরিষ্কার করে ফেলতে হবে ।  বিশেষ করে মেঝে পরিষ্কারের সময় মাঝেমধ্যে পানিতে তরল জীবাণুনাশক ব্যবহার করা যেতে পারে ।  
 রান্নাঘরের সতর্কতাঃ    *  রান্নাঘরের আগুন বা গ্যাসের চুলা ,  স্টোভ ,  ইস্ত্রি ,  মোমবাতি এসব থেকে শিশুকে সর্বদা নিরাপদ দূরত্বে রাখুন । 
  *  শিশুকে শিক্ষা দিন ,  যেন সে দেশলাইয়ের বাক্স নিয়ে না খেলে । 
  *  ছুরি ,  কাঁচি ,  বঁটি ইত্যাদি ধারালো কোনো দ্রব্য শিশুর নাগালে যেন না থাকে । 
  *  বঁটিতে কাজ করতে করতে যদি উঠে যান ,  তবে বঁটি শুইয়ে রেখে যাবেন । 
  *  যেকোনো বিষাক্ত জিনিস শিশুর নজরের বাইরে যেন থাকে ।  প্রয়োজনে কোন ক্যাবিনেটে সেফটি লক লাগান ।  আর সেখানেই রাখুন । 
  *  রান্নাঘরের গ্যাস ঠিকমতো বন্ধ রাখুন ।  প্রয়োজনে রান্নাঘরে ফায়ার এঙ্টিংগুইশার রাখুন । 
 বাথরুমের সতর্কতাঃ   *  বাথরুমের মেঝে গোসলের পরই পরিষ্কার করে রাখুন ।  বাথরুম পরিষ্কারের ক্লিনিং সামগ্রী ব্যবহারের পর ভালো করে পানি দিয়ে ধুয়ে ফেলবেন ।  কাপড় দিয়ে মুছে রাখুন ।  নয়তো বাথরুমে পিছলে পড়ার আশঙ্কা থাকে । 
  *  বাথরুমের ম্যাট বা পাপোশ যেন নন স্লিপ হয় । 
  *  বাথরুমের সাবান ,  শ্যাম্পু ও তেল শিশুদের নাগালের বাইরে রাখুন ।  এগুলো মুখে দেওয়ার প্রবণতা যেমন থাকে তেমনি ফেলে দিয়ে পা পিছলে পড়ার আশঙ্কা থাকে । 
  *  ছোট বাচ্চাদের কখনোই বাথরুমে একলা রেখে আসবেন না । 
  *  বাচ্চাকে গিজারের পানিতে গোসল করানোর আগে সব সময় নিজে হাত দিয়ে পানি পরীক্ষা করে নেবেন । 
  *  বাথরুমে মেডিসিন ক্যাবিনেট থাকলে তা তালা দিয়ে রাখুন । 
  *  গোসলখানা ,  রান্নাঘরের দরজা কাজ শেষে সব সময় বন্ধ রাখুন ।  
  ( সংগৃহীত ) 

                    




রঙ্গমঞ্চে আমরাই নাচের পুতুল

  যেমনে নাচাও তেমনি নাচি ,  পুতুলের কি দোষ !  !  !   প্রতি পাঁচ বছর পর পর নির্বাচনের সময় এলেই সংঘর্ষ ,  উদ্বেগ  -  উৎকণ্ঠায় পুরো জাতি উন্মুখ হয়ে পরে ।  রাজনৈতিক সংকটের মুখোমুখি দাঁড়াতে হয় বাংলাদেশকে ।  
 ভাগ্যবান জাতি হিসেবে আমাদের ভবিষ্যৎ সুপ্রসন্ন  !  আমরা আবারও একটি রাজনৈতিক সংকটের মুখোমুখি অবস্থানে এসে দাঁড়িয়েছি ।  মাননীয় প্রধানমন্ত্রী শেখ হাসিনা সরাসরি ফোনে কথা বলেছেন বিরোধীদলীয় নেত্রী বেগম খালেদা জিয়ার সঙ্গে ।  সব মিলিয়ে কথা হয় প্রায় ৩৭ মিনিট ।  তবে সুস্থ কোন আলোচনার চেয়ে তর্ক  -  বিতর্কই বলা যায় এই আলাপনকে ।  তবে দুজনের আলাপনে যতই পারস্পরিক দোষারোপ থাকুক না কেন দুই নেত্রী আলোচনার ওপরই জোর দিয়েছেন ।  বলেছেন বাংলাদেশকে সামনের দিকে এগিয়ে নেয়ার কথা ।  
 মাননীয় বিরোধীদলীয় নেত্রী বেগম খালেদা জিয়া বলেছেন  ,   " এই দেশটা আপনারও না ,  আমারও না ,  ১৬ কোটি মানুষের ।  তাদের শান্তির কথা ,  স্বার্থের কথা চিন্তা করেন ।   "    খুবই চমৎকার যৌক্তিক কথা  !  !  !    ১৯৮৮ - ৯০ স্বৈরাচার এরশাদের সাথে আওয়ামী লীগ ও বিএনপি নেতৃত্বাধীন জোটদ্বয়ের মাঝে বেশ কিছু সংলাপ সংঘটিত হয় যার ফলাফল আন্দোলনে এরশাদের পতন ।  ২০০৬  আওয়ামীলীগ সাধারণ সম্পাদক মরহুম আব্দুল জলিল এবং বিএনপি মহাসচিব মরহুম মান্নান ভুইয়ার মাঝে সংলাপ সংঘটিত হয় যার ফলাফলসামরিক বাহিনী নিয়ন্ত্রিত অসংবিধানিক সরকার ।  এখন দেখার অপেক্ষার পালা আসন্ন নৈশভোজের পর আমাদের অভিভাবকদ্বয় ১৬ কোটি মানুষের শঙ্কা দূর করে প্রত্যাশা কতটুকু পূরণ করতে পারেন ।  
 ফোনালাপ এবং নিমন্ত্রণ অবশ্যই একটি ইতিবাচক দিক যদি সেটা ছেলেখেলা না হয় ।  আয়োজনের সাথে সাথে আন্তরিকতার প্রকাশও সবার মাঝে থাকতে হবে ।  সর্বাগ্রে প্রয়োজন সকলের সহনশীলতা ।  আমাদের সবচেয়ে বড় সমস্যা হলো আমরা আমাদের দেশের চেয়ে দলকে প্রাধান্য দেই বেশি ।  হ্যাঁ রাজনীতি করতে হলে দলের প্রাধান্য দিতেই হবে কিন্তু সেটা অবশ্যই দেশের স্বার্থ বিকিয়ে দিয়ে নয় ।  প্রতিবারই দেখা যায় এই অন্তর্বর্তীকালীন সরকার এবং নির্বাচন কমিশন ব্যবস্থা নিয়ে যে কোন সরকারের শেষ সময় এসে একটি অস্থিরতা বিরাজ করে ।  জনমনে আতঙ্ক সৃষ্টি হয় ।  তারপর রয়েছে সংবিধান পরিবর্তনের প্রচলিত ধারা ।  সরকার পরিবর্তন হলেই সংবিধান পরিবর্তন নিয়ে শুরু হয়ে যায় ব্যাস্ততা ।  কোন দল বুকে হাত দিয়ে প্রতিজ্ঞা করার জন্য সচেষ্ট নয় যে তারা আন্দোলনের নাম করে হত্যাকান্ড চালাবেনা ।  হ্যাঁ আন্দোলন হতেই পারে তবে যে আন্দোলন জনগণের স্বার্থে তা নিশ্চয় জনগণের জানমালের ক্ষতি করে নয় ।  কোন দল কি এই চিরায়িত গন্ডি থেকে বের হতে পেরেছে  ?  পারেনি ।  এই নাপারার পেছনে একমাত্র যে দেশের এই রাজনৈতিক দলগুলোকে দোষ দেয়া যাবে তাও নয় তার জন্য আমরা সাধারন জনগণ অবশ্যই জড়িত ।  
 আসলে বর্তমান সময়ে আমাদের যে রাজনৈতিক অস্থিরতা বা পারষ্পরিক বিদ্বেষ সেটার মূল কিন্তু আমরাই ।  কেননা যেভাবেই হোক স্থানীয় পর্যায়ের ক্ষমতা এখনও জনগণের হাতে ।  আর সেখান থেকেই শুরু হয় রাষ্ট্র পরিচালনার ভিত্তিপ্রস্তর ।  আমরা সার্বিক ভাবে সবসময় রাজনৈতিক নেতানেত্রীদের অসহনশীল এবং দুর্নীতিপরায়ন আচরণের জন্য দোষারোপ করি ।  কিন্তু বাস্তবে এ সমস্যার উৎপত্তি নিয়ে বা এখানে সাধারণ জনগণ হিসেবে কিভাবে আমরাই এসব তৈরী করি তার কোন আলোচনা থাকেনা ।  রাজনীতি ও রাজনৈতিক নেতা নেত্রীদের ঘাড়ে দোষ চাপিয়ে আদতে আমরা দ্বায়মুক্তি নেই ।  যেখানে গ্রামের একজন সামান্য মেম্বার পদপ্রার্থীকে নমিনেশন পেতে হলে টাকা খরচ করতে হয় ,  আজও টাকার বিনিময়ে ভোট কিনে তারা জয় লাভ করে ।  তারপর ভোটে জয় লাভ করেই শুরু হয় অন্তত মুনাফা না হোক নির্বাচনে খরচ হয়ে যাওয়া টাকা তুলে আনার নষ্ট বানিজ্য সেখানে আরও বড় স্তরের মানুষদের দোষ দিয়ে কি লাভ  ?  প্রথমে দেশের এইসব জনগণ আর দলের প্রতি যাদের অন্ধ আনুগত্য তাদেরকে সচেতন হতে হবে এবং বড় স্তরের মানুষদের এইসব তৃনমূল পর্যায়ের প্রতি সচেতন হতে হবে ।  আর একই সাথে সচেতন হতে হবে আড়ালে পড়ে যায় রাষ্ট্রযন্ত্রের সেইসব কর্মকর্তা কর্মচারীদের সার্বিক অপরাধের প্রতি  যাদের প্রতিটি রক্ত বিন্দুতে ঘুষ দুর্নীতির জীবাণু ।  সবসময় লোকচোক্ষের আড়ালে থেকে দুর্নীতির পাহাড় তৈরীকারী সরকারী আমলা প্রশাসকদের দিকে দৃষ্টিপাত না করে শুধুমাত্র যদি বৃহত্তর নেত্রীবৃন্দের সদিচ্ছার আশায় থাকি তাহলে সেটার স্থায়ী কোন সমাধান হওয়া আদৌ সম্ভব নয় ।   
 যেহেতু আলাপন এবং নিমন্ত্রনের একটি উজ্জ্বল দৃষ্টান্ত স্থাপন হয়েছে অতএব একজন সাধারন নাগরিক হিসেবে চাইবো যেন ভবিষ্যতে আর অন্তত এই বিষয়টি নিয়ে নির্বাচনের আগ মুহূর্তে কোন সংঘাত ময় পরিস্থিতির সৃষ্টি না হয় তার জন্য এখনই একটি সুন্দর স্থায়ী ব্যবস্থা নিয়ে দুপক্ষের মাঝে আলোচনা সাপেক্ষে কোন সিদ্ধান্ত গ্রহন করা ।  যখনই যে দল ক্ষমতায় থাকুক অথবা বিরোধী দলেই থাকুক না কেন তাদের মাঝে দেশের স্বার্থ নিয়ে দন্দ ,  আলোচনা ,  সমালোচনা হতেই পারে কিন্তু একদল আরেকদলের প্রতি হানাহানি কেন সৃষ্টি করবে  ?  এটা কোন রাজনীতির অংশ  ?  কাঁদা ছোঁড়াছুড়ি বা নিজের নাক কেটে পরের যাত্রাভঙ্গ করার আমাদের যে জাতিগত অভ্যাস রয়েছে সেটা কারো ভুলে গেলে চলবেনা ।  আর নির্বাচনের মাধ্যমেই যেহেতু আমরা আমাদের প্রতিনিধি নির্বাচন করার সুযোগ পাই অতএব সাধারন জনতা হিসেবে চাই এই নির্বাচন ব্যাবস্থার একটি স্থায়ী সমাধান যেন এরপর আর কোন দল এই নিয়ে বিভেদ সৃষ্টি করতে না পারে ।  নির্বাচনে সকল দলের অংশ গ্রহণই হচ্ছে গণতন্ত্রের মূলমন্ত্র ।  
 অতএব বর্তমান বিরোধী দল থেকে দেয়া প্রস্তাব এবং বর্তমান মাননীয় প্রধান মন্ত্রীর ফোনালাপ এবং তাঁর দেয়া নিমন্ত্রনে দুপক্ষের মধ্যে একটি নির্ভরযোগ্য আলোচনার মাধ্যমে আমরা দেশের জন্য মঙ্গল জনক কিছু পাবো এটাই একটি স্বাধীন জাতির জনতা হিসেবে আমার প্রত্যাশা ।  এখানে অপটিমিস্টিক বা প্যাসিমিস্টিক যে যাই ভাবি না কেন একটি ভালো ফল বের হয়ে আসাটা ভীষণ জরুরী ।  অতএব আমি প্রার্থনা করি যেন ভালো কিছুই এই আলোচনা থেকে আমরা পাবো ।  আর না পেলে রঙ্গমঞ্চে আমরাই হয়ে যাবো নাচের পুতুল ।    
   

                    




দরদীয়া স্বপ্নপুরীর স্বপ্নশিশির তুমি

    দরদীয়া স্বপ্নপুরীর মরমী সুরে নিশিতের তরজায় তুমি , 
মরন গ্রহনের আঁধারেও ধরনীর আদ্যন্ত হৃদয়ের চিরভূমি ।  
ক্লান্ত শিউলির আদরে ঘুম ভেঙে গেলে পরে;
তোমার শান্তির ভোরে সূর্যের অপছায়া গড়ে , 
আকাশের ওপারে আকাশে সূর্য নক্ষত্রের চক্রগতি । 
নব যুগের চলতি বাজারে নব আমদানি;
ফ্যাশন নয় তবু যেন প্রকৃতির রূপরানী - 
নীল শাড়িটা গায়ে তির্যক ভঙ্গিতে আঁট করে ল্যাপ্টানো , 
উঁচু খুরওয়ালা জুতো ,  
গোলাপি রেশমের মায়া সিক্ত ঠোঁট হৃদ ’  আঁকানো , 
আলো - আঁধারের মতো পরমা স্বপ্নশিশির তুমি ।  
প্রশস্ত রাজপথে হরতালের দিনে যানজট বিহীন
নগরী শান্তির নিরালায় বিলীন , 
পরক্ষনেই হত্যার বিভীষিকায় মলিন;
ঠিক এমনই তুমি ,  কখনও শান্ত
আবার কখনও অগ্নুৎপাতের মতই বড় বেশি অশান্ত;
তবুতো আমার জীবনের স্বপ্নশিশির তুমি ।  
তোমার পাঁজরে ক্ষমতার দখল পেতে হলে চাই অন্তর্বর্তীকালীন প্রেম ,  
লাগাতার হরতাল আর অবরোধ কর্মসূচিতে যদি ভেঙে না পরো 
তবে পেট্রোল ঢেলে আগুন জ্বালাবো তোমার বুনো আঁচলে ,  
দাঊ দাঊ করে জ্বলবে ঘৃণায় বাঁধা যত ফ্রেম ।   
তোমার লাজ রাঙা হাসি যেন জনসভায় দেয়া নেতাদের মিছে আশ্বাস , 
তবু কেন আমার বুকের মাঝে শ্লোগানে শ্লোগানে মুখরিত হয় 
এইতো তোমাকে ভোট দিলেই ফিরে পাবে ,  
আমার অধর তার হারানো বিশ্বাস ।  
যখন রিক্সায় চড়ে তোমার পাশে বসে আমি
পশ্চিমের পথে চলি ,  মনে হয় যেন অনন্তকাল 
এভাবেই তুমি আমার পাশে বসে থাকো;
এই বেশ ভালো ।  
কেবল রিক্সার চালক কোন মানুষ নয় ,  সৌরশক্তি ।  
দরদীয়া স্বপ্নপুরীর তুমি প্রেম ,  বৃষ্টির পথে নেমে এসে কর ভক্তি , 
আরও তীব্র আশা নিয়ে তুমি মাটির মতো হৃদয়কে ।  
সেই পথে আমিও যখন রিমঝিম দিশারী স্মৃতিকে
করি হৃদয়ের তাড়নে পুলকিত ,  তখন তুমি মেঘের মতোই প্রেম ।  
এলোমেলো উপমায় রচিত এই কবিতার মতোই যেন তুমি , 
ঘুমহীন নিশিতের তরজায় যখন জেগে আছি আমি ।  
 

                    




মিরিন্ডা

    রাত প্রায় এগারোটা ,  বসে আছি স্টেশনে ।  ট্রেন ছাড়তে এখনো প্রায় এক ঘন্টা সময় বাকি ।  এই একটি ঘন্টা যেন কিছুতেই কাটতে চাইছেনা ।  অপেক্ষা জিনিসটা মানুষকে বেশ অস্থির করে তোলে ।  অস্থিরতা কাটাতে তখন প্রয়োজন হয় অতিরিক্ত নিকোটিনের ।  একের পর এক সিগারেট টেনে যাচ্ছি ।  হঠাত করে সামনে দেখলাম একটি মেয়ে দাড়িয়ে আছে ।  পরনে তার গোলাপি রঙের শাড়ি ।  গোলাপি রঙের প্রতি একধরনের বিশেষ দুর্বলতা কাজ করার কথা ,  কিন্তু আশ্চর্য  !  আমার তেমন কোন প্রতিক্রিয়া হচ্ছেনা এই মুহূর্তে ।  মেয়েটি আকাশের দিকে উদাস ভঙ্গিতে তাকিয়ে অন্ধকারে কি যেন খুঁজছে  !  মেয়েটিকে দেখে খুব চেনা চেনা মনে হলো ।  মনে হলো মেয়েটির সাথে আমার পূর্বের কোন পরিচয় রয়েছে ।  কোন এক অনাকাঙ্ক্ষিত কারণে আমাদের মাঝে বিচ্ছেদ হয়েছিলো ।  আজ তাকে নতুন করে পুনরায় সামনে পেলাম ।  আর এ কারনেই বুঝি আজকে ট্রেনের শিডিউল চেঞ্জ হয়েছে ।  ঈশ্বরের খেলা বোঝা মুশকিল  !  প্রতিনিয়ত তিনি আমাদের সাথে খেলতে পছন্দ করেন ।  আমরাও সেই খেলায় কখনও জয়ী হই ,  কখনওবা হেরে যাই ,  তবে এখানে জয় পরাজয় আমাদের জন্য আপেক্ষিক হলেও ঈশ্বর ঠিকই এখান থেকে তার প্রাপ্তিটুকু বুঝে নেন ।  
 ভীষণ চায়ের তৃষ্ণা পেয়েছে ।  দেখি কোথাও চা পাই কিনা  ।  চায়ের দোকান খুঁজতে খুঁজতে সময়টা কেটে যাবে ,  এর মাঝে হয়ত ট্রেন ছাড়ার সময়ও হয়ে আসবে ।  বেশি খোঁজা খুঁজি করতে হলোনা ।  একটি চায়ের দোকান পেয়ে গেলাম ।  দোকানে এক বৃদ্ধা বসে আছেন ।  আর কেউ নেই ।  বুঝলাম এই রাতে আমিই এখন তার একমাত্র কাস্টমার ।  তাই চা চাইতেই বেশ খুশি মনে অনেক যত্ন করে চা বানাতে লাগলেন ।  যেন বহুদিন পর ছেলে বাড়িতে ফিরে মায়ের কাছে চায়ের আবদার করেছে ।  এখন পৃথিবীর সবচেয়ে অমৃত চাটাই বানিয়ে ছেলেকে পরম যত্নে খাওয়াবেন ।  খালা এত রাতে দোকান খোলা রেখেছেন  ?  দোকান বন্ধ করে বাড়ি যাবেন কখন  ?  আমার প্রশ্নের উত্তর দেয়ার কোন ইচ্ছে বৃদ্ধার মাঝে দেখতে পেলাম না বরং তিনি রাগান্বিত চোখে আমাকে চায়ের কাপ এগিয়ে দিয়ে বললেন ,  আজ যেন আমি এই ট্রেনে করে না যাই ।  এতে নাকি আমার জন্য অশুভ কিছু অপেক্ষা করছে ।  আমি বৃদ্ধার কথায় হেসে উঠলাম ।  আমার হাসি থামিয়ে দিয়ে বৃদ্ধা আমাকে গালি দিয়ে তার দোকান থেকে তাড়িয়ে দিলেন ।  চাটা শেষ করতে পারলাম না ।  বৃদ্ধা আমাকে যাচ্ছে তাই বলে তাড়িয়ে দিলেন ।  ফিরে এসে মেয়েটিকে দেখতে পেলাম না ।  ওদিকে ট্রেন থেকে বাঁশির শব্দ শোনা যাচ্ছে ।  কিছুক্ষনের মধ্যেই ট্রেন ছেড়ে দেবে ।  যে স্টেশনটি এতক্ষন ছিলো জনমানব শূন্য সেখানে কোথা হতে যেন একগাদা লোক এসে হই হুল্লোড় শুরু করে দিয়েছে ।  আমি আমার হাতের টিকেটটি নিয়ে দেখলাম তাতে চ নাম্বার বগীর বত্রিশ নাম্বার সীট লেখা রয়েছে ।  চ নাম্বার বগী খুঁজতে বেশি কষ্ট করতে হলোনা ।  যেখানে দাড়িয়ে ছিলাম তাকিয়ে দেখি সামনেই চ নাম্বার বগী ।  বগীতে উঠেই বত্রিশ নাম্বার সীট খুঁজে পেলাম ঠিকই কিন্তু বুকের ভেতরটা আবার কেমন যেন মোচড় দিয়ে উঠল ।  আমার সামনের সীটে বসেছে সেই মেয়েটি সাথে খুব সম্ভবত তার কোন বান্ধবী ।  
 ট্রেন ছুটে চলেছে ।  পেছনে অন্ধকারে হারিয়ে যাচ্ছে দূরের আকাশ আর নাম না জানা সারিবদ্ধ হয়ে দাড়িয়ে থাকা গাছগুলো ।  বাতাসের কারণে মেয়েটির চুলগুলো উড়ছে ।  কিন্তু সেই অবাধ্যতাকে শাসন করতেই মেয়েটি চুলগুলোকে যত্ন করে খোঁপায় বেঁধে নিলো ।  সিগারেট খাওয়ার নাম করে বার বার উঠে গিয়ে মেয়েটিকে দেখছি ।  এমন অপরূপ মেয়ে এর আগে আমি কখনও দেখিনি ।  পৃথিবীর কোন কিছুর সাথেই তুলনা করা যাবেনা এমন রূপের ।  পৃথিবীতে এমন কোন উপমা সৃষ্টি হয়েছে কিনা জানা নেই ।  আমার শুধু মিরিন্ডার আঁকা ওর নিজের স্কেচটিই চোখে ভেসে আসছে ।  মিরিন্ডার সাথে ব্লগে পরিচয় হলেও এর আগে বাস্তবে কখনও দেখা হয়নি ।  এমনকি কথাও হয়নি ।  তবে ব্লগে কারও সাথে এমন বন্ধুত্বপূর্ণ সম্পর্ক হতে পারে ভাবাই যায়না যেমনটা মিরিন্ডার সাথে হয়ে গেছে ।  মিরিন্ডা কারও নাম হতে পারেনা কিন্তু ব্লগে এটা খুব স্বাভাবিক ।  সাধারনত ব্লগে ব্লগাররা এভাবেই নিজেদের নানা রকম ছদ্দনাম ব্যবহার করে থাকেন ।  মিরিন্ডাও ঠিক এমনই একজন ।  তবে আসল নাম কখনও না বললেও একবার ওর নিজের একটি স্কেচ এঁকে পোস্ট দিয়েছিলো ।  সেই থেকে ওর মুখটি আমার মনের মাঝে গেঁথে আছে ।  ট্রেনের এই মেয়েটির সাথে মিরিন্ডার সেই স্কেচের ভীষণ মিল খুঁজে পাচ্ছি ।  একবার মনে হলো স্বপ্ন দেখছি নাতো ।  স্বপ্ন দেখছি কিনা যাচাই করতে যেয়ে অনিচ্ছা স্বত্বেও মেয়েটিকে পেছন থেকে কাঁধে স্পর্শ করলাম ।  মনে হলো নাত আমি স্বপ্ন দেখছিনা ।  আমি জেগেই আছি ।  আমার সামনের মেয়েটিই মিরিন্ডা ।  
 হঠাত মেয়ে দুটি পেছন ফিরে আমাকে যাচ্ছে তাই বলে গালি দেয়া শুরু করল ।  ওদের রক্তচক্ষুকে আমি কিছুতেই বোঝাতে পারছিনা যে আমি কোন পাপ বোধ থেকে এভাবে ছুঁয়ে দেইনি ।  আমাকে শুধু শুধু আপনারা গালি দিচ্ছেন ।  আমি আসলে ,  আমার এক পরিচিতা রয়েছেন নাম মিরিন্ডা তাকে ভেবে; ভুল বশত দেখতে চাইছিলাম যে আপনি আসলেই সেই মিরিন্ডা কিনা ।  এই কথা শোনার পর যেন আরও কয়েকগুন বেড়ে গেলো ওদের গালাগালি ।  ট্রেনের বাকি সবাই যেন কেমন হিংস্র চোখে আমার দিকে তাকিয়ে আছে ।  এখনই বুঝি আমাকে মারা হবে ইভ টিজিং করার অপরাধে ।  আমি লজ্জায় মাথা নত করে বসে আছি ।  কি করব ভাবতে ভাবতে ট্রেনের চেন ধরে টান দিলাম ।  ট্রেনটি থেমে গেলে আমার সাথে একটি ছোট ব্যাগ আছে কাঁধে নিয়ে ট্রেনের দরজা দিয়ে নিচে নামতে যাবো এমন সময় অনুভব করলাম কে যেন আমার ডান হাত শক্ত করে ধরে রেখেছে ।  কিন্তু ততক্ষনে আমি ট্রেন থেকে নেমে পরেছি ।  পেছনে ফিরে দেখি মেয়েটি আমার ডান হাত ধরে আছে আর পেছনে দাড়িয়ে আছে ওর বান্ধবী ।  হঠাত করে ট্রেনটি ছেড়ে দিলো ।  এমন একটি জঙ্গলে দাঁড়ান নিরাপদ নয় মনে করেই ট্রেনটি ছেড়ে দিলো ।  আর তাছাড়া আমার নেমে যাওয়া ছাড়া অন্য আর কিছুই তারা খুঁজে পেলোনা ।  মেয়েটি আমার হাত ছেড়ে দিয়ে শুধু একটিবার কান্না জড়ানো কণ্ঠে চিৎকার করে উঠল ।  আমার কানে শুধু ভেসে এলো মিরিন্ডা ,  হ্যাঁ আমি সেই মিরিন্ডা ।          
 রাতের বেলা অন্ধকার জঙ্গল দিয়ে হাটছি ।  সম্পূর্ণ অপরিচিত অচেনা এমন একটি জঙ্গলে হাটা মোটেই নিরাপদ নয় ।  কিন্তু পরিস্থিতি আমাকে বাধ্য করেছে ।  হাটতে হাটতে অনেকটা দূরের পথ চলে এসেছি ।  হাঁটছি আর খশ খশ শব্দ হচ্ছে ঝোরে পরা শুকনো পাতার ।  অন্ধকারের নিস্তব্ধতা ভেঙে জোনাক পোকাদের সুরের মূর্ছনা আর মিট মিট করে জ্বলতে থাকা পথ ধরে হাটছি ।  যেন পোকাগুলো আমাকে এই অন্ধকারে দিক নির্দেশনা দিয়ে চলেছে ।  সামনেই একটি গ্রাম নজরে এলো ।  গ্রামের কাছে পৌঁছাতে পৌঁছাতে ভোর হয়ে এলো ।  দূরের কোন মসজিদ হতে আযান এর ধ্বনি ভেসে এলো ।  আকাশটাও ক্রমে সাদা হয়ে আসছে ।  একটি টিউবওয়েল নজরে এলো ।  তৃষ্ণায় গলাটা একবারে শুকিয়ে গেছে ।  কিছুটা পানি পান করে নেয়ার লোভ সামলাতে পারলাম না ।  টিউবওয়েলের কাছে যেতেই একটি আম গাছের সাথে একটি মেয়েকে ফাঁসিতে ঝোলা অবস্থায় দেখে চমকে উঠলাম ।  দৌড়ে সেখান থেকে পালিয়ে আসব সেই অবস্থা পর্যন্ত রইল না ।  মাটি যেন আমার পা আঁকড়ে ধরেছে ।  চিৎকার করবো যে তাও পারছিনা কেউ যেন আমার কণ্ঠ চেপে ধরেছে ।  কতক্ষণ এভাবে দাড়িয়ে আছি বলতে পারবো না ।  ঘর থেকে সবাই ছুটে এসেছে ।  চারিদিকে ছোটা ছুটি শুরু হয়ে গেছে ।  এরই মধ্যে গ্রামের সবাই এসে ভিড় করেছে ।  গ্রামের সবাই মেয়েটিকে নিয়ে এতই ব্যাস্ত হয়ে পরেছে যে আমাকে কেউ যেন দেখতেই পায়নি ।  এমন পরিস্থিতিতে আগে কখনও পরিনি ।  তাই শুধু দূর থেকে দাড়িয়ে দাড়িয়ে দেখছি ।  খোঁজ নিয়ে জানতে পারলাম মেয়েটির নাম অনিলা ।  আজ রাতেই শহর থেকে বাড়িতে এসেছিলো ।  অনিলার পরিবারের ধারনা মেয়েটি শহরে যেয়ে প্রতারনার স্বীকার হয়ে মানসিক ভারসাম্য হারিয়ে ফেলে ।  ক্রমাগত নিজের সাথে যুদ্ধ করতে করতে অবশেষে গ্রামে নিজ বাড়িতে ফিরে আত্মহত্যা করে ।     
 মসজিদের ইমাম সাহেবকে ডাকা হলো জানাযা পড়ানোর জন্য ।  কিন্তু ইমাম সাহেব এই জানাযা পড়তে নারাজ ।  আত্মহত্যাকারীদের জানাযা পড়ানো যাবেনা ।  কারন এরা নাকি আর তখন দীনের পথে থাকেনা ।  আর কোন অদীনদ্বার মানুষের নাকি জানাযা পড়তে নিষেধ আছে ।  তাই ইমাম সাহেবের ফতোয়া অনুযায়ী জানাযা ছাড়াই মেয়েটিকে কবর দেয়া হলো ।  একবার ভাবলাম ইমাম সাহেবের কাছে তার এইসব ভণ্ড বানানো দীন সম্পর্কে জানতে চেয়ে প্রতিবাদ করি ।  কিন্তু গ্রামের সবাই যেভাবে তাকে মান্য করে তাতে করে আমাকে যে বিনা বিচারে ফাঁসিতে ঝুলিয়ে দেয়া হবে সেই ব্যাপারে কোন সন্দেহ নাই ।  তাই নীরবে সব কিছু মেনে নিলাম ।  সেখান থেকে চলে এসে বাজারে এসেছি এখান থেকে ট্রেনে করে যাওয়ার কোন ব্যবস্থা আছে কিনা খোঁজ নিয়ে দেখতে ।  খোঁজ নিয়ে জানতে পারলাম কোন ট্রেন নেই তবে বাস আছে ।  বাস পেয়ে হাফ ছেড়ে বাঁচা গেলো ।  সারাদিন অনেক ধকল গেছে মনের উপর দিয়ে ।  বাসে উঠে চোখ বন্ধ হয়ে এলো নিমিষেই ।  রাজ্যের যত ঘুম সব যেন আজ আমার চোখে এসে ক্লান্ত হয়ে পরেছে ।  স্বপ্নে মিরিন্ডার মুখটা ভেসে উঠলো ।   
 বাড়িতে ফিরে ল্যাপটপ ওপেন করে ব্লগে লগইন করে দেখি অনুসারিত ব্লগে মিরিন্ডার একটি পোস্ট ।  পড়তে শুরু করলাম ।  
 জীবনের অর্থ যদি হয় শুধুই বেঁচে থাকা তবে বেঁচে থাকতে আমার ভীষণ আপত্তি রয়েছে ।  মানুষ তার বর্তমানের কাছে বন্দী ।  আমি এই বন্দী দশা হতে মুক্তি পেতে চাই ।  আমি দেখেছি ,  কোন মানুষ যখন মারা যায় সেই মানুষটিকে ঘিরে যারা এতকাল বেঁচে ছিলো তাদের জীবন যাপনের জন্য সৃষ্টি হওয়া নতুন কৌশল ।  কিন্তু আমার মৃত্যুর পর আমাকে ঘিরে যারা বেঁচে আছে ,  তারা কিভাবে তাদের জীবন যাপন করে; বেঁচে থেকেই দেখার খুব ইচ্ছে করে ।  কিন্তু জানি এমনটা ঘটা কখনও সম্ভব নয় ।  তবু একবার মরে গিয়ে সেই সাধ পূরণের চেষ্টাটুকু করে দেখা যেতে পারে ।   আমাকে মেঘ চুরির সাঁজা দেয়া হয়েছে;
শুনেছি গুনে গুনে একশত দোররা মারা হবে ,  
আমার অমানিশা ঘরের কট মট করে ওঠা চকিতে শোয়ায়ে  ।  
প্রিয়তম তুমিও কি আমার ঈশ্বরের মতো এমনই নিষ্ঠুর  ?  
 আমি শূন্যতার কাছে প্রশ্ন করে জেনেছি 
আমার চেয়ে সেই অনেক বেশি পূর্ণ ,  
আমি পূর্ণতার কাছে প্রশ্ন করে জেনেছি 
আমার চেয়ে সেই অনেক বেশি শূন্য ,   
তাই শূন্যতা আর পূর্ণতার মাঝেই সুখ খুঁজে ফিরি ।    পোস্ট পড়ে আমার কানে শুধু ভেসে এলো মিরিন্ডা ,  হ্যাঁ আমি সেই মিরিন্ডা ।          
 

                    




রবীন্দ্রনাথ ঠাকুর ,  কাজী নজরুল ইসলাম ও জীবনানন্দ দাশের কবিতায় নারী

  শুধু বিধাতার সৃষ্টি নহ তুমি নারী 
পুরুষ গড়েছে তোরে সৌন্দর্য সঞ্চারি 
আপন অন্তর হতে ।  বসি কবিগণ 
সোনার উপমাসূত্রে বুনিছে বসন ।  
সঁপিয়া তোমার  ' পরে নূতন মহিমা 
অমর করিছে শিল্পী তোমার প্রতিমা ।  
কত বর্ণ কত গন্ধ ভূষণ কত - না ,  
সিন্ধু হতে মুক্তা আসে খনি হতে সোনা ,  
বসন্তের বন হতে আসে পুষ্পভার ,  
চরণ রাঙাতে কীট দেয় প্রাণ তার ।  
লজ্জা দিয়ে ,  সজ্জা দিয়ে ,  দিয়ে আবরণ ,  
তোমারে দুর্লভ করি করেছে গোপন ।  
পড়েছে তোমার  ' পরে প্রদীপ্ত বাসনা 
অর্ধেক মানবী তুমি অর্ধেক কল্পনা ।   নারী বিষয়ে বাংলা কবিতার ভিত্তি তৈরি হয়েছিলো রবীন্দ্রনাথ ঠাকুরের কবিতায় এবং আজও আমাদের মনন সেখানেই আটকে আছে ।  তাঁর কবিতায় নারী এসেছে সৌন্দর্য ,  নির্ভরশীলতা ,  সহনশীলতা ও আনুগত্যের প্রতিমূর্তি হিসেবে ।  নারীর অবয়ব নির্মাণ হয় পুরুষালি অবয়বের বিপরীতে ।  আজও অধিকাংশ পুরুষের মনে ঢেউ তোলে নারীর ললিত লোভন লীলা;
 আঙিনাতে যে আছে অপেক্ষা করে
তার পরনে ঢাকাই শাড়ি ,  কপালে সিঁদুর ।   রবীন্দ্রনাথ ঠাকুর স্ত্রী মৃণালিনীর মধ্যে স্বপ্নের প্রেমিকাকে খুঁজে না পাওয়ার বেদনা ফুটিয়ে তুলেছেন তাঁর কবিতায় ।  প্রেমের স্বরূপ নিয়ে বিশেষ ভাবে চিন্তাভাবনা করেন তিনি ।  চিত্রাঙ্গদায় প্রকাশ হয় কবি মনের নারীর মধুর ও শক্তিশালী রূপের দোলাচলের অপূর্ব চিহ্ন ।  সেই সময় থেকেই নারীর খরতর ও ললিত দুই রূপের দোলাচল প্রকাশ পেতে থাকে রবীন্দ্রনাথ ঠাকুরের কবিতায় ,  যার সবচেয়ে স্পষ্ট প্রকাশ চিত্রাঙ্গদার কুরূপা ও সুরূপার মধ্যে ,  তথাকথিত পুরুষালি আর নারীর দ্বন্দ্বে;
 পুরুষের বিদ্যা করেছিনু শিক্ষা 
লভি নাই মনোহরণের দীক্ষা  খরতর স্বয়ংসিদ্ধা কুরূপা তখন মোহের বশে রূপ ভিক্ষা করে মদনের কাছে ,  নারী হতে চায় অর্জুনের মন জয়ের আশায়;
 শুধু এক বরষের জন্যে
পুষ্পলাবণ্যে
মোর দেহ পাক তবে স্বর্গের মূল্য
মর্ত্যে অতুল্য ।   আবার কিছু দিনের মধ্যে মোহভঙ্গ হয় তার ,  সে ফিরে চায় তার আত্মপরিচয় ,  কুরূপার অহঙ্কার ,  ধিক্কার দেয় মিথ্যা দেহ পরিচয়কে;
 এই ছদ্মরূপিণীর চেয়ে
শ্রেষ্ঠ আমি শতগুণে ।  
সেই আপনারে করিব প্রকাশ  রবীন্দ্রনাথ ঠাকুর জানতেন ,  পুরুষের জন্য শ্রুতি সুমধুর নয় স্বয়ংসিদ্ধা নারীর কাহিনী ,  তবু চিত্রাঙ্গদার মুখে তিনি নারীর আত্মচেতনার গৌরব বাক্য দিয়েছেন; 
 আমি চিত্রাঙ্গদা । 
দেবী নহি ,  নহি আমি সামান্যা রমণী । 
পূজা করি রাখিবে মাথায় ,  সেও আমি নই; 
অবহেলা করি পুষিয়া রাখিবে
পিছে সেও আমি নহি ।  যদি পার্শ্বে রাখো
মোরে সংকটের পথে ,  দুরূহ চিন্তার 
যদি অংশ দাও ,  যদি অনুমতি কর
কঠিন ব্রতের তব সহায় হইতে , 
যদি সুখে দুঃখে মোরে কর সহচরী
আমার পাইবে তবে পরিচয় ।    কাজী নজরুল ইসলাম তাঁর কবিতায় শুধু নারী বা মাতৃভক্তির বর্ণনা দিয়েই সম্পন্ন করেননি বরং কালের অভিরুচি শিল্পী সত্তাকে বরাবরই বিকশিত করেন প্রকৃতির নির্যাসে ।  মাতৃসমা কিছু নারীর অপরিসীম প্রভাব ,  তাদের স্নেহ ,  অপত্য শাসন আর বুকে আগলে রাখার মাতৃত্ব বোধই কবিকে পথের নির্দেশ দিয়েছে; 
 তোমার মমতা - মানিক আলোকে চিনিনু তোমারে মাতা তুমি লাঞ্চিতা বিশ্ব - জননী ! 
তোমার আচল পাতা নিখিল দুঃখী নিপীড়িত তবে , 
বিষ শুধু তোমা দহে যথা তব মাগো পীড়িত নিখিল ধরনীর ভার বহে ।   মাতৃভক্তির ক্ষেত্রে যেমন কবি আকুল হয়ে ওঠেন ,  তেমনি প্রেয়সীকে কাছে পাওয়ার জন্য ব্যাকুল হয়ে ওঠেন ।  প্রিয়তমা প্রেয়সীর জন্য হৃদয় তাঁর হাহাকার করে উঠলেও এ সম্পর্কে বিরূপ অনুভূতি ও মনকে তাড়িত করে; 
 বারে বারে মোর জীবন প্রদীপ নিভিয়া গিয়াছে প্রিয়া
আমি মরিয়াছি ,  মরেনি নয়ন ,  দেখ প্রিয়তমা চাহি ।   কবির ভিতরের যে মানব সত্ত্বা তা কারো জন্য অপেক্ষ্যমান ।  মনের সে আকুতি গভীর ভাব রসে প্রকাশ করেছেন কবিতায় ।  অপেক্ষামান প্রিয়ার জন্য কবির ব্যাকুলতা;
 প্রিয়া রূপ ধরে এতদিনে এলে আমার কবিতা তুমি , 
আখির পলকে মরুভূমি যেন হয়ে গেল বনভূমি ।   কিংবা; 
 ফুল কেন এত ভালো লাগে তব ,  কারণ জান কি তার ! 
ওরা যে আমার কোটি জনমের ছিন্ন অশ্র হার !    কল্পনা বিলাসী কবি নারীর চুলের সৌন্দর্যে বিভোর হয়ে মনের গোপন ইচ্ছা কাব্যিক ভাব রসে প্রকাশ করেছেন;
 সেই এলোকেশে বক্ষে জড়ায়ে গোপনে যেতাম চুমি ! 
তোমার কেশের সুরভি লইয়া দিয়াছি ফুলের বুকে
আঁচল ছুইয়া মূর্ছিত হয়ে পড়েছি পরম সুখে !   নারী পুরুষ নির্বিশেষে সমান অধিকারই সাম্যবাদী দর্শনের মূল চেতনা; 
 আমার চোখে পুরুষ - রমনী কোনো ভেদাভেদ নাই । 
বিশ্বে যা কিছু মহান সৃষ্টি চির কল্যাণকর
অর্ধেক তার করিয়াছে নারী ,  অর্ধেক তার নর ।   নারীর প্রতি যে অন্যায় করা হচ্ছে ,  নারীকে অবমাননা করছে এর জন্য শাস্তি পেতে হবে ।  যে কথা পুরুষ শাসিত সমাজকে বুঝিয়ে দিয়েছেন কবি নারীর মর্যাদার কথা বলে; 
 নর যদি রাখে নারীরে বন্ধী ,  তবে এর পর যুগে
আপনারি রচা ঐ কারাগারে পুরুষ মরিবে ভুগে
যুগের ধর্ম এই  সমাজের সর্বস্তরের নারী যে সন্মানীর তা কবিতায় প্রকাশ করেছেন ।  সমাজের নারীদেরকে আলোর পথ দেখিয়েছেন; 
 কে তোমায় বলে বারাঙ্গনা মা
কে দেয় থুথু - ও - গায় ? 
হয়ত তোমার স্তন্য দিয়াছে - সীতা সম সতী মায়
নাই হলে সতী তবুও তোমরা মাতা - ভগিনীরই জাতি , 
স্বর্গ বেশ্যা ঘৃতচী পুত্র হল মহাবীর দ্রোণ
কুমারীর ছেলে বিশ্ব পূজ্য কৃষ্ণ দ্বৈপায়ন
অসতী মাতার পুত্র সে যদি জারজ সন্তান হয়
অসৎ পিতার সন্তান ও তবে জারজ সুনিশ্চয় ।   কাজী নজরুল ইসলাম নারীকে মঙ্গলকামী কল্যাণীয়া হিসেবেই বিবেচনা করেছেন; 
 পুরুষ এনেছে দিবসের জ্বালা তপ্ত রৌদ্রদাহ
কামিনী এনেছে যামিনী - শান্তি ,  সমীরণ ,  বারিবাহ । 
দিবসে দিয়াছে শক্তি - মাংস ,  নিশীথে হয়েছে বধু , 
পুরুষ এসেছে মরুতৃষা লয়ে নারী যোগায়েছে মধু ।   কাজী নজরুল ইসলাম স্রষ্টাকে ব্যবহার করেছেন প্রেমিক রূপে ।  প্রেমিক স্রষ্টা আদরের নারীকে স্বম্বোদন করেছেন  ’ প্রিয়া ’  ।  কবি তাঁর  নিজের ভিতরের কাব্যিক সৌন্দর্য শৈল্পিক রসে প্রকাশ করেছেন এভাবেই;
 স্রষ্টা হইল প্রিয় - সুন্দর সৃষ্টিরে প্রিয়া বলি
কল্পতরুতে ফুটিল প্রথম নারী আনন্দকলি ! 
নিজ ফুলশরে যেদিন পুরুষে বিধিল আপন হিয়া
ফুটিল সেদিন শূন্য আকাশে আদিবাণী -   ” প্রিয়া ,  প্রিয়া ”   কবি জীবনানন্দ দাশ যাপিত জীবনে চলার পথে মোহাচ্ছন্নতা আর বিভ্রান্তির কথা লিখেছেন ঐতিহ্যের নিবিড় পতনের শব্দ মাধুর্যে ।  হারিয়ে যাওয়া সভ্যতার গভীর অন্ধকার বিদিশা তার বস্তু পরিচয় ঝেড়ে ফেলে নারীর কোমলকান্তির মোড়ক পরিধান করে নেয় আর প্রিয়তমার চুলের কালোর অতলতার বিভ্রমে আটকে যায় তাঁর চেতনা ।  প্রেম কাতর পাগল হৃদয়ের জন্য কবি নির্মাণ করেন ভালোবাসা আর আশ্বাসের বিরাট ভূমি;
 হাজার বছর ধরে আমি পথ হাঁটিতেছি পৃথিবীর পথে , 
সিংহল সমুদ্র থেকে নিশীথের অন্ধকারে মালয় সাগরে 
অনেক ঘুরেছি আমি; বিম্বিসার অশোকের ধূসর জগতে
সেখানে ছিলাম আমি; আরো দূর অন্ধকারে বিদর্ভ নগরে;
আমি ক্লান্ত প্রাণ এক ,  চারিদিকে জীবনের সমুদ্র সফেন , 
আমারে দুদণ্ড শান্তি দিয়েছিল নাটোরের বনলতা সেন ।   চুল তার কবেকার অন্ধকার বিদিশার নিশা ,  
মুখ তার শ্রাবস্তীর কারুকার্য; অতিদূর সমুদ্রের  ‘ পর 
হাল ভেঙে যে নাবিক হারায়েছে দিশা
সবুজ ঘাসের দেশ যখন সে চোখে দেখে দারুচিনি - দ্বীপের ভিতর , 
তেমনি দেখেছি তারে অন্ধকারে; বলেছে সে ,   ‘ এতদিন কোথায় ছিলেন ?  ’ 
পাখির নীড়ের মতো চোখ তুলে নাটোরের বনলতা সেন ।   প্রেমিক কবির কাছে প্রেম ছিলো জীবনেরই নামান্তর ও রূপান্তর ।  তিনি বিশ্বাস করতেন সময়ের অন্ধকার দূর করতে পারে কেবল প্রেমিকার স্বরূপ ।  জীবনানন্দ দাশ তাঁর প্রেমিকাদের সবচেয়ে শরীরী কিংবা অশরীরী করে তুলেছিলেন বিভিন্ন নাম ধরে ডেকে ডেকে; বনলতা সেন ,  অরুণিমা সান্যাল ,  সুদর্শনা ,  সুরঞ্জনা প্রভৃতি নামে ।  জন্ম জন্মান্তরে যার সাথে পথ চলা যায় ,  এমন এক স্বপ্ন মানবীর রূপ তিনি বারবার ভেবেছেন; হয়তো পৃথিবীর আলো বাতাসে খুঁজেছেনও তাকে ।  অদেখা কোনো এক বনলতাকে নিয়ে কবির অভিব্যক্তি প্রকাশ পেয়েছে তাঁর কবিতায়;
 আমরা মৃত্যুর থেকে জেগে উঠে দেখি
চারিদিকে ছায়া ভরা ভিড়
কুলোর বাতাসে উড়ে খুদের মতন
পেয়ে যায় -  -  পেয়ে যায় -  -  অণুপরমাণুর শরীর । 
 একটি কি দুটো মুখ -  -  তাদের ভিতরে
যদিও দেখিনি আমি কোনো দিন -  -  তবুও বাতাসে
প্রথম জানকীর মতো হয়ে ক্রমে
অবশেষে বনলতা সেন হয়ে আসে ।   ক্লান্তিহীন পথ চলার আর অন্তহীন আনন্দের সাথী হিসেবে যে মানুষকে পাওয়া যায় বা মনে মনে ভাবা যায় ,  সে নারীর মোহময়তা যেন এই নিবিড় প্রেমলগ্ন কবির জীবনে বারবার বনলতার মুখ হয়ে ভেসে ওঠে ।  অন্য একটি কবিতায় জীবনানন্দ দাশ বনলতাকে তুলে ধরছেন এভাবে;
 বনলতা সেন ,  তুমি যখন নদীর ঘাটে স্নান করে ফিরে এলে
মাথার উপরে জ্বলন্ত সূর্য তোমার , 
অসংখ্য চিল ,  বেগুনের ফুলের মতো রঙিন আকাশের পর আকাশ
তখন থেকেই বুঝেছি আমরা মরি না কোনো দিন
কোনো প্রেম কোনো স্বপ্ন কোনো দিন মৃত হয় না
আমরা পথ থেকে পথ চলি শুধু -  -  ধূসর বছর থেকে ধূসর বছরে -  - 
আমরা পাশাপাশি হাঁটতে থাকি শুধু ,  মুখোমুখি দাঁড়াই : 
তুমি আর আমি । 
 কখনো বা বেবিলনের সিংহের মূর্তির কাছে
কখনো বা পিরামিডের নিস্তব্ধতায়
কাঁখে তোমার মাদকতাময় মিসরীয় কলসি
নীল জলের গহন রহস্যে ভয়াবহ  জীবনানন্দ দাশের বনলতাকে দেখি গভীর রাতের অনুপস্থিতি উপস্থিতির দোলাচলের রঙিন মোড়কে;
 শেষ হ ’ ল জীবনের সব লেনদেন
বনলতা সেন । 
কোথায় গিয়েছ তুমি আজ এই বেলা
মাছরাঙা ভোলেনি তো দুপুরের খেলা
শালিখ করে না তার নীড় অবহেলা
উচ্ছ্বাসে নদীর ঢেউ হয়েছে সফেন , 
তুমি নাই বনলতা সেন । 
 তোমার মতন কেউ ছিল না কোথাও ? 
কেন যে সবের আগে তুমি চলে যাও । 
কেন যে সবের আগে তুমি
পৃথিবীকে করে গেলে শূন্য মরুভূমি
 ( কেন যে সবার আগে তুমি ) 
ছিঁড়ে গেলে কুহকের ঝিলমিল টানা ও পোড়েন , 
কবেকার বনলতা সেন । 
 কত যে আসবে সন্ধ্যা প্রান্তরে আকাশে , 
কত যে ঘুমিয়ে রবো বস্তির পাশে , 
কত যে চমকে জেগে উঠব বাতাসে , 
হিজল জামের বনে থেমেছে স্টেশনে বুঝি রাত্রির ট্রেন , 
নিশুতির বনলতা সেন ।   জীবনানন্দ দাশের কবিতায় সভ্যতার বিবরণে ভেসে ওঠে বনলতার মুখ ,  তার ছবি;
 হাজার বছর শুধু খেলা করে অন্ধকারে জোনাকির মতো : 
চারিদিকে চিরদিন রাত্রির নিধান;
বালির উপরে জ্যোৎস্না দেবদারু ছায়া ইতস্তত
বিচূর্ণ থামের মতো :  দাঁড়কাক; -  -  দাঁড়ায়ে রয়েছে মৃত ,  ম্লান । 
শরীরে ঘুমের ঘ্রাণ আমাদের -  -  ঘুচে গেছে জীবনের সব লেনদেন;
 “ মনে আছে ?  ”  শুধাল সে -  -  শুধালাম আমি শুধু  “ বনলতা সেন ?  ”   অসহায়তার আড়ালে কবিতায় নির্মিত হয়েছে আশ্বাস বার্তা ,  আশ্রয় ইঙ্গিত আর সবশেষে নিথর পৃথিবীর ভয়াবহ নির্জনতা;
 সমস্ত দিনের শেষে শিশিরের শব্দের মতন 
সন্ধ্যা আসে; ডানার রৌদ্রের গন্ধ মুছে ফেলে চিল;
পৃথিবীর সব রঙ নিভে গেলে পাণ্ডুলিপি করে আয়োজন
তখন গল্পের তরে জোনাকির রঙে ঝিলমিল;
সব পাখি ঘরে আসে -  -  সব নদী -  -  ফুরায় এ - জীবনের সব লেনদেন;
থাকে শুধু অন্ধকার ,  মুখোমুখি বসিবার বনলতা সেন ।   

                    




ঈদ - উল - আযহা ও শারদীয় দুর্গা পূজার আনন্দ সংক্রান্ত পোস্ট সমূহ

 সামহোয়্যার ইন ব্লগের পক্ষ থেকে সকলকে জানাই ঈদ - উল - আযহার প্রাণঢালা শুভেচ্ছা ।    ঈদ ও পূজার আনন্দঘন দিনশেষে নিশ্চয়ই সবার এমন একটি পোস্ট পড়ে মনের মাঝে কিঞ্চিত পরিমান হলেও বোধদ্বয় হওয়া উচিত ।  দেশ নিয়ে দেশের মানুষ নিয়ে নতুন করে ভাবা উচিত ।  আমি ব্লগার শাশ্বত স্বপন ভাইকে জানাই আমার লাল সালাম ।  আসুন না সবাই এভাবে দেশের মানুষের পাশে দাড়াই ।  এভাবেই হয়ত একদিন এই দেশ সত্যিকারের একটি সোনার বাংলাদেশ হিসেবে পৃথিবীর মানচিত্রে নতুন করে স্থান করে নেবে ।    *  *  *  আলোকিত অন্ধকারের জনপথ  -  ব্লগার শাশ্বত স্বপন
 নতুন সংযুক্তিঃআপডেটঃ০৮   *  ঈদ পরবর্তী খানাপিনা পোস্ট কিন্তু মেহমানদারী করতে করতে ফিলিং কাজের মাইয়া  -  ব্লগার বটবৃক্ষ~
  *  কোরবানী স্পেশাল লেখকমশাই  -  ব্লগার রীতিমত লিয়া
  *  আমার ছবি সংগ্রহ পর্ব ৩ ব্লগার ফেইসবুকারদের কোরবানীর গরু ছাগল  -  ব্লগার সাহাদাত
  *  কোরবানির গল্প  -  ব্লগার মঞ্জুর চৌধুরী 
 ঈদ আপডেটঃ০৭    *  ঈদ আর ঈদের সত্যিকারের আনন্দ  -  ব্লগার অদ্বিতীয়া আমি
  *  ঈদে মগজ খান ,  মগজ বাড়ান  -  ব্লগার নানাভাই
  *  ঈদ মানেই আনন্দ ।  ঈদ মানে খুশিঃ সবাইকে পবিত্র ঈদুল আযহার শুভেচ্ছা  -  ব্লগার কোবিদ
  *  আমার ভয়ংকর কুরবানির ঈদ  -  ব্লগার শাহরিয়ার পলক
  *  কিছু প্রবাসি ছেলে ও হোস্টেলের আবদ্ধ পরিবেশের ঈদ !  কেমন কেটেছে তাদের ঈদ ?   -  ব্লগার সত্য - সুন্দের প্রতীক
  *  এবারের ঈদ  -  ব্লগার হুমায়ূন লিটন
  *  মেহ্ִজাবিনের কুরবানি  -  ব্লগার হৃদয় রিয়াজ  
  *  কোরবানির ঈদ ইন দাদাবাড়ি  -  ব্লগার আপেক্ষিক
 ঈদ আপডেটঃ০৬    *  মাই পারফেক্ট ঈদ ডে  -  ব্লগার প্রিন্স হেক্টর
  *  ঈদ মোবারক  -  Same Here  -  Same to you  -  ব্লগার নিরুদ্দেশ পথিক 
  *  ঈদ মোবারক ,  ঈদ - উল আযহায় পশু কোরবানীর আগে নিজের ভেতরের পশুটাকে শুদ্ধ করে নেই  -  ব্লগার অবচেতনমন
  *  কুরবানী  -  ব্লগার বংশী নদীর পাড়ে
  *  আসুন যথারীতি ভুলে যাই মহান কোরবানি ঈদের শিক্ষা  ।  লিপ্ত হই হিংসা বিদ্বেষ আর হানাহানিতে ।   -  ব্লগার তাসনুভা সাখাওয়াত বিথি
  *  সামহোয়্যারইন বিবাহিত বনাম অবিবাহিত ক্রিকেট ম্যাচ ফ্যাক্ট  -  ব্লগার স্বপ্নবাজ অভি
  *  জবাই করার বৈজ্ঞানিক পদ্ধতি ও ইসলাম  -  ব্লগার ক্যাটম্যান
  *  কোরবানীর গরুর মাংস দিয়ে রাঁধুন সুস্বাদু বিফ চিলি ড্রাই ,  নিজে নিজেই  -  ব্লগার ধরো মারো কাটো
  *  কুরবান বাইরাম রুশদেশীয় সংস্করণ  -  ব্লগার গোর্কি
  *  ঈদ মোবারক  -  ব্লগার ফাল্গুনী আলম
  *  ঈদের শুভেচ্ছা ও আমার ব্লগীয় জীবন  -  ব্লগার সুকান্ত কুমার সাহা
  *  ঈদের দিনের এক টুকরো সুখ  -  ব্লগার ভিয়েনাস
  *   * কুনোব্যাঙ *  এর পক্ষ থেকে সবাইকে ঈদের শুভেচ্ছা  -  ব্লগার  * কুনোব্যাঙ * 
  *  ঈদ মোবারক্  -  ব্লগার তাইফুর সরোয়ার
  *  উদযাপিত ঈদ মোবারক  -  ব্লগার শাহজাহান সাঈফ
  *  ঈদ সৃতিঃ আমার আব্বা শিল্পী আবদুর রউফ সরকার  -  ব্লগার ফিদাতো আলী সরকার
  *  বর্কা ঈদের পূর্ব রাত  -  ব্লগার খালেদ সময়
 আরও কিছু নতুন সংযুক্তি নিয়ে ঈদ - আপডেটঃ০৫   *   সামহোয়‍্যার ইন ব্লগ এর সকল ব্লগার ,  পাঠক ,  লেখক ,  শুভানুদ্ধায়ী ,  মডারেটর ,  পৃষ্টপোষক সহ সকলকে জানাচ্ছি ঈদ উল আযহার শুভেচ্ছা ,  ঈদ মোবারক  -  ব্লগার tuhin _ sarker
  *  প্রিয় ইমন ভাইয়ের জন্য ঈদের বিশেষ গল্পঃ প্রোফেসর আশরাফি এবং জলদানো  -  ব্লগার অপু তানভীর
  *  ঘুড্ডির পাইলটের কোরবানীর গরু দর্শন  -  ব্লগার ঘুড্ডির পাইলট
  *  অন্তরঙ্গ আলাপনঃ আজকের অতিথি টীংকু ঈদ স্পেশাল  -  ব্লগার IN THE NAME OF INNOCENCE
  *  ঈদে পুরান ঢাকার রান্না  -  ব্লগার নৈঋত
  *  ঈদ ও আমরা চারজন  -  ব্লগার সাইফুল আজীম
  *  বকরির ঈদ  -  ব্লগার বোকা মানুষ বলতে চায়
  *  আমার তরফে সামুর সবাই ঈদ মুবারাক লও ,  মনের পশুকে কুরবানি দিয়ে ন্যায়ের সাধক হও  -  ব্লগার রাজ্জাক রাজ
  *  জেনে নিন কোরবানীর নিয়ম ও এ সম্পর্কিত বিষয় , যা প্রত্যেক মুসলামানের জন্য জানা একান্ত জরুরী  -  ব্লগার শরীফ মহিউদ্দীন
  *  ছোটোবেলা ও ঈদ  -  ব্লগার নাসা ’ র মা
  *  কোরবানীর ১৫টি তাৎপর্য  -  ব্লগার স্বপন খাঁন
  *  ঈদের খুশি  -  ব্লগার তৌহিদুল ইসলাম তানিন
  *  ঈদ - উল - আযহা  ।  ত্যাগের আনন্দ ।  কিন্তু এখন  -  ব্লগার রায়ান ঋদ্ধ   
 আরও কিছু নতুন সংযুক্তি নিয়ে আপডেটঃ০৪   *  ইতিহাসের ধারায় দূর্গা পূজা  -  ব্লগার শাশ্বত স্বপন
  *  ঈদ উপলক্ষ্যে ব্লগারদের মাঝে ক্রিকেট ম্যাচ  -  ব্লগার টুম্পা মনি
  *  একজন প্রবাসী পিএইচডি ছাত্রের ঈদের দিনের কর্ম তালিকা  -  ব্লগার মোস্তফা কামাল পলাশ
  *  ঈদের উপহার নিন যারা কর্মযজ্ঞবিহীন ঈদ পার করবেন  -  ব্লগার আন্ধার রাত
  *  এতো মায়া কেন কিচ্ছু ভালো লাগছে না  -  ব্লগার সাবরিনা সিরাজী তিতির 
  *  তোমরা যারা গরু কিনো  -  ব্লগার তথই
  *  গ্যারেজে গরুর আগমন ও গাড়ির প্রতিক্রিয়া  -  ব্লগার ওমর এন সোহান
  *  ঈদের শুভেচ্ছা  -  ব্লগার সাদাত নিহান
  *  ঈদ মোবারক  -  ব্লগার ছবিকর
  *  গরু বা খাসি না হয়ে মানুষ হই  -  ব্লগার গেন্দু মিয়া
  *  প্রসঙ্গঃ কোরবানির চামড়া  -  ব্লগার রানার ব্লগ
  *  বাংলার ঈদ  -  ব্লগার রিবন েফনী
  *  মাংস সংরক্ষণের উপায়  -  ব্লগার নূর আদনান
  *  কালের বিবর্তনে বদলে যাওয়া কোরবানীর ঈদ ,  আমাদের আবেগ কিংবা কারো কারো ভাষায় পশুহত্যা  -  ব্লগার বাউন্ডুলে রুবেল
  *  ব্যাপারীদের  “  বিটলামি ”  সমাচার  -  ব্লগার শহুরে আগন্তুক
  *  খোজ The সার্চ লাল গরু  -  ব্লগার মোমেন মুন্না
  *  আমার ছাত্রের গরুর হাট পরিদর্শন  -  ব্লগার সর্বভূক
  *  ঈদ মুবারাক  -  ব্লগার বিদেশী বাঙালী
  *  ত্যাগের মহিমায় সমুজ্জ্বল ঈদ - উল - আজহা  -  ব্লগার সৈয়দ নুরূল আলম
  *  কোরবানী সম্পর্কে জানুন পরিপূর্ণ ভাবে !  কোরবানী সম্পর্কে একটি পূর্ণাঙ্গ গাইড  -  ব্লগার অপু  ( অপেক্ষায় আছি .  .  .  .  .  .  .  ) 
  *  মুসলিমদের সেরা সংস্কৃতি ও আনন্দের দিন শুধু ঈদ :  ঈদ মোবারক  -  ব্লগার মুহাম্মদ ফজলে রাব্বী  
  *  হারাম ট্যাকায় গরু - ছাগল কইরো না আর জবাই ঈদ মুবারক ঈদ মুবারক থাইকো ভালো সবাই  -  ব্লগার অর্থহীণ
 আপডেটঃ০৩   *  স্মৃতির পাতায় ঈঁদ  -  ব্লগার মরহুম সাদেক
  *  ছবিব্লগঃ শুভ শারদীয়া - ২০১৩  ( ঢাকা )   -  ব্লগার অপার্থিব অন্তরীণ 
  *  সময়ের স্রোতে  -  শারদোৎসব  -  ব্লগার বিন্দেদূত
  *  ঈদ -  চিঠি  !  143  …  …  …  .  !   -  ব্লগার ঈপ্সিতা চৌধুরী
  *  ছবি ব্লগঃ পুজো পরিক্রমা  -  ২০১৩ কলকাতা  -  ব্লগার নিরুদ্দেশ  
  *  একটি কোরবানির গরুর শেষ ডাইরি  -  ব্লগার Kawsar banggalii007
  *  ঈদ রঙ্গ  -  ব্লগার জাহিদুল ইসলাম ২৭
  *  কুরবানী  -  ব্লগার ছোটন
  *  আমাদের গরু  -  ব্লগার মোঃ খালিদ সাইফুল্লাহ্‌
  *  ঈদের গল্প  -  ব্লগার মাহফুজ খান
  *  বোচাগঞ্জরে এক অতদিরদ্রি মাতা - সন্তানরে করুণ কাহনিী ঈদরে যে আনন্দ কি তা জাননো মাতা সালমা খাতুন ও মস্তস্কি বকিৃত সন্তান সালাম  -  ব্লগার শামীম হোসেন সাংবাদিক
 নতুন সংযোজনঃ আপডেটঃ ০২   *  ছবিব্লগ :  শারদীয় দুর্গা পূজা ২০১৩  -  ব্লগার কাউসার রুশো 
  *  পূজার মেলার মুড়ি - মুড়কিঃ ছবি ব্লগ  -  ব্লগার প্রিয়তমেষূ 
  *  দুর্গাপূজা এবং বিজয়া দশমী  -  ব্লগার সুমন কর
  *  ভালোবাসা কারে কয়  ?  পূজা এবং ঈদের শুভেচ্ছা সবাইকে  -  ব্লগার সাবরিনা সিরাজী তিতির
  *  সামহোয়্যারইন বিবাহিত বনাম অবিবাহিত ব্লগার সিরিয়াস ক্রিকেট ম্যাচ  -  ব্লগার স্বপ্নবাজ অভি 
  *  ঈদ স্পেশাল রম্যগল্পঃ জলিলের বাস ভ্রমন  -  ব্লগার নাজিম - উদ - দৌলা
  *  প্রশ্নোত্তোরে কুরবানীর জরুরী মাসয়ালাসমূহ  -  ব্লগার মাটির কথা
  *  পূজো এবং ঈদের স্পেশাল ফান পোস্ট  -  ব্লগার সুমন কর
 আপডেটঃ ০১   *  ব্লগারস স্যাটেয়ার ড্রামাঃ সামু রাজার দ্যাশে   -  ব্লগার মামুন রশিদ
  *  ব্লগারদের চা পান  -  ব্লগার হাসান মাহবুব
  *  ঈদ স্পেশাল গোপন তথ্যের মেগা সংকলন পোষ্টঃ ফাঁস হয়ে গেল বিভিন্ন ব্লগারদের দূর্লভ সব স্ক্রীন শর্ট  -  ব্লগার কাল্পনিক _ ভালোবাসা
  *  সামু যদি ক্লাস রুম হতো তবে  -  ব্লগার নোমান নমি
  *  সশস্ত্র ও সাম্যের জননী  -  ব্লগার গোর্কি
  *  বাঙালি মুসলমানের ঈদ উৎসব ও কিছু কথা  -  ব্লগার হাসান ইকবাল 
  *  প্রসঙ্গ  -  পবিত্র ঈদ  - উল - আযহায় প্রানি কুরবানিঃ একটি সচেতনতা মূলক পোস্ট  -  ব্লগার এম ই জাভেদ
  *  ঈদ ষ্পেশাল :  আসুন জেনে নেই গরু - ছাগলের হাটে ব্লগারেরা কি করেন  -  ব্লগার নেক্সাস
  *  হয়ে উঠুন স্মার্ট  ,  হ্যান্ডসাম ,  কিউট  ,  সুইট এন্ড ড্যাশিং ৩  ।   ( ঈদ পোস্ট  )   -  ব্লগার তাসনুভা সাখাওয়াত বিথি
  *  ♣ ঈদ মোবারক ♣ ঈদের শুভেচ্ছা ♣ সাথে কিছু টিপস♣  -  ব্লগার অস্পিসাস প্রেইস
  *  সহীহ কুরবানীর গরু খরিদনামা  -  ব্লগার অ্যানোনিমাস
  *  জোছনা ও আমার পক্ষ থেকে সবাইকে ঈদ - উল - আযহার শুভেচ্ছা জানাচ্ছি  -  ব্লগার অদৃশ্য
  *  দুষ্প্রাপ্য ১১টি দুর্মূল্য বস্তু  -  ঈদ স্পেশাল পোস্ট  -  ব্লগার ইমরাজ কবির মুন
  *  যে লেখাগুলি পড়ে আমি তাদের ফ্যান হয়েছিলাম  ( ১০১টি পোস্ট নিয়ে আমার ঈদ সংখ্যা সংকলন  )   -  ব্লগার শায়মা
  *  ফ্যান্টাসটিক সেভেন প্লাস ওয়ানঃ এবারের পূজো - ঈদে যত মজার পোস্ট  -  ব্লগার মামুন রশিদ
 এই বছরের ঈদ - উল - ফিতরে আনন্দ সংক্রান্ত কিছু উল্ল্যেখযোগ্য পোস্টঃ   *  ঈদ বাজার সতর্কতা :  আপনারা প্রস্তুত তো ?   -  ব্লগার অন্যমনস্ক শরৎ
  *  এবারের ঈদ যেন হয়ে উঠে সকলের জন্য আনন্দের  -  ব্লগার আমিনুর রহমান
  *  ♣দীর্ঘশ্বাসের ঈদ ! ♣  -  ব্লগার আরজুপনি
  *  আলাদা ধরনের প্রিয় পোস্ট গুলো ; সেই সাথে সবাইকে ঈদ মোবারক  -  ব্লগার না পারভীন
  *  সেলিব্রেটি সমাজ এবং ঈদে মাগুরের চিড়িয়াখানা দর্শন !   -  ব্লগার মাগুর
  *  ঈদ পুনর্মিলনী আড্ডা পোস্ট ।  সবাইকে স্বাগতম ।   -  ব্লগার খেয়া ঘাট
  *  ব্লগারদের ঈদ ভাবনা ও ঈদ আড্ডা  -  ব্লগার কান্ডারী অথর্ব  
  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  * 
সামহোয়্যার ইন ব্লগের পক্ষ থেকে সকলকে জানাই
ঈদ - উল - আযহা ও শারদীয় দুর্গা পূজার প্রাণঢালা শুভেচ্ছা ।  
ঈদ এবং পূজার আনন্দ হোক সার্বজনীন ।    *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  *  
 সামুর পৌরাণিক কাহিনী  সামহোয়্যার ইন ব্লগ সংক্ষেপে যাহা অতীব আদরের সহিত সামু বলিয়া বাংলাদেশের তথ্যপ্রযুক্তি জগতে বিশাল পরিচিতি লাভ করিয়া উজ্জ্বল নক্ষত্রের মতন জ্বল জ্বল করিতেছে তাহার একটি পৌরাণিক কাহিনী লইয়া এই গল্প আগাইবে ।  তবে এই কাহিনীর চরিত্রগুলো সকলের নিকট অতীব পরিচিত হইয়া থাকিলেও বাস্তবের সহিত এই কাহিনীর এবং চরিত্র বিন্যাসের কোনরুপ মিল নাই ।  আর কেহ যদি মিল খুজিবার ব্যর্থ চেষ্টা করিয়া থাকেন সেই ক্ষেত্রে আমি লেখক কোন ভাবেই ৫৭ ধারায় দোষী বলিয়া বিবেচিত হইবনা ।  সকলকে ঈদ - উল - আযহা এবং শারদীয় দুর্গা পূজার কোটি কোটি রাশ শুভেচ্ছা জানান পূর্বক সামুর এই পৌরাণিক কাহিনী পড়িবার নিমন্ত্রন জানাইলাম ।    
 ব্লগের কর্ণধারিণী ব্লগার জানা মানব সমাজের সম্মুখে কঠিন জীবন যাপনের এক দৃষ্টান্ত রাখিবার নিমিত্তে অবতার গ্রহণ করিয়াছেন ।  এই জন্য সামুতে তাহাকে আদর্শ স্ত্রী তথা এক আদর্শ নারীর এক উদাহরণ বলিয়া জ্ঞান করা হইয়া থাকে ।  একদা একটি কবিতা রচনার প্রয়াসকালে আঙ্গুলের আঘাতে কীবোর্ড বিদীর্ণ হইয়া ব্লগার জানা নিকের জন্ম হয় ।  ব্লগার আরিল চোদ্দো বছরের নিমিত্তে ম্যানগ্রোভ বনবাসে প্রস্থান করিলে ব্লগার জানা তাহার সঙ্গী হন ।  কিন্তু পথিমধ্যে কতিপয় দুষ্ট প্রকৃতির ব্লগার জানার নিকখানি হ্যাক করিলে উহা পুনরুদ্ধার করিতে ব্লগার আরিল ,  ব্লগার অন্যমনস্ক শরৎ ,  ব্লগার কৌশিক সহ বিশাল ব্লগার বাহিনী লইয়া আক্রমণ করিয়া হ্যাকারদের পরাজিত করিয়া ব্লগার জানার নিকখানির উদ্ধার কর্মখানি অত্যন্ত চতুরতার সহিত সংঘটিত করিয়ালন ।  
 ব্লগার জানার নিকখানি উদ্ধার হইলেও পরবর্তীতে সামুর ব্লগাররা ব্লগার জানার নিরপেক্ষতা লইয়া প্রশ্ন তোলেন ।  তখন ব্লগার আরিল ব্লগার জানাকে সাময়িক ব্যান মুবারক ঘোষণা পত্র দান করেন ।  ব্লগার জানার ব্যান উঠাইয়া তাহাকে পুনর্বার সেফ করিবার দাবি জানাইয়া অন্য কোন ব্লগারগন তাহাকে বিপদের এহেন ক্ষণে সাহায্য করিতে আগাইয়া আসিলনা ।  ব্লগার জানার নিরপেক্ষতার প্রমাণের নিমিত্তে ব্লগার আরিল একখান কনফেশনের আয়োজন করিলেন ।  কনফেশনের অংশ হিসাবে ব্লগার জানাকে নোটিশ বোর্ডে একখান নোটিশ টাঙাইতে হইল ।  ব্লগার জানা তাহার নিরপেক্ষতার প্রমান দেখাইলে সবাই উহা বিশ্বাস করিয়া লয় ।  কনফেশনের মাধ্যমে ব্লগার জানার নিরপেক্ষতা প্রমান হইলে ব্লগার আরিল তাহাকে পুনর্বার সামুর দায়িত্ব ফিরাইয়া দেন ।  
 ব্লগার আরিল ও ব্লগার জানার ম্যানগ্রোভ বনবাসকালে ব্লগার আমিনুর রহমান ভবিষ্যৎবাণী করিয়াদেন যে ,  সাতদিনের মধ্যে ব্লগার জানার নিকখানি হ্যাক হইবে ।  ব্লগার আরিল তাহাকে সবিনয়ে অনুরোধ করিলে এবং ব্লগার জানার রক্ষার ভার প্রদান করিলে ,  মূল ব্লগার জানার পরিবর্তে একটি মাল্টি নিককে ব্লগার জানা বানাইয়া ব্লগার আরিলের সঙ্গী হিসাবে প্রদান করিয়া দেন ।  এই মাল্টি নিক ব্লগার জানাকেই হ্যাক করা হইয়াছিলো ।  ব্লগার জানার কনফেশনের কালে মাল্টি নিক রক্ষা করিয়া মূল ব্লগার জানাকে সামুতে ফিরাইয়া দেওয়া হয় ।  পরে ওই মাল্টি নিক ব্লগার জানা আরাধনা করিয়া একজন নতুন মডারেটর প্রার্থনা করেন ।  সেই কারণে পরবর্তীকালে ব্লগার আরজুপনি ব্লগটির মডারেটর হিসেবে নিযুক্ত হন ।  ব্লগার আরজুপনি মডারেটর হিসেবে নিযুক্ত হইয়াই ঘোষণা দেন যে ,   “ নহি দেবী ,  নহি সামান্যা নারী ”  
 ব্লগার আরজুপনি মডারেটর হিসেবে নিযুক্ত হওয়ার কালে ব্লগার আমিনুর রহমান একটি ইস্টিকি পোস্ট দিয়া উহাতে উল্ল্যেখ করিয়া দেন যে ,  ব্লগার আরজুপনি এখন হইতে সকল পোস্ট নির্বাচনী পাতার জন্য নির্বাচন করিবেন এবং নতুন কোন নিক খোলা হইলেই সেফ করিবার কাজটি করিবেন ।  কিন্তু তিনি মডারেটর হইবার পর হইতেই ছিলেন বেশ অলস প্রকৃতির এবং উদাসীন ।  তাই এক সপ্তাহের কথা থাকিলেও দেখা যাইত যে নিক সেফ হইতে এক বছরেরও বেশি সময় লাগিয়া যাইত ।  উনার ছিলো পদ্মফুলের মতন বিকশিত চোখ ।  চোখের রঙ ছিলো নীল ।  কুঞ্চিত কেশরাশি তাহাকে অনন্যা সৌন্দর্যের অধিকারী করিয়াছিলো । 
 ব্লগার হাসান মাহবুবের সুখ্যাতি দেখিয়া ব্লগার আরজুপনি তাহাকে সহ মডারেটর হিসাবে কামনা করিলেন ।  অইন্যদিকে ব্লগার জানাও ব্লগার হাসান মাহবুবকে তাহার সহ মডারেটর হিসেবে নিযুক্ত করিতে ইচ্ছা পোষণ করিতে থাকিলেন ।  এইখানে বলিয়া রাখি মডারেটর শব্দটি ইতমইধ্যে অতীব আদরের সহিত মডু বলিয়া খ্যাত হইয়া গিয়াছে ব্লগার আরজুপনির কৃতকর্মের প্রভাবে ।  এইখানে প্রভাবেকে প্রভা ভাবিয়া ভুল করিলে সেই ভুলের মাশুল যাহারটা তাহার বহন করিতে হইবেক ।  যাহা হোক মূল কাহিনীতে ফিরিলাম ,  ব্লগার মামুন রশিদ সন্মানিত মডু হইবার বাসনায় কিছুদিন বেশ স্যাটায়ার পোস্ট প্রদান করিলেন এবং ক্যাচাল করিতে থাকিলেন ।  ব্লগার হাসান মাহবুবের কোন সমাচার না পাইয়া ব্লগার জানা নোটিশ বোর্ডের মাধ্যমে ব্লগার আরজুপনির জন্য একজন সহ মডু আহ্বান করিলেন ।  কিন্তু ইহার জন্য তিনি এমন একখান পরীক্ষার ব্যবস্থা করিলেন যাহাতে উত্তীর্ণ হইবার যোগ্যতা একমাত্র ব্লগার হাসান মাহবুবেরই ছিলো ।  পরীক্ষাটি ছিলো এমন যে ,  একখান গল্প লিখিতে হইবে যাহা শোনার জন্য কেবল গল্পাকারের নিকট যাইয়াই শোনা লাগিবে ।  এবং সেই গল্পের বানান এবং গল্পের গুণগত মান যাচাই বাছাই করিবার জন্য প্রধান নির্বাচক হিসাবে ব্লগার অপর্ণা মন্ময়কে দায়িত্ব প্রদান করা হইল । 
 উক্ত পরীক্ষায় ব্লগার তন্ময় ফেরদৌস ,  ব্লগার একজন আরমান ,  ব্লগার স্বপ্নবাজ অভি ,  ব্লগার রেজোওয়ানা ,  ব্লগার জুন আসিয়া উপস্থিত হইলেন ।  কিন্তু ব্লগার অপর্ণা মন্ময়ের গল্প পছন্দ না হইবার কারনে এবং অত্যাধিক বানান ভুল ধরিবার কারনে ব্লগার জানা ঘোষণা করিলেন ,  যেইসব সন্মানিত ব্লগারেরা আসিয়াছেন উহাদের কাউকে তিনি মডু হিসেবে নিযুক্ত করিবেন না ।  কিন্তু উহাতে বিক্ষোবে ফাটিয়া পরেন ব্লগার জুন এবং তাহার সাথে যুক্ত হন ব্লগার রেজোওয়ানা ।  উহা লইয়া নিত্যই দুইজনে মিলিয়া তাহারা তাহাদের ফেবুতে স্ট্যাটাস প্রদান করিতে থাকিলে ৫৭ ধারায় ব্লগার জুনকে কারাদণ্ড প্রদান করিয়া কারাগারের অন্ধকার প্রকোষ্ঠে প্রেরণ করা হয় এবং ব্লগার রেজোওয়ানাকে ফাঁসির আদেশ শুনাইয়া দেওয়া হয় ।  পরবর্তীতে শোনা গেছে ব্লগার রেজোওয়ানার উক্ত ফাঁসির আদেশের পেছনে যেই চক্রান্ত হইয়াছিলো উহার নেপথ্যের নায়ক হিসেবে মুখ্য ভূমিকা পালন করিয়াছিলেন ব্লগার তন্ময় ফেরদৌস ।  উক্ত ঘোষণার পর ব্লগার হাসান মাহবুব সন্মানিত মডুর দায়িত্ব প্রাপ্ত হন ।  
 কিন্তু ব্লগার মামুন রশিদ সেইটা কিছুতেই মানিয়া লইতে না পারিলে ব্লগার মাননীয় মন্ত্রী মহোদয় ,  ব্লগার দলছুট শুভ ,  ব্লগার জনৈক গণ্ডমূর্খ এবং ব্লগার স্নিগ্ধ শোভনকে সঙ্গে লইয়া আক্রমণ করিয়া বসেন একখান ক্যাচাল পোস্টের মাধ্যমে ।  তিনি ব্লগার হাসান মাহবুবকে পরাজিত করিয়া ব্লগার আরজুপনির সহ মডু হইবার ক্ষমতা ছিনাইয়া লন ।  উহারপর ব্লগার আরজুপনিকে সঙ্গে লইয়া ব্লগের মডুর দায়িত্ব পালন করিতে থাকেন ।  কিন্তু ব্লগার কান্ডারী অথর্ব যখন ব্লগে আসিলেন তখন এই অবস্থা দেখিয়া ব্লগ লইয়া বিচলিত ও বিব্রত হইয়া পরিলেন ।   
 ব্লগার আরজুপনির সহিত আরও পাঁচজন মডু থাকিবার বিষয়টি ব্লগের সর্বনাশের কারণ হইবে কিনা ,  সেই বিষয় লইয়া যখন তাহারা নিজেরাই চিন্তিত হইয়া পরিয়াছিলেন ব্লগার কান্ডারী অথর্বের কথায় ,  তখন ব্লগার আমিনুর রহমান সেইখানে আসিলেন ।  ব্লগার আমিনুর রহমান এই মডারেশন অনুমোদন করিতে গিয়া ব্লগার আরজুপনির পূর্বজনমের বিষয়খানি প্রকাশ করিয়া দিলেন ।  তাহার মতে পূর্বকালে ব্লগার জানা নিজ কর্মদোষে ব্লগ হইতে ব্যান হন ।  তাই ব্লগের দায়িত্ব ফিরিয়া পাইবার নিমিত্তে তিনি ব্লগার আরিলের তপস্যা করিতে থাকিলেন ।  তপস্যায় সন্তুষ্ট হইয়া ব্লগার আরিল তাহাকে ব্লগের মডারেশনশীপ প্রার্থনা করিতে কহিলে ,  তিনি পাঁচ বার প্রার্থনা করিয়া ফেলান ।  ব্লগার আরিল আশীর্বাদ করিলেন ,  পাঁচবার প্রার্থনা করিবার কারণে পরজনমে তাহার সহিত পাঁচজন সহমডু নিযুক্ত হইবে ।  গল্পের শেষে ব্লগার আমিনুর রহমান কহিলেন ,  ব্লগার আরিলের বর প্রাপ্ত সেই কন্যাই হইলো ব্লগার আরজুপনি ।  তাই ব্লগার আরিলের আশীর্বাদের কারণে পাঁচমডুকে সহমডু হিসেবে পাইলে ব্লগার আরজুপনির কোন দোষ হইবে না বা কোন সমস্যা হইবে না ।  পরে তাহার বিধিমোতাবেক ব্লগার আরিল পাঁচমডুর সহিত ব্লগার আরজুপনিকে মডারেশনের অনুমোদন প্রদান করিলেন । 
 উহার কিছুদিন পর পাঁচমডুর নিকট ব্লগার আমিনুর রহমান উপস্থিত হইলে ,  পাঁচমডুর সহিত ব্লগার আরজুপনি কোনরূপে মডু হিসাবে থাকিবেন ,  সেই বিষয়ে ব্লগার আমিনুর রহমানকে জিজ্ঞাসা করিলে ,  তিনি একখান পরামর্শ সূচক গল্প কহিলেন ।  পরে পাঁচমডু নিজেরাই যে বিধানটি তৈরি করিয়া লইলেন ,  উহা হইলোঃ
 ১ ।  ব্লগার আরজুপনি যখন একজন মডুর সহিত থাকিয়া দায়িত্ব পালন করিবেন ,  তখন অন্য কোন মডু সেইখানে পোস্ট নির্বাচন করিতে পারিবেন না ।  
 ২ ।  একজন মডুর সহিত অবস্থান কালে অন্য কোন মডু যিনি দায়িত্ব পালন করিবেন ,  তাহাকে ব্যান করিয়া দেওয়া হইবেক ।   
 উক্ত বিধান তৈরির কিছুকাল পর ,  ঘটনাক্রমে একবার ব্লগার মামুন রশিদ ,  ব্লগার অস্পিসাস প্রেইস নামক এক নতুন ব্লগারকে সেফ করিবার জন্য ব্লগে একটি পোস্ট প্রদান করেন ।  সেইখানে তিনি ব্লগার মাননীয় মন্ত্রী মহোদয়ের সহিত ব্লগার আরজুপনিকে দায়িত্ব পালন করিতে দেখিতে পান ।  এই কারণে তিনি ব্যান হইয়া যান ।   
 এইসব দেখিয়া ঈর্ষান্বিত হইয়া ব্লগার দুর্যোধন ,  ব্লগার কাল্পনিক _ ভালবাসার পরামর্শে একটি ক্যাচাল পোস্ট প্রদান করিয়া আমন্ত্রণ জানান ব্লগার মামুন রশিদকে ।  ব্লগার মামুন রশিদ মাল্টি নিক লইয়া সেইখানে উপস্থিত থাকিয়া ক্যাচাল করেন ।  তাহার সহিত যোগ দিয়া  উক্ত ক্যাচালে ব্লগার আরজুপনি তাহার মডারেশনশীপ হারাইয়া ফেলান ।  ব্লগার দুর্যোধনের নির্দেশক্রমে ব্লগার কাল্পনিক _ ভালবাসা ,  ব্লগার আরজুপনির স্ক্রীন শট তুলিয়া ধরিয়া ব্লগে একটি পোস্ট প্রদান করেন ।  ব্লগার কাল্পনিক _ ভালবাসার কু - পরামর্শে প্রকাশ্য ব্লগে ব্লগার দুর্যোধন ,  ব্লগার আরজুপনির যত মাল্টি নিক রহিয়াছে সব প্রকাশ করিয়া দিতে থাকেন একের পর এক ।  এইভাবে মাল্টি নিক প্রকাশ হইতে শুরু করিলে ,  ব্লগার আরজুপনির কাতর আহ্বানে ব্লগার আমিনুর রহমান অলৌকিকভাবে তাহাকে বিশেষ একখানি মাল্টি ধার দিয়া ক্যাচালে টিকাইয়া রাখেন ।  ব্লগার আরজুপনি এহেন অপমানের কারণে ,  ব্লগার দুর্যোধন ও ব্লগার কাল্পনিক _ ভালবাসাকে আইপি সহ ব্যান করিবার অঙ্গীকার করেন ।  ব্লগার আরজুপনি প্রতিজ্ঞা করেন ,  ব্লগার দুর্যোধন ও ব্লগার কাল্পনিক _ ভালবাসাকে যতক্ষণ পর্যন্ত না আইপি সহকারে ব্যান করিতে পারিতেছেন তিনি আর সামুতে ব্লগিং করিবেন না ।  
 ব্লগে ব্লগার আরজুপনিকে অপমান করিবার নিমিত্তে ব্লগার দুর্যোধন ক্যাচাল করিলে ,  ব্লগার জানা ব্লগার দুর্যোধনের আইপি সহকারে ব্যান করিবার প্রতিজ্ঞা করেন ।  এতসব ঘটনায় বিচলিত হইয়া ব্লগার আরিল অন্যান্য সকল নিক সেফ করিয়া দেন ।  উহারপর ব্লগার দুর্যোধন ও ব্লগার কাল্পনিক _ ভালবাসা ,  ব্লগার আরজুপনিকে লইয়া পুনরায় একখান পোস্ট প্রদান করিয়া ব্লগার মামুন রশিদকে ক্যাচালে আমন্ত্রন জানান ।  ব্লগার মামুন রশিদ অন্য আরেখান মাল্টি নিক লইয়া সেইখানে উপস্থিত হইয়া ক্যাচাল করেন ।  এইবারেও ব্লগার মামুন রশিদ হারিয়া যান এবং তিনি এইবার আইপি সহকারে ব্যান হইয়া শাস্তি পান ।  পাঁচমডুরা মডারেশনশীপ হারাইয়া সাধারন ব্লগারের কাতারে আসিলে ব্লগার আরজুপনি তাহাদের সঙ্গী হন ।  এই সময় তিনি বিভিন্নভাবে ব্লগার পরিবেশ বন্ধু ও ব্লগার গেন্দু মিয়াকে ব্লগার দুর্যোধন ও ব্লগার কাল্পনিক _ ভালবাসার বিরুদ্ধে যুদ্ধে উত্তেজিত করিতে থাকেন ।   
 ব্লগার আমিনুর রহমান ,  ব্লগার আরজুপনিকে একটি মাল্টি নিক দান করিয়াছিলেন ।  উক্ত মাল্টি নিক দিয়া কোন কিছু পোস্ট করিলেই ব্লগার আরজুপনির পোস্ট ছাড়া অন্য যত ব্লগারই অন্যান্য পোস্ট দিতেন না কেন পোস্ট হিটে ভরিয়া যাইত তাহারটাই ।  অন্য কোন পোস্টে কোন পাঠকই পাওয়া যাইত না ।  
 ব্লগার শায়মা এই সামান্য কারণেই রাগিয়া গিয়া ভীষণ অভিশাপ প্রদান করিলেন ।  তাই ব্লগার শায়মাকে দিয়া ব্লগার আরজুপনিকে ,  ব্লগার দুর্যোধন অভিশপ্ত করিবার নিমিত্তে প্রথমে ব্লগার শায়মামুনিকে সন্তুষ্ট করিলেন ।  পরে ব্লগার শায়মা যখন তাহাকে বর প্রদান করিতে ইচ্ছা প্রকাশ করিলেন ,  তখন ব্লগার দুর্যোধন কহিলেন ,  ব্লগার আরজুপনির পোস্টের পর ব্লগার শায়মা যেন তাহার দশ হাজার অনুসারি লইয়া পাঁচমডুর পাঠক হইয়া যান উহাদের পোস্টে ।  ব্লগার শায়মা সেই বর লইয়া ব্লগার আরজুপনির পোস্টের পর তাহার দশ হাজার অনুসারিত ব্লগার লইয়া পাঁচমডুর পোস্টে মন্তব্য করিতে আসেন ।  ব্লগার আরজুপনি ,  ব্লগার শায়মার অভিশাপের ভয়ে অত্যন্ত কাতর হইয়া ব্লগার জানার কাছে প্রার্থনা করিতে থাকেন ।  ব্লগার জানা সেইখানে উপস্থিত হইয়া ব্লগার আরজুপনির নিকট হইতে মাল্টি নিকখানি লইয়া সেইটা দিয়া নিজেই একখানি পোস্ট দেন ।  উক্ত পোস্টে ব্লগার জানা কহিলেন ,  সকল ব্লগাররা যেন যূথবদ্ধ হয় ।  উহার ফলে ব্লগার শায়মা এবং তাহার দশ হাজার অনুসারিতেরা দূর হইয়া যায় ।  বিষয়টি ব্লগার শায়মা বুঝিতে পারিয়া লজ্জিত হইলেন । 
 নতুন নতুন মাল্টি নিকে ব্লগিং করিবার কালে ,  ব্লগে সুগন্ধী পদ্মফুল লইয়া একখানি পোস্ট আসিলে ব্লগার আরজুপনি উক্ত পোস্ট ইস্টিকি করিবার জন্য ব্লগার জানাকে অনুরোধ করিলেন ।  ব্লগার জানা উক্ত পদ্মফুল সংক্রান্ত পোস্ট ইস্টিকি করিলেন ।  সেইখানে তাহার ব্লগার পরিবেশ বন্ধু ও ব্লগার গেন্দু মিয়ার সহিত মন্তব্য বিনিময় হইল । 
 ব্লগে পাঁচমডুর সহিত ব্লগার আরজুপনি মাল্টি নিকে ব্লগিং করিতেন ।  একদিন পাঁচমডুর অনুপস্থিতিতে ব্লগার হাসান মাহবুব ব্লগার আরজুপনির নিক হ্যাক করিলেন ।  পাঁচমডু ফিরিয়া আসিলে প্রকৃত বিষয়ে অবগত হইয়া ব্লগার হাসান মাহবুবকে ব্যান করিয়া ব্লগার আরজুপনির নিক উদ্ধার করিয়ালন ।  এক বত্সর মাল্টি নিকে ব্লগিং করিতে থাকা অবস্থায় ব্লগার পরিবেশ বন্ধু তাহার ল্যাবের কম্পিউটার ইঞ্জিনিয়ারদের সাহায্য লইয়া ব্লগার আরজুপনির মাল্টি নিকটি উদ্ধার করিয়া ফেলান ।  ব্লগার জানা বারবার অনুরোধ করিলে তাহারা ব্লগার আরজুপনিকে মূল নিকে ব্লগিং করিতে সাহায্য করেন ।  কিন্তু ব্লগার দুর্যোধন ও ব্লগার কাল্পনিক _ ভালবাসা ,  ব্লগার আরজুপনিকে পুনরায় আক্রমন করিবার চেষ্টা করিলে ,  ব্লগার আরজুপনি তাহাদের বিরুদ্ধে ব্লগার আমিনুর রহমানের নিকট সাহায্য চান ।   এই সময় পাঁচমডু উক্ত ক্যাচালে মাল্টি নিকে ক্যাচাল করিতে থাকে ।  
 ব্লগার আমিনুর রহমানের পরামর্শে ব্লগার আরজুপনি ,  ব্লগার দুর্যোধন ও ব্লগার কাল্পনিক _ ভালবাসার সহিত সন্ধ্যা বেলায় একখানি লুতুপুতু পোস্টের মাধ্যমে লুতুপুতু করিতে থাকেন ।  সেইখানে আসিয়া উপস্থিত হইয়া একখান বিশাল মহাকাব্য রচনা করিয়া ফেলান ব্লগার সেলিম আনোয়ার ।  ব্লগার আরজুপনির এই সন্ধ্যাকালীন দেওয়া লুতুপুতু পোস্টে উপস্থিত হইয়া ব্লগার সেলিম আনোয়ার তাহার যেই মহাকাব্যখানা রচনা করিলেন তাহার পাঠ উদ্ধার করিতে না পারিয়া ব্লগার দুর্যোধন ও ব্লগার কাল্পনিক _ ভালবাসা তাহাদের ব্লগিং মেধা হারাইয়া মেধাহীন ব্লগারে পরিনত হইলেন ।  এই সময় পাঁচমডুদের মাল্টি নিকগুলোকে ব্লগার আরজুপনি বার বার মূল নিকে ফিরিয়া আসিতে আহবান জানাইতে থাকিলেন ।  ব্লগার আমিনুর রহমান তখন একটি ক্যাচাল পোস্ট প্রদান করিলেন ব্লগার আরজুপনির পক্ষে । 
 পোস্টে ক্যাচাল করিতে আসেন আরজুপনির পক্ষ লইয়া ব্লগার একজন আরমান ও ব্লগার স্বপ্নবাজ অভি ।  ক্যাচালের পূর্বে ব্লগার আমিনুর রহমান যখন পাঁচমডুদের মতামত গ্রহণের জন্য উপস্থিত হইলেন তখন ব্লগার আরজুপনি তাহার মুক্ত কেশের একখানি ছবি ব্লগ পোস্ট প্রদান করিয়া ক্যাচালের জন্য ব্লগার দুর্যোধন ও ব্লগার কাল্পনিক _ ভালবাসাকে  উত্তেজিত করিয়া তুলিলেন ।  ক্যাচালের সপ্তদশ দিনে যুক্তি তর্কে আর টিকিতে না পারিয়া যখন তাহারা গালাগালি শুরু করিয়া দিলেন তখনই সেই সুযোগটাকেই কাজে লাগাইয়া পূর্বপরিকল্পনা অনুযায়ী ব্লগার দুর্যোধন ও ব্লগার কাল্পনিক _ ভালবাসাকে  আইপি সহকারে ব্যান করিয়া দিয়া ব্লগার আরজুপনি তাহার বিজয় গৌরব অর্জন করিলেন ।  
 ব্লগার জানা ভবিষ্যতে যেন আর এমন অনাকাঙ্ক্ষিত ঘটনা না সংঘটিত হইতে পারে তাই সকলের নিকট হইতে মডারেশনশীপ কাড়িয়া লইয়া সম্পূর্ণ নিরপেক্ষ দৃষ্টিকোন হইতে যাচাই বাছাই করিয়া ব্লগে তাহার সহমডু হিসেবে নিয়োগ প্রদান করিলেন ব্লগার কান্ডারী অথর্বকে ।   
  গল্পটি হিন্দু শাস্ত্রের পৌরাণিক কাহিনী  দ্রৌপদি  – র ছায়া অবলম্বনে লেখার চেষ্টা করেছি ।  সাধু আর চলিত ভাষার মিশ্রণগত ত্রুটি ক্ষমা সুন্দর দৃষ্টিতে দেখলেই খুশি হবো ।  কাউকে ব্যাক্তিগত ভাবে কষ্ট দেয়ার জন্য এই গল্পটি লেখা হয়নি ।  শুধু মাত্র ঈদ - উল - আযহা এবং শারদীয় দুর্গা পূজা উপলক্ষে সকলকে নিছক বিনোদন দিয়ে শুভেচ্ছা জানানোর জন্যই গল্পটি লেখার উদ্দেশ্য ।  সুতরাং আমাকে ক্ষমা সুন্দর দৃষ্টিতে দেখলেই খুশি হবো ।  আপনারা সবাই ভালো থাকুন ,  আনন্দে থাকুন ।  ঈদ এবং পূজার আনন্দ হোক সার্বজনীন ।   

                    




অপ্সরা নৃত্য কথন

  নাচোগো নাচো কালী
আমারই বুকে নাহয় শিবেরই বুকে  নৃত্য বা নৃত্যকলার নৃত্য শব্দটি সাধারণত শারীরিক নড়া চড়ার প্রকাশ ভঙ্গীকে বোঝায় ।  এ প্রকাশ ভঙ্গী সামাজিক ,  ধর্মীয কিংবা মনোরঞ্জন ক্ষেত্রে দেখা যায় ।  নৃত্যকলার সংজ্ঞা নির্ভর করে সামাজিক ,  সাংস্কৃতিক ,  নন্দনতত্ত্বিক ,  শৈণ্পিক এবং নৈতিক বিষয়ের উপর ।  প্রাচীন মানুষের ছেড়ে যাওয়া বিভিন্ন বস্তু নিদর্শনের মতো নৃত্যকলার তেমন কোন বস্তু না পাওয়া গেলেও নৃত্যকলা প্রাচীন মানবের বিভিন্ন আচার উৎসবে নৃত্যের প্রমান পাওয়া যায় ।  
       প্রত্নতাত্ত্বিক নিদর্শনে প্রগৈতিহাসিক কালে নৃত্যকলার প্রমাণ পাওয়া যায় ।  খৃষ্টপূর্ব ৩৩০০ সালে মিশরীয় দেয়াল চিত্রে এবং ভারতের গুহা চিত্রে নৃত্যকলার ভঙ্গী উৎকীর্ণ রয়েছে ।  দেয়াল চিত্রে খোদিত ভঙ্গীগুলো হতে মনে হয় যে কিংবদন্তীর কাহিনী পরিবেশনের জন্যই ঔ চিত্রগুলো উৎকীর্ণ করা হয়েছে ।  এটা বলার অপেক্ষা রাখে না যে লিখিত বর্ণমালা প্রচলনের আগে নৃত্যকলার এই পদ্ধতির মাধ্যমেই এই সব গল্প বংশ পরম্পরায় চলে আসতো ।  নৃতকলার আরো একটি প্রাচীন প্রকাশ দেখা যায় অতীন্দ্রিয় চেতনায় বিভিন্ন কু - প্রভাব হতে মুক্ত করার আচার অনুষ্ঠানে ।  আজো নৃত্যকলার এই ব্যবহার ব্রাজিলীয় চিরহরিৎ বনাঞ্চলেরসংস্কৃতি হতে কালাহারি মরুভুমিরসংস্কৃতি পর্যন্ত বিস্তৃত ।   
     নৃত্যকলার ইতিহাসে ভারতীয় নৃত্যকলা হচ্ছে প্রাচীন নৃত্যকলার অন্যতম ।  খৃষ্টপূ্র্ব প্রথম সহস্রাব্দের বহু ভারতীয় গ্রন্থে ভারতীয় নৃত্যকলার বিষয়ে বর্ণনা দেখা যায় ।  
   পৌরাণিক যুগ থেকেই নৃত্য ও সঙ্গীতের সঙ্গে নটরাজ বেশে শিবের যোগ বিদ্যমান ।  সারা ভারতে ,  বিশেষত তামিলনাড়ুতে ,  নটরাজের পাশাপাশি নৃত্যমূর্তি নামে শিবের নানান নৃত্যরত মূর্তি পাওয়া যায় ।  শিবের সঙ্গে সম্পর্কযুক্ত দুটি নৃত্যের নাম হল তাণ্ডব ও লাস্য ।  তাণ্ডব ধ্বংসাত্মক ও পুরুষালি নৃত্য; শিব কাল - মহাকাল বেশে বিশ্ব ধ্বংসের উদ্দেশ্যে এই নাচ নাচেন এবং মধুর ও সুচারু নৃত্যকলা লাস্যকে তাণ্ডবের নারী সুলভ বিকল্প মনে করা হয়; এই আবেগময় নৃত্যকে পার্বতীর নাচ রূপে কল্পনা করা হয় ।  তাণ্ডব ও লাস্য নৃত্য যথাক্রমে ধ্বংস ও সৃষ্টির সঙ্গে সম্পর্কযুক্ত ।   
  নটরাজ মূর্তি  লাস্য নৃত্য  সুন্দরী নারীদের অপ্সরা উপমায় ভূষিত করার অনেক বাক্য হয়তো আমরা অনেকেই শুনে থাকব ।  অপ্সরা সুন্দরী ,  রূপে ,  গুণে অতুলনীয়া ।  সংগীতে পারদর্শী ,  নৃত্যে পটিয়সী ।  তারা স্বর্গের হুর ।  দেবতাদের আসরে নৃত্য গীতে মনোরঞ্জন করেন ।  মুনি ,  ঋষিদের সাধনা ভাঙ্গাতে দেবতাদের চক্রান্তে অপ্সরাদের রুপ মাধুরীতে ছল চাতুরীর কাহিনীও পাওয়া যায় পৌরাণিক কাহিনীতে ।  এই যেমন ,  অপ্সরা মেনকার রূপে কামনা গ্রস্থ হয়ে বিশ্বামিত্রের সাধনা ভঙ্গ হয় ,  আর জন্ম হয় শকুন্তলার ।  এভাবেই ,  পৌরাণিক কাহিনীতে মেনকা ,  রম্ভা ,  উর্বশী এবং আরও আরও অপ্সরাদের কার্যকলাপের অভাব নেই ।  বলতে গেলে ইনারা গুরুত্বপূর্ণ স্থান দখল করে আছেন । 
   বিশ্বামিত্র কঠোর সাধনায় রপ্ত হলে দেবরাজ ইন্দ্র ভীত হলেন ।  বিশ্বামিত্র না আবার স্বর্গ রাজ্য কেড়ে নেন তার কাছ থেকে ।  তাই সাধনা ভঙ্গের জন্য পাঠালেন অপ্সরা মেনকাকে ।  মেনকা তার রূপ ,  রস ,  গন্ধ ,  কলা নিয়ে এলেন ।  ধ্যানরত ঋষির পাশে মেনকা শুরু করলেন কামনা মদির নৃত্য ও সংগীত ,  কাম শৃঙ্গার ।  একদিকে দেবরাজ ইন্দ্রের চক্রান্ত ।  অন্যদিকে কামনার মেনকা ,  মোহিনী সংগীত ,  মোহনীয় নৃত্য; আর কাম দেবতার ফুলশর ।  
   বিশ্বামিত্রের ধ্যান ভাঙ্গে না ।  মেনকাও হাল ছাড়েন না ।  বরফ গলল ।  আগুন দাউদাউ করল ।  কামশাস্ত্রের সকল কলা নৈপুণ্য মেনকা প্রয়োগ করলেন ।  বিশ্বামিত্র পুরোদমে কামনাতুর প্রেমিক হয়ে গেলেন ।  বিশ্বামিত্র ও মেনকার মিলনে শকুন্তলার জন্ম হল ।  বিশ্বামিত্র দায়িত্ব না নিয়ে চলে গেলেন সাধনা ভঙ্গের যন্ত্রনা নিয়ে ।  অপ্সরা মেনকাও চলে গেলেন শকুন্তলাকে ফেলে ।  
   বর্তমান কম্বোডিয়ার একটি বিখ্যাত স্থান হচ্ছে অ্যাংকর ,  প্রাচীন খ্‌মের সাম্রাজ্যের প্রধান নগর ছিল ।  এই সাম্রাজ্যের সম্রাট জয়বর্মন নিজেকে দেবতা হিসেবে ঘোষনা দিয়েছিলেন তাঁর পরবর্তি সম্রাটরাও মননে এমন ছিলেন ।  আর স্বর্গের আদলে গড়া হয়েছিল নগর ।  স্বর্গের রাজা ইন্দ্র ,  ইন্দ্রের আসরে অপ্সরা আছেন ,  দেবতা হিসেবে আখ্যায়িত সম্রাটেরও তো অপ্সরা থাকতে হবে ।  সম্রাটের অপ্সরা আনয়ন কামোদীপ্ত কর্ম ছিল ,  না ভক্তিবাদী কর্ম ছিল ।  যদিও বর্তমানে অপ্সরা নৃত্যকে সংশ্লিষ্ট দেশগুলোতে পবিত্র হিসেবে দেখা হয় ,  প্রার্থনার অংশ হিসেবে ,  এখনও পালন করা হয় ।  
       এভাবেই অপ্সরা নৃত্য থাইল্যান্ড ,  কম্বোডিয়া ইত্যাদি দেশের সংস্কৃতির সাথে মিশে গেছে ।  মালোয়েশিয়া ও ইন্দোনেশিয়া ছিল শ্রীবিজয়া সাম্রাজ্যের ।  খ্‌মের রাজ্য মালোয়েশিয়ার অংশ বিশেষ ,  লাওস ,  ভিয়েতনাম ,  থাইল্যান্ড ,  কম্বোডিয়া প্রভৃতি অংশ জুড়ে ছিল ।  খ্‌মের এর রাজধানী ছিল যশোধাপুরা ,  হরিহরলয়া ,  অ্যাংকর ।  চম্পা রাজ্যের রাজধানী ছিল ইন্দ্রপুরা ,  বিজয়া ।  খ্‌মের সাম্রাজ্যের ইতিহাসের সামান্য উপাত্ত আর মানচিত্র দেখে সহজেই অনুধাবন করা যায় অপ্সরা নৃত্যের ব্যুৎপত্তি ।  
 অস্পরাদের চিত্তাকর্ষক নৃত্যরতা ছবি            সংস্কৃতির অংশ হিসেবে ধারণ করা অপ্সরা নৃত্যের জন্য নৃত্যশিল্পীদের কঠোর শ্রম ও অনুশীলনের প্রয়োজন হয় ।  প্রাচীন কালের ইতিহাস এক রকম হলেও ,  আধিপত্য ও শ্রেষ্ঠত্ব নিয়ে অহমিকার মাপকাঠিতে থাই ও কম্বোডিয়ানদের মধ্যে বেশ রেশারেশি চলে ।  ইতিহাসের উত্থান পতনের মধ্যে দিয়ে এসব আসে ,  পৃথিবীর আরও বিভিন্ন ইতিহাস এবং বর্তমান পটভূমিতে তা দেখা যাবে ।  
   ওড়িশি পূর্ব ভারতের ওড়িশা রাজ্যের একটি শাস্ত্রীয় নৃত্যশৈলী ।  এটি ভারতের আটটি ধ্রুপদী নৃত্যশৈলীরও অন্যতম ।  ভারতীয় নৃত্যের আদিগ্রন্থ নাট্যশাস্ত্র এই নৃত্যশৈলীটিকে ওড্র - মাগধী নামে অভিহিত করেছে ।  
 ভুবনেশ্বরের নিকটস্থ উদয়গিরি পর্বতে প্রাপ্ত খ্রিস্টপূর্ব প্রথম শতকে নির্মিত একটি খোদাইচিত্র থেকে এই নৃত্যের প্রাচীনত্ব প্রমাণিত হয় ।  অনুমিত হয় ,  ব্রিটিশ আমলে এই নৃত্যশৈলীটি কিছুটা অবদমিত হয়েছিল; কিন্তু স্বাধীনতার পর আবার এর পুনরুজ্জীবন ঘটে ।  ওড়িশি নৃত্যে ত্রিভঙ্গি  ( মাথা ,  বুক ও শ্রোণীর স্বতন্ত্র সঞ্চালনা )   এবং চৌকা  ( মৌলিক চতুষ্কৌণিক ভঙ্গিমা )  এই দুয়ের উপর অতিরিক্ত গুরুত্বারোপ ওড়িশিকে অন্যান্য শাস্ত্রীয় নৃত্যশৈলী থেকে পৃথক করেছে ।  ওড়িশি সংস্কৃতিতে তিনটি ঘরানার উপস্থিতি লক্ষিত হয়ঃ মহারি ,  নর্তকী ও গোতিপুয়া ।  ওড়িশার মন্দিরগুলিতে দেবদাসীদের মহারি নামে অভিহিত করা হত ।  শব্দটির উৎস মহা ও নারী শব্দদ্বয়; দুয়ে মিলে মহারি বা নির্বাচিত কথাটি এসেছে ।  এই দেবদাসীরা মূলত পুরীর জগন্নাথ মন্দিরের নর্তকী ছিলেন ।  ভিতরি গৌণী মহারিরা মন্দিরের অভ্যন্তরে প্রবেশ করতে পারেন ।  কিন্তু বাহারি গৌণী মহারিরা মন্দিরে প্রবেশ করতে পারলেও গর্ভগৃহে তাঁদের প্রবেশাধিকার নেই । 
   গোতিপুয়া ঘরানার উদ্ভব হয় খ্রিস্টীয় ষোড়শ শতাব্দীতে ।  এই ঘরানার উদ্ভবের অন্যতম কারণ ছিল বৈষ্ণবধর্মে নারীর নৃত্য স্বীকৃত ছিল না ।  গোতিপুয়ারা ছিল ছোটো ছোটো ছেলে; যাদের মেয়ে সাজিয়ে দেবদাসীদের দ্বারা নৃত্যশিক্ষা দেওয়া হত ।  এই সময় বৈষ্ণব কবিরা ওড়িয়া ভাষায় অনেক রাধাকৃষ্ণ - বিষয়ক পদ রচনা করেন ।  গোতিপুয়ারা এই সকল পদের সঙ্গতে মন্দিরের বাহির প্রাঙ্গনে নৃত্য করত ।  নর্তকী নৃত্যশৈলীটির উদ্ভব প্রাক - ব্রিটিশ যুগে ।  ওড়িশার রাজপ্রাসাদে এই নৃত্য উপস্থাপিত হত ।  এই সময় দেবদাসী প্রথার অবমূল্যায়ণ ভীষণভাবে সমালোচিত হয় ।  এই কারণে মন্দির থেকে দেবদাসী প্রথার উচ্ছেদ করা হয় এবং রাজসভাতেও এই প্রথা অপ্রচলিত হয়ে পড়ে ।  কেবলমাত্র গোতিপুয়া ঘরানার কিছু উদাহরণ টিকে যায় ।  এই নৃত্যর পুনরুজ্জীবনের সময় প্রত্নতাত্ত্বিক ও নৃতাত্ত্বিক উপাদানগুলিকে গুরুত্ব দেওয়া হয় ।  যার ফলে বর্তমানে এই নৃত্যশৈলীতে শুদ্ধতাবাদের উপস্থিতি লক্ষ্য করা হয় । 
   সনাতন ওড়িশি নৃত্য নিম্নলিখিত অঙ্গ ও শৈলীগুলির সমন্বয়ে গঠিতঃ   মঙ্গলাচরণঃ একটি সম্ভাষক নৃত্যাঙ্গ ।  জগন্নাথ প্রণামের পর দেবদেবীর স্তবগানবাচক একটি শ্লোক গাওয়া হয় ,  যার অর্থ উপস্থাপনা করা হয় সমগ্র নৃত্যের মাধ্যমে ।  মঙ্গলাচরণে ভূমিপ্রণাম করা হয় ,  মাতা বসুমতীর কাছে তাঁকে পদদলিত করার জন্য ক্ষমাপ্রার্থনা করে ।  এছাড়া করা হয়ত্রিখণ্ডী প্রণাম বা তিন অঙ্গের প্রণাম ।  এই প্রণামে মস্তক দ্বারা ঈশ্বরকে ,  মুখাগ্র দ্বারা গুরুদের এবং বক্ষাগ্র দ্বারা দর্শকদের প্রণাম করা হয় । 
 বাট্টু নৃত্যঃ এটি ওড়িশির একটি বিশেষ নৃত্যশৈলী যা নটরাজ শিবের বটুকভৈরব রূপটিকে উদ্দেশ্য করে নিবেদন করা হয় ।  
 পল্লবীঃ এটি একটি বিশুদ্ধ নৃত্যশৈলী যা কোনো একটি রাগকে চক্ষুসঞ্চালন ,  দেহভঙ্গিমা ও জটিল পদচালনা দ্বারা ফুটিয়ে তোলে । 
 অভিনয়ঃ এই শৈলীটিতে কবিতার মাধ্যমে কোনো একটি কাহিনি দর্শকের সামনে উপস্থাপনা করা হয় এবং নৃত্যশিল্পী মুদ্রা বা হস্তভঙ্গিমা ,  মুখাভিব্যক্তি ও দেহচালনা দ্বারা সেই কাহিনিটির নৃত্যায়ন ঘটান ।  
 দশাবতারঃ এটি একটি নৃত্যশৈলী যার মাধ্যমে জয়দেব রচিত গীতগোবিন্দম্ কাব্যের বিষ্ণুর দশাবতার বর্ণনাটিকে ফুটিয়ে তোলা হয় । 
 মোক্ষঃ এটিকে মুক্তির নৃত্য বলে অভিহিত করা হয় ।  এটি একটি বিশুদ্ধ নৃত্যশৈলী যা মাদল ও পাখোয়াজের সঙ্গতে উপস্থাপিত হয়ে থাকে । 
   মোহিনীঅট্টম  দক্ষিণ ভারতের কেরল রাজ্যের একটি ধ্রুপদী নৃত্যশৈলী ।  এই রমণীয় নৃত্যকলাটি সাধারণত মহিলারাই এককভাবে উপস্থাপনা করে থাকেন ।   " মোহিনীঅট্টম "  শব্দটির আক্ষরিক অর্থ  " মুগ্ধকারিনীর নৃত্য "  ।  শব্দটির উদ্ভব  " মোহিনী "   (  যে নারী নিজরূপে সকলকে মুগ্ধ করে  )  এবং  " অট্টম "   (  সৌন্দর্য ও লাস্যময়ী অঙ্গভঙ্গি  )  শব্দদ্বয়ের সংযোজনে ।  মোহিনী সংক্রান্ত দুটি কিংবদন্তি প্রচলিত আছে ।  দুটিই ভগবান বিষ্ণুর মোহিনী নারীমূর্তি ধারণ সংক্রান্ত ।  প্রথম কাহিনি অনুসারে ,  সমুদ্র মন্থনকালে উত্থিত অমৃতের ভাগ হতে অসুরদের বঞ্চিত করার লক্ষ্যে বিষ্ণু মোহিনী নারীর বেশ ধারণ করে তাদের প্রলুব্ধ করেন ।  দ্বিতীয় কাহিনি অনুসারে ভষ্মাসুরের হাত থেকে শিবকে রক্ষা করতে বিষ্ণু মোহিনী মূর্তি ধারণ করেন ।  সম্ভবত ,   " মোহিনীঅট্টম "  নামটি বিষ্ণুর এই উপাখ্যানের সঙ্গে সম্পৃক্ত ।  কারণ ,  এই নৃত্যের মূল উপজীব্য ঈশ্বরের প্রতি প্রেম ও ভক্তি ,  যেখানে নায়ক সাধারণত বিষ্ণু বা কৃষ্ণ । 
   সেকালে দেবদাসীরা মন্দিরে এই নৃত্য উপস্থাপনা করতেন ।  যদিও এই নৃত্যে কথু ও কোট্টিয়াট্টমের অনেক উপাদানই রয়েছে ।  এটি আসলে নৃত্য ও কাব্যের সমন্বয়ে সৃষ্ট এক নৃত্যনাট্য ।  দক্ষিণ ভারতের অপর দুই ধ্রুপদী নৃত্যশৈলী ভরতনট্যম ও কথাকলি নাচের অনেক উপদান ও প্রভাব এই নাচে পরিলক্ষিত হয় ।  মোহিনীঅট্টমের রূপায়ন হয়েছিল তাঞ্জাভুর চতুষ্টকের অন্যতম ভাদিভেলুর রাজা স্বাতী তিরুনলের রাজসভায় ।  এই নৃত্যের বৈশিষ্ট্য প্রসারিত নিতম্বের দোলন এবং বিভিন্ন অঙ্গের পাশাপাশি মৃদু সঞ্চালন ।  এটি মোহিনীঅট্টমের দেশ কেরলের নদী তীরে অবস্থিত তাল গাছের পত্রসঞ্চালনের রূপক ।  মোহিনীঅট্টমে চল্লিশটি পৃথক মৌলিক ভঙ্গিমা রয়েছে ।  এগুলিকে  ' অটভুকল '  বলা হয় ।  ইন্দ্রিয় প্রলোভন ব্যাতিরেকে মনের মুগ্ধতা সৃষ্টির উদ্দেশ্যে নর্তকী তাঁর চোখ দুটি লজ্জিত অথচ মনোমুগ্ধকর ভঙ্গিতে সঞ্চালনা করেন ।  মোহিনীঅট্টম নর্তকীর পরিধেয় হল শাড়ি ।  এই শাড়ির প্রান্তভাগে উজ্জ্বল সোনালি রঙের সূচিকর্ম অঙ্কিত থাকে ।  এই ধরনের প্রান্ত  ' কসভু '  নামে পরিচিত ।  মোহিনীঅট্টমের উপস্থাপনা  হস্ত লক্ষণদীপিকা নামক এক ধ্রুপদী গ্রন্থ অনুসারে হয়ে থাকে ।  এই গ্রন্থে বিভিন্ন মুদ্রার হাতের তালু ও আঙুলের বিভিন্ন অঙ্গভঙ্গি বিস্তারিত বিবরণী পাওয়া যায় ।  মোহিনীঅট্টমের সঙ্গতে গীত কণ্ঠসংগীতে চোল্লু নামে পরিচিত এক ছান্দিক গঠনের রূপভেদ লক্ষিত হয় ।  গীতিকাগুলি সংস্কৃত ও মালয়ালম ভাষার সংমিশ্রণে গঠিত মণিপ্রভালম এ রচিত ।  এই গীতিকাগুলির সঙ্গতে নর্তকীর সূক্ষ্ম অঙ্গভঙ্গি ও পদসঞ্চারণার মাধ্যমে মোহিনীঅট্টম নৃত্য উপস্থাপিত হয় । 
   কত্থক    কথাকলি    কুচিপুড়ি    ভরতনাট্যম    মনিপুরী       রাসলীলায় যে নৃত্য পরিবেশন করা হয় সেটাই রাসনৃত্য নামে পরিচিতি ।  রাসপূর্ণিমা উৎসব বাংলাদেশেরমনিপুরীআদিবাসীদের সবচেয়ে বড় ধর্মীয় ও সাংস্কৃতিক ঐতিহ্যবাহী উৎসব ।  প্রতি বছর কার্তিক পূর্ণিমা তিথিতে এই উৎসব পালন করা হয় ।  রাস উৎসব উপলক্ষে আয়োজন করা হয় রাসনৃত্যের ।  রাসনৃত্য মনিপুরী সাংস্কৃতিক ঐতিহ্যের ধ্রুপদী ধারার এক অপূর্ব শৈল্পিক সৃষ্টি ।  অদৃশ্য রসের দৃশ্যমান রূপই হলো রাস ।  রাসনৃত্য পাঁচ ভাগে বিভক্ত ; যথাঃ  " মহারাস "  ,   " বসন্ত রাস "  ,   " কুঞ্জরাস "  ,   " দিব্যরাস "  ও  " নিত্যরাস "  ।  এর মধ্যে  " মহারাস "  জাঁকজমকপূর্ণ ।  
   ভগবত পুরাণের পঞ্চম অধ্যায়ে বর্ণিত কৃষ্ণ অভিসারে রাধা ,  গোষ্ঠী অভিসার ,  গোপীগণের রাগ আলাপ ,  কৃষ্ণর্তন ,  রাধানর্তন ,  গোপীদিগের নর্তন ,  শ্রীকৃষ্ণের অন্তর্ধান ,  প্রত্যাবর্তন ,  পুষ্পাঞ্জলি ,  গৃহগমন প্রভৃতি পর্যায়ে মহারাস অনুষ্ঠিত হয় ।  রাসনৃত্যে সাধারণত রাধা ও কৃষ্ণের ভূমিকা দেয়া হয় শিশুদের ,  যাদের বয়স পাঁচের কম ।  মনিপুরীদের বিশ্বাস ,  এই বয়সের পর শিশুদের দৈবশক্তি লোপ পেয়ে যায় ।  তবে প্রকৃত নাটনৃত্য ও গীত পরিবেশন করে তরুণীরা ,  যারা রাধার সহচরী হিসাবে মঞ্চে আসে । 
   রাসনৃত্যের কেন্দ্রবিন্দু ভঙ্গি পরেং অর্থাৎ নৃত্যমালিকা ।  রাসলীলা শুরু হয় নট সঙ্কীর্তন দিয়ে ।  গোবিন্দজীর মন্দিরের বিশাল মণ্ডপে আরাধ্য দেবতার মূর্তির সামনে শিল্পীরা মৃদঙ্গ ও করতাল সহযোগে সঙ্কীর্তন করে ।  বিশেষ পোশাকে সাজেন শিল্পীরা ।  শ্রীকৃষ্ণচৈতন্য বন্দনা দিয়ে শুরু হয়ে দীর্ঘ প্রায় পাঁচ ঘণ্টা ব্যাপী রাসসঙ্গীত অনুষ্ঠিত হয় ।  রাসনৃত্যের মাধ্যমে ভক্ত - শিল্পীরা শ্রীকৃষ্ণের সাথে আবেগসূত্রে মিলিত হয় ।  বাংলা ,  মৈথিলী ,  ব্রজবুলি ও মৈতৈ কবিদের পদাবলি থেকে রাসনৃত্যের গীত গাওয়া হয় ।  মনিপুরী আদিবাসীরা নট সঙ্কীর্তন ও রাস আজও প্রতি বছর যথানিয়মে উৎসব ও ভক্তিসহকারে উদযাপন করে । 
   ভাংড়া ভারতও পাকিস্তানেরপাঞ্জাবঅঞ্চলের একটি একটি লোকনৃত্য ।  বৈশাখী উৎসবউদযাপনের অঙ্গ হিসেবে এই নৃত্যের জন্ম ।  বর্তমানে শিখসম্প্রদায় এই নৃত্যকেজাতীয় ও আন্তর্জাতিক দরবারে তুলে ধরে এর জনপ্রিয়তা বৃদ্ধি করেছেন । 
   হাতের মুদ্রা   চোখের মুদ্রা      শারীরিক মুদ্রা       ব্যালে মুদ্রা       ব্যালে হচ্ছে নৃত্য ও নৃত্যকলা কৌশলের এক সমন্বিত রূপ ।  ব্যালেতে নাচ ,  মূকাভিনয় ,  অভিনয় এবং সঙ্গীতের  ( কন্ঠ ও যন্ত্র )  সমন্বয়ে শিল্প সৃষ্টি করা হয় ।  ব্যালে একক ভাবে বা অপেরার অংশ হিসেবে উপস্থাপন করা হয় ।  অভাবনীয় শারিরীক কৌশলের সাথে সঙ্গীতের এক অপূর্ব মিলন দেখা যায় ব্যালেতে ।  বিশেষ করে পায়ের কাজের তো তুলনাই হয়না ।  
   পাশ্চাত্য এই শিল্পের ইতিহাসে দেখা যায় যে ,  দোমিনিকো ড্য পিয়াসেনজা ই  ( ১৩৯০ - ১৪৭০ )  তাঁর ব্যালেটি বা ব্যালি তে সর্বপ্রথম নাচের এর পরিবর্তে ব্যালো শব্দটি ব্যবহার করেন; সেখান থেকেই ব্যালে শব্দটির উৎপত্তি হয়েছে ।  
   তবে প্রথম সতিকারের ব্যালে অনুষ্ঠিত হয়েছিল ১৫৮১ সালে ।  বালথাসার ড্য ব্যজ্যঁইইউ এর ব্যালে কমিক ড্য লা রোয়েন  ।  ১৫৮১ সালে ফ্যাব্রিটিও কারোসো ব্যালে নৃত্যের উপর একটি টেকনিক্যাল ম্যানুয়েল প্রকাশ করেন  ।  এর নাম ছিল ইল ব্যালেরিনো  । 
   সাম্বা একধরণের ব্রাজিলীয় গান ও নৃত্য ।  আফ্রিকা মহাদেশের পশ্চিম আফ্রিকার দাস ব্যবসা ও আফ্রিকার ধর্মীয় সংস্কৃতি হয়ে এর উৎপত্তিগত বিকাশ লাভ ঘটেছে ব্রাজিলেরবাহাইএবং রিও ডি জেনিরোপ্রদেশে ।  ১৯২০ এর দশকে গান ও নৃত্যকলায়এটি সম্পৃক্ত হয় ।  এটি বিশ্বের সর্বত্র ব্রাজিলের প্রতীক এবং ব্রাজিলীয়ান উৎসবের স্বীকৃতি পায় ।  সবচেয়ে জনপ্রিয় ও আবেগ - অনুভূতিসম্পন্ন সাংস্কৃতিকঐতিহ্য হিসেবে এটি ব্রাজিলের জাতীয় পরিচয় বহন করছে ।  সাম্বা কারিওকারপ্রধান শাখা বাহাইয়ের সাম্বা ডি রোডা বা বৃত্তাকারে নৃত্য ২০০৫ সালে ইউনেস্কোকর্তৃক মানবধর্মী হেরিটেজের মর্যাদা পায় ।  সাম্বা কারিওকা রিও ডি জেনিরোতে প্রদর্শন ও নাচা হয় ।  
   সাম্বা শব্দের উৎপত্তি নিয়ে কয়েকটি মতবাদপ্রচলিত আছে ।  আরবি শব্দ জুম্বা বা জাম্বা থেকে এর উৎপত্তি হয়েছে বলে ধারণা করা হয় ।  কিংবা অনেক আফ্রিকান ভাষার একটি কিমবুনদু থেকে শব্দের উৎপত্তি হয়েছে; যেখানে স্যাম অর্থ দাও এবং বা অর্থ গ্রহণ কর ।  অষ্টাদশ শতকের শেষদিকে সাম্বার দ্বৈত নৃত্য শহরাভিমূখী অগ্রসর হয় ।  ১৯২০ ও ১৯৩০ - এর দশকে আন্তর্জাতিকভাবে এটি অসম্ভব জনপ্রিয়তা লাভ করে ।  ১৯৬০ - এর দশকে নতুন ,  কিঞ্চিৎ জাজ টাইপের বসা নোভাসঙ্গীতের সুর ,  স্বর ,  ছন্দ ব্রাজিলে গভীরভাবে প্রভাব বিস্তার করে ।  সাম্বা শিক্ষাপ্রতিষ্ঠানগুলো বার্ষিক উৎসবে যোগদানের জন্য প্রতি বছর পাঁচ হাজারেরও বেশী ব্যক্তিকে প্রতিযোগিতাকরার জন্য প্রশিক্ষণদিয়ে থাকে ।  বিংশ শতাব্দীর প্রথম দশকে সাম্বা নামে কয়েকটি গান রচনা করেছিল ।  কিন্তু কোনটিই তেমন জনপ্রিয়তা অর্জন করতে পারেনি ।  ১৯১৭ সালে পেলো টেলেফোনে রেকর্ড করে যা প্রথম সত্যিকারের সাম্বা নামে পরিচিতি পায় । 
   আধুনিক সাম্বা নৃত্য কোরাস গানসহযোগে বিংশ শতকের শুরুতে বিকাশ লাভ করে ।  ঐতিহ্যগতভাবে সাম্বায় তার সহযোগে ক্যাভাকুইনহো ,  বিভিন্ন ধরণের গিটারও নানাবিধ বাদ্যযন্ত্রেরসংমিশ্রণ ঘটে ।  ২য় বিশ্বযুদ্ধকালীনসময়ে আমেরিকান অর্কেষ্ট্রায় এটি প্রভাব ফেলে ।  যুদ্ধ - পরবর্তীকালে মার্কিন যুক্তরাষ্ট্রেরসাংস্কৃতিক অঙ্গন সমৃদ্ধিতে সাম্বা নৃত্যে ট্রমবোন ,  ট্রামপেট ,  বাঁশীচোরো ,  বাদকইত্যাদির ব্যবহার শুরু হয় ।  ছন্দ ও তালেরপাশাপাশি সাম্বা বিভিন্ন বিষয়াদি তুলে এনেছে ।  তন্মধ্যে  -  ঐতিহাসিক খাদ্যসম্ভার ,  নানাবিধ নৃত্য  ( মিউদিনহো ,  কোকো ,  সাম্বা ডি রোডা এবং পেরান্দা )  ,  আমোদ - প্রমোদ ,  পোষাক হিসেবে লিনেন শার্ট ইত্যাদি অন্যতম ।  পাশাপাশি প্রাচীন চিত্রকর্মে নেলসন সার্গেন্তো ,  গিলহার্ম ডি ব্রিটো ,  হিতোর দোস প্রাজেরেসপ্রমূখ চিত্রকরদেরকে তুলে ধরা হয়েছে । 
   বৈশ্বিকভাবে জনপ্রিয়তা অর্জনের পাশাপাশি এটি ফুটবলও উৎসবে জড়িয়ে পড়ে ।  এরি বারোসো ' রএকুয়ারেলা দো ব্রাজিলের পর গেতুলিও ভার্গাসসরকার এবং মার্কিন প্রশাসনের সৎ প্রতিবেশী নীতির আলোকে কারম্যান মিরান্ডামার্কিন যুক্তরাষ্ট্রে সাম্বার গুণগান তুলে ধরেন ।  অবশেষে বোসা নোভা দেশে জনপ্রিয়তার সাথে সাথে বিশ্বে সাম্বা সঙ্গীতরূপে পরিচিতি পায় ।  ভাষাগত দূরত্ব থাকা স্বত্ত্বেও ইউরোপ ও জাপানে এর অগণিত সমর্থকদের মন জয় করে ।  
   মোশিং হচ্ছে এক প্রকার নৃত্য কৌশল যেখানে অংশগ্রহণকারী দর্শক শ্রোতারা একে অপরকে আক্রমণাত্বক স্টাইলে ধাক্কা বা আঘাত করে ।  যেসকল পন্থায় মোশিং করা হয় তার মধ্যে আছে স্টেজ ডাইভিং বা মঞ্চ থেকে কনসার্টে অংশগ্রহণকারীদের ওপর ডাইভ করা ঝাপিয়ে পড়া ,  ক্রাউড সাফিং বা দর্শকদের ওপর দিয়ে চলাচল করা ,  ইন্সট্রুমেন্ট স্ম্যাশিং বা গান শেষে বাদ্যযন্ত্র ভেঙে চুরমার করা ,  হেডব্যাঙ্গিং বা মাথায় আঘাত করা ।  সঙ্গীতের যেধরনের কনসার্টে মোশিং দেখা যায় তার মধ্যে আছে পাংক রক ,  হার্ডকোর পাংক ,  হেভি মেটাল ,  মেটালকোর ,  গ্রুঞ্জ ,  অল্টারনেটিভ ,  এবং সাধারণ রক ।  মোশিং সচারচর সরাসরি প্রদর্শিত কোনো সঙ্গীত অনুষ্ঠানে দেখা যায় ,  যদিও এটি রেকর্ডের সংঙ্গীত অনুষ্ঠানের ক্ষেত্রেও করা হয় ।  ২০০০ এর দশকে বিভিন্ন প্রকার মোশিং - এর চল চালু হয় যেমনঃ ট্র্যাশিং  ,  এবং বিভিন্ন প্রকার সঙ্গীতেই এই মোশিং স্টাইল ব্যবহৃত হত ।  মোশিং সচারচর করা হয় মঞ্চের সামনে ,  যা সাধারণত মোশিং পিট বা শুধু পিট নামে পরিচিত ।  
   নাচ সম্পর্কিত আমার আরও একটি পোস্টঃ   কমলায় নৃত্য করে হেলিয়া দুলিয়া 

                    




কৃষ্ণচূড়ায় আবৃত ভালোবাসা

  প্রিয় ব্লগার ফ্রেয়া রুনি  -  র মন্তব্য অনুসারে গল্পের শিরোনাম  পরিবর্তন করে দিয়েছি ।    ধর্মেণাপি পদং শর্বে 
কারিতে পার্বতীং প্রতি ।  
পূর্বাপরাধভীতস্য 
কামস্যোচ্ছ্বসিতং মনঃ॥    -  -  -  -  -  -  -  -  -  -  -  -  -  -  -  কুমারসম্ভব; কালিদাস     - খালু বেণু আপায় আইছিল ।  আপনারে না পাইয়া একটা চিঠি রাইখা গেছে ।  
 - আজুর মা তোমাকে না কতদিন বলেছি আমাকে খালু বলে ডাকবেনা ।  খালু বলে ডাকলে নিজেকে খুব বুড়ো বুড়ো মনে হয়  ।  
 - ভুল হইয়া গেছে ।  আর ডাকুম না ভাইজান ।  আইচ্ছা ভাইজান আপনের বয়স কত হইব  ?  
 - আমার বয়স জেনে তুমি কি করবে  ?  বেশি কথা না বলে কাজ কর ।  তোমাকে বাড়িওয়ালা ঠিক করে দিয়েছেন কাজ করার জন্য ।  আমার বয়স জানার জন্য নয় ।  আর শোন শাড়ির আঁচল ঠিক করে পরবে ।  যদি আঁচল ঠিক রাখতে না পার তাহলে শাড়ি আর পরবেনা ।  
 - ভাইজান কিন্তুক শাড়ি ছাড়া যে আমার আর অইন্য কিছুই নাই ।  কি করতাম কন কাম করতে গেলে আঁচলের তাল ঠিক রাখবার পারিনা ।  এই আঁচলও আমার স্বামীর মতন খালি বেঈমানি করে ।  
 - আবার বেশি কথা বলছো  ?  তোমাকে এত কথাতো বলতে বলিনি ।  
 - আইচ্ছা ভাইজান আর কোন কথাই এই শেফালী অখন থিকা কইবনা ।  ভাইজান কি গোসল করবেন  ?  পানি গরম বহামু  ?  আপনে গোসল শেষ করলে আমার ছুটি ।  
 - আশ্চর্য আমার গোসলের সাথে তোমার ছুটির কি সম্পর্ক  ?  তোমার কাজ শেষ হলে চলে যাও । 
 - না মাইনে গোসলের পর আপনের কাপড়গুলান ধুইয়া থুইয়া যাইতাম ।  
 - না লাগবেনা ।  তুমি এখন যাও ।  আমি ধুয়ে নেবো ।  আর শোন গরম পানি করা লাগবেনা ।  আমি আজ ঠাণ্ডা পানি দিয়েই গোসল করে নেবো ।  
 - সেকি কথাগো ভাইজান ঠাণ্ডা লাইগা যাইবত  !  
 - উফ !  শেফালী তুমি আজ প্রচন্ড বিরক্ত করছো ।  তুমি এখন যাও আর শোন আগামী এক সপ্তাহ তোমার কাজে আসা লাগবেনা ।  
 - কেন ভাইজান কুথাও বেড়াইতে যাইবেন ?  গেলে আমারেও সঙ্গে নিয়া যান ।  কতদিন বেড়াইনা ।  এই সুযোগে বেড়ানোও হইব আবার আপনের কাজগুলান কইরা দেয়নও যাইব ।  
 - শেফালী তোমার কাল হতে আর কাজে আসা লাগবেনা ।  এই রাখ তোমার এই মাসের বেতন ।  যাও বিদায় হও ।  
 শেফালী টাকাটা নিয়ে কিছুটা কাঁদার ভঙ্গিতে চলে গেলো ।  কিন্তু আমি নিশ্চিত যে কাল সকাল হলেই আবার চলে আসবে ।  যখনই টাকার প্রয়োজন হয় তখনই সরাসরি টাকা না চেয়ে এমন ভাবেই আমাকে বিরক্ত করা শুরু করে ।  এর আগেও এমন বহুবার সে একই কাজ করেছে ।  
 ঢাকা শহরে ব্যাচেলরদের জন্য বাসা ভাড়া পাওয়া খুব কঠিন ।  বাড়িওয়ালারা মনে করেন ব্যাচেলর মানেই এরা বাড়িতে উঠেই ঝামেলা পাকাবে ।  সারাদিন বন্ধুবান্ধব নিয়ে হৈ হুল্লোড় করে বাড়ির পরিবেশ নষ্ট করবে ।  এদের দ্বারা নানা ধরনের অনৈতিক কাজও সংঘটিত হতে পারে ।  কিন্তু চাকরীজীবী হলে অবশ্য ছাড় পাওয়া যায় ।  কারন এরা সারাদিন চাকরী করেই সময় পায়না হৈ হুল্লোড় করবে না ।  চাকরীজীবীরা সধারনত ভদ্রলোক টাইপের মানুষ হয়ে থাকে ।  তাছাড়া অনেক সময় ব্যাচেলর ভাড়া দিলে এরা ভাড়া নিয়ে ঝামেলা করে কিন্তু চাকরিজীবীরা আর যাই হোক সময় মতো বাড়ি ভাড়া পরিশোধ করে ।  তবে চাকরীজীবী হিসেবে বাড়ি ভাড়া পেতে আমাকে বেশি বেগ পোহাতে হয়নি ।  আমি যে বাড়িতে ভাড়া থাকি  বাড়িওয়ালা ভদ্র মহিলাটিও বেশ চমৎকার একজন মানুষ ।  আমাকে খুব পছন্দ করেন ।  স্বামী দেশে থাকেন না ।  তিনি আর তার দুই মেয়ে নিয়েই এত বড় বাড়িতে থাকেন ।  হয়ত আমাকে তাদের নিরাপদ বলে মনে হয়েছে এবং মাঝে মাঝে আমাকে দিয়ে এটা ওটা করিয়ে নিতে পারেন বলেই একটি ফ্ল্যাটে ভাড়া থাকতে দিয়েছেন ।  কাজের বুয়া ঠিক করে দিয়েছেন ।  আমিও বেশ আগ্রহের সাথেই ওদের বাড়ি সংক্রান্ত অনেক কাজ করে দেই ।  ভদ্রমহিলা দেখতে আর দশটা সাধারন বাঙালি মহিলাদের মতন নন ।  চেহারায় পুরোপুরি ইংরেজি সিনেমার নায়িকাদের প্রভাব রয়েছে ।  আর শরীরের গঠন এখনও খুব সুন্দর ভাবেই ধরে রেখেছেন ।  নিয়ম করে প্রতিদিন সকাল বেলা হাটতে বের হন ।  আমি যখন প্রথম উনাকে সকালে হাটতে দেখি ভেবেছিলাম ডায়বেটিক্স আছে হয়ত কিন্তু পরে জানতে পারলাম শরীরের মেদ নিয়ন্ত্রন করতেই তিনি ব্যায়াম করেন ।  মাঝে মাঝে দেখি বেশ উচ্চ ভলিউমে ইংরেজি গান শুনেন ।  শেফালীর মুখে একদিন শুনেছি উচু ভলিউমে গান শুনে তিনি নাচেন ।  এটাও নাকি এক ধরনের মেদ নিয়ন্ত্রন করার ব্যায়াম ।  তারপর দুপুর হলেই মুখে ডাল আর দুই চোখে শসা লাগিয়ে মেঝেতে সোজা হয়ে শুয়ে থাকেন ।  এমন একজন আধুনিক নারীর কাজ করে দিতে আমার বেশ ভালই লাগে ।  ভদ্রমহিলার কাছ থেকে শুনে যতটুকু বুঝেছি উনার স্বামী আর আমি প্রায় একই বয়সী ।  হয়ত সময় মতো বিয়ে করলে আমারও এমন একজন সুন্দরী বউ থাকতো ।  এতদিনে ছেলে মেয়ে নিয়ে সুখে শান্তিতে ঘর সংসার করতাম ।  
 মাঝে মাঝে তার মেয়েদুটিকে নিয়ে আমার পড়াতে বসতে হয় ।  বড় মেয়ের নাম যারা ,  ক্লাস সিক্সে পড়ে আর ছোট মেয়েটার নাম সারা ,  ক্লাস থ্রিতে পড়ে ।  দুটি মেয়েই হয়েছে ভীষণ ভদ্র ,  ধীর স্থির স্বভাবের ।  ঠিক যেন তাদের মায়ের বিপরীত স্বভাবের ।  হয়ত ওদের বাবার মতন হয়েছে ওরা ।  একবার চা খেতে খেতে কথা হচ্ছিলো ভদ্রমহিলার সাথে ।  উনার স্বামী নাকি ভীষণ চুপচাপ আর লাজুক প্রকৃতির একজন মানুষ ।  এমনই লাজুক যে নিজের স্ত্রীকে পর্যন্ত নাম ধরে ডাকতে লজ্জা পেতেন ।  পরে নাকি উনি অনেক লজ্জা দিতে দিতে ভদ্রলোকটিকে বহু কষ্টে সেলিনা বলে ডাকা শিখিয়েছেন ।  বাহ  !  এই যুগে এমন পুরুষ মানুষ আছে বলে জানা ছিলোনা ।  সেলিনা হলো ভদ্রমহিলার ডাক নাম ।  পুরো নাম মিসেস সেলিনা ।  আমি জিজ্ঞাস করেছিলাম মিসেস কি করে নামের অংশ হয়  ?  ভালো নাম জানতে চাইলে আমাকে বলেন এটাই নাকি তার ভালো নাম ।  তবে একদিন কৌশলে যারার কাছ থেকে জেনে নিয়েছিলাম ওর মায়ের পুরো নাম হলো সেলিনা বেগম চম্পা ।  আমার আর বুঝতে বাকি থাকলনা নাম গোপনের পেছনে যে অন্তর্নিহিত রহস্য লুকিয়ে রয়েছে সেটা গাঁয়ের একজন সাধারন মেয়ের অতি আধুনিক শহুরে মেয়ে হয়ে ওঠাই প্রধান কারন । 
 টেবিলের উপর বেণুর রেখে যাওয়া চিঠিটি পড়তে ইচ্ছে করছেনা ।  আমাকে না পেলে দুই লাইনের একটি গদবাধা চিঠি লিখে রেখে যাবে ।  এটাই ওর স্বভাব ।  তাই নতুন কিছু যে চিঠিতে পাবোনা এটা নিশ্চিত ।  বেণুর চিঠিতে লেখা থাকে ,  
 সাবিত , 
 তোমার কাছে এসেছিলাম কিন্তু তোমাকে না পেয়ে অবশেষে এই চিঠিটি লিখে রেখে চলে যাচ্ছি ।  তুমি কাল সময় করে একবার আমার সাথে দেখা করবে ।  তোমার অপেক্ষায় থাকবো । 
 ইতি
তোমার বেণু  কিন্তু কখনই পরদিন আমার আর ওর সাথে দেখা করতে যাওয়া হয়না ।  কারন আমি দেখা না করলেও আমার সাথে দেখা করতে বেণু নিজ থেকে ঠিকই চলে আসে ।  মেয়েটি আমাকে অসম্ভব রকম ভালোবাসে অথচ কেন যেন আমি বেণুকে ভালোবাসতে পারিনা ওর মত করে ।  ভাবছি একদিন বেণুকে বলেই দেবো যে আমি ওকে ভালোবাসি না ।  কিন্তু তারপর কি হবে সেটা ভেবে আর সাহস পাইনা ।  এই কথা যদি কোন দিন বেণু শুনতে পায় আমার কাছ থেকে তাহলে নির্ঘাত আত্মহত্যা করবে ।  কিন্তু আমি ওকে কি করে বোঝাই যে আমি কি চাই  ?  
 বিকেলে অনির্বাণ এলো ওর স্ত্রীকে সাথে নিয়ে ।  বেশ সুন্দর একটি বউ জুটেছে বেচারার কপালে ।  কিন্তু তবু মনে হলো অনির্বাণের সাথে মানায়নি ।  তবে ভালোলাগা একটি আপেক্ষিক বিষয় ।  সেটা নির্ধারণ করা নিজ ব্যতীত অন্য কারো পক্ষে সম্ভব নয় ।  ঠিক যেমন অনির্বাণের স্ত্রী ফ্লোরার ক্ষেত্রে ঘটেছে ।  এমন একটি আধুনিক মেয়ে কি করে অনির্বাণের মত আদিকেলে একটি ছেলেকে বিয়ে করল আমি হিসাব করে মিলাতে পারলাম না ।  সে যাই হোক যখন বহুদিন এই অভাগা বন্ধুটির কোন খোঁজ খবর কেউ রাখেনি ,  তখন আজ অনির্বাণ এসেছে অন্তত বন্ধুকে যে ভুলে যায়নি সেজন্য আমি ধন্য ।  অথচ একটা সময় ছিলো যখন রাত দিন ভুলে গিয়ে শুধু আড্ডাই জমত অনির্বাণদের বাড়ির পেছনের পুকুর পাড়ে ।  সেসব এখন শুধুই স্মৃতি ।  আমি আর অনির্বাণ একসাথে গ্রাম ছেড়ে পড়াশোনার জন্য ঢাকায় এসেছিলাম ।  একসাথে দুই বন্ধু মিলে ঢাকায় একটি মেসে উঠেছিলাম ।  তারপর জীবনের অনেকগুলো বছর কেটে গেছে ।  পেছনে কত সুখ দুঃখ স্মৃতি হয়ে গত হয়েছে ।  তারপর একদিন হঠাত করেই অনির্বাণ বিয়ে করলো ।  বিয়ের পর থেকে আর আড্ডা দেয়া হয়না ।  এমনকি যোগাযোগ পর্যন্ত হয়না ।  তবে ওকে দেখে মনে হলো সাংসারিক জীবনে ভীষণ সুখেই আছে ওরা ।  বিয়ে করলে হয়তবা এতদিনে আমারও এমনই একটি সুখের সংসার হতো ।  হঠাত ফ্লোরার খোঁপায় কৃষ্ণচূড়া দেখে মনটা বিষাদে ভরে উঠল ।  কতদিন হলো কৃষ্ণচূড়া দেখা হয়না আমার ।  দেখার সাধকেও মাটি চাপা দিয়েছি ।  অথচ কতইনা স্মৃতি জড়িয়ে রয়েছে আমার এই কৃষ্ণচূড়ার সাথে । 
 কৃষ্ণচূড়া খুব পছন্দের ফুল ছিলো রোদেলার ।  আমাদের মেসের সামনেই ছিলো ওদের বাড়ি ।  আমাকে রোদেলা প্রায়ই বলতো চলনা আমাকে কিছু কৃষ্ণচূড়া এনে দেবে ।  আমি মানা করলে জেদ করত খুব আর ভীষণ জেদি প্রকৃতির মেয়েছিলো ।  আমিও ওর জেদের কাছে হেরে যেতাম ।  ওকে নিয়ে বেড়িয়ে পরতাম কৃষ্ণচূড়ার খোঁজে ।  রক্তাক্ত লাল ফুল গুলো দেখলে সে কি খুশির ঝিলিক ফুটে উঠত ওর চোখে ।  তখন ওর চোখের দিকে তাকালে আমি আমার ঈশ্বরকে খুঁজে পেতাম ।  মনে হতো যেন ওর চোখ দিয়ে ঈশ্বর আমাকে দেখছেন ।  হঠাত করে মাথার সেই পুরানো রোগটা আজকে আবার জেগে উঠল ।  প্রচন্ড রকম মাথা ব্যথা শুরু হয়েছে ।  এক্ষুনি ঘুমের ইনজেকশন নিয়ে ঘুমাতে হবে নতুবা আজ আবার ঘরের সব কিছু ভেঙে ফেলতে ইচ্ছে করবে ।  এমন হলে মনে হয় বাসার ছাঁদে গিয়ে লাফ দিয়ে নিজেকে হত্যা করে ফেলি ।  আমার অবস্থার শোচনীয়তা বুঝতে পেরে অনির্বাণ চলে গেলো ।  এই সমস্যার কারনে এখন আর আমাকে কেউ দেখতে আসেনা ।  কেউ সময় করে আমার সাথে দুটো ভাল মন্দ কথাও বলেনা ।  কিন্তু আমি কি করে বুঝাই ওদের  ?  ওদের কাছে আমার কথাগুলো বলাটা কতটা জরুরী ।  আমি একটা সময় ছিলো যখন লেখালিখি করতাম ।  কত যে কবিতা আর কত যে গল্প লিখেছি সবই রোদেলাকে নিয়ে ।  সেগুলো সব আগুনে পুড়িয়ে ফেলতে হয়েছে শুধু ওকে ভুলে থাকাটা খুব বেশী জরুরী বলেই ।  কিন্তু এও কি সম্ভব  ?  কখনও নিঃশ্বাস নিতে ভুলে যাওয়া যায় না ।  তাহলে মৃত্যুরা পরিহাস করবে আমাকে নিয়ে ।  কিন্তু আজ আর কিছুতেই লিখতে পারিনা ।  আমার লেখার ক্ষমতা কেড়ে নিয়েছেন ঈশ্বর আমার কাছ থেকে ।  আমি আমার কথাগুলো লিখে তার মধ্যে আমার নিজের প্রতিবিম্ব খুঁজে পেতে চাই ।  যেন আর কাউকে আমার কথাগুলো বলে চোখের পানি ফেলতে না হয় ।  বুকের ভেতর জমে থাকা কষ্টগুলো বের করে দিয়ে আমি চিরদিনের জন্য বোঝা মুক্ত হতে চাই ।  আমি ঈশ্বরকে বলেছি কতবার যেন আমার কথাগুলো রোদেলার কাছে পৌঁছে দেন ।  হয়ত রোদেলা এই কথাগুলো শোনার জন্য আজো পথ চেয়ে বসে আছে কৃষ্ণচূড়া গাছটির ছায়ায় ।  যেখানে রক্তাক্ত ফুলগুলো ঝরে পরে রোদেলাকে যেন নতুন বউয়ের সাঁজে সজ্জিত করে রেখেছে ।   
 রোদেলার সাথে আমার বয়সের ব্যবধান ছিলো দশ বছরের ।  আমাকে একবার রোদেলা বলেছিলো আমার বন্ধু হবে  ?  আমি হেসে উড়িয়ে দিয়েছিলাম ।  এতটুকু মেয়ে আবার আমার বন্ধু হয় কি করে  ?  রোদেলা সেদিন খুব কেঁদেছিলো ।  আমি সেই কান্না থামাতে পারিনি ।  আমার উপর রাগ করে দৌড়ে চলে গেলো ওদের বাড়ির ভেতর ।  আমি রাস্তায় দাড়িয়ে ওর চলে যাওয়া পথের দিকে অনেক ক্ষন তাকিয়ে ছিলাম ।  হঠাত মনে হলো যেন অজানা হতে কোন মায়ার বন্ধন আমার কাছ থেকে ছিঁড়ে গেলো মুহূর্তেই ।  আমি ভেতরে ভেতরে এক চাঁপা কান্না অনুভব করলাম ।  তারপর রোদেলার জন্য বালিশে মাথা গুঁজে দিয়ে কতযে কেঁদেছি কিন্তু সেদিনের পর থেকে আর ওর কোন দেখা আমি পাইনি ।  এর মাঝে পড়াশোনার জন্য আমাকে চলে যেতে হলো বিদেশে ।  দীর্ঘ ছয়টি বছর পর যখন দেশে ফিরলাম রোদেলা আমাকে এয়ারপোর্টে রিসিভ করতে গিয়েছিলো ।  আমার সেই ছোট্ট রোদেলা যেন একদম পরিনত একজন নারীতে রূপ নিয়েছে ।  আমাকে নিয়ে ফেরার পথে সেই প্রশ্নটি আমাকে আবার করল ও ।  তুমি আমার বন্ধু হবে  ?  আমি অন্য দিকে তাকিয়ে বললাম তুমি যে সেই ছোট্ট রোদেলাটিই রয়েগেছো আমার কাছে ।  আমি টের পেলাম রোদেলা কাঁদছে নীরবে ।  কিন্তু চোখের নোনতা পানিগুলো আজ শুকিয়ে গেছে ।  
 কলিং বেলের শব্দ ।  
 - স্লামুয়ালাইকুম ।   
 - এই শোন তুমি আজ হতে আমাকে দেখলে আর সালাম দেবেনা কেমন  ?  
 - তা কি করে হয়  ? 
 - হয় খুব হয় ।  আমাকে মিসেস সেলিনা বলবে ।  আমি এখনও অত বুড়ো হয়নি যে আমাকে দেখলেই তোমার সালাম দিতে হবে ।  আর তা ছাড়া তোমার আর আমার বয়স প্রায় কাছাকাছিই হবে ।  এখন সুন্দর ভাবে লক্ষী ছেলের মত তৈরি হয়ে নাও ।  আমার সাথে একটু মার্কেটে যাবে ।  আমি কিছু শপিং করবো তুমি আমার সাথে থাকবে ।  
 - আচ্ছা আপনি বসুন আমি তৈরি হয়ে নিচ্ছি । 
 - আবার ভুল করলে  !  আপনি নয় বলো সেলিনা ।   
 - আচ্ছা ঠিক আছে এখন থেকে তাহলে তোমাকে সেলিনা বলেই ডাকবো ।   
 - হুম  !  আজ সন্ধায় ওরা কারা এসেছিলো তোমার কাছে  ? 
 - ওহ  !  আমার ছোট বেলার এক বন্ধু এসেছিলো ওর স্ত্রীকে নিয়ে ।  
 - এই তুমি কি এখন ইনজেকশন নিয়েছো  ?  তোমাকে কেমন যেন বিষণ্ণ দেখাচ্ছে ।  
 - হ্যা হঠাত করেই মাথায় সেই যন্ত্রণাটা আবার শুরু হয়েছিলো ।  
 - কি বলছো  ?  তাহলে রেস্ট নাও ।  এখন আর আমার সাথে বের হতে হবেনা ।  দেখি বিছানায় শুয়ে পর ।  আমি তোমার মাথায় হাত বুলিয়ে দিচ্ছি ।  
 - না  !  না  !  কোন সমস্যা নেই ।  আমি এখন একদম সুস্থ আছি ।  চলো বরং তোমার সাথে ঘুরে আসলে কিছুটা ভালো লাগবে ।  
 - যেটা বলছি চুপ করে শোনো ।  লক্ষী ছেলের মত ঘুমাও ।  আমি তোমার মাথায় হাত বুলিয়ে দিচ্ছি ।  
 অনেকদিন পর মনে হলো যেন রোদেলার মত করে কেউ আমার মাথায় হাত বুলিয়ে দিয়ে ঘুম পারিয়ে দিচ্ছে ।  অল্পক্ষণের মাঝেই দুচোখে রাজ্যের ঘুম নেমে এলো ।  
 মাঝ রাতের দিকে ঘুম ভেঙে গেলো ।  মোবাইলটি হাতে নিয়ে রোদেলাকে ফোন করছি ।  কিন্তু রোদেলা ফোন ধরছেনা ।  বার বার একটি নারী কণ্ঠ ফোন দিলেই বলছে এই নাম্বারটি এই মুহূর্তে বন্ধ আছে ,  অনুগ্রহ করে কিছুক্ষণ পর আবার ডায়াল করুন ।  প্রতিদিন মাঝ রাতে পুরানো অভ্যাস বসত আমি ঘুম থেকে জেগে উঠে রোদেলাকে ফোন দেই ।  তারপর কিছুক্ষণ পরেই আমার ভুল ভাঙে ।  রোদেলাকে আর কখনওই মাঝ রাতে এভাবে ফোনে পাওয়া যাবেনা ।  এই চিরন্তন সত্যটি জেনেও একই ভুল আমি বার বার করে আসছি ।  এই ভুলটিকেই আমি আমার ভালোবাসা বলে জানি ।  আমার ভালোবাসার শেষ পরিনতি হিসেবে মানি ।  
 আমি বিদেশে থাকাকালীন সময়ে রোদেলারা ঢাকায় চলে আসে ।  ওর বাবা ব্যবসার জন্য সপরিবারে ঢাকায় চলে আসেন ।  একদিন রোদেলাকে নিয়ে ধানমন্ডি লেকের ধারে দাড়িয়ে আছি ।  হঠাত রোদেলা কিছু না বলে আমাকে জড়িয়ে ধরল ।  আমিও সেদিন কেন যেন ওকে বাঁধা দিতে পারলাম না ।  ওই বিকেলের পর থেকে আমার ভেতর ওর প্রতি এক ধরনের মায়া জন্মালো ।  প্রতিদিন মাঝ রাতে ফোন দিয়ে ওর সাথে ভোর পর্যন্ত কথা বলতাম ।  কত কিছু নিয়ে যে রাতভর আমাদের মাঝে বিরতিহীন কথা চলতো  !  তারপর সারাদিন রোদেলা আমাকে ফোন দিয়ে আমার খোঁজ খবর নিতো ।  আমি খেয়েছি কিনা  ?  আমি যেন দেখে শুনে রাস্তা পার হই  ?  আমি কি করছি  ?  মাঝে মাঝে এসে আমার মাথায় হাত বুলিয়ে দিয়ে ঘুম পারিয়ে দিয়ে যেতো ।  আমি তখন একা থাকি একটি মেসে ।  অনির্বাণ তখন বিদেশে থেকে যায় ।  আমি আর অনির্বাণ একসাথে বিদেশ পড়তে যাই ।  কিন্তু আমি ফিরে এলেও ও আমার অনেক পরে দেশে ফিরে আসে ।  রোদেলার আমার প্রতি এমন যত্ন নেয়া আমাকে ধীরে ধীরে ওর প্রতি মানসিক ভাবে দুর্বল করে ফেলতে থাকে ।  একদিন একটি চাকরীর জন্য ইন্টারভিউ দিতে যাবো ।  রোদেলাও আমার সাথে যেয়ে বসে থাকল ।  চাকরীটা আমার হয়েও যায় ।  হয়ত রোদেলার দোয়া ভীষণ ভাবে কাজ করেছিলো আমার জন্য ।  চাকরীটা পেলে রোদেলা একদিন আমাকে বলল ওর জন্মদিনে আমি যেন ওকে একটি লাল রঙের শাড়ি কিনে দেই ।  ঠিক যেন কৃষ্ণচূড়া ফুল জড়িয়ে থাকবে ওর পুরো শরীরে ।  দুহাত ভর্তি থাকবে লাল রঙের কাঁচের রেশমি চুড়িতে ।   
 ওর জন্মদিনের দিন আমার কিনে দেয়া শাড়িটি পরে আমার জন্য অপেক্ষা করছিলো ।  আমি কৃষ্ণচূড়া ফুল আর একটি শূন্য আংটির বক্স নিয়ে ওর কাছে যাওয়ার জন্য রওনা হলাম ।  মনে মনে ঠিক করলাম কৃষ্ণচূড়া ফুলগুলো ওর খোঁপায় গেঁথে দিয়ে ওর সামনে হাঁটু গেড়ে বসে শূন্য আংটির বক্সটি দেখিয়ে বলবো আমাকে তোমার স্বামী হিসেবে গ্রহন কর ,  যেদিন আমার অনেক টাকা হবে সেদিন সবচেয়ে দামী একটি আংটি কিনে তোমার এই শূন্য বক্সটি পূর্ণ করে দিবো ।  কিন্তু ঈশ্বর আমাকে সেই আংটির বক্সটি পূর্ণ করে দেয়ার সাধটি অপূর্ণ করে দিলেন চিরদিনের জন্য ।  আমি রোদেলাকে কয়েন হিসেবে উপরে ছুড়ে দিয়েছিলাম ,  যে কয়েনটির যে পিঠই নেমে আসুক না কেন রোদেলাই হবে আমার ভালোবাসার শেষ পরিনতি ।  হ্যা ঈশ্বর ,  আমার ভাগ্যের সঠিক টসটিই আপনি করে দিলেন ।  কয়েনটি আমার হাতের মুঠোয় ফিরে এলেও রোদেলা আমার জীবনে আর কখনোই ফিরে এলোনা ।  চলে গেলো শূন্য করে আমাকে একাকী নিঃসঙ্গ জীবনের অন্ধকারে হারিয়ে দিয়ে ।  
 আমি ওদের বাড়িতে পৌঁছে দেখি বাড়িতে প্রচুর মানুষের সমাগম হয়েছে ।  সবাই যেন কেমন গুরুগম্ভীর মুখ করে দাড়িয়ে রয়েছে ।  বাইরে একটি এ্যাম্বুলেন্স দাড়িয়ে থাকতে দেখলাম ।  মেঝেতে সাদা কাপড় দিয়ে ঢেকে রাখা হয়েছে রোদেলাকে ।  পাশে বসে ওর বাবা - মা নীরব দৃষ্টি নিয়ে তাকিয়ে আছে চিরদিনের জন্য ঘুমিয়ে থাকা তাদের একমাত্র মেয়ের দিকে ।  বাথরুমে পা পিছলে পরে গিয়ে রোদেলার মাথা ফেটে তৎক্ষণাৎ মৃত্যু হয় ।  আমি রোদেলার পাশে গিয়ে দাড়াতেই আমার হাত থেকে কৃষ্ণচূড়া ফুলগুলো ওর ঘুমন্ত শরীরের উপর ছড়িয়ে পরে ।  উফ  !  মাথার ভেতর আবার সেই ব্যথার যন্ত্রণাটা বেড়েছে ।  এখনই ইনজেকশন নিতে হবে ।  এভাবে আর কতদিন হে ঈশ্বর  !  আমাকেও একটিবার এমন ইনজেকশন নিতে দাও যেন চিরদিনের জন্য আমিও ঘুমিয়ে পরি ।  আর যেন কখনও কোন দিন সেই ঘুমের মায়া ছেড়ে আমাকে জাগতে না হয় ।     
 সকাল বেলা শেফালী এসেছে ।  
 - ভাইজান এহনও ঘুমান  ?  আইজ অফিসে যাইবেন না  ? 
 - না শরীরটা ভালো নেই ।  আজ আর অফিসে যাবো না ।  
 - তাইলে ভাইজান আপনার মাথায় একটু তেল মালিশ কইরা দেই ।  আরাম পাইবেন ।  
 - আচ্ছা দাও ।  
 শেফালী খুব আনন্দ নিয়ে তেল মালিশ করার কাজটি করছে ।  যেন সে নিজেই তার মাথায় ভীষণ আরাম বোধ করছে ।  আমার মাথায় তেল মালিশ করতে দেয়াতে চোখে মুখে তার তৃপ্তির হাসি ফুটেছে  ।  আমি একটি সিগারেট ধরিয়ে তাতে খুব আয়েশ করে টান দিচ্ছি আর শেফালী আমার মাথায় ভীষণ যত্ন নিয়ে তেল মালিশ করে যাচ্ছে ।  যতক্ষণ আমি নিজ থেকে বাঁধা না দেবো ততক্ষন সে এভাবে তেল মালিশ করেই যাবে ।  
  - ভাইজান জানেন আমার জীবনের কত শখ ,  এমুন কইরা আমার স্বামীর মাথায় তেল মালিশ করুম ।  আর হেয় ঠিক এইভাবে আপনের মত কইরা বইসা বইসা বিড়ি খাইব ।  কিন্তু সবই কপালগো বুঝলেন ভাইজান ,  সবই কপাল  ! 
 - কেন তোমার স্বামী কি তোমাকে মাথায় তেল মালিশ করতে দেয়না  ? 
 - কি কইলেন হেয় দিবো হের মাথা ছুইত্যে ,  তাও আমারে !  হেয় বস্তির মাগীগুলার কাছ থিকা ফুরসত পাইলে না আমার কাছে আইবো ।  
 - কি বলছো এসব  ? 
 - তাইলে আর কি কই ভাইজান ।  খালি আমার পুলাটার দিকে চাইয়া দাঁতে দাঁত কামড়াইয়া ধইরা এহনও ওই পিশাচটার লগে ঘর করতাছি ।  
শেফালী উঠে গিয়ে ঝাড়ু হাতে নিয়ে ঘর ঝাড়ু দেয়ায় মনোনিবেশ করল ।  শেফালীর চোখ দিয়ে অঝোর ধারায় অশ্রু ঝরছে ।  
 - শেফালী আমিনা তোমাকে কতদিন বলেছি শাড়ির আঁচল ঠিক করে পরবে ।  যদি আঁচল ঠিক রাখতে না পার তাহলে শাড়ি আর পরবেনা । 
 - এত আঁচল ঠিক কইরা কাম করতে পারুম না ।  কামের সময় অত কিছু খেয়াল থাকেনা ।  আপনের যদি খুব লজ্জা করে তাইলে চোখ দুইটা বন্ধ কইরা রাখলেই পারেন ।  আমার দিকে আপনার এমুন নজর দেয়ার দরকারটা কি  ?  বলেই মুচকি একটা হাসি দিলো শেফালী ।  
 মুহূর্তেই আমার নিজের প্রতি ভীষণ ঘৃণা জন্মালো ।  মনে হলো সামান্য এই কাজের মেয়েটির কাছে আজ আমার সন্মান যেন মুহূর্তেই ধুলোয় মিশে গেলো ।  আমি আর কিছুই বলতে পারলাম না ।  ঘর থেকে বাইরে বের হয়ে আসলাম ।  আজকে একটু বেণুর সাথে দেখা করতে হবে ।  বহুদিন ধরে মেয়েটিকে আমি ফাঁকি দিয়ে আসছি ।  কাজটি মোটেও ঠিক হচ্ছেনা ।  অন্তত এই মুহূর্তে বেণুর সাথে কিছুটা সময় কাটাতে পারলে মনের ভেতর জন্মানো সব গ্লানী দূর হয়ে যাবে ।  
 বেণুকে আজ ভীষণ সুন্দর লাগছে ।  লাল রঙের একটি শাড়ি পরেছে ।  বেণুকে নিয়ে কৃষ্ণচূড়া ফুলের সন্ধানে বের হোলাম ।  ভাগ্যক্রমে একটি কৃষ্ণচূড়া গাছের সন্ধান পেয়েও যাই ।  দুজনে দাড়িয়ে রয়েছি কৃষ্ণচূড়ার ছায়ায় ।  দুজনের মুখেই কোন কথা নেই ।  আমাদের নীরবতা ভেঙে দিয়ে হঠাত বৃষ্টি নেমে এলো ।  কৃষ্ণচূড়ার ধোয়া বৃষ্টির পানি বেণুকে ভিজিয়ে দিচ্ছে ।  বেণুর দিকে তাকিয়ে আজ খুব রোদেলার কথা মনে পরছে ।  বেণুর মাঝে যেন আমি রোদেলাকে দেখতে পাচ্ছি ।  বেণু আমাকে জড়িয়ে ধরল ঠিক যেভাবে রোদেলা ওর দুহাত দিয়ে আমাকে জড়িয়ে ধরে আমার বুকের ভেতর মাথা গুঁজে দিয়ে লুকানোর চেষ্টা করত ঠিক সেইভাবে ।  আমার কণ্ঠে অস্পষ্ট স্বরে বের হয়ে এলো রোদেলা  ? 
 - হুম  ! 
 - তোমাকে আজ আমার অনেক ভালোবাসতে ইচ্ছে করছে ।  
 বেণু আমাকে ধাক্কা দিয়ে সরিয়ে দিয়ে বলল না  !  সাবিত তুমি আজ হতে আমাকে ভুলে যাবে কথা দাও ।  আমি তোমার হতে পারব না ।  
আমি যেন মুহূর্তে জ্ঞান হারিয়ে ফেলার মত বোবা হয়ে দাড়িয়ে রইলাম ।  
বেণু বলে চলেছে তার বোনের কথা ।  দুই দিন হলো তার বড় বোন ফ্লোরার বিয়ে ভেঙে গেছে ।  স্বামীর সাথে অনেকদিন ধরেই ঝামেলা চলে আসছিলো ।  স্বামীর সাথে মনের মিল না হওয়াতে শুধু কম্প্রোমাইজ করে সংসার টিকিয়ে রাখতে পারছিলোনা ফ্লোরা ।  আমি বেণুর কাছে জানতে চাইলাম তার বোনের স্বামীর নাম ।  বেণু আমাকে জানাল ছেলেটির নাম অনির্বাণ ।  বেণুর কণ্ঠে অনির্বাণের নাম শুনে ভীষণ মায়া হলো অনির্বাণের জন্য ।  বেণু ঠিক করেছে কখনও সে বিয়ে করবেনা ।  অন্তত তার বড় বোনের মত ভুল করে জীবনে কষ্ট পেতে চায়না বেণু ।  বেণুর কথাগুলো শুনে মনে হলো ঈশ্বর হয়ত যা করেন তা তার বান্দার ভালোর জন্যই করে থাকেন ।  এই আমি রোদেলার স্মৃতি নিয়ে বেশ সুখেই আছি তাহলে ।  আজ রাতে রোদেলাকে একবার ফোন দিয়ে বলবো রোদেলা আমাকে ক্ষমা করো ,  আমি সত্যি তোমাকে অনেক ভালোবাসি কিন্তু সেটা বুঝতে অনেক দেরী করে ফেলেছি ।  হয়ত আরও আগে বুঝতে পারলে আজ তুমি এভাবে আমাকে ছেড়ে চিরদিনের জন্য চলে যেতে পারতেনা ।  আমি বেণুর কাছ থেকে বিদায় নিয়ে চলে এলাম ।  
 বৃষ্টিতে ভিজে একাকার অবস্থা ।  বাড়িতে ফিরে দেখি মিসেস সেলিনা আমার জন্য বারান্দায় দাড়িয়ে অপেক্ষা করছে ।  আমাকে নিয়ে শপিং করতে বের হবে বলে বেশ সেজেগুজে তৈরি হয়েছে ।  একটি লাল রঙের শাড়ি পরেছে ।  শাড়ির পুরো জমিনে কৃষ্ণচূড়া ফুলের বুনন ।  দুহাত ভর্তি লাল রঙের কাঁচের রেশমি চুড়ি ।  মাথার ব্যথাটা হঠাত আবার তীব্র আকার ধারন করেছে ।  ভীষণ যন্ত্রণা হচ্ছে ।  বৃষ্টিতে ভিজে বোধ হয় জ্বর আসছে ।  আমি বিছানায় শুয়ে পরলাম ।  সেলিনা আমার মাথায় হাত বুলিয়ে দিচ্ছে ,  মনে হলো যেন রোদেলার মত করে কেউ আমার মাথায় হাত বুলিয়ে দিয়ে ঘুম পারিয়ে দিচ্ছে ।  অল্পক্ষণের মাঝেই দুচোখে রাজ্যের ঘুম নেমে এলো ।  
 উৎসর্গঃ প্রিয় ব্লগার এহসান সাবির   মৃদু এ মৃগদেহে
মেরো না শর । 
আগুন দেবে কে হে
ফুলের  ‘ পর । 
কোথা হে মহারাজ , 
মৃগের প্রাণ , 
কোথায় যেন বাজ
তোমার বাণ । 
 অধর কিসলয় - রাঙিমা - আঁকা , 
যুগল বাহু যেন কোমল শাখা , 
হৃদয়লোভনীয় কুসুম - হেন
তনুতে যৌবন ফুটেছে যেন । 
 ওগো সন্নিহিত তপোবন - তরুগণ  – 
তোমাদের জল না করি দান
যে আগে জল না করিত পান , 
সাধ ছিল যার সাজিতে ,  তবু
স্নেহে পাতাটি না ছিঁড়িত কভু , 
তোমাদের ফুল ফুটিত যবে
যে জন মাতিত মহোৎসবে , 
পতিগৃহে সেই বালিকা যায় , 
তোমরা সকলে দেহ বিদায় । 
 মৃগের গলি '  পড়ে মুখের তৃণ , 
ময়ূর নাচে না যে আর , 
খসিয়া পড়ে পাতা লতিকা হতে
যেন সে আঁখিজলধার । 
 ইঙ্গুদির তৈল দিতে স্নেহসহকারে
কুশক্ষত হলে মুখ যার , 
শ্যামাধান্যমুষ্টি দিয়ে পালিয়াছ যারে
এই মৃগ পুত্র সে তোমার । 
 নবমধুলোভী ওগো মধুকর , 
চুতমঞ্জরী চুমি ' 
কমলনিবাসে যে প্রীতি পেয়েছ
কেমনে ভুলিলে তুমি ? 
  -  -  -  -  -  -  -  -  -  -  -  -  -  -  -  -  -  -  -  -  -  শকুন্তলা; রবীন্দ্রনাথ ঠাকুর 

                    




অবচেতনে

    নিসর্গ নোলকে আমি ময়ূখ হয়ে রই
জানি নিশি জাগবে বলে অবচেতনে ।  
অমানিশায় নীল জোনাকিরা ঘুমোবেনা
জানি কারো প্রতিক্ষায় অবচেতনে  । 
প্রদীপ শিখা আর আতশবাজির জৌলুসময়
সাঁঝের লগন মেতে রবে অবচেতনে ।  
দীপাবলী নিশিতে মহাঘোরা যামিনী তুমি
নিমগ্ন রবে দেবী অর্চনায় অবচেতনে ।   
 সময়ের কাছ থেকে ছুটি নিয়ে এসেছি
এক টুকরো রংধনু কিনবো বলে , 
শতাব্দীর প্রহসনে আমি এক অচল মুদ্রা ।  
 তোমার ভ্যানেটি ব্যাগে রাখা জীর্ণ টিস্যুগুলোতে
এখন আর অশ্রু জমেনা , 
সেখানে শুধুই আমার হৃদয়ের রক্ত ক্ষরণের মত
লাল লিপস্টিকের দাগ , 
পারফিউমের উৎকট গন্ধ ।  
 শুনেছি রংধনুকেও একদিন ছুটি নিতে হয়েছিলো
অঝোরে মোনালিসা কাঁদবে বলে , 
শূন্যতে সাঁতরেছে ধূসর পানকৌড়ির দল
অন্তঃসারহীন রোদ ডানায় ঘুমিয়ে গেলে  ! 
আরশোলার মতো যে ছবির আয়ু , 
তাকে আর নতুন করে কি আঁকবো  ?  
 আকাশে মেঘেদের মিছিলে কান পেতে ওই শোন
বাঘিনীর গর্জন শোনা যায় ,  
বরং তার কাছেই জানতে চেয়েও; 
কেন আজ আর আমি তোমাকে নিয়ে ভাবিনা  ? 
তোমাকে নিয়ে এখন আর ভাবিনা বলেই
নিয়মিত নিশি জাগে 
আমার স্বপ্ন শিশির নয়নে অবচেতনে ।  
 উৎসর্গঃ প্রিয় ব্লগার সোনালী ডানার চিল   

                    




চাই গ্রীন ঢাকা ,  ক্লীন ঢাকা


  “ কিলাইয়া হাকাইয়া ডাকাত মারিলে দেশে শান্তি মিলিবে ”  ছোট বেলায় পর্যায় ক্রমিকভাবে পরিমাপকের ধাপগুলো মনে রাখার জন্য সহজ কৌশল হিসাবে এই বেদ বাক্যটি রপ্ত করেছিলাম ।  ডাকাত মারা হয়েছে অনেক ,  কিন্তু আদৌ কি দেশের শান্তি মিলেছে কিনা সেটা এক বিপন্ন বিস্ময়  !  এই কিলানো হাকানো শিখতে শিখতে আমাদের অবস্থা এখন এমন পর্যায় এসে দাঁড়িয়েছে ,  আমরা মারামারি ছাড়া আর কিছুই বুঝিনা ।  দেশে হিজড়া সম্প্রদায়কে আমরা অনেকেই ঘৃণার চোখে দেখি ।  এর কারণ অবশ্য কিছু অসাধু হিজড়া ব্যবসায়ী ।  যারা হিজড়া না হয়েও হিজড়ার বেশ ধরে চাঁদাবাজি করে তাদের ব্যবসা চালায় ।  আবার কিছু আছে যারা সুস্থ মানুষকে জোর পূর্বক লিঙ্গান্তর করে হিজড়া বানিয়ে ব্যবসার জাল ফেঁদে চলেছে ।  এইজন্য কতিপয় অসাধু হাতুড়ে ডাক্তার আবার তাদের ক্লিনিক ফেঁদে বসেছে লিঙ্গান্তর করার লক্ষ্যে ।  ব্রাজিলে লিঙ্গান্তর একটি জনপ্রিয় শিল্প ।  যা থেকে তারা প্রচুর রাজস্ব আদায় করতে সক্ষম হয়েছে ।  কিন্তু আমাদের দেশে চলছে লিঙ্গান্তরের নাম করে একটি চক্রের হিজড়া উৎপাদনের কৌশল ।  যাতে করে তারা নির্বিচারে চাঁদাবাজি চালিয়ে যেতে পারছে ।  একেতো এই অবহেলিত সম্প্রদায়কে আমরা এমনিতেই পুনর্বাসন করতে না পেরে এবং তাদেরকে পরিপূর্ণ নাগরিক সুবিধা দিতে নাপারার কারণে টুকটাক কিছু আর্থিক ভিক্ষা দিয়েই নিজেদের মহানুভবতার পরিচয় দেয়া থেকে বিরত রাখতে পারিনা ,  তার উপর এখন তাদের উৎপাত আর তেমন সহ্যও করতে পারিনা; আর ঠিক এই সুযোগটাকেই কাজে লাগিয়ে সক্রিয় কিছু অসাধু চক্র ।  অথচ এদের কারণে এখন সমাজের আসল হিজড়ারাও পড়েছে বিপাকে ।  সেদিন দেখলাম এক চাইনীজ রেস্তোরার বাইরে তিন জন হিজড়াকে একটি স্বনামধন্য চাইনীজের কর্মীদের দ্বারা বেদম মার খেতে ।  দশ বারো জন মিলে তিন জন হিজড়াকে লাঠি দিয়ে মারছে ।  ঘটনার সূত্রপাত হয় চাইনীজে বিয়ের একটি অনুষ্ঠান চলছিলো ।  তো চাইনীজের গেটে জামাই বাবাজী দাঁড়িয়ে আছে ফিতা কেটে ভেতরে প্রবেশের জন্য ।  সুন্দরী মেয়েরা এক একজন সবাই সৌন্দর্যের ডালায় শোভিত হয়ে ফিতা ধরে দাঁড়িয়ে আছে ,  জামাই বাবাজীর সাথে দেনদরবার হয়ে গেলেই ফিতা কাটার অনুমতি দেয়ার আশ্বাস নিয়ে ।  এরই মাঝে সব গন্ডগোল পাকিয়ে বসলো হিজড়ারা ।  এরা এসে কিছু সাহায্য দাবী করাতে এক কথায় দুই কথায় ব্যাস চাইনীজের ভেতর থেকে দশ বারো জন কর্মী বের হয়ে এসেই লাঠি দিয়ে হিজড়াদের মারতে শুরু করে দিল ।  এরা অবশ্য প্রথম আঘাতে দৌড়ে পালাতে চেষ্টা করেছিলো ।  কিন্তু সেই পালানো সফলতার মুখ দেখেনি ।  স্বভাব সুলভ ভাবেই উৎসুক জনতার উপস্থিতি বেড়ে গেলো ।  কাজের কাজ যা হলো হিজড়া তিন জনের অবস্থা নাজেহাল ।  এরপরের ঘটনা স্বভাব সুলভ ভাবেই উপস্থিত জনতা দুই ভাগে বিভক্ত হয়ে ঘটনার পক্ষে বিপক্ষে ব্যাখ্যা বিশ্লেষণ দেয়া শুরু করে দিল ।  কারও মতে চাইনীজ তার সুনাম ধরে রাখার জন্য নিরাপত্তার খাতিরে কাজটি ঠিকই করেছে ।  আর কারও মতে কাজটি মোটেও ঠিক হয়নি ।  এত টাকা খরচ করে এরা বিয়ে করতে পারে ,  আর সামান্য কটা টাকা এদের দিয়ে দিলেই ল্যাঠা চুকে যেত ।  এতে করে নিরাপত্তা বিঘ্নিত হওয়ার কিবা আছে ।  নতুবা চাইনীজের কর্তৃপক্ষও এদের কিছু টাকা দিয়ে বিদায় করে দিতে পারতো ।  কিন্তু ঐযে আমাদের মাঝে কিলানো হাকানোর প্রবণতা কাজ করে ।  তাই কথার চেয়ে আমরা মারাটাকেই বেশী কাজের কাজ বলেই মনে করি ।  কিছুদিন আগে রাজন নামের যে শিশুটি জনতার মার খেয়ে মারা গেলো সেটা তারই একটি উদাহরণ ।  রাজনকে যারা মেরেছিলো ,  তাদের সাথে এই চাইনীজ কর্মী কিংবা চাইনীজে আসা বিয়ের লোকজন আর উৎসুক জনতার মাঝে কোন পার্থক্য দেখিনা ।  খুব সম্ভবত আইন তার নিজস্ব গতিতে চলেনা এবং আইনের প্রতি আস্থা না থাকাটাই আমাদেরকে এমন মারমুখী করে তুলেছে ।  সে যাই হোক ,  আমি ভাবি যে একজন চোর ,  ডাকাত কিংবা পকেটমারকে মারার মাঝে কোন সার্থকতা নেই ।  কারণ যারা দেশের উচ্চ পর্যায় বসে নির্বিচারে চুরি নয় বরং ডাকাতি করে যাচ্ছে ,  তাদের ব্যাপারেতো কবি দিব্যি নীরব ভূমিকা পালন করে আসছে ।  পোষ্টের বিষয়বস্তু এখানেই শেষ নয় ।  সামনেই আসন্ন পৌরসভা নির্বাচন যারাই এই নির্বাচনে জয়ী হবেন আশা রাখি দেশের উন্নয়নে তারা তাদের অবদান রাখতে সক্ষম হবেন ।  অবশ্য ঢাকা সিটি কর্পোরেশন নির্বাচন নিয়েও আশাবাদী ছিলাম খুব ।  উত্তর দক্ষিণ মিলিয়ে পেয়েছি দুইজন মেয়র ।  তাদের কথায় ও কাজে মিল কতটুকু সেটাই এখন দেখার বিষয় ।  নির্বাচনের আগে ঝাড়ু হাতে অনেককেইতো দেখেছি কিন্তু প্রকৃত পক্ষে ঝাড়ু দেয়ার কার্যক্রম কতটা সফল হয়েছে বা হবে সেটাই দেখার বিষয় ।  নির্বাচনের আগে জনসংখ্যা নিয়ন্ত্রণ ,  প্রতিটি পরিবারের জন্য আবাসন সমস্যার সমাধান ,  উন্নতমানের বর্জ্য ব্যবস্থাপনা ইত্যাদি আরও অনেক প্রতিশ্রুতিই আমরা পেয়েছিলাম ।  দেশ সুপার সনিক গতিতে এগিয়ে চলছে এইটা অত্যন্ত গর্বের বিষয় আমাদের সকলের জন্য ।  ঢাকা শহরে লেগেছে আধুনিকতার ছোঁয়া ।  চলছে মেট্রো রেল তৈরির কাজ ।  এইজন্য অবশ্যই হৃদ্যতা পূর্ণ সাধুবাদ ।  কিন্তু আমার বিবেচনায় ঢাকায় বিরাজমান অসংখ্য সমস্যার মধ্যে চূড়ান্ত পর্যায় তিনটি অসঙ্গতি চোখে পড়ার মতো হয়েও সকলের অগোচরে রয়ে যায় ।  আজিমপুর ,  কার্জন হল ,  নীল ক্ষেত ,  কাওরান বাজার ,  ফার্মগেট ,  রমনা জুড়ে যেসব বিস্তীর্ণ ফুটপাথ রয়েছে ,  সেখানে বসবাস করছে বহু ভ্রাম্যমাণ দরিদ্র মানুষ ।  প্রায় চল্লিশ থেকে পঞ্চাশ হাজার মানুষ পলিথিন টাঙিয়ে খোলা আকাশের নীচে ঢাকার বিভিন্ন ফুটপাথে বসবাস করছে ।  এদের জন্ম ও বেড়ে ওঠা সবই রাস্তায় ।  রাজধানীতে মাথাগোঁজার চেষ্টায় ব্যর্থ হয়েই আশ্রয় নিচ্ছে খোলা আকাশের নীচে ।  পলিথিন টাঙ্গিয়ে বসবাস করতে হচ্ছে ফুটপাথ ,  লঞ্চ বা ফেরির টার্মিনালে ।  রেলস্টেশন ,  বাসস্টেশন ,  মার্কেট প্লেস ,  নির্মাণাধীন ভবনের পাশে বা বিভিন্ন ধর্মীয় প্রতিষ্ঠান ও কবরস্থানের পাশেই গড়ে উঠছে তাদের জীবন পদ্ধতি ।  ঢাকা শহরে বাইরে থেকে আসা এসব ভাসমান লোকের সংখ্যা দিন দিন শুধু বাড়ছেই ।  গ্রাম থেকে অনেক নিঃস্ব মানুষ যারা এলাকায় কর্মসংস্থানে ব্যর্থ হয়ে পরিবার - পরিজন নিয়ে পাড়ি জমাচ্ছে রাজধানী ঢাকায় ।  ভাসমান এসব মানুষের তালিকায় রয়েছে নারীপ্রধান কিছু পরিবার ।  বিশেষ করে যেসব নারীর স্বামী মারা গেছে অথবা ছেড়ে চলে গেছে; সেসব মহিলা তাদের সন্তানদের নিয়ে ফুটপাথে আশ্রয় নিচ্ছে ।  আবার অনেকে রয়েছে যারা পরিবার - পরিজন বিচ্ছিন্ন ।  এসব লোকের পরিবারের সঙ্গে কোন প্রকার যোগাযোগ নেই ।  এ তালিকায় অনেক মহিলা আছেন যারা অন্যের দ্বারা প্রতারিত হয়েছে ,  যাওয়ার কোন জায়গা না থাকায় আশ্রয় নিচ্ছে ফুটপাথে ।  খোলা আকাশের নিচেই চলছে তদের বসবাস ।  মূলত ,  গ্রামের হতদরিদ্র পরিবারের সন্তান ,  যাদের কোন আয়ের ব্যবস্থা নেই ,  নদী ভাঙ্গনে সবকিছু হারিয়ে নিঃস্ব তারাই মূলত ছুটে আসছেন রাজধানীতে ।  অনেক ক্ষেত্রে দেখা গেছে ,  রাস্তায় বিয়ে হয়েছে ,  ছেলেমেয়ে হয়েছে এমনও আছে ।  আর পরিবার - পরিজন নেই তাদের সংখ্যা কম নয় ।  ঢাকায় এমন কোন রাস্তা নেই ,  যেখানকার ফুটপাথে ভাসমান মানুষ ঘুমায় না ।  এমনকি রাজধানীর প্রতিটি ওভারব্রিজ ও ফ্লাইওভারেও মানুষ রাত কাটায় ।  নদীভাঙ্গন ,  দ্রব্যমূল্যের উর্ধগতি ও গ্রামে কোন কাজ না পাওয়ায় মানুষ শহরে বিশেষ করে ঢাকায় এসে ভিড় করে । যদিও শোনা যাচ্ছে ঢাকার ধলপুরে পথবাসীদের জন্য মাত্র দুই কাঠা জমি বরাদ্দ দেয়া হয়েছে কিন্তু এতটা কতটা যৌক্তিক সেটাও ভেবে দেখার বিষয় ।  এই উদ্যোগ আরও বৃহৎ পরিসরে নেয়া উচিৎ ।  যদিও দেশের দারিদ্রতা বিমোচন করা সবার আগে জরুরী ।  এছাড়াও এইসব পথবাসীদের জাতীয় পরিচয়পত্র দেয়ার কথা ভাবা হচ্ছে ।  ফলে ভোটও দিতে পারবেন এই শ্রেণীর মানুষ ।  তবে ভোট দেয়ার চেয়ে বড় বিষয় এদের বেঁচে থাকার জন্য স্বাবলম্বী করে তোলার ব্যবস্থা গ্রহণ করা ।  যদিও নিম্ন মধ্যম আয়ের দেশে দরিদ্র এই জনগোষ্ঠীদের জন্য পুনর্বাসন করাটা দূরুহ কাজ বলে মনে হতে পারে কিন্তু একেবারেই অসম্ভব নয় ।  ঠিক একই ভাবে বনানী ,  তেজগাঁ ,  কমলাপুর ,  বিমানবন্দর রেলষ্টেশন এবং রেল লাইনের দুই পাশের এলাকা জুড়ে আরও ভয়াবহ অবস্থা বিরাজমান ।  এসব স্থানেতো বাজার ঘাট পর্যন্ত বসে থাকে ।  এইসব বস্তি জুড়ে চলে অবাধে মাদক ব্যবসা ।  কিন্তু প্রশাসন আজও পর্যন্ত নির্বিকার ।  আছে অবৈধ ভাবে গড়ে ওঠা রাজনৈতিক দলের অফিস ।  এইসব থেকে পরিত্রানের উপায় একটাই পুনর্বাসন করে উচ্ছেদ অভিযান চালানো ।  এই ক্ষেত্রে দরকার সরাসরি প্রধানমন্ত্রীর হস্তক্ষেপ এবং আর্থিক বিনিয়োগ ।  পাশাপাশি এদের জীবনমান উন্নত করতে দরকার বেশকিছু সমন্বিত পরিকল্পনা ও উদ্যোগ । দ্বিতীয় অসঙ্গতিটি ,  দূর করতে যদিও তেমন কোন অর্থ কিংবা চক্রের হাতে পড়তে হবেনা তথাপি প্রশাসনের উদাসীনতা খুব চোখে লাগে ।  আগারগাঁ ,  শেওড়াপারা ,  মিরপুর দশ ,  শুক্রাবাদ ,  কলাবাগান বিজয় নগর ,  মালিবাগ ,  মতিঝিল এর মতো শহরের সবচেয়ে গুরুত্বপূর্ণ সড়কগুলোতে উন্মুক্ত অবস্থায় রাখা বড় বড় আবর্জনার কন্টেইনারগুলো ।  এগুলো যেমন নানা রকম ভাইরাস ছড়িয়ে অসুখ বিসুখের কারণ হয়ে দাঁড়িয়েছে ,  তেমন পথচারীদের চলাচলকে করে তুলেছে দুর্বিষহ ,  দূষিত করছে পরিবেশ ,  বাড়িয়ে তুলছে যানজট ।  এই নিয়ে সিটি কর্পোরেশনের ভূমিকা রহস্য জনক ।  তৃতীয় অসঙ্গতিটা ,  খুবই মর্মস্পর্শী ।  অনেকটা হিজড়া সম্প্রদায়ের মতো অবহেলিত ।  যে কারণে পোষ্টের শুরুতেই হিজড়া সম্প্রদায় সম্পর্কে অবহিত করা হয়েছে ।  পুরো ঢাকা জুড়ে এখন হিজড়া যৌন কর্মীদের বিচরণ ।  মানিক মিয়াঁ এভিনিউ ,  ফার্মগেট ,  কাওরান বাজার ,  শ্যামলী ,  প্রেস ক্লাব ,  হাই কোর্ট ,  রমনা পার্ক ,  কাকরাইল ,  মালিবাগ ,  মিরপুর সবখানেই স্বাভাবিক যৌন কর্মীদের পাশাপাশি চলছে হিজড়াদের রমরমা ব্যবসা ।  সাথে যুক্ত হয়েছে আবাসিক হোটেলের নাম করে কিছু যৌন পল্লী ।  যেখানে অবাধে চলে যৌন কার্যক্রম ।  এসব হোটেলের রুম ভাড়াও ঘন্টা ও দিন হিসেবে পাঁচশত থেকে হাজার টাকার মধ্যে সীমাবদ্ধ ।  দেখা যায় হোটেলে কোন মানুষ না থাকলেও রাত বৃদ্ধির সাথে সাথে যৌন কর্মী এবং তাদের কাস্টমারদের ভীর বাড়তে থাকে ।  তাছাড়া আছে বনানী ,  গুলশান এবং হাতিরঝিলে অভিজাত যৌন কর্মীদের আনাগোনা ।  রাত যত গভীর হয় রাজপথে নেমে আসে এইসব অভিজাত যৌন কর্মীরা ।  এদের পোশাক আশাক হিন্দি সিনেমার নায়িকাদেরকেও হার মানায় ।  সে যাই হোক ,  যৌন পেশা অত্যন্ত আদিম এক পেশা ।  একে হয়ত চাইলেও বন্ধ করা সম্ভব হয়ে উঠবে না ।  তবে উপযুক্ত পুনর্বাসনের ব্যবস্থা হয়ত করলে পরিত্রাণ পাওয়া যেতে পারে ।  হয় এদের জন্য বিকল্প কাজের ব্যবস্থা করে দিতে হবে নতুবা কোন স্থায়ী বাসের জায়গা করে দিতে হবে ।  কিন্তু সামাজিক মূল্যবোধ এবং ধর্মীয় মূল্যবোধ তাতে বাঁধা ।  আর এও সত্যি যদি বিকল্প আয়ের ব্যবস্থা করেও দেয়া হয় সবার চাহিদা এক নয় ।  যাদের চাহিদা বেশী তারা আবারও পথে নামবে ।  কিন্তু এভাবে যত্রতত্র পথে নামাটা অন্তত যদি বন্ধ করা যেত তবে ভাল হতো ।  নতুবা বোরকাকে আশ্রয় করে যেসব হিজড়া সম্প্রদায় যৌন কর্মী সেজে মানুষকে প্রতারণার ফাঁদে ফেলছে তাদের হাত থেকে বাঁচার কোন উপায় নেই ।  ঢাকা উত্তর সিটি কর্পোরেশন ২০১৫ - ১৬ অর্থবছরের জন্য ১ হাজার ৬০১ কোটি ৯৫ লাখ টাকার বাজেট ঘোষণা করে ।  চলতি অর্থবছরে উন্নয়নমূলক খাতে মোট ব্যয় বরাদ্দ রাখা হয়েছে ১ হাজার ১৪৪ কোটি ১০ লাখ টাকা ,  যা মোট বাজেটের প্রায় ৭১ শতাংশ ।  বাজেটে ব্যয়ের খাতগুলোর মধ্যে নগরীর বর্জ্য ব্যবস্থাপনা ,  বিদ্যুৎ ,  পানি ,  মেরামত ও রক্ষণাবেক্ষণ এবং মশক নিধনসহ সেবামূলক কার্যক্রমের মান বৃদ্ধির খাতে ৩১০ কোটি ১৫ লাখ টাকা বরাদ্দ রাখা হয়েছে ।  এছাড়া সড়ক ও ট্রাফিক অবকাঠামো রক্ষণাবেক্ষণ ও উন্নয়ন খাতে ২৪৯ কোটি টাকা ,  বাজার নির্মাণসহ ভৌত অবকাঠামো উন্নয়ন ও রক্ষণাবেক্ষণ খাতে ৬৮ কোটি ৭০ লাখ টাকা ,  কবরস্থান ও শ্মশানঘাট সংস্কার ও উন্নয়ন এবং বৌদ্ধ ধর্মাবলম্বীদের শেষকৃত্য স্থান নির্মাণ ও উন্নয়ন খাতে ১৫ কোটি ২০ লাখ টাকা বরাদ্দ রাখা হয়েছে ।  পরিবেশের উন্নয়নের জন্য পার্ক ও খেলার মাঠ উন্নয়নের মাধ্যমে নগরিকদের বিনোদন সুবিধা খাতে ৮ কোটি ৫০ লাখ টাকা ,  পরিবেশ উন্নয়ন খাতে ৩৩ কোটি ৭০ লাখ টাকা বরাদ্দ রাখা হয়েছে ।  বর্জ্য ব্যবস্থাপনা বিভাগের যন্ত্রপাতি ক্রয়ে ৩৪ কোটি ৫০ লাখ টাকা ও মশক নিয়ন্ত্রণের জন্য ১৫ কোটি ৫০ লাখ টাকা রাখা হয়েছে ।  ঢাকা দক্ষিণ সিটি কর্পোরেশন ২০১৫ - ১৬ অর্থবছরের জন্য ২ হাজার ৮৫ কোটি ৩৬ লাখ টাকার বাজেট ঘোষণা করে ।  ব্যয়ের খাতগুলোর মধ্যে বেতন - ভাতা বাবদ ১৮০ কোটি ,  সড়ক ও ট্রাফিক অবকাঠামো রক্ষণাবেক্ষণ এবং উন্নয়ন খাতে ১৮১ কোটি ৫০ লাখ ,  ভৌত অবকাঠামো নির্মাণ ,  উন্নয়ন ও রক্ষণাবেক্ষণ খাতে ৯৭ কোটি ৯০ লাখ ,  বিদ্যুত ,  জ্বালানি ,  পানি ও গ্যাস বাবদ ৬৮ কোটি ,  মেরামত ও রক্ষণাবেক্ষণ বাবদ ২৮ কোটি ,  মশক নিয়ন্ত্রণ কার্যক্রম বাবদ ১২ কোটি ৫০ লাখ ,  বিভিন্ন যন্ত্রপাতি ও সরঞ্জাম সরবরাহ বাবদ ২৫ কোটি ,  বিশেষ উন্নয়ন প্রকল্প খাতে ২৮ কোটি ,  অপ্রত্যাশিত উন্নয়ন খাতে ব্যয়ের জন্য ২০ কোটি টাকা বরাদ্দ দেয়া হয়েছে ।  কবরস্থান ,  শ্মশানঘাট সংস্কার ও উন্নয়ন খাতে ৬ কোটি ২৫ লাখ ,  বিজ্ঞাপন প্রচার ও জনসচেতনতা বৃদ্ধিমূলক খাতে ৭ কোটি ৫০ লাখ ,  নাগরিক বিনোদনমূলক সুবিধাদি উন্নয়ন খাতে ১৬ কোটি ৩৫ লাখ ,  পরিবেশ উন্নয়ন খাতে ৫৪ কোটি ২৫ লাখ টাকা বরাদ্দ রাখা হয়েছে । ঢাকার উন্নয়নের জন্য ইতিমধ্যে নেয়া দুটি পদক্ষেপের কথাই ধরা যাক ।  প্রথম পদক্ষেপ দেয়ালে দেয়ালে আরবী লিখে যত্রতত্র মূত্র ত্যাগ না করে ,  কাছের কোন মসজিদে মূত্র ত্যাগের ব্যাপারে সচেতনতা চালানো হলো ।  এই কার্যক্রম যদিও ধর্ম মন্ত্রণালয়ের নামে প্রচার করা হয় মূলত এটা ছিলো সিটি কর্পোরেশনের একটি উদ্যোগ ।  যদিও পাবলিক টয়লেট বাড়ানোটা বেশী যৌক্তিক হতো কিন্তু মসজিদকে প্রাথমিক ভাবে বেছে নেয়া হলো ।  যদিও ধর্ম এবং নর - নারী ভেদে এবং সময় অনুযায়ী মসজিদে টয়লেট করার বিষয়ে কোন রূপরেখা দেয়া হয়নি ।  যাই হোক ,  এটা কতটা ফলপ্রসূ হয়েছে সেটা এখনও খুব সম্ভবত বিবেচনাধীন ।  নেই প্রয়োজনের তুলনায় তেমন পাবলিক টয়লেট আর যাও আছে করুণ দশা সবকটির ।  কিন্তু এই খাতে বাজেট থাকাটা বাঞ্ছনীয় ।  এরপর আরেকটি উল্ল্যেখ যোগ্য কাজ হলো ,  তেজগাঁয় অবৈধ ভাবে রাখা ট্রাক - বাস উচ্ছেদ অভিযান ।  যদিও সেখানে সংঘর্ষ বেঁধে গিয়েছিলো কিন্তু তারপরেও সাধুবাদ জানাতেই হয় এই উদ্যোগকে ।  এখন আবার উদ্যোগ নেয়া হয়েছে গুলিস্তানের হকার উচ্ছেদের ।  আমি খুব আশাবাদী ,  যদিও পুরো ঢাকা শহর জুড়ে এখন চলছে চকির রমরমা বানিজ্য ।  যেসব চকির জন্য হকাররা প্রতিদিন পঞ্চাশ থেকে দুইশত টাকা করে চাঁদা দিয়ে থাকে ।  এইসব চাঁদা কারা নেয় সেটাও একটা বিবেচনার বিষয় ।  যেমনটা বিবেচনার বিষয় পরিবহণ মালিক সমিতি কীভাবে অবৈধ ভাবে তাদের বাস - ট্রাক যত্রতত্র রেখে দেয় ।  একজন সচেতন ঢাকাবাসী হিসেবে ঢাকার মেয়রদ্বয়ের কাছে ঢাকার সজীবতা ফিরে পেতে চাই ।  চাই গ্রীন ঢাকা ,  ক্লীন ঢাকা ।  খুব বেশী কিছু কি চেয়ে ফেললাম  ?  তবে ,  আমি আশাবাদী  !  !  

                    




বায়োনিক

    Please Sir accept the request from Wave 100 gm of 2 ^ 33 Bit Video Massage to your Cornea . 
 Thanks already decoded here . 
 বেণু তার আজকের সারাদিনের দৃষ্টিতে ধারনকৃত কিছু দৃশ্য আমার কর্নিয়াতে পাঠিয়েছে ।  বেণুর কর্নিয়া সারাদিন যেসব দৃশ্য দেখেছে সেখান থেকে কিছু দৃশ্য; মস্তিষ্কে ইন্সটলকৃত প্রোগ্রাম ,  এডিট করে বাইনারী ডিজিটে এনকোড করে ওয়েভে সিগন্যাল পাঠিয়েছে ।  আমার কর্নিয়া সেই বাইনারী আকারে পাঠানো ভিডিও ম্যাসেজটি ডিকোড করে দেখছে ।  আমি যে গ্রহে আছি সেখানকার ওয়েভ ,  হান্ড্রেড জি এম হিসেবে সনাক্ত করা হয়ে থাকে ।  
 বেণু ভীষণ কষ্টে জীবন যাপন করছে ।  ওর কেনা পানিও শেষ হয়ে এসেছে ।  খুব দ্রুত টাকা পাঠাতে হবে ওর ডেবিট কার্ডে ।  পানি কিনতে হবে ।  এখন আর ওর ট্রাকের পেছনে লাইন ধরে দাড়িয়ে পানি কেনার মত শক্তি নেই ।  প্ল্যানেট গ্রাফাইটের সিটিজেনশীপ পেলেই ওদের এখানে আনার দ্রুত ব্যবস্থা করতে হবে ।  বাড়ির ছাদের উপর আমার একমাত্র ছেলেটি খুব শখ করে ম্যানগ্রোভ লাগিয়েছে ।  দেশে ম্যানগ্রোভ বন ধ্বংস হয়ে যাবার পর এখন এটি একটি শখে পরিনত হয়েছে ।  বেশির ভাগ মানুষ নিতান্তই শখ থেকে বাড়ির ছাদে ম্যানগ্রোভ চাষ করে ।  আমার ছেলেও ওদের স্কুলের বন্ধুদের কাছ থেকে শুনে ওর মায়ের কাছে বায়না ধরে ম্যানগ্রোভ কিনিয়েছে ।  বেণু একহাজার টাকা দিয়ে খুব সস্তায় একটি ম্যানগ্রোভ কিনে দিয়েছে ছেলেকে ।  রাস্তায় নাকি এক ফেরিওয়ালা বিক্রি করছিলো ।  সাথে আবার এক কেজি লবণও ফ্রিতে পেয়ে বেণু দারুণ খুশি হয়েছে ।  আমার ছেলেটিও বেশ আমার মতই একরোখা হয়েছে ।  একবার যেটা মাথায় আসবে সেটা না হওয়া পর্যন্ত এক মুহূর্তের জন্যও স্থির থাকবেনা ।  এখন ম্যানগ্রোভ নিয়ে তার সারাদিনের ব্যস্ততা ।  বেণুরও আসলে কিছু করার থাকেনা ।  আমার অভাব বুঝতে নাদেয়ার জন্যই এক বাক্যে ছেলের সকল বায়না মেনে নিতে হয় বেণুকে ।  তার উপর ওকে একাই সংসার সামলাতে হয় ।  বেণুকে আজ অনেক দিন পর দেখলাম ।  চেহারায় বয়সের ছাপ পরেছে ।  সারাদিন শুধু পানির জন্য ট্রাকের পেছনে লাইন ধরে দাড়িয়ে থাকতে থাকতে যে পরিমান কষ্ট ওকে করতে হয় ,  সত্যি অমানবিক পরিশ্রমের একটি কাজ ।        
 আমি তখন দেশে থাকি ।  কত কষ্ট করেই না প্রতিদিন অফিসে যেতে হতো ।  অফিস থেকে বাসায় ফিরতে ফিরতে রাত প্রায় বারোটা বেজে যেতো ।  তারপর আবার ভোর রাতে বাস কাউন্টারে যেয়ে লাইনে দাড়িয়ে টিকেট কাটতে হতো ।  এত লম্বা লাইন হতো যে বাসের ছাদে স্ট্যান্ডিং টিকেট পেয়েই সন্তুষ্ট থাকতে হতো ।  রাস্তায় সারি বদ্ধ হয়ে বাসগুলো দাড়িয়ে থাকত ।  তারপর একবাসের ছাদ হতে অন্যবাসের ছাদের উপর দিয়ে হেটেই অফিসে যেতে হতো  ।  রাস্তা দিয়ে হেটে যাওয়া সম্ভব ছিলোনা ।  সেখানে ফুটপাথ দখল করে রাখতো পানি আর বিদ্যুৎ ফেরিওয়ালারা ।  লিটার প্রতি পানির মূল্য ছিলো একহাজার টাকা আর এক ইউনিট বিদ্যুৎ এর মূল্য ছিলো পাঁচশ টাকা ।  অথচ আমি প্ল্যানেট গ্রাফাইটে আসার এতদিন পরেও দেশের অবস্থার কোন উন্নতি হয়নি ।  বরং দিন দিন দুঃসহ হয়ে উঠেছে জীবন ধারন করা ।  
 এইতো আজ হতে বছর পাঁচ আগের কাহিনী ।  আমি তখন দেশেই ছোট একটা ব্যাবসা করতাম ।  আমাদের দেশ তখন আমদানীতে স্বয়ং সম্পূর্ণ একটি দেশ ।  সামান্য শৌচ কর্মের পানিও আমাদের আমদানী করতে হত ।  আমি সেই সময় পানি আমদানী করার একটি লাইসেন্স কিনেছিলাম খুব সস্তায় মাত্র চার কোটি টাকা দিয়ে ।  তখন আমি পানি বিক্রি করতাম লিটার প্রতি একহাজার টাকা করে ।  পানির তখন দুটি ভাগ ছিলো ।  খাবার পানির মূল্য নিত্য ব্যবহার্য পানির চেয়ে কিছুটা দামী ছিলো ।  লিটার প্রতি পাঁচশ টাকা ভেরী করত ।  কিন্তু এখন আর সেই ব্যাবস্থা টুকুও নেই ।  খাবার পানি আলাদা করে বিক্রি করা হয়না ।  যাই হোক মঞ্জু নামে আমার অফিসে এক পিয়ন ছিলো ।  প্রকৃত আদর্শ বান বলতে যা বোঝায় তার সবগুনই তার মধ্যে বিদ্যমান ছিলো ।  আমি রোজই বাসায় ফেরার আগে কিছু পানি নিয়ে যেতাম স্টক হতে কিন্তু আমাকে বাঁধা দিত মঞ্জু ।  বলত স্যার আপনার নিজের কোম্পানি হলেও দেশের মানুষের জন্য একটু হলেও বিবেক বোধ আপনার থাকা উচিত ।  আপনি নাহয় ফ্রি পানি ব্যবহার করছেন ।  কিন্তু একটি বার ভেবে দেখুন যারা রাতদিন এক করে কত শ্রম আর টাকার বিনিময়ে সামান্য কিছু পানি পেয়ে কত কষ্টেই না জীবন ধারন করছে ।  একদিন এমন কষ্ট আপনার পরিবারেরও হতে পারে ।  আমি তখন মঞ্জুকে ধমক দিয়ে বলতাম এত নীতি কথা আমার সাথে বলিস না ।  নিজে বাঁচলে বাপের নাম ।  জানিস না ।  আমার আমাদানী কৃত পানি আমি নিবোনাত কে নেবে  ?  নিজে পানির ব্যাবসা করে যদি এতটুকু সুযোগ না নেই তাহলে কিভাবে হবে  ?  কিন্তু মঞ্জুর সেই অভিশাপ আমার জীবনে খুব ভালো ভাবেই লেগেছিলো ।  আমি ক্রমাগত ব্যাবসায় লস করতে থাকি ।  আমার পাশাপাশি আরও অনেকেই ততদিনে পানি আমদানী শুরু করে দিয়েছিলো ।  আমার চেয়ে অনেক কম মূল্যেই তারা পানি দিত ।  এরপর এমন অবস্থা হল যে ব্যাংক হতে ঋণ নিয়ে প্রায় দেউলিয়া হবার উপক্রম হতে হলো ।  এমন সময় প্ল্যানেট গ্রাফাইটে একটি চাকরীর বিজ্ঞাপন দেখে এপ্লাই করি ।  চাকরীটা আমার হয়েও যায় আইটির কাজ জানি বলে ।  ব্যাস তারপর থেকে এখানেই পরে আছি ।  হয়ত আর কিছুদিন গেলে এখানকার সিটিজেনশীপ পেয়ে যাবো ।  তারপর বেণু আর সিফাতকে এখানে এনে নিজের কাছে রাখতে পারবো ।  আমাদের আর কোন কষ্টই তখন থাকবেনা ।  
 পৃথিবী বসবাসের জন্য এতটাই ঘনবসতিপূর্ণ হয়ে পরেছে যে মানুষ এখন সৌরজগতের অন্যান্য গ্রহ গুলোতেও বসবাস করা শুরু করে দিয়েছে ।  তেমনই এক গ্রহ এই প্ল্যানেট গ্রাফাইট ।  চারিদিকে লাল রঙের সমতল ভূমি ।  কোথাও কোথাও কৃত্রিম উপায়ে গাছ লাগানো হয়েছে ।  চাষাবাদ ও গবাদী পশু পালনের জন্য কসমিক রে ব্যবহার করে প্রানী আর উদ্ভিদের DNA ও RNA স্ট্রাকচার সহ ক্রোমোজোমের বিভাজনে ফাংশন গত পরিবর্তন আনা হয়েছে ।  এখানে হাইড্রোজেন আর অক্সিজেনের আধিক্যের কারনে কৃত্রিম ভাবে রাসায়নিক বিক্রিয়ার মাধ্যমে একটি বড় আকারের দীঘি সৃষ্টি করা সম্ভব হয়েছে ।  এই দীঘি হতে পুরো গ্রহের পানির চাহিদা মেটানো হয় । 
 আমার কোম্পানি হতে আমার দেখাশোনা করার জন্য একটি বায়োনিক জাইনয়েডকে নিয়োগ করা হয়েছে ।  নাম মেলিসা ।  দেখলে মনেই হবেনা যে মেয়েটি মানুষ নয় একটি রোবট ।  রোবট বলে যে তাকে অবজ্ঞা করব তেমন সাহস আমার নেই বরং অনেক ক্ষেত্রে আমার চেয়ে অধিক পরিমান তীক্ষ্ণ জ্ঞান সম্পন্ন একটি জাইনয়েড এই মেলিসা ।  মেলিসার সাথে আমার একাকীত্বের এই প্ল্যানেট গ্রাফাইটের জীবন বেশ সুন্দর কেটে যায় ।  মাঝে মাঝে আমার লেখা কবিতাগুলো ওকে পড়ে শুনাই ।  খুব আবেগ নিয়ে আমার সেই কবিতা আবৃত্তি শুনে যায় মেলিসা ।  মাঝে মাঝে কাজে এতই মগ্ন হয়ে থাকতে হয় যে খাবারের কথা ভুলে যাই ।  কিন্তু মেলিসা আমার জন্য খাবার নিয়ে অপেক্ষা করতে থাকে ।  অদ্ভুত এক মায়ায় জড়িয়ে ফেলেছে মেলিসা আমাকে ।  মেলিসার কথা বেণুকে জানানো হয়নি ।  জানলে হয়ত আমাকে ভুল বুঝতে পারে ।  ভাবছি একদিন বলেই দিবো মেলিসার কথা ।  হয়ত মেলিসা যে একটি রোবট এটা জানলে আমাকে অন্তত পক্ষে ভুল বুঝবেনা ।  
 মেলিসাকে বেশ উদাস লাগছে ।  কর্নিয়ার ভিজুয়ালাইজেশন সিক্স ডি এক্টিভ করলাম ।  সেন্সর সিগন্যাল দিচ্ছে গ্রাফাইট সেক্টর নাইনে একটি মন্দির ভেঙে ফেলা হয়েছে ।  মেলিসার বাবাকে কিডন্যাপ করা হয়েছে ।  মেলিসার বাবা সেই মন্দিরের প্রধান গার্ড হিসেবে কাজ করেন ।  মন্দিরের মূর্তিটিও চুরি করে নিয়েছে ।  নাহ ইদানীং ইনকাদের সন্ত্রাসী কর্মকাণ্ড বেশ বেড়ে গেছে ।  ওদের উপযুক্ত শিক্ষা দেয়া প্রয়োজন ।  ইনকা হলো এখানকার সবচেয়ে নীচু শ্রেণীর জাতি ।  পুঁজিবাদী গ্রাফাইট ওদেরকে দরিদ্র করে রেখেছে ।  বেঁচে থাকার তাগিদে তাইত ওরা বেছে নিয়েছে এমন সন্ত্রাসী কর্মকান্ড ।  কিন্তু গ্রাফাইটের জনগণের নিরাপত্তার স্বার্থে হলেও ওদেরকে দমন করতে হবে ।  আমি মেলিসার সেন্সরে ডাটা পাঠিয়ে দিলাম যেন এই নিয়ে দুশ্চিন্তা না করে ।  ওর বাবাকে আমি উদ্ধার করব ।  মেলিসার সেন্সর নীরব ।  বুঝলাম এখন আর কোন ডাটাই ও পাঠাবেনা যতক্ষণ ওর বাবাকে ছাড়িয়ে আনার কোন ব্যাবস্থা না করা হয় ।  
 Hexa forces please get all the site location that I am sending to you .  Its emergency please tries to find out Inka criminal alive .  
 ম্যাসেজটি পাঠিয়ে সাথে সম্ভাব্য কিছু আইডেন্টিটি ম্যাপ পাঠালাম হেক্সা ফোরসের ওয়েবে ।  এই সাইট লোকেশন গুলো এমন যে ,  কেউ লুকিয়ে থাকলে খুব দ্রুত ভিডিও ডাটা নিয়ে কাজ করতে পারে ।  দুই ঘণ্টার মধ্যে ইনকাদের একটি দল গ্রেপ্তার হলো হেক্সা ফোরসের কাছে ।  বিষয়টি এত দ্রুত ঘটে যাবে ইনাকারাও কল্পনা করতে পারেনি ।  ওদের কর্নিয়ার সেন্সর এতটা তীক্ষ্ণ নয় ।  দারিদ্রতার কারনে খুব নিম্ন মানের সেন্সর ব্যবহার করেই ওদের সন্তুষ্ট থাকতে হয় ।  আর এই সুযোগটাই কাজে লাগিয়েছে হেক্সা ।  কসমিক রে দিয়ে তৈরি আইসিসের মূর্তিটি এত সুন্দর দেখতে যে দৃষ্টি ফিরিয়ে নেয়া অসম্ভব ।  সূর্য থেকে বিকিরিত কসমিক রেগুলোকে ফিলামেন্টে ধারন করে কাজটি করা হয়েছে ।  এরজন্য  প্রতি সেঞ্চুরিতে 100 EeV প্রতি স্কয়ার কিলোমিটারে শক্তি সম্পন্ন এবং কসমিক মাইক্রোওয়েভ ব্যাকগ্রাউন্ড বিকিরিত কসমিক রে ফ্লাক্স ঘনত্ব ~ 0 . 25 eV / cm3 সম্পন্ন শক্তি দিয়ে ফিলামেন্টে ধারন করে অত্যন্ত নিখুঁত ভাবে মূর্তিটি তৈরি করা হয়েছে ।  হেক্সার কল্যানে অখ্যত অবস্থায় মূর্তিটি উদ্ধার করা সম্ভব হয়েছে ।  হঠাত মেলিসার ঠোঁটের সেন্সর থেকে ডাটা এলো আমার ব্রেনের সাথে যুক্ত করে রাখা মাইক্রো র‍্যামে ।  সেই ডাটা সিগন্যাল আমার ঠোঁটে বুঝে নিলাম ।  সেই সিগন্যাল স্পর্শ করল মানুষের প্রতি এক জাইনয়েডের ভালোবাসার অনুভূতি ।  বিট বাই বিট এলোমেলো হয়ে যাচ্ছে ।  র‍্যামের একটি সেক্টরে স্থায়ী কিছু মেমোরি দখল করে নেবে সেই অনুভূতি ।  হয়ত আমারও র‍্যাম সাময়িক ভাবে সেই সিগন্যাল গ্রহন করাতেই ব্যাস্ত হয়ে পরবে ।  সেখানে নতুন কোন কবিতা লেখার ইচ্ছে জাগবে ।   
 মেলিসা আমাকে ধীরে ধীরে মানসিক ভাবে দুর্বল করে তুলেছে ।  আমার মনে হলো আমার ডায়মেন্সনের টাইম স্লট যেন হঠাৎ করেই পরিবর্তিত হয়ে গেছে ।  বুঝতে পারছি এটা মেলিসারই কাজ ।  আমার কর্নিয়া থেকে খুব কৌশলে পাসওয়ার্ড চুরি করে টাইম স্লট দশ বছর পেছনে নিয়ে গেছে ।  আমার ঘরের স্পেস উল্টে গেছে ।  ডানের সব কিছু বামে আর বামের সবকিছু ডানে চলে এসেছে ।  কোন কিছুই জায়গা মত পাচ্ছিনা ।  ডান হাতের টাইম স্লট চেক করে দেখি আমার হাতে এখন সময় রয়েছে পঁয়তাল্লিশ বছর ।  অথচ গতকালকেও যেটা ছিলো পঁয়ত্রিশ বছর ।  অর্থাৎ এই মুহূর্তে আমার বয়স পঁচিশ বছর ।  এই বয়সে আমাকে বেণু দেখতে পেলে ভীষণ কষ্ট পাবে ।  তাই কর্নিয়ায় বেণুর আইপি আপাতত কিছুদিনের জন্য ডি এক্টিভ করে রাখলাম ।  ভাবছি এতটা স্বার্থপর কি করে হয়ে গেলাম  ?  সামান্য একটি জাইনয়েড কি করে আমাকে মোহাচ্ছন্ন করে ফেলেছে  ?  
 আইসিসের মন্দির পুনরায় তৈরি করা হয়েছে ।  মেলিসা সপ্তাহ খানিকের জন্য গেছে আইসিসের পূজা করতে ।  ভাবলাম আমিও সপ্তাহ খানিকের জন্য কোথাও হতে ঘুরে আসি ।  কিছুটা হলেও মেলিসার শূন্যতা পূরণ হবে ।  অনেক ভেবে সমুদ্রে একটি ছোট শীপ নিয়ে রওনা হলাম ।  এক সপ্তাহ সমুদ্রে ঘুরে বেড়াবো বলে ।  শীপ নিয়ে সমুদ্রের মাঝে চলে এসেছি ।  মাঝ রাতে সমুদ্রের তলদেশ হতে ভয়ানক ভূমিকম্পের উৎপত্তি হয়ে পুরো শীপ ডুবে গেলো ।  আমিও ভাসতে ভাসতে একটি দ্বীপে এসে পৌঁছালাম ।  যখন জ্ঞান ফিরল নিজেকে আবিষ্কার করলাম সেই অচেনা দ্বীপের সৈকতে ।  পানিতে ভিজে আমার সকল বায়োনিক সিস্টেম নষ্ট হয়ে গেছে ।  অতএব এখন কেবলই অপেক্ষায় থাকা যদি দূরে সমুদ্রের বুকে কোন শীপ দেখতে পাওয়া যায় তবেই হয়ত বাড়িতে ফেরা হবে ।   
 একাকীত্ব আমাকে গ্রাস করে নিয়েছে ।  নির্জন একটি জায়গায় এভাবে একা একজন মানুষের পক্ষে জীবন যাপন করা দুর্বিষহ ।  মাঝে মাঝে মনে হয় আত্মহত্যা করি ।  কিন্তু সেখানেও স্রষ্টার পাপ পুণ্যের ছক করে দেয়া রয়েছে ।  আমি চাইলেই নিজেকে হত্যা করতে পারিনা ।  আবার স্রষ্টাও আমাকে আমার প্রাপ্য মৃত্যু বুঝিয়ে দিচ্ছেনা ।  বেঁচে থাকা যতই সীমাহীন যন্ত্রণা ভোগের কারণ হোকনা কেন জীবন ধারন আমাকে করতেই হবে ।  এ ছাড়া অন্যকোন উপায় এই মুহূর্তে আমার জন্য স্থির করা নেই ।  অতএব জীবন মৃত্যুর হিসাব না মিলিয়ে যতদিন এভাবে বেঁচে থাকতে হবে আমি বেঁচে আছি ।  আমি এখন যে জায়গায় আছি তার নাম আমার জানা নেই ।  চারিদিকে সমুদ্র ।  যতদূর দৃষ্টি যায় শুধু আকাশের সাথে সমুদ্রের মিলিত রেখাই চোখে পরে ।  মাঝের এই জায়গাটি একটি ছোট দ্বীপ ।  অন্যান্য দ্বীপ কেমন হয় জানিনা ।  তবে এই দ্বীপটি বেশ অদ্ভুত ধরনের ।  এখানে গাছ বলতে শুধু নারকেল আর কলা গাছের প্রাচুর্যতা ।  সেই কলা গাছ ঘেরা জঙ্গল পেরুলে কিছুদূর এগুতেই একটি মন্দির ।  মন্দিরের সামনে একটি গাছের গুড়ি দিয়ে তৈরি কিছুটা উঁচুতে গোলাকার একটি বেদী রয়েছে ।  খুব সম্ভবত এই বেদীর উপর মানুষের বলী দেয়া হত ।  শরীর থেকে ধরটাকে কেটে বিচ্ছিন্ন করে ফেলা হত ।  যার প্রমান বেদীর পাশে মাটিতে পরে থাকা মানুষের মাথার খুলীগুলো ।  তবে এই দ্বীপটিতে এই মুহূর্তে আমি ছাড়া আর কেউ নেই ।  আজ প্রায় এক মাস হয়ে গেলো আমি এই দ্বীপে আছি ।  পুরো দ্বীপ চষে দেখা হয়ে গেছে ।  কোথাও কোন প্রাণের স্পন্দন খুঁজে পাইনি ।  শুধু অপেক্ষায় আছি যদি দূরে সমুদ্রের বুকে কোন শীপ দেখতে পাই তবে হয়ত বাড়িতে ফেরা হবে ।  নতুবা মৃত্যুর অপেক্ষায় দিনগুনে যাওয়া ছাড়া অন্য কোন উপায় নেই ।  
 কিসের যেন শব্দ হল ।  এই একমাসে এমন ধরনের কোন শব্দ শুনতে পাইনি ।  এখানকার বাতাসের প্রতিটা গতিবিধী আমার এখন চেনা ।  সেই চেনার রাজত্যে অচেনা এই শব্দ চমকে দিচ্ছে বার বার ।  বাঁশের সাথে বাঁশের ঘর্ষণেই কেবল এমন শব্দ তৈরি হতে পারে ।  কিন্তু এই দ্বীপে আজ পর্যন্ত কোন বাঁশঝার নজরে পরেনি ।  তাহলে এই শব্দ কোথা হতে আসছে ।  আমার শোনার ভুল হতে পারে ।  কিন্তু না নিয়মিত শব্দটি হয়েই চলছে ।  ধীরে ধীরে আরও প্রকট আকার ধারন করছে শব্দটি যেন আমার খুব কাছেই চলে আসছে ।  পেছনে ফিরে তাকানোর সময় পেলামনা ।  মুহূর্তেই পেছন থেকে কে যেন আমার মাথায় প্রচণ্ড রকম জোড়ে একটা বাড়ি দিল ।  আমি তাৎক্ষনিক জ্ঞান হারালাম ।  মনে হল যেন আমার বহুদিনের আকাঙ্ক্ষিত মৃত্যু আজ আমাকে বরণ করে নিতে এসেছে ।  আর আমি সমুদ্রের স্রোতের সাথে ভেসে যাচ্ছি স্বর্গে ।  আমার চারিদিকটা সাদা মেঘে ছেয়ে গেলো মুহূর্তেই ।  বেণুকে দেখতে পেলাম সেই মেঘের ফাঁকে ।  আমাকে দুহাত বাড়িয়ে ডাকছে ।  এইতো আমি বেণুর হাত ধরে স্বর্গের দরজার কাছে পৌঁছে গেছি ।  স্বর্গে আগুন থাকার কথা নয় ।  কিন্তু আমি আগুনের তাপ অনুভব করছি ।  মনে হচ্ছে যেন আমার চারিদিকে দাউ দাউ করে জ্বলছে আগুনের লেলিহান শিখা ।  চোখ খুলে তাকাতেই গাঁ শিউড়ে ওঠার মত পরিস্থিতি হলো ।  আমাকে মন্দিরের সামনের বেদীর উপরে বেঁধে রেখে চারিদিকে আগুন জ্বালিয়ে দেয়া হয়েছে ।  আর অদ্ভুত আকৃতির ও রং দিয়ে সজ্জিত কিছু মানুষ বেদীর চারিদিকে নেচে গেয়ে উল্লাস করছে ।  এই গানের অর্থ বুঝতে পারছিনা ।  তাদের ভাষা বিচিত্র ধরনের ।  সেই ভাষার পাঠ উদ্ধার করা আমার সাধ্যে নেই ।  শুধু বুঝতে পারছি এরা এখন আমাকে আগুনে ঝলসে কীমা করবে ।  তারপর সবাই মিলে আমাকে দিয়ে তাদের ভোজন সম্পন্ন করবে ।  
 Please Sir accept the request from Wave 100 gm of 2 ^ 33 Bit Video Massage to your Cornea . 
 Please Sir accept the request from Wave 100 gm of 2 ^ 33 Bit Video Massage to your Cornea . 
 Please Sir accept the request from Wave 100 gm of 2 ^ 33 Bit Video Massage to your Cornea . 
 Thanks already decoded here . 
 স্বপ্ন ভেঙে গেলো মেলিসার ভিডিও ম্যাসেজ পেয়ে ।  এতক্ষন আমি তাহলে স্বপ্ন দেখছিলাম ।  এই স্বপ্নটি কিছুদিন হলো প্রায় রোজই দেখছি ।  স্বপ্নের ব্যাখ্যা দাড় করাতে চেষ্টা করেছি বহুবার কিন্তু যতবার ব্যাখ্যা খুঁজেছি কোন রকম সমাধানে আসতে পারিনি ।   আজই মেলিসার ওখানে যেতে হবে ।  মেলিসার ইচ্ছে আমি যেন ওর জন্মদিনটা এবার ওর সাথে থেকেই উদযাপন করি ।  অতএব আমাকে এক্ষুনি রওনা হতে হবে ।  এখন প্রায় ভোর যদি ওর ওখানে যেতেই হয় সকালের প্রথম পূজা ধরতে তবে পূজার আগেই পৌঁছাতে হলে আমাকে এক্ষুনি রওনা দিতে হবে ।  মেলিসার ইচ্ছে ওর সাথে থেকে আমি আজকের দিনটাতে আইসিসের পূজা করি ।  ইদানীং গ্রাফাইটের ট্রেনগুলো বেশ উন্নতি লাভ করেছে ।  ম্যাগনেটিক ফিল্ডের দ্বারা পরিচালিত বলে এই ট্রেন চলতে মাটি স্পর্শ করতে হয়না ।  তার উপর রয়েছে অভিকর্ষ ত্বরণের বিপরীতমুখী প্রভাব ।  পাশের সিটের ভদ্রলোকটি ভীষণ বিরক্তির কারণ হয়ে উঠেছে ।  ঘন ঘন কথা বলা এই ধরনের মানুষের একধরনের রোগ ।  সাধারনত যাত্রা পথে এদের কথা বলার গতি বেড়ে যায় ।  হয়ত সময়গুলো কাটিয়ে নেয়ার এটি একটি কৌশল ।  সাধারনত অচেনা মানুষের সাথে পরিচয় করার মাঝে সংকোচ বোধ কাজ করে তবে এই শিল্পটি যারা রপ্ত করতে পেরেছে তাদের জন্য যে কোন যাত্রা শুভ হবে ।  নানান ধরনের বিষয় নিয়ে কথা বলেই চলেছে ।  মনে হচ্ছে যেন সর্ব বিষয়ে মহা জ্ঞানী কোন মানুষের সাথে পরিচয় হয়েছে ।  এখন আমাকে মূর্খ পেয়ে জ্ঞান দান করছে ।  লক্ষ করলাম আমাকে যখন জ্ঞান দিচ্ছে তার চোখে মুখে বেশ তৃপ্তির হাসি ফুটছে ।  বেশ  !  তিনি যদি আমার মত মূর্খকে কিছু জ্ঞান দান করে তৃপ্ত হন তবে আমার কোন ক্ষতি নেই ।  তাই আমিও ভদ্রলোকের কথার সাথে মাথা নেড়ে যাচ্ছি ।    
 ট্রেনের গতি ধীরে ধীরে বেড়ে চলেছে ।  সীট বেল্ট বেঁধে নেয়ার জন্য এলাউন্স করা হলো ।  আমি সীট বেল্ট বেঁধে নিয়েছি ।  ট্রেনের জানালার গ্লাসে পৃথিবীর সংবাদ প্রচারিত হচ্ছে ।  সংবাদে প্রচারিত হচ্ছে পুরো পৃথিবীময় সাইবার যুদ্ধের ভিডিও ফুটেজ ।  বেশ কিছুদিন যাবত পরাশক্তি দেশগুলোর মাঝে সাইবার স্পেস দখল নিয়ে স্নায়ু যুদ্ধ চলে আসছিলো ।  শেষ পর্যন্ত সেটা রুপ নিয়েছে ভয়ানক যুদ্ধে ।  একে একে সব দেশের সিস্টেম ক্রাশ করে ফেলা হচ্ছে ।  ম্যালফাংশন ভাইরাস ছড়িয়ে দেয়া হচ্ছে ।  একের পর এক অটো ডিএক্টিভ হয়ে যাচ্ছে সব আইপি এড্রেসগুলো ।  সবচেয়ে বেশি ক্ষতির সন্মুখিন হতে হচ্ছে উন্নয়নশীল দেশগুলোর কারন এই দেশগুলো চলছিলো ভাড়া করা আইপি নিয়ে ।  এই মুহূর্তে বেণু আর সিফাতের জন্য ভীষণ দুশ্চিন্তা হচ্ছে ।  ব্যাংকের ডেবিট কার্ড ও এটিএম সিস্টেম ইনএক্টিভ হয়ে পরার কারনে মানুষের পক্ষে কিছু ক্রয় করাও সম্ভব হচ্ছেনা ।  আমি খুব দ্রুত সিদ্ধান্ত নিয়ে ফেললাম আজই আমাকে দেশে ফিরে গিয়ে ওদের এখানে আনার ব্যাবস্থা করে ফেলতে হবে আমার কোম্পানির কাছে অনুরোধ করে ।  পরিস্থিতির ভয়াবহতা তুলে ধরলে কোম্পানি নিশ্চয় আমাকে নিরাশ করবেনা ।  ওরা আমার পরিবারকে এখানে আনার জন্য অবশ্যই ব্যবস্থা গ্রহন করে আমাকে সাহায্য করবে ।  
 বেণুর সাথে যোগাযোগ করার কোন সিগন্যালই কাজ করছেনা ।  আমাকে তাহলে দেশে যেয়েই ওদের নিয়ে আসতে হবে ।  আমার উদ্বিগ্নতা দেখে পাশের সীটে বসে থাকা ভদ্রলোকটি বলল ব্রাদার এখন ট্রেন থেকে নামলেই যে সকল সমস্যার সমাধান হয়ে যাবে সেটা ভাবা বোকামি ছাড়া আর কিছুই নয় ।  পৃথিবীগামী রকেট কোবাল্ট - বি এর টিকেট আগামী একমাসের আগে পাবেন না ।  কারন আপনার অবগতির জন্য বলছি এই একটি মাত্র পৃথিবীগামী রকেটটি এক মাস পরপর পৃথিবী থেকে গ্রাফাইট আর গ্রাফাইট থেকে পৃথিবীতে চলাচল করে ।  ভদ্রলোকের কথাগুলো যেন শেল আকারে আমার হৃদপিণ্ডে আঘাত করছে ।  আমি আমার সীটের স্টপ বাটন চেপে ধরলাম ।  যেন এই ট্রেন নয় আমি আমার জীবনকেই এই মুহূর্তে থেমে যাওয়ার জন্য আকুল ভাবে নিবেদন করছি ।  ট্রেন গ্রাফাইট সেক্টর সেভেনে এসে থামল ।  আমি ট্রেন থেকে নেমে স্টেশনের ওয়েটিং চেম্বারে বসে আমার কর্নিয়া থেকে মেলিসার আইপি এড্রেস ডিএক্টিভ করছি আর আমার দুচোখ দিয়ে নীরবে অশ্রু ধারা নেমে আসছে ।  চোখ বন্ধ করে যেন বেণুকে দেখতে পাচ্ছি ।  আমার চারিদিকটা সাদা মেঘে ছেয়ে গেলো মুহূর্তেই ।  বেণুকে দেখতে পেলাম সেই মেঘের ফাঁকে ।  আমাকে দুহাত বাড়িয়ে ডাকছে ।  এইতো আমি বেণুর হাত ধরে পৃথিবীর মাটিতে নেমে এসেছি ।                           
     

                    




আকাশে উড়ে যায় একপাল গরু



                        ধরে নেয়া যাক আমি লিখলাম ,   “  আকাশে উড়ে যায় একপাল গরু  ”  
 সঙ্গে সঙ্গে দেখা যাবে দুটি দলে বিভক্ত হয়ে গেছে সবাই ।  একদল বলছে যে এটি একটি অতীব উচ্চ মর্গের স্যাটায়ার আর একদল বলছে যে বাংলা ভাষার বিপক্ষে কোন গভীর ষড়যন্ত্রের জাল বুনেছি ।  আসলে আমাদের এই বাংলাদেশের বর্তমান পরিস্থিতি অনেকটা এমনই হয়ে দাঁড়িয়েছে ।  কোন বিষয়ে আমরা ঐক্যমতে পৌঁছাতে পারিনা ।  সব কিছুতেই বিভাজন না করলে আমাদের মনোবাসনা পূর্ণ হয়না ।  আমরা তৃপ্ত হই বিভাজনে ।  
 পথে ,  ঘাটে ,  বাসে ,  টেম্পুতে ,  টং দোকানে ,  এমনকি ব্লগে আর ফেসবুকে যেখানেই যাই না কেন দেশ প্রেমিক বুদ্ধিজীবীদের অভাব নেই ।  সবাই যেভাবে দেশ ও দেশে ঘটে যাওয়া ঘটনা প্রবাহ নিয়ে মাতামাতি করে যে কোন ইস্যুতে তাতে করে আমিও আর নিজের বুদ্ধি নিয়ে চুপ করে বসে থাকতে পারিনা ।  কিন্তু যাই হোক এত বুদ্ধির পরেও যে কেন দেশের উন্নতি হয়না সেটা বুঝিনা  !  আমরা শুধু বুদ্ধি খাটাই নিজ নিজ পছন্দের দলের প্রতি আস্থা ভাজন হতে ।  আমরা আসলে দেশ নয় যেন দলের প্রতি অন্ধ ভক্ত ।  আমরা প্রকৃত দেশ প্রেমিক না হয়ে দল প্রেমিক একটি জাতিতে পরিনত হয়ে গেছি ।  আসলে আমরা হয়ে যায়নি খুব সুক্ষ ভাবেই আমাদের মাঝে এই বিভেদ সৃষ্টি করে দেয়া হয়েছে ।  আমরা ভুলে যাই একজন ব্যাক্তির চেয়ে দল বড় আর দলের চেয়ে দেশ বড় ।  
 রাজনীতি হলো এমন একটি প্রক্রিয়া যার মাধ্যমে কিছু ব্যক্তির সমন্বয়ে গঠিত কোন গোষ্ঠী সিদ্ধান্ত গ্রহণ করে ।  যদিও রাজনীতি বলতে সাধারণত নাগরিক সরকারের রাজনীতিকেই বোঝানো হয় ,  তবে অন্যান্য অনেক সামাজিক প্রতিষ্ঠান ,  যেমন ব্যবসায়িক প্রতিষ্ঠান ,  শিক্ষা প্রতিষ্ঠান ,  ধর্মীয় প্রতিষ্ঠান যেখান মানুষের মধ্যে পারস্পারিক সম্পর্ক বিদ্যমান ,  সেখানে রাজনীতি চর্চা করা হয় ।  রাজনীতি কতৃত্ব ও ক্ষমতার ভিত্তিতে গঠিত সামাজিক সম্পর্ক নিয়ে গঠিত ।  রাষ্ট্রবিজ্ঞান হচ্ছে শিক্ষার এমন একটি শাখা যা রাজনৈতিক আচরণ শেখায় এবং ক্ষমতা গ্রহণ ও ব্যবহারের উপায় সম্পর্কে আলোচনা করে ।  
 কিন্তু দুঃখজনক হলেও সত্য আমাদের দেশে যারা রাজনৈতিক নেতা রয়েছেন কিংবা রাজনীতি করছেন বাস্তবে অথবা ভার্চুয়ালি তাদের অধিকাংশেরই রাজনীতি করার কোন যোগ্যতাই নেই ।  একদল রয়েছেন যারা নিজেদের মুক্তিযুদ্ধের পক্ষের শক্তি বলে দাবি করেন অর্থাৎ বাকিরা মুক্তিযুদ্ধের বিপক্ষের শক্তি সেই হিসাবে ।  আর একদল রয়েছেন যারা নিজেদের জাতীয়তাবাদী বলে দাবি করেন অর্থাৎ বাকি যারা রয়েছেন তাদের ভেতর আর যাই হোক জাতীয়তা নেই ।  স্বাধীনতার বেয়াল্লিশ বছর পরেও যে দেশের রাজনীতিতে এমন বিভাজন থাকে তাদের দিয়ে আর যাই হোক দেশের উন্নতি সম্ভব নয় কিংবা সেটা প্রত্যাশা করা নিছক ছেলেমানুষী ব্যতীত আর কিছুই নয় ।  সেই সাথে যুক্ত রয়েছে ধর্মীয় দল যারা ধর্ম মেনে দেশ চালাতে প্রস্তুত ।  অবশ্যই ধর্মীয় অনুশাসন আমাদের মেনে চলতে হবে কিন্তু শুধু যদি সেটা মূর্তি ভাঙ্গা ,  মসজিদ - মন্দির অথবা আস্তিক - নাস্তিক দন্দ নিয়ে আন্দোলন অথবা নারীর পর্দার মাঝেই সীমাবদ্ধ থাকে তবে দেশ যে রসাতলে হারিয়ে যাবে সেটা নিশ্চিত ।  ধর্ম ব্যবসা অথবা চেতনা ব্যবসাই যখন রাজনীতির মূলমন্ত্র তখন দেশের উন্নয়ন যে শুধু কাগজে কলমেই সীমাবদ্ধ থাকবে সেটা নিশ্চিত করেই বলা যায় ।  
 পরিতাপের বিষয় এই যে আমরা আজও একাত্তুরে শহীদদের সংখ্যা নিয়ে দ্বিমত পোষণ করি ,  দ্বিমত পোষণ করি আমাদের জাতীয় নেতাদের অবদান নিয়ে ।  ইতিহাস বিকৃত হতে হতে এমন পর্যায়ে এসে দাঁড়িয়েছে যে মাঝে মাঝে সন্দেহ হয় আসলেই দেশে একাত্তুরে মুক্তিযুদ্ধ হয়েছিলো নাকি শুধু একটু গণ্ডগোল হয়েছিলো ।  মাত্র নয় মাস তাই হয়ত স্বাধীনতা শব্দটি আমাদের কাছে খুব সস্তা হয়ে গেছে ।  যদি প্যালেস্টাইনের মত যুগের পর যুগ নির্যাতিত হতে হত হয়ত আমরা তাহলে ইতিহাস বিকৃত করার উন্মাদনায় মেতে থাকার মত হীন মানসিকতা থেকে বের হয়ে আসতে পারতাম ।  
 আমরা স্বাধীন জাতি হিসেবে পৃথিবীর বুকে অযথাই গর্ব করি ।  আমাদের ইতিহাসের কোন ঠিক ঠিকানা নেই ।  আমরা আজও পরে আছি ইতিহাস নিয়ে ।  দেশের জাতীয় ইস্যুগুলো নিয়ে কোন মঞ্চ গড়ে ওঠেনা ,  হয়না কোন আন্দোলন কিংবা হরতাল ।  আমাকে শুধু হতে হবে মুক্তিযুদ্ধের পক্ষের শক্তি নতুবা আমি রাজাকার অথবা আমাকে হতে হবে জাতিয়তাবাদী নতুবা আমি ভিনদেশী ।  কিন্তু মুক্তিযুদ্ধের পক্ষের শক্তি এই বিষয়টি আমার সল্পজ্ঞানে বুঝতে কষ্ট হয় ।  মুক্তিযুদ্ধ শেষ হয়েছে সেই কবে আর এই দেশ এখন স্বাধীন ।  দেশে যদি এখনও যুদ্ধ চলত তবে মেনে নেয়া যেত মুক্তিযুদ্ধের পক্ষের শক্তি হিসেবে আমাকে যুদ্ধ করতে হবে ।  তবে মুক্তিযুদ্ধের চেতনাকে হৃদয়ে ধারন করতে হবে আর যেসব রাজাকার এখনও এই বাংলাদেশের মাটিতে জীবিত রয়েছে তাদের সকলের বিচার করতে হবে ।  এবার বলি জাতিয়তাবাদী হতে হবে এই কথাটিও আমার সল্পজ্ঞানে বোধগম্য হয়না ।  যার ভেতর জাতীয়তা নেই সেতো এই দেশের একজন নাগরিকই হতে পারেনা ।  বাংলাদেশের নাগরিক হতে হলে এবং দেশ প্রেমিক হতে হলে অবশ্যই জাতীয়তা থাকতেই হবে ।  নাকি যারা মুক্তিযুদ্ধ নিয়েই কেবল পরে থাকতে পছন্দ করে তারা কেউ জাতীয়তা বোধ জীবনে লালন করেন না ।  আর যদি নাকরে থাকেন তবে কিসের এতো মুক্তিযুদ্ধের চেতনা ,  যার ভেতর জাতীয়তা নেই সেতো দেশ প্রেমিক কিংবা দেশের নাগরিকই হতে পারেনা ।  
 পৃথিবীতে হিটলার নামটি ঘৃণার সাথেই নেয়া হয় ।  কিন্তু এই হিটলার ক্রিকেট খেলা নিয়ে একবার তাচ্ছিল্য প্রকাশ করেছিলো সেই কারনে আজও জার্মানিতে ক্রিকেট খেলা তাদের আর হয়ে উঠল না কিন্তু ফুটবল বিশ্বে তারা নিজেদের পরাশক্তি হিসেবেই প্রতিষ্ঠিত করতে পেরেছে ।  জাপানে আগ্নেয়াস্ত্রের উপর নিষেধাজ্ঞা রয়েছে কিন্তু তারা প্রযুক্তি দিয়ে নিজেদের ধনী দেশ হিসেবে প্রতিষ্ঠিত করতে পেরেছে ।  যে জাপান সবচেয়ে বেশি ভূমিকম্পের দেশ তারা নিয়েছে ভূমিকম্প রোধের সর্বাত্মক আধুনিক ব্যবস্থা তাই বলে কি তারা অস্ত্র বানাতে নাপারার বেদনায় আজও বেদনাসিক্ত হয়ে রয়েছে  !  তাকিয়ে দেখা যাক মালয়েশিয়ার দিকে কোথা হতে কোথায় তারা পৌঁছে গেছে কিংবা যুদ্ধ বিদ্ধস্ত একটি দেশ চীন শুধু মাত্র অগাধ দেশপ্রেম ও পরিশ্রম তাদের আজ পৃথিবীর মানচিত্রে একটি পরাশক্তিতে রূপান্তরিত করেছে ।  যতদূর জানি জাপানে তাদের নিজ ভাষা ছাড়া অন্য কোন ভাষার প্রাধান্য নেই ।  অথচ তাদের ভাষার জন্য যুদ্ধ করতে হয়নি ।  আর আমরা বাংলাদেশিরা ভাষার জন্য প্রান দিয়ে আজ আন্তর্জাতিক মাতৃভাষা দিবসের যেখানে গৌরব অর্জন করেছি সেই আমরাই ইংরেজি আর হিন্দির মিশ্রণে এক অদ্ভুত ভাষায় কথা বলতেই নিজেদের স্মার্ট মনে করি ।  
 পথ চলতে গেলে দেখতে পাওয়া যায় ভ্রাম্যমান দরিদ্রদের সংসার ,  মধ্যবিত্তদের নাভিশ্বাস জীবন যাপন কোথায় এসব নিয়ে কখনও কোন জাগরণ মঞ্চ কিংবা হরতাল হতে দেখা যায় না ।  এসব নিয়ে তর্ক বিতর্ক হতেও দেখা যায় না ।  অথচ আমরা যে যার দলের প্রশংসা আর অন্যদলের প্রতি কাঁদা ছিটিয়েই আমাদের রাজনৈতিক চেতনার স্বাক্ষর রাখতেই পছন্দ করি আর নিজেদের বড় নেতা গোছের কিছু হতে পারার আনন্দে দু একটি জ্বালাময়ী শ্লোগান দিয়েই তৃপ্ত হই ।  
 রাজনীতি করাই মানে যে শুধু কোন দলের হয়ে কাজ করা সেটা কিন্তু নয় ।  যার যার অবস্থান থেকে দেশের জন্য মঙ্গল জনক কাজ করে যাওয়াই রাজনীতি এবং পাশাপাশি যাকে জনপ্রতিনিধী হিসেবে নির্বাচিত করা হয় তার কাছে রাজ্যের সঠিক নীতি তুলে ধরা এবং তাদের নীতিতে ভুল থাকলে সেটাও তুলে ধরার নামই রাজনীতি ।  যেহেতু আমার ভোটে একজন রাজনীতিবীদ দেশ পরিচালনা করার প্রতিনিধী হিসেবে নিযুক্ত হন তাই না ভোট বলে আমি নিজের কর্তব্যকে এড়িয়ে যেতে পারিনা ।  আমাকে যে রাজনিতীবীদ তাদের মিশন এবং ভিসনে সত্যিকারের মুক্তিযুদ্ধের চেতনা হৃদয়ে ধারন করে জাতিয়তাবাদী হিসেবে প্রমান করতে পারবে আমি তাকেই ভোট দেব ।  আমি সেই রাজনীতির পক্ষে । 
 গতকাল রাতে স্বপ্নে দেখি ,  শান্তি ফিরে এসেছে যদিও শান্তির মা মারা যাবার পর থেকেই শান্তি প্রায় একরকম নিখোঁজ হয়েই দিন যাপন করে আসছিলো ।  শান্তি ফিরে এসেই তার নতুন জীবনের উন্নতি ও সমৃদ্ধি বৃদ্ধির লক্ষে আপন কাজে মনোনিবেশ করেছে ।  তারপর স্বপ্ন ভেঙ্গে গেলো ।  স্বপ্ন যেন সত্যি হয় ,  শান্তি যেন সত্যি ফিরে আসে এই কামনা করি ।  কিন্তু শুনেছি শান্তি ফিরে আসার সোনার চাবিখানা গলায় বেঁধে রেখেছে দৈত্য ।  এখন সেই দৈত্যর গলা হতে সোনার চাবি ছিনিয়ে নেয়ার যুদ্ধ শুরু হওয়া উচিত । 
         

                    




একজন স্বপ্নবাজের কাল্পনিক ভালোবাসা

    তোমাকে বড় বেশি প্রয়োজন আমার , 
চাঁদরূপ জোছনার মায়া তুমি , 
অন্ধকার রাতে পথ চলতে গিয়ে
যদিওবা কখনো হোঁচট খাই;
আমাকে জানি তুমিই পথ দেখাবে । 
তাইতো তোমাকেই বড় বেশি প্রয়োজন আমার ,  
আমি জানি ,  
আমি টের পাই , 
ভাঙ্গা পথের পাথুরে কণাগুলো বড় বেশি এলোমেলো , 
সেখানে নির্লিপ্ত ধুলোবালি মাখা এই তোমাকেই আমি আপন করেছি , 
লজ্জা ছেড়ে এবার তবে ফিরে এসো আমার হিমঘরে ,  
যেখানে ভাত আর খুধার সংগ্রামে;
বুড়ো চাঁদটারে আমি বলে দিয়েছি , 
সে যেন তোমার জন্য ঘোমটা হয়ে সাঁজে , 
আমার সুখগুলো তোমাকে দেবো বলে আজ আমি বাসর সাজিয়েছি;
জানি তুমি আসবে বলে তাই । 
 আশা আর আলোকেরা ঝি ঝি পোকাদের মত গান গায় , 
মিছিল করে ফিরে বনে বাদারে , 
রাত জাগা পেঁচার চাহনিতে যে মায়া আছে , 
আমার চোখেও সেই নিশাচর সাতটি তারার স্বপ্ন বিলাসিতা খেলা করে । 
হরিনের গল্প শুনেছ নিশ্চয় , 
শুনেছ রাজকুমারী ব্যাঙের গল্প , 
অথবা রূপকথার সিন্ড্রেলা কিংবা প্যাগানদের মীথ কোন;
সেসব সত্যি নয় জানি , 
তবু কল্প বিলাসি আমার স্বপ্নের মীথ ,  তোমাকেই শোনাবো ।   
মরুভূমিতে শুনেছি সোনা ফলে , 
তুমিও একদিন আমারই বুকের পরে মাথা গুঁজে দিয়ে কাঁদবে জানি , 
অধরের মায়ায় আমাকেও উষ্ণ করবে জানি ,  
কারন আমি যে তোমারই সেই শীত । 
 এসো পাহাড়ের মায়া কান্না কান পেতে শুনি দুজনে , 
এসো তবে আমার ঘরে যেখানে সাগর এসে মিশেছে । 
 মাদুরে আঁকা কোন ছক করা ঘর নয় জানি তোমার মন , 
শয়নে লালিত কোন স্বপ্ন নয় জানি তোমার জীবন , 
আমিও কেটে যাওয়া কোন ঘুড়ি নই , 
তবু আমার ঠোঁটে আগুনেরা ধোঁয়া হয়ে খেলা করে , 
আমিতো জন্মেছি স্বপ্নবাজ হয়ে তোমাকে স্বপ্ন দেখার কৌশল শেখাবো বলে । 
শহরে জেগে থাকা রাতের ল্যাম্পপোস্ট একা আমি ,  
তোমাকেই পথ দেখাবো বলে এসেছি ।   
  *  *  *  *  *  *  *  
 না না ছিঃ ছিঃ
ওভাবে ভাবতে বলিনি , 
তাকাতে বলিনি
আমার ওষ্ঠপাণে । 
রসিকতা করোনা জানু , 
মনে নেই আকাশদের বাড়িতে
উঠোনে কাঁদায় পিছলে
দুজনাতে সে কি মাখামাখি , 
তারপর কি লজ্জা  ! 
ঈশ  !  সবাই কি ভেবেছিলো ভাবতো একবার  । 
এভাবেই যদি প্রেমের সূচনা হতো  ? 
তুমি নায়াগ্রা হতে কলসি কাঁখে
জল ফেরি করে আনতে , 
আর আমি মুগ্ধ নয়নে
তোমার ভেজা আঁচলে স্বপ্নের বসন্ত সাজাতাম । 
বড়ই নির্লজ্জ তুমি , 
এভাবে কি ভালোবাসা হয়  ? 
শুকনো মাটিতে সেচ দিতে হয় । 
তারপরই না ফসল ফলবে , 
তোমার আমার মন বাসনায় । 
মনে কি পরে  ? 
সেই বিলেতী বাবুর চোখের সানগ্লাসটি দেখে , 
তুমি হয়েছিলে হেসে কুটু কুটু । 
আহ  !  কি সুমিষ্ট সেই হাসি তোমার । 
বাবা ,  বলতেন কি পাগলী মেয়েরে বাবা  !   
এমন মেয়েকে কে বিয়ে করবে  ? 
আমি আড়ালে লুকিয়ে হাসতাম , 
সত্যি কি পাগলী মেয়েরে বাবা  !  
 

                    




আফ্রিকার বুশম্যান ,  জুলু এবং পিগমি আদিবাসী

    বুশম্যানঃ   আফ্রিকার দক্ষিণাংশে শিকার প্রিয় জনগোষ্ঠী হিসেবে পরিচিত বুশম্যান বা স্যান জনগোষ্ঠী  দক্ষিণ আফ্রিকা ,  জিম্বাবুয়ে ,  লেসোথো ,  মোজাম্বিক ,  সোয়াজিল্যান্ড ,  বতসোয়ানা ,  নামিবিয়া এবং অ্যাঙ্গোলার বিস্তীর্ণ এলাকা জুড়ে বসবাসরত আদিবাসী ।  জু ভাষী লোকজন জু কিংবা হোয়ানসি এবং কাং জনগোষ্ঠী কাং নামে পরিচিত ।  সম্মিলিতভাবে তাদেরকে বুশম্যান নামে আখ্যায়িত করা হয় ।  তারা খোইসান ভাষাভাষী ও খোইখোই জাতির সাথে সম্পৃক্ত । 
   কয়েক হাজার বছরে ধরে কালাহারি তাদের আশ্রয় স্থল ।  জ্ঞান ,  অধ্যবসায় ,  অস্তিত্ব টিকিয়ে রাখার প্রস্তুতিই তাদেরকে টিকে থাকতে সহায়তা করেছে ।  স্যান জনগোষ্ঠীর কাছে পানি অত্যন্ত গুরুত্বপূর্ণ ভূমিকা পালন করে ।  অতি অল্প সময়ের জন্যে আসা বর্ষা ও বন্যার জলকে সংগ্রহ করে সারা বছর ধরে ব্যবহারের উপযোগী করে তোলে তারা ।  বায়ুমূলের তন্তুগুলো পানির সংগ্রহস্থল ।  কয়েক মাসব্যাপী খড়ার কবলে পড়ার কারণে তারা বালুর নীচে পূর্বেই সংরক্ষিত গর্ত খুঁড়ে উটপাখির খালি ডিমে সঞ্চিত পানির মাধ্যমে তৃষ্ণা নিবারণ করে ।  এরপর তা পুণরায় বালুর নীচে বিশেষভাবে ঘাষ দিয়ে ঢেকে রাখে । 
   শুষ্ক চারণভূমিতে তাদের বেঁচে থাকার সাফল্যের মূল চাবিকাঠি হলো পরবর্তী প্রজন্মের কাছে গুরুত্বপূর্ণ জ্ঞান বিলিয়ে দিয়ে যাওয়া ।  এটি করা হয় পরিকল্পিত নাঁচ ,  ধর্মীয় আচার - আচরণ আর গল্পের মাধ্যমে ।  আর তাই ,  জীবন রক্ষাকারী জ্ঞান ওঅভিজ্ঞতা পরবর্তী প্রজন্মের মাঝে বাহিত হয় ।  শিশুরা বড়দের দেখে শেখে ।  শেখা শুরু হয় অনেক ছোটবেলা থেকে ।  বিষাক্ত কীট - পতঙ্গ ,  মারাত্মক প্রাণীসহ ভয়ঙ্কর কাঁকড়া বিছে ইত্যাদি থেকে নিজেকে সামলানোর বিদ্যা বয়স্কদের কাছ থেকে শেখে যা তাদের প্রতিদিনের লড়াইয়ে মুখোমুখি হতে হয় প্রতিনিয়ত । 
   বুশম্যানদের সমাজব্যবস্থায় শিশুদের কোন দায়বদ্ধতা নেই ।  অন্যান্য সকল বয়সীদের ন্যায় তারাও খেলাধূলা এবং অবসরকালীন বিনোদনে অভ্যস্ত ।  আলাপ - আলোচনা ,  স্ফূর্তি - মজা করা ,  গান করাসহ উদ্যাম নৃত্যে মেতে উঠে তারা ।  স্যান সমাজে মহিলারা উচ্চ মর্যাদার অধিকারী ও সকলের সম্মানীয়া ।  তারা নিজস্ব পরিবারের প্রধান হয়ে থাকেন ।  পানির সন্ধানে পরামর্শ ,  খাদ্য সংগ্রহ সহ কখনোবা শিকারেও অংশ নিয়ে থাকেন । 
   খাবার খোঁজা তাদের প্রধান শিক্ষা ।  বুশম্যানদের বাঁচা - মরার লড়াইয়ে শিকার খুবই জরুরী ও মৌলিক উপাদান ।  দলবদ্ধভাবে পায়ে হেঁটে এক স্থান থেকে অন্য স্থানে শিকারের সন্ধান করে ।  পুরুষেরা ছেলেদের শিকার করতে শেখায় ।  বেশীর ভাগ কৌশলই শিকারের গল্পগুলোর নাটকীয় অভিনয়ের মাধ্যমে শেখানো হয় ।  প্রাণঘাতি অস্ত্ররূপে লাঠি ছোড়ার অভ্যাস করানো হয় শৈশব থেকেই ।  যখন তারা অস্ত্র ছোড়ায় পারঙ্গমতা প্রদর্শন করে ,  তখন তাদেরকে অন্যান্য অস্ত্রের ব্যবহার শেখানো হয় ।  শিকার করার জন্য দরকার পড়ে ধৈর্য্য আর সহনশীলতা । তীর আর ধনুক তাদের প্রথম ও প্রধান অস্ত্র ।  শিকারের নাগালের ২৫ মিটারের মধ্যে তাদের গোপন জায়গায় অবস্থান করতে হয় ।  অন্যতম গোপন অস্ত্র গাছ কিংবা ডিয়ামফিডিয়াগোত্রের গোবরে পোকা থেকে বিশেষ কায়দায় সংগৃহীত বিষ তীরের অগ্রভাগে মিশিয়ে লক্ষ্যভেদে অগ্রসর হয় ও সাফল্যতা পায় ।  কয়েক হাজার বছর ধরে তারা এ বিদ্যাকে কাজে লাগিয়ে আসছে ।  একবার লক্ষ্যস্থলে তীর লাগার পর শিকারকে ধরতে কয়েক ঘন্টা থেকে কয়েকদিন পর্যন্ত তাদেরকে অপেক্ষা করতে হলেও মৃত্যু অনিবার্য্য ।  সুদক্ষ শিকারী হিসেবে তাদের পছন্দের প্রাণীর তালিকার মধ্যে রয়েছে  -  কুদু ,  এন্টিলোপ ,  হরিণ ,  বানর ,  দিকদিক ,  মহিষ ইত্যাদি । 
 জুলুঃ  জুলু একটি জনগোষ্ঠীর নাম যাদের মূল বসতি হল দক্ষিণ আফ্রিকার কোয়া - জুলু নাটাল প্রদেশে  ।  জুলুদের উৎপত্তি উত্তর কোয়া - জুলু নাটাল প্রদেশের একটি ক্ষুদ্র জাতিগোষ্ঠী থেকে ।  জুলু জাতির জনক হিসেবে অভিহিত করা হয় জুলু কান্টোমভেলাকে যিনি ১৭০৯ সালে জুলু জাতির গোড়াপত্তন করেন ।  তখন এই প্রদেশটিতে অনেক ক্ষুদ্র ক্ষুদ্র উনগুনি জ্ঞাতিগোষ্ঠীর বসতি ছিল যাদের অপর নাম হল ইমজি । 
   জুলু জনগোষ্ঠীর ভাষা হল জুলু বা ইসিজুলু যা বান্টু ভাষাগোষ্ঠীর অন্তর্গত ।  আরো নির্দিষ্টভাবে বলতে গেলে জুলু ভাষা হল বান্টু ভাষার উনগুনি উপগোষ্ঠীর ভাষাশ্রেণীর অন্তর্গত ।  জুলু দক্ষিণ আফ্রিকায় সবচেয়ে বেশী কথিত ভাষা ।  উনবিংশ শতাব্দীতে দক্ষিণ আফ্রিকার ইতিহাসে জুলুদের অত্যন্ত গুরুত্বপূর্ণ ভূমিকা ছিল ।  তখন কৃষ্ণকায় জুলুদেরকে দ্বিতীয় শ্রেণীর নাগরিক হিসেবে দেখা হত ।  কিন্তু বর্তমানে তারা সর্ববৃহৎ জনগোষ্ঠী হিসেবে স্বীকৃত এবং তাদের অধিকার বর্তমানে সংরক্ষিত রয়েছে ।  মোজাম্বিক ,  দক্ষিণ আফ্রিকা এবং জিম্বাবুয়েতে বসবাসকারী জুলুরা খৃস্টান  ( রোমান ক্যাথলিক অথবা প্রোটেস্ট্যান্ট )  ।  তবে জিম্বাবুয়েতে অনেক জুলুই আধা খৃস্টান এবং আধা প্রকৃতি পূজারী ।  অন্যান্য সব জুলুই প্রকৃতি পূজারী । 
 জুলু এবং তাদের সাথে উনগুনি জনগোষ্ঠীর ঐতিহ্যগত সঙ্গীত বিশেষ প্রশংসার দাবীদার ।  বিশেষ করে আফ্রিকার সকল মানুষেরই একটি সাধারণ বিশ্বাস হল গানের মাধ্যমে আবেগ ও অনুভূতির যে বহিঃপ্রকাশ এবং আদান প্রদান ঘটানো সম্ভব তা কথোপকথন বা এরকম অন্য কিছুর দ্বারা কোন ভাবেই সম্ভব নয় ।  জুলু সঙ্গীতে সুর ,  তাল এবং লয়ের অপূর্ব সমন্বয় ঘটেছে ,  বিশেষত লয়ের মূর্ছনা ।  জুলুরা লয়কে সাধারণত ইসিগুবুডু নামে অভিহিত করে থাকে যার অর্থ করা যেতে পারে; পশুর উন্নত শিং ,  নিগূঢ় অনুভূতি ইত্যাদি ।  মাসকান্ডা এবং উমবাকাঞ্জা অন্য দুটি প্রভাবশালী জুলু সঙ্গীতধারা ।  জুলু সঙ্গীত আন্তর্জাতিক পরিমন্ডলেও বেশ পরিচিতির দাবীদার; কারণ অনেক সময়ই শেতাঙ্গ গায়কেরা তাদের গানের সাথে জুলু গায়কদের সহকারী গায়ক হিসেবে নিয়ে থাকেন ।  মাঝে মাঝে জুলু সঙ্গীত নির্মাতাদের অনেক গানই ভীনদেশীরা গেয়ে থাকেন । 
   পৃথকীকরণ নীতির আওতায় জুলু জনগোষ্ঠীর জন্য একটি নিজস্ব আবাসভূমি তৈরি করা হয়েছিল যার নাম দেয়া হয় কোয়া - জুলু ।  কোয়া - জুলু হল গুটিকতক বিচ্ছিন্ন ভূমিখন্ডের সমষ্টি যার বর্তমান নাম কোয়া - জুলু নাটাল ।  ১৯৭০ সালে বান্টু মাতৃভূমি নাগরিকত্ব আইনের মাধ্যমে বলা হয় যে ,  জুলু জনগোষ্ঠীর সবাইকে দক্ষিণ আফ্রিকান নাগরিকত্ব ত্যাগ করে কোয়া জুলুর নাগরিক হতে হবে ।  কোয়া - জুলুর বাইরে বসবাসকারী লক্ষ লক্ষ জুলুকে জোরপূর্বক কোয়া জুলুর ভিতরে আনা হয় ।   আধুনিক জুলু জনগণ শহর এবং গ্রাম উভয় অঞ্চলেই ছড়িয়ে ছিটিয়ে বসবাস করে ।  যদিও কোয়া - জুলু নাটালই এখনও তাদের মাতৃভূমি হিসেবে স্বীকৃত ,  তথাপি জুলুদের অনেকেই এখন পার্শ্ববর্তী গটেং প্রদেশের তুলনামূলক অর্থনৈতিক সমৃদ্ধি দেখে সেখানে বসতি গড়েছে । 
 পিগমিঃ  আফ্রিকার নিরক্ষীয় অঞ্চল যেখানে বৃষ্টিবনের নিবিড় সমারোহ সেখানেই পিগমিদের বসবাস ।  ক্ষুদ্রাকৃতির নৃগোষ্ঠী হিসেবে পিগমিদের সবাই চেনে ।  পিগমি শব্দটি গ্রিক শব্দ থেকে এসেছে যারঅর্থ বামনাকৃতি ।  পিগমি শিশুরা ১২ / ১৩ বছর পর্যন্ত মোটামুটি স্বাভাবিক আকৃতির হয়ে থাকে ।  তাদের বৃদ্ধিও স্বাভাবিক থাকে কিন্তু তারপর তাদের দেহ বৃদ্ধি বন্ধ হয়ে যায় ।  পিগমিদের উচ্চতা সাধারণত ৪ ফুট থেকে ৫ ফুটের মধ্যে হয়ে থাকে ।  শরীরে আইজিএফ নামক একটি গ্রোথ ফ্যাক্টর কমে যাওয়াই এর প্রধান কারণ ।  
   এই নৃগোষ্ঠী পেশায় শিকারি ।  এরা মূলত যাযাবর সম্প্রদায় ।  জঙ্গলে পিগমিরা নিজেরাই ঘরবাড়ি তৈরি করে ।  তাদের ঘরবাড়িগুলোও আকারে ,  উচ্চতায় ছোট হয় ।  জঙ্গলবা্সী এই আদিমানব শিকার করে জীবন ধারণ করে ।  আদিম মানুষের মতো দলবেঁধে পিগমিরা শিকারে যায় এবং বন্যপশু শিকার করে ।  এরা সবচেয়ে পছন্দ করেন  " বল্লু ডুকার "  নামে এক ধরনের ছোট হরিণ ।  পিগমিরা শিকার ধরে জালে আটকে ।  এই জাল তৈরি করা হয় এনকুসা নামে এক ধরনের দৃঢ় গুল্ম দিয়ে ।  ফলে জালগুলো হয় খুবই শক্ত ।  পশু শিকারের সময় তারা কোমর সমান করে জালগুলো পেতে ছোট কাঠের টুকরা দিয়ে নিচগুলো ভালো করে আটকে তারপর শিকারকে তাড়িয়ে জালে এনে আটক করেন ।  শিকার যদি হাতি বা ওই ধরনের বড় আকৃতির কিছু হয় ,  তবে জালবন্দি অবস্থায় তীর মেরে দুর্বল করে দেওয়া হয় ।  শিকার নিয়ে তারা দলবেঁধে গ্রামে ফেরেন ।  এ সময় পিগমি নারীরা দলবেঁধে নাচে ।  তাদের বিশ্বাস ,  গর্ভাবস্থায় কোনো মহিলার সামনে এ শিকার ও শিকার পরবর্তী উৎসব সৌভাগ্যের প্রতীক ।  পিগমি জাতিগোষ্ঠীরও দলনেতা থাকে আর এ দলনেতা নির্বাচিত হয় কঠিন পরীক্ষার মধ্য দিয়ে ।  দলনেতাকে তুখোড় শিকারি হতে হয় ।  
   বর্তমানে এদের সমাজে চাষাবাদের প্রচলন হওয়ায় এরা কিছুটা স্থায়ী হয়েছে ।  পিগমি সমাজে শিকারি পুরুষের চাহিদা বেশি এবং মেয়েরাও বিয়ের পাত্র হিসেবে ভাল শিকারি পুরুষকে পছন্দ করে ।  এরা শরীর খোদায় করে বিভিন্ন উল্কি আঁকে ।  পিগমিদের জীবন সমাজবদ্ধ ।  এদের পারিবারিক বন্ধন খুব মজবুত এবং গোত্রের নিয়ম মেনে চলে ।  অতি সাধারন এদের বাসগৃহ ।  গাছের ডাল পুঁতে কাদা দিয়ে পাতা জুড়ে এরা বাসা তৈরি করে ।  পিগমিরা সংগীত খুবই ভালবাসে ।  শিকারে উৎসবে সংগীত তাদের অপরিহার্য অঙ্গ ।  পিগমি শিশুরা কথা শেখার সাথে সাথে গানও শেখে ।  পিগমিদের আরাধ্য দেবতা হচ্ছে বনদেবতা মোকুন্ডি ।  বনদেবতা একজন নয় অনেকেই আছেন ।  সবচেয়ে শক্তিশালী মোকুন্ডির নাম হচ্ছে এজেন্সি । 
 পিগমি জনগোষ্ঠী পৃথিবী থেকে ক্রমশ বিলুপ্ত হতে চলেছে ।  এদের সম্পর্কে জানা গেছে খুব কমই ।  প্রায় ১০ হাজার বছর ধরে আফ্রিকার বিষুবীয় অঞ্চলে পিগমিদের একাধিপত্য ছিল ।  ক্রমশ বানাঞ্চল উজাড় ও অন্যান্য গোষ্ঠেীর আগ্রাসনে বর্তমানেএদের সংখ্যা এক লক্ষের কাছাকাছি ।  উন্নত সভ্যতার চোখে পিগমিরা আদিম ও অসভ্য হলেও এরা বিশ্ব ঐতিহ্যের অংশ ।  
  ( তথ্য ও ছবি নেট হতে সংগৃহীত )  

                    




মালতী বেদী

 প্রচ্ছদঃ কনক চাকমা  কবিতাটির লেখার সময়কালঃ ১৯৯৮    সময়ের নীলিমাধারে অলিক দেবী ফিরে যায় , 
ম্যানগ্রোভ প্রজাতিরা তারে দেহের বায়ুতে চায় , 
যুগল বিকৃত বদনিকায় শিউলির নকশা আঁকা , 
অনুরণনে পাচকিত নগরীর দেহখানি ফাঁকা  , 
মরনের প্রহসনে পরিজনের নিমিত্তে অতৃপ্ত প্রেম;
বেঁধেছে তারে কৈশিক জালিকা সমীহ করে , 
আপন ভেবে পাবে নৈতিকতার গহীনে তারে । 
বিক্ষিপ্ত সবই মাটির গড়নে , 
যেন এক বিপন্ন বিস্ময়;
আবারো মানব মস্তিষ্কের বিস্তৃতিতে ।  
রবীন্দ্রনাথ ,  নজরুল ,  জীবনানন্দ ,  কায়কোবাদ , 
জীবনের আলেখে নত  –  
অশ্রুর ভাষা কবিতায় । 
যে জীবন কোন মানব  –  মানবীর নয় , 
তবে কেন হবে সে জীবন আমার  ? 
আঁধারে নিভে  –  নিভে ভেবেছি বহুবার । 
কবিরাই তবে জ্ঞানী  !  
জীবন কোথাকার কোন এক বিলীন সমাচার , 
যেন তারে ঘষলে নবীন , 
পোড়ালে মরনেই বিলীন , 
জীবন যেন এক বিলীন সমাচার ।  
 আমার তিমিরে মালতী তোমার হৃদয় রেখার জোছনা নেই । 
যদি একবার আমার বেদনার খোলস মোচন করে যায় ফাগুন সারা , 
আমার দরজায় রেখে যেও কৌমুদী তোমার মরমী সুর । 
বেলা বয়ে এলে সাঁঝের মিথুন গ্রহনে মালতী বেদী , 
প্রনয় নগরী উজাড় করে বসে থেকো ঝিলের পারে;
আমি দেহের যতনে গড়ে নেবো মন পবনের নায়ের বৈঠা  ।  
নরকের কীট যদি এসে বসে সোনালী ধানের শীষে , 
পাটের পচন যদি হয় আঁটি বেঁধে পুকুরের জলে , 
আমারও মরন তবে হবে ধরণীর নীড়ে নরকের পাপে । 
প্রণয় তপ্যাসার ক্ষত ফুরোলে তীর্থের মরনে হৃদয় জুড়োয়;
দেহের জঞ্জাল নিয়তির ভীতিতে ভাসিয়ে দিয়ে নদীর অলকে , 
তবেই মালতী বেদী তুমি নিশিতের কৌমুদী নারী ।  
 ধীরে অতি ধীরে চলো ,  মালতী বেদী
আমার যে আজ আর দ্রুত পথচলা হয়ে ওঠেনা তেমন । 
মৃত্যু যেমনি জীবনের অমোঘ নিয়তি , 
তুমি তেমনই আমার হৃদয়ের চির প্রেয়সী । 
মানুষের স্মৃতি হতে পারে  –  
তার জীবনের পেছনে ফেলে আশা অতীত নিয়ে;
আমার স্মৃতিতে কেবলই প্রিয় জন্মভূমি  –  
আমার বাংলাদেশ;
এ দেশেরই এক নারী তুমি । 
মৃত্যুতে বিদায়ের লগনে যদি কখনো বসন্ত আসে , 
সে বসন্ত হবে তুমি আমার স্বপ্ন শিশির । 
 যেখানে তোমার আঙিনায় রংধনু সাত রং , 
সেখানে দাড়িয়ে আমি দেখতে পারি
বিশাল ওই আকাশ হবার স্বপ্ন ।  
দেখো তাকিয়ে পথের প্রতিটি বর্গে ধুলোর শিল্পমেলা;
এখানে  –  ওখানে ছড়িয়ে আছে  –  
পলিথিন ,  সিগারেটের জীর্ণ ফিল্টার ,  ঝরা পাতা , 
আর জীবনের যত নষ্ট আবর্জনা;
এ পথেই আমাদের প্রতিদিনের পথ চলা , 
এ পথেই চলে যায় একদিন আমাদের মরদেহের ভেলা । 
পথের দ্বিতীয় মোড়ে এসেই যেন থেমে গেছে , 
জীবন আজ শূন্যের কোঠায়; 
তবুতো যেখানে তোমার বাগানে শিউলির শুভ্র বাহার , 
সেখানে ঘুমিয়ে আমি দেখতে পারি , 
হেমন্তের ওই স্নিগ্ধ ভোর হবার স্বপ্ন ।     
    

                    




ভালোবাসার সাইড এফেক্ট

    ভালোবাসা নিয়ে ব্যাপক জ্ঞানগর্ভ গবেষণা এই পোস্টের প্রতিপাদ্য কোন বিষয় নয় ।  এই গল্পে স্বভাবসুলভ ভাবেই কিছু কল্পনার আশ্রয় নিতে হয়েছে ।  তবে এই গল্পটির মাধ্যমে আমি সাময়িক ভাবে গল্প লেখার প্রতি অবসর গ্রহন করছি ।  এই জন্য আমাকে ক্ষমা সুন্দর দৃষ্টিতে দেখলেই খুশি হব ।  তবে এই গল্পে জাতীয় বিদ্রোহী কবি কাজী নজরুল ইসলাম ও কবি গুরু রবীন্দ্রনাথ ঠাকুর কিংবা প্রিয় কবি জীবনানন্দ দাশের চরিত্র আনা হলেও তাদের প্রতি সীমাহীন শ্রদ্ধা রেখে কাউকে কটাক্ষ করা হয়নি ।  গল্পের কাহিনী ও চরিত্র বিন্যাস নিতান্তই কাল্পনিক ।  বিজ্ঞ জনেরা বলে থাকেন অভাব যখন দরজায় এসে দাড়ায় ভালোবাসা নাকি তখন জানালা দিয়ে পালায় ।  কিন্তু সেই ভালোবাসা যখন ঘরের দরজা - জানালা বন্ধ করে দিয়ে এসে গলা চেপে ধরে তখন কি হয়  ?  আমি বলি তখনই মানুষ গান গায় আমি চিরকাল প্রেমেরও কাঙ্গাল ।  শরতচন্দ্রের বিখ্যাত উপন্যাস দেবদাস আমরা প্রায় সকলেই কম বেশি পড়েছি ।  আর যারা পড়তে পারিনি তারাও এপার বাংলা আর ওপার বাংলার নাটক ও সিনেমার কল্যানে দেবদাস সম্পর্কে এখন সবাই জানি ।  এমনকি হিন্দিতেও দেবদাস নিয়ে সিনেমা তৈরি হয়েছে ।  শুনেছি তামিল থেকে শুরু করে সেই হলিউডেও পর্যন্ত নাকি এই দেবদাস নিয়ে সিনেমা তৈরির কথা ভাবছে ।  শরতচন্দ্রকে এই জন্য হ্যাটস অফ যে তিনি প্রেমের এক বিস্ময়কর কাহিনী দিয়ে গেছেন পুরো পৃথিবীকে ।  যেন দেবদাস কোন উপন্যাস নয় একটি বাস্তব চরিত্র যাকে আমাদের পৃথিবীতে চোখের সামনে রোজই দেখতে পাই ।  তবে আমার এই গল্পের সাথে দেবদাস কাহিনীর কোন রকম মিল নেই ।  এমনকি দেবদাস চরিত্রটির সাথেও এই গল্পের নায়কের কোন রকম মিল নেই ।  লিখে পাতা ভরার দরকার তাই এই প্রসঙ্গটি নিছকই তুলে ধরা ।  শেক্সপিয়র তার বিখ্যাত রোমিও - জুলিয়েট উপন্যাসটিতে লিখে গেছেন ,   
 O ,  she doth teach the torches to burn bright . 
It seems she hangs upon the cheek of night
Like a rich jewel in an Ethiop ' s ear .  
 ( 1 . 5 . 43 - 45 )  ,  Romeo   Give me my Romeo ,  and ,  when he shall die , 
Take him and cut him out in little stars , 
And he will make the face of heaven so fine
That all the world will be in love with night , 
And pay no worship to the garish sun . 
 ( 3 . 2 . 21 - 5 )  ,  Juliet  How fares my Juliet ?  that I ask again; 
For nothing can be ill ,  if she be well . 
 ( 5 . 1 . 15 - 16 )  ,  Romeo  ভালোবাসা নিয়ে এমন হৃদয়কে ভেদ করে যাওয়া লেখা বানী খুব কমই বিশ্ব সাহিত্যে পাওয়া যাবে হয়ত ।  যাই হোক অনেক সূচনা লেখা হলো এবার মূল কাহিনীতে যাওয়া যাক ।  
 আমাদের মহল্লায় একবার দিজেন্দ্রনাথ শর্মা সাহেব এসেছিলেন ।  দেবদাসের সাথে তিনি নাকি বিলেতে পড়াশোনা করেছিলেন ।  একই রুমেও তারা থাকতেন ।  আমাদের মহল্লায় প্রেমের কাঙ্গালেরা মিলে একটি সংগঠন করেছে ,   “ প্রেমের চিরস্থায়ী কাঙ্গাল সংঘ ”  নামে ।  সেই সংঘের পরিচালক আকাশ আমার অন্তরঙ্গ বন্ধু মানুষ ।  তারাই নিমন্ত্রন করে এনেছিলো দিজেন্দ্রনাথ শর্মা সাহেবকে দেবদাসের মৃত্যু বার্ষিকীতে কিছু স্মৃতিচারণ মূলক মূল্যবান বক্তব্য রাখার জন্য ।  রীতিমত একেবারে তাকে ঘোড়ার গাড়িতে করে এনে হাজির করা হলো ।  উৎসুক জনতার ভিড় তাকে ঘিরে ।  যতটুকু বুঝলাম উৎসুক জনতার চোখ সাহেবকে যতনা দেখছে তার চেয়ে বেশি আমোদিত হচ্ছিলো এমন এলাহি কান্ডকারখানা দেখেই ।  একেবারে ফুলেল শুভেচ্ছা দিয়ে তাকে বরণ করা হয়েছিলো ।  আমার কাছ থেকে মোটা অংকের ডোনেশন খসিয়ে নিয়েছিলো বদ ছেলেগুলো ।  সেই দুঃখ আমি আজো ভুলতে পারিনি ।  যাই হোক আমাকে সেই আলোচনা সভার সভাপতি করা হয়েছিলো ।  আমিও খুব ভাব নিয়ে সভায় থেকে আমার স্বরচিত একটি প্রেমের বিষাদমাখা কবিতা আবৃত্তি করে এসেছিলাম । 
 ফেরার পথে দিজেন্দ্রনাথ শর্মা সাহেবকে শোভনের অনুরোধে ওদের বাড়িতে আনতে বাধ্য হয়েছিলাম ।  শোভন আবার দেবদাসের ভীষণ ফ্যান কিনা তাই ।  ঘরে মোরগ - পোলাওর আয়োজন করে রেখেছিলো শোভন ।  আমি অবশ্য তাতে তেমন কিছুই মনে করিনি কারন আমরা বাংলাদেশিরা আর যাই হোক প্রচন্ড অতিথি পরায়ণ ।  দিজেন্দ্রনাথ শর্মা লোকটা দেখতে ইংরেজ সাহেবদের মতোই ,  একেবারে সাহেবিয়ানা ভাব পুরো চেহারায় ।  হালকা পাতলা গঠনের মুক্তমনা প্রগতিশীল একজন খাঁটি মানুষ ।  এমন একজন মানুষের সাক্ষাৎ পাওয়াও নাকি পরম সৌভাগ্যের ব্যাপার ।  হ্যাঁ ,  সৌভাগ্যতো বটেই ।   তিনি যে একজন মুক্তমনা প্রগতিশীল মানুষ এটা আমি পেয়েছি তার ভিজিটিং কার্ডের লেখা থেকে ।  সেখানে তিনি লিখিয়ে রেখেছেন মুক্তমনা প্রগতিশীল ড .  দিজেন্দ্রনাথ শর্মা  (  পি এইচ ডি ,  লন্ডন  )  ।  তিনি নাকি চিরকুমার ।  বিবাহ নামক সামাজিক বন্ধনে বিশ্বাস করেন না ।  আর এই কারনেই দুইজন নারীর সাথে একই ঘরে সংসার করেও তিনি আজো অবিবাহিত একজন চিরকুমার মানুষ ।  আধুনিক সমাজ ব্যাবস্থা যাকে লিভ - টু - গেদার নামে আখ্যায়িত করে থাকে ।  যাওয়ার আগে দেখলাম তিনি শোভনকে কি সব প্রেম বিষয়ক জ্ঞান দান করছেন  !  সেসব জ্ঞান যদিও আমি মনে করি শর্মা সাহেবের চেয়ে আমাদের শোভনের অনেক বেশি ।  চাইলে শোভনও তাকে আরও বেশি জ্ঞান দান করতে পারত কিন্তু নিতান্তই ভদ্রতার খাতিরে শোভন শুধু হেসে মাথা নাড়িয়ে গেছে ।  এই জন্য আমি পরে শোভনকে পিঠ চাপড়ে দিয়ে বলেছিলাম গুরু আমাকে কিছু জ্ঞান দেন না প্রেম বিষয়ক ।  আমিও প্রেম করতে চাই ।  প্রেমের মহাসাগরে এমন ডুব দিতে চাই যেন অভিজ্ঞ ডুবুরিরাও আমাকে খোঁজ করে আবিষ্কার করতে না পারে ।  শোভনের ঠোঁটে সেদিন যে হাসি দেখেছিলাম তার অর্থ বুঝেছি অনেক পরে ।  
 বেঁচে থাকার অপর নাম হল ঘুম ।  সময় পেলেই ঘুমাই ।  তেমনি এক রাতে ঘুমের মাঝে কবি নজরুল আমার স্বপ্নে এলেন ।  তিনি আমাকে ধমক দিয়ে ঘুম থেকে জাগিয়ে তুললেন ।  তিনি আমাকে বললেন ,   " এখন আমি কান্ডারীকে হুশিয়ার হতে বলি না ,  কারন আমি জেনে গেছি সে এখন অথর্ব ,  সামুতে আর ফেসবুকে তার আইডিটা আমি দেখেছি "  
 ঘুম থেকে জেগে উঠে দেখি উনার হাতে প্রাণ মেঙ্গোবার ।  উনি মাঝে মাঝেই খুব তৃপ্তি নিয়েই তাতে একটু জিহ্বা লাগাচ্ছেন ।  দূরে একটি মেয়ে দাড়িয়ে ছিলো ,  বেদুঈন মোনালিসা ।  তবে এই মোনালিসা ভিঞ্চি সাহেবের আঁকা রহস্যময়ি সেই মোনালিসা কিনা বলা যাচ্ছেনা ।  তবে চেহারায় অনেকটা মিশরীয় ফারাওদের ছাপ রয়েছে মেয়েটির ।  চোখের দৃষ্টি তীক্ষ্ণ ।  মোনালিসা ,  মেয়েটা উকি ঝুকি দিচ্ছে দূর হতেই ,  আর কবির চেহারায় অসস্তির ছাপ ,  মনে হচ্ছে যেন তিনি বলতে চাচ্ছেন ,   “ কান্ডারী তুই এখন যা আমি ব্যাস্ত আছি ” 
 কবির মোবাইল ফোনটি বেজে উঠল ।  স্যামসাং এস ফাইভ ।  বাহ  !  কবি ,  রবী ঠাকুর দেখলে হয়ত এতক্ষনে হিংসায় জ্বলে যেতেন আপনার আজকের এমন ঠাট বাট দেখলে ।  হয়ত তিনি আপনাকে মোবাইলে ভিডিও চ্যাটে এসে বলেই ফেলতেন কাজী তোর মোবাইলটি আমাকে একদিনের জন্য ধার দিস ।  তোর বউদিকে একটু ইমপ্রেস করব ।  যাই হোক ,  কবি ফোন রিসিভ করলেন ।  
 কে যেন তাকে ফোন দিলো  ,  আর তিনি ধমক দিলেন ,   “  অই ব্যাটা  !  দুখু মিয়া বলে আর ডাকবি না ,  আমার বর্তমান স্ট্যাটাস কি আর সেই রকম আছেরে  ?  এখন দুখু মিয়াঁ ট্যাগ পেয়েছে আমাদের কান্ডারী অথর্ব ।  এখন হতে সেই হল প্রকৃত দুখু মিয়াঁ ।  
 অনেক কষ্টে হাসি চেপে রেখে আমি কবির কাছে পরামর্শ চাইলাম ,  প্রিয় কবি ,  আমি এমন একটি মেয়ের প্রেমে পরতে চাই যে হবে একজন জলদেবী ।  যে কিনা রুপেগুনে হবে ক্লিওপেট্রার মতো অনিন্দ সুন্দরী ।  যে কিনা তার ভেজা শরীর নিয়ে আমার সাথে ডেটিং এ আসবে; বোটানিক্যাল গার্ডেনে ।  বালু আর লবণের সাথে সূর্যের আলো লুকোচুরি খেলবে তার পুরোটা শরীর জুড়ে । 
 কবি ধমকে উঠলেন ,  " যাহ ব্যাটা ইতর  !  সারাজীবন মানুষের দ্বারে দ্বারে ভিক্ষা করে ফিরেছিস ,  এখন আমার কাছে আসছিস প্রেম শিখতে  ? 
আরে প্রেম কাকে বলে ,  সেটা শিখেনে কবি জীবনানন্দের কাছ থেকে " 
 পরে আমারা দুজনে মিলে চা খেলাম ,  সাথে পাউরুটি ভিজিয়ে খেলাম ।  তিনি দুটা কাপ নিয়ে চা খেতে বসেছেন ।  একটা কাপের চা ডাইরেক্ট খাচ্ছেন ,  আরেকটা কাপে পাউরুটি ভিজিয়ে খাচ্ছেন ।  পাউরুটি খেতে খেতে দীর্ঘশ্বাস ছেরে বললেন ,   " আহারে পাউরুটি তুই এখন ভরসা  !  টোস্ট তো খেতে পারি না ,  দাত নেই "  
  “ কান্ডারী সিগারেট আছে  ?  ”  কবি জানতে চাইলেন ।  আমি আমার পকেটে রাখা প্যাকেটটি কবির সামনে এগিয়ে দিলাম ।  কবি বললেন ,   “ যা সিগারেটের প্যাকেটটি নিয়ে ওই যে মেয়েটি দাড়িয়ে আছে ওকে দিয়ে আয় ”  আমি অবাক হয়ে কবিকে প্রশ্ন করার আগেই কবি আমাকে ধমকে বললেন ,   “ কিরে গাধা হা করে দেখছিস কি  ?  যা প্যাকেটটি দিয়ে আয় ।  রবী দা সিগারেট নেয়ার জন্য ওকে পাঠিয়েছেন ।  সময় মত না পেলে তিনি আবার দীর্ঘ একটি কবিতা রচনা করে আমাকে ফেসবুকে ইনবক্স করবেন ।  আর আমার ইনবক্স সেই লোড নিতে পারবেনা ”    
 মোনালিসার হাতে সিগারেটের প্যাকেট তুলে দিতেই মেয়েটি এক রহস্যময় হাসি দিয়ে দৌড়ে চলে গেলো ।  ফিরে এসে দেখি কবি নেই ।  তিনি চলে গেছেন ।  
 কান্ডারী ভাই ,  ও কান্ডারী ভাই ,  উঠেন আর কত ঘুমাবেন  ?  আমি চোখ খুলে দেখি পাশে দাড়িয়ে আছে শোভন ।  তাহলে এতক্ষন আমি স্বপ্ন দেখছিলাম  !  
 - কি হল ভাই যাবেন না  ? 
 - কোথায়  ?  
 - ভুলে গেছেন আজ না আমাকে নিয়ে আপনার মোনালিসাদের বাসায় যাওয়ার কথা  !  
 - নাহ ভুলি নি ।  
 - তুই একটু বস ।  আমি তৈরি হয়ে নিচ্ছি ।  ততক্ষন এই নে সিগারেট টান বসে বসে । 
 - কান্ডারী ভাই রাতে অদ্ভুত এক স্বপ্ন দেখলাম ।  কবি জীবনানন্দ দাশ এসেছিলেন আমার স্বপ্নে ।  
 - কি বলিস  !  আমিও এক স্বপ্ন দেখলাম তবে স্বপ্নে কবি নজরুল ,  রবী ঠাকুর ছিলেন । 
 - তাই নাকি  ? 
 - হুম তা তুই কি স্বপ্ন দেখলি  ? 
 - স্বপ্নে দেখি কবি আমাকে বলছনে মোনালিসার সাথে আমার বিয়েটা হচ্ছেনা ।  
 - ধুর  !  তুই এইসব স্বপ্ন নিয়ে মন খারাপ করিস  ?  স্বপ্নত স্বপ্নই ,  সেগুলো আবার সত্যি হয় নাকি কখনও  ?  
 - কি জানি কান্ডারী ভাই  !  আমার স্বপ্ন দেখার পর হতে ভীষণ খারাপ লাগছে মোনালিসার জন্য ।  অশুভ কিছু একটা হবে বলেই আশঙ্কা হচ্ছে । 
 - হুম  !  বুঝতে পেরেছি ।  চল আজকে মোনালিসাদের বাসায় গিয়ে তোর সাথে বিয়ের কথা পাকাপাকি করে আসব ।  
 - তাই ভালো হবে ভাই ।  
 মোনালিসাদের বাড়ির ভেতর অনেক ভিড় ।  গুমোট একটা পরিবেশ বিরাজ করছে পুরো বাড়ি জুড়ে ।  আমরা ভিড় ঠেলে ভেতরে গেলাম ।  সবাই গম্ভীর মুখ করে দাড়িয়ে আছে ।  মোনালিসার বাবা মেঝেতে বসে কাঁদছেন ।  ভোরের দিকে মেয়েটি একটি চিঠি লিখে রেখে দিয়ে বাড়ি হতে পালিয়ে গেছে ।  মোনালিসার বাবাকে কি আর সান্তনা দেব শোভনের দিকে তাকিয়ে ভীষণ কষ্ট হল ।  শোভনের চোখে অশ্রু দেখে আমিও কেঁদে ফেললাম ।  
 একজন মানুষ আরেকজন মানুষকে কতটা ভালোবাসলে এভাবে বাড়ি ছেড়ে পালিয়ে যেতে পারে মোনালিসা তার উৎকৃষ্ট উদাহরন ।  মেয়েটি যে ছেলের সাথে পালিয়ে গেছে ছেলেটি শোভনের বন্ধু ।  শোভনের ইচ্ছে তাকে একবার পেলে গুলি করে হত্যা করার ।  অনেক বোঝালাম শোভনকে কিন্তু কোন কাজ হলনা ।  দেখতে দেখতে শোভন কেমন যেন হতাশা গ্রস্ত হয়ে পরেছে ।  মহল্লার সবাই তাকে দেবদাস বলতে শুরু করেছে ।  আকাশ তার সংঘের স্থায়ী সভাপতি হিসেবে শোভনকে নিয়োগ দিয়েছে ।  এরই মাঝে একদিন কবি নজরুল আবারও আমার স্বপ্নে দেখা দিলেন ।  তিনি আমাকে বললেন মোনালিসা ভীষণ কষ্টে জীবন যাপন করছে ।  আমি যেন তাকে গিয়ে একবার দেখে আসি ।  কিন্তু আমি কোথায় খুঁজব মোনালিসাকে  ?  কবি বললেন কবি জীবনানন্দের কবিতার পথ ধরে খুঁজতে ।  যেন আমি হাজার বছর ধরে পথ হেটে চলে অবশেষে খুঁজে পেলাম মোনালিসাকে সাদা রঙের শাড়িতে ।  
 বাড়ির সামনে পুকুর ঘাটে বসে হাড়ি - পাতিল মাজছে ।  চেহারায় সেই আগের লাবন্য নেই ।  বোঝা গেলো শ্বশুর বাড়ির অযত্ন আর নিপীড়ন তার জীবন বিষিয়ে তুলেছে ।  শুধু মাত্র লোকলজ্জার ভয় আর সমাজের শৃঙ্খল তাকে বাধ্য করছে এই নিপীড়ন ভোগ করে যেতে ।  প্রতি নিয়ত স্বামী আর শ্বশুর বাড়ির লোকেদের যৌতুকের জন্য অত্যাচার তিলে তিলে তাকে শেষ করে দিচ্ছে ।  তবু নিজ বাড়িতে বাবার কাছে ফিরে যাওয়ার মুখ তার নেই ।   
 যে ছেলেটির হাত ধরে মোনালিসা ভালোবাসার পথে পা বাড়িয়েছিলো আসলে সে মানুষ নয় ।  তাকে মানুষরুপী পিশাচ বলা যেতে পারে ।  সামান্য কিছু টাকার জন্য একজন মানুষ ,  যাকে সে ভালোবেসে বিয়ে করেছে ,  সেই তার বিবাহিত স্ত্রীকে নাহলে কিভাবে অত্যাচার করে কিছুতেই তার হিসাব মেলাতে পারিনা ।  আমি মোনালিসাকে দিয়ে আইনী ভাবে ডিভোর্সের ব্যাবস্থা করে তাকে নিয়ে অবশেষে শোভনের কাছে এলাম ।  
 যে শোভন একসময় মোনালিসাকে পাওয়ার জন্য ব্যাকুল ছিলো ।  ভালোবাসার জন্য প্রয়োজনে প্রাণ বিসর্জন দিতে প্রস্তুত থাকত সেই শোভন তার একসময়ের প্রাণ প্রিয়া মোনালিসাকে অবজ্ঞা ভরে ফিরিয়ে দিল ।  যদিও প্রেমের চিরস্থায়ী কাঙ্গাল সংঘের সাথে নিজেকে জড়িত রেখে সেই দেবদাস হয়েই প্রেমের জন্য মেয়েদের দরজায় ভিক্ষা করে করে ফিরছে তবু মোনালিসা নামক বর্তমান এই সমাজের উচ্ছিষ্টটাকে গ্রহন করতে তার রুচিতে বাঁধল ।  অথচ একসময় এই মেয়েটির সাথে এক মুহূর্ত দেখা না হলে পাগলের মত হতে দেখেছি শোভনকে ।  
 এখন আমি কোথায় যাব মোনালিসাকে নিয়ে ।  একমাত্র মেয়ের সাথে বিচ্ছেদের শোক মোনালিসার  বাবাকে নিয়ে গেছে মৃত্যুর দেশে ।  আর তার মা ,  তিনিও চলে গেছেন মেয়েটির জন্মের সাথে সাথেই ।  মাথায় কিছুই কাজ করছেনা ।  শোভনের বাড়ি থেকে বের হয়ে রিক্সা নিলাম একটি ।  
 - এই রিক্সা যাবে  ?  
 - কোথায় যাইবেন স্যার  ? 
 - চল যেতে থাকি  !  যেখান পর্যন্ত গিয়ে তুমি রিক্সা চালিয়ে ক্লান্ত হয়ে পরবে সেখানেই আমাদের দুজনকে নামিয়ে দিও । 
 রিক্সা ধীরে ধীরে আমাদেরকে নিয়ে চলছে অজানা গন্তব্যের পথে ।  আমার হাতে সিগারেট পুড়ছে ।  মোনালিসা তার মায়াবী কণ্ঠে গাইছে , 
 আমি বৃষ্টির কাছ থেকে কাঁদতে শিখেছি 
আমায় আর কান্নার ভয় দেখিয়ে কোন লাভ নেই .  .  .  .  .  .     

                    




কল্যাণী ও অভিমানী সায়ানাইড

    তুমি বড্ড বেশি সস্তা হয়ে গেছো ,  
যেন বস্তা পচা প্যাকেজ নাটক কোন 
অথবা ঘামে ভেজা স্যান্ডো গেঞ্জি ।   
 আমি সূর্যের কাছ থেকে ধার করা আলোতে স্বপ্ন দেখিনা , 
দেখিনা নগ্ন জলাধারে জেগে থাকা শ্যাওলা ,  
স্ফীত হতে হতে কল্যাণীর মন যখন নাভির সমতুল্য , 
আমি তখনও দেখিনা হিমালয়ের গায়ে জমে থাকা ধুলো ।   
 বরং চলো রক্ত দিয়ে জানালার কাঁচ মুছি ,  
দরজায় রাখা পাপোশটিতে স্বপ্নের ছবি আঁকি ,  
খুঁজে দেখো ফ্রিজে কেটে রাখা আছে পেঁয়াজ কুচি , 
আজকে নাহয় দুজনা মিলে ডিম ভাজি করে খাবো ,  
তারপর একটু একটু করে সুখ খুঁজে নেবো ।  
  *  *  *  *  *  *  *    
 অভিমানী সায়ানাইড ,  
যেন আমার মনের প্রভাত ফেরি । 
রক্তিম পলাশের বনে বন্দী কুহকে;
ঈশ্বরের কাছে দরাজ কণ্ঠে আর্তনাদ করি , 
আমি বাঁচতে চাই । 
আমাকে কেউ কি দেবে; 
মৃত্যু যন্ত্রণা ভুলে থাকার আস্থা  ? 
তারপর ধীরে  -  ধীরে
একটু  -  একটু করে 
মৃত্তিকার যোনি পথে;
খুধার ক্ষুরধার আগুন পোহাতে ,  
কেউ কি দেবে; 
একফোঁটা বিষের শরবত এনে  ? 
 বড্ড বেশি লাজুক এই শুকনো পাতাগুলো , 
ভেবোনা তোমাদের জন্য মায়া হয় ।  
শহরের উঁচু  -  উঁচু দালানের ভীরে 
করুণা হয় ।   
নষ্ট  -  নষ্ট  -  নষ্ট 
সব পথভ্রষ্ট নাবিকেরা , 
বাসের কালো ধোঁয়াকে নিয়ে হিংসে করে  !  
ওদের ঠোঁটে চাতকের হাসি  !  
এইত বেশ আছো , 
বলে যায় উৎকট গন্ধ আমার নাকে ।   
 বাদামী রঙের নেশায় বুদ হয়ে ,  
বেশ্যা মায়ের আঁচলে তবু
আমি শকুনের মত সুখ খুঁজে ফিরি  !  
  *  *  *  *  *  *  *   
 বাগানের ফুলগুলো বড়ই অশ্লীল  !  কেমন যেন হা করে তাকিয়ে থাকে ।  সুবাস ছড়িয়ে ঠোঁটে তুলে নিতে বলে ।  আমি ফুলগুলোকে বলি ,  উন্মুক্ত করে ধর তোমাদের মনের অধর ,  সেখানে আমার বিষবাষ্পের আচ্ছাদন হতে দাও । 
 

                    




রহস্যময় পার্বত্য যোদ্ধাদের দেশ নাগাল্যান্ড

    বাংলাদেশের উত্তর - পূর্বে ভারতের  ‘ সেভেন - সিস্টারস '  বা  ‘ সাতবোন '  নামের যে সাতটি পাহাড়ি রাজ্য রয়েছে সেগুলো হলোঃ আসাম ,  মেঘালয় ,  ত্রিপুরা ,  মনিপুর ,  মিজোরাম ,  নাগাল্যান্ড ,  অরুণাচল  ।  তন্মধ্যে অপূর্ব নিসর্গ আর বিচিত্র সংস্কৃতির নাগা জনগোষ্ঠীর দেশ নাগাল্যান্ড ।  
   উত্তর - পূর্ব ভারতের প্রেক্ষাপটে নাগারাই প্রথম বিদ্রোহ করে ।  তারা ভারতীয় রাষ্ট্রে অঙ্গীভূত হতে অস্বীকার করে এবং ১৯৪৭ সালের ১৪ আগস্ট নিজেদের স্বাধীনতা ঘোষণা করে ।  এরই আগে ১৯৪৭ সালের জুন মাসে নাগা ন্যাশনাল কাউন্সিল  ( এনএনসি )  গঠিত হয় ।  এ সংগঠনটি নাগা জনগোষ্ঠীর একমাত্র প্রতিনিধিরূপেনাগা হিলে একটি গণভোট অনুষ্ঠানের জন্য ভারতের প্রতি দাবি জানায় ।  নিজেদের রাজনৈতিক ভাগ্য গণতান্ত্রিকভাবে বেছে নেয়ার লক্ষ্যে নাগাদের মতোই কাশ্মীরিরাও কাশ্মীর - উপত্যকায় গণভোটের দাবি জানিয়েছিল ।  জনগণের পক্ষ থেকে উত্থাপিত উভয় দাবিই ভারতের কেন্দ্রীয় সরকার অগ্রাহ্য করে ।  নাগা প্রসঙ্গে লক্ষণীয় যে ,  যখন ভারত এ দাবি মেনে নিতে অস্বীকৃতি জানায় ,  তখন এনএনসি - এর উদ্যোগে ১৯৫১ সালের মে মাসে নাগা জনপদে একটি স্বতঃস্ফূর্ত গণভোট অনুষ্ঠিত হয় ।  এ গণভোটের মাধ্যমে নাগা স্বাধীনতার পক্ষে সম্পূর্ণ সমর্থন প্রকাশিত হয় ।  এখনও নাগারা সেই গণরায়ের পক্ষে দাঁড়িয়ে স্বাধীনতার আন্দোলন চালিয়ে যাচ্ছে ।  
   ভারতবর্ষ বৃটিশ শাসনে থাকলেও নাগারা  প্রথম সভ্য জগতের খবর পেয়েছিল আমেরিকান - খৃস্টান মিশনারিদের কাছ থেকে ।  সেটা প্রায় দু ' শ বছর আগের কথা ।  তারপর আলাদা অঙ্গরাজ্যরূপে ভারত ও পৃথিবীর বুকে নাগা অস্তিত্ব ঘোষিত হয় ,  নাগারা বিদ্রোহ করে সেটাও প্রায় ৪৫ বছর আগের ঘটনা ।  কিন্তু সাধারণ নাগারা এখনও তাদের চিরায়ত সমাজের কোটর ছেড়ে বেশি দূর এগিয়ে আসতে পারেনি ।  নাগারা নাগাল্যান্ডের বাইরে সহজে যেতে চায় না ।  বাইরের মানুষকেও সহজে গ্রহণ করতে চায় না ।  অতীতে এমনও দেখা গেছে যে ,  সর্বভারতীয় চাকরিতে  ( যেমন রেল ,  ডাক ও তার ,  আয়কর ,  জীবনবীমা ইত্যাদি )  নিযুক্ত কোন নাগা নাগরিক নাগাল্যান্ডের বাইরে বদলি হলে চাকরি ছেড়ে দিয়েছেন ।  ভারতের বা বিশ্বের বিভিন্ন শহরে বাঙালি ,  শিখ ,  গুজরাতি ,  তামিল ,  মারাঠিদের যেভাবে বসতি গড়ে তুলতে দেখা যায় - নাগা বা উত্তর - পূর্ব ভারতের সাতবোন রাজ্যগুলোর কোন জনগোষ্ঠীর নাগরিকদের সেই তুলনায় দশমিক ভাগও সক্রিয় দেখা যায় না ।  
   ইতিহাসও নাগাদের জন্য এক ধরনের প্রতিবন্ধকতা তৈরি করে রেখেছে ।  মানুষের মাথা শিকার করার বিশেষণটা যে নাগাদের পেছন ছাড়ছে না তারও একটি ঐতিহাসিক কারণ রয়েছে ।  নাগারা  অর্ধশতাব্দী আগেও মানুষের মাথা শিকার করত এবং বীরত্ব প্রদর্শনের নিদর্শনস্বরূপ  ‘ ট্রফি '  হিসাবে সেগুলোকে তাদের বসত - ঘরে টাঙিয়ে রাখত ।  এই বীরত্বব্যঞ্জক মস্তক শিকার এমন ব্যাপক ও ভয়াবহ হয়ে দাঁড়িয়েছিল যে ,  প্রতিটি গ্রাম বাধ্য হয়েছিল নিশ্চিদ্র প্রতিরোধ ব্যবস্থা গড়ে তুলতে ।  খাড়া পর্বতশৃঙ্গে বসতি গড়ে ,  সেই বসতির চারপাশে উঁচু উঁচু পাথর সাজিয়ে প্রাচীর তুলে ,  সমস্ত লোকের আসা - যাওয়ার একটি মাত্র দরজা বানিয়ে ,  প্রতিটি গ্রাম হয়ে উঠেছিল এক - একটি দুর্ভেদ্য দুর্গ ।  আর তার থেকেই জন্ম নিয়েছিল বিচ্ছিন্নতা ।  নাগারা মূলত একটাই উপজাতি এবং একই ভাষাগোষ্ঠীর লোক হওয়া সত্ত্বেও এই গ্রামবিচ্ছিন্নতার জন্যই বর্তমানে ৩০ / ৩৫টি উপজাতি এবং ভাষাগোষ্ঠীতে বিভক্ত ।  বিচ্ছিন্নতা এমনই স্তরে পৌঁছে গেছে যে ,  এক উপজাতি আরেক উপজাতির ভাষা পর্যন্ত বোঝে না ।  নাগাল্যান্ডের সরকারি ভাষা ইংরেজি ।  হিন্দি নয় ইংরেজি শেখাতেই সিংহভাগ নাগাদের আগ্রহ ।  হিন্দিশিখতে চাওয়া নাগার সংখ্যা নগণ্য - মুষ্টিমেয় - আঙুলে গোনা যায় । 
   ভারতের আসামের উত্তর কাছাড় জেলার সদর শহর হাফলং থেকে ৯ কিলোমিটার দূরে জাটিঙ্গা অবস্থিত ।  আসামে শিলং পাহাড়ের পর শুরু হয় হাফলং পাহাড়ের সারি ।  স্থানীয় দিমাশি ভাষায় হাফলং শব্দের অর্থ হলো  ' উইপোকার তৈরি করা ছোট পাহাড় '  ।  তবে জাটিঙ্গা শব্দটি দিমাশি ভাষার নয় ,  শব্দটি জেমে - নাগা উপজাতির ।  
   পৃথিবীর শোণিত সৌরভে চির ইতিহাস হয়েই রয়ে যায় এক বিপন্ন বিস্ময় ।  একদা কিছু নাগা পরিবার জুম চাষের জন্য জাটিঙ্গা আসে ।  একদিন তারা বুনো প্রাণীদের হাত থেকে রক্ষা পাওয়ার জন্য আগুন জ্বালালে দেখতে পায় আগুন লক্ষ্য করে ঝাঁক বেঁধে নেমে আসছে একই জাতের পাখি ।  তখন ওরা ভেবেছিল এটা শয়তানের কাজ ।  পর পর কয়েক রাত এ ঘটনার পুনরাবৃতি হলে নাগারা সেখান থেকে চলে যায় ।  আসামের জাটিঙ্গা গ্রামে প্রতি বছর আগস্ট থেকে অক্টেবর এর মাঝে ঘনঘোর অন্ধকারের রাতে মেঘাচ্ছন্ন আকাশে ঝির ঝির বৃষ্টি এবং কুয়াশাচ্ছন্ন আবহাওয়ায় যখন বাতাস বয়ে চলে দক্ষিন পশ্চিম থেকে উত্তর পূর্ব দিকে তাপমাত্রা বিশ ডিগ্রী থেকে পঁচিশ ডিগ্রী সেলসিয়াস আদ্রতার পরিমান আসি থেকে নব্বই শতাংশ তখনই পাখিদের স্বেচ্ছামৃত্যু ঘটে ।  যদি কোন খোলা জায়গায় আগুন জলতে থাকে তাহলে সেখানে ঝাঁপিয়ে পরে ঝাঁকে ঝাঁকে ।  বিষয়টি যেন জাটিঙ্গার ঘন বন এবং পাহাড়ি ঝরনার মতই রহস্যাবৃত ।  এর কারন হতে পারে বিশেষ পরিবেশের যা সহজে অনুভব করা যায় না ।  বিজ্ঞানীদের মতে ,  বর্ষাকালে বৃষ্টির ফলে মাটির নীচে পানি জমে বলে চৌম্বক শক্তি জনিত হেরফেরের জন্য পাখির মাঝে অজ্ঞাত স্বেচ্ছামৃত্যুর স্পৃহা জন্মে ।  
   জেমে - নাগা উপজাতিরা জাটিঙ্গা এলাকায় এখন আর বাস করে না ।  কারণ তাদের ধারণা জায়গাটা অস্বাস্থ্যকর ।  জাটিঙ্গায় বর্তমানে বাস করে জৈন্তা উপজাতির লোকেরা ।  পাখিদের এই আত্মাহুতির বিষয়টিকে তারা ঈশ্বরের দান বলে মনে করে !  আসাম পর্যটন দপ্তর জাটিঙ্গায় একটি ওয়াচ টাওয়ার তৈরি করেছে ,  যেটাতে উঠে রাতের বেলা পাখিদের আত্মহত্যা দেখা যায় ।  সারা বিশ্বের বহু পাখি বিশারদ জাটিঙ্গায় গিয়ে এই রহস্যময় ঘটনা পর্যবেক্ষণও করে এসেছেন ।  অনেকে অনেক রকম ব্যাখ্যাও দিয়েছেন ।  কিন্তু কোনোটিই সুস্পষ্ট নয় বলে রহস্য রহস্যই থেকে গেছে । 
   আসলে গ্রামটিতে পাখিরা আত্মহত্যা করে না বলে বলা উচিত তারা গ্রামবাসীর হাতে মারা পড়ে ।  বছরের এই সময়টাতে গ্রামবাসী নানা জাতের পাখির মাংসে ভূরিভোজ করে থাকে ।  আগস্ট থেকে নভেম্বর অর্থাত্‍ শরত্‍ ও হেমন্ত ঋতুতে রাতের বেলা গ্রামবাসীরা দলে দলে বেরিয়ে পড়ে ।  তাদের হাতে থাকে জ্বলন্ত মশাল ,  লণ্ঠন ।  বাঁশের লম্বা খুঁটি সাহায্যে মশাল বা লণ্ঠন উঁচিয়ে ধরে তারা আত্মহত্যাকারী পাখিদের জন্য অপেক্ষা করতে থাকে ।  এই আলো লক্ষ্য করে কোথা থেকে যেন ঝাঁকে ঝাঁকে নানা জাতের পাখি এসে পড়তে থাকে ।  মাটিতে পড়ার পর পাখিগুলো আর ওড়ার চেষ্টা করে না ।  মাটিতে পড়ে থাকা পাখিগুলোকে গ্রামবাসী পিটিয়ে মেরে ফেলে এবং রান্না করে খায় ।  অনেকে পাখিগুলোকে বাঁচানোর চেষ্টা করেছে ,  কিন্তু লাভ হয়নি ।  মাটিতে পড়া পাখিগুলোকে কেমন জুবুথুবু ,  ভীত দেখায় ।  কিছু খেতে দিলেও খায় না ,  দিনের পর দিন অভুক্ত থেকে পাখিগুলো অনাহারে মরে যায় ।  ভারতের প্রাণিবিজ্ঞানীরা দীর্ঘদিন গবেষণা করেও এ ঘটনার প্রকৃত কারণ খুঁজে বের করতে সক্ষম হননি ।  ফলে জাটিঙ্গা আজও রহস্যে ঢাকা ,  পাখিদের আত্মহত্যা হয়ে দাঁড়িয়েছে একটি বার্ষিক আশ্চর্যজনক ঘটনা ।  
    ‘ হেড - হান্টিং '  নাগা সমাজব্যবস্থায় এবং নাগা জনজীবনে একটি সমস্যা হয়ে দাঁড়িয়েছিল ।  নিছক খেলাচ্ছলেও মস্তক শিকারে এরা দ্বিধা করতো না ।  দুই গ্রামের মধ্যবর্তী জঙ্গলের মধ্যে কোনও একটি জলাশয় সংলগ্ন - পার্শ্ববর্তী গ্রামের কেউ মাছ ধরতে এলে হয়তো অপর গ্রামের কেউ পেছন থেকে আক্রমণ করে তার মাথাটাই কেটে নিয়ে দৌড়ে চলে আসত ।  হতভাগ্য মৎস্য শিকারীর দেহ পড়ে থাকত জলাশয়ের ধারে আর কর্তিত মস্তক চলে যেত হত্যাকারী নাগা যুবকের ঘরে - শোভাবর্ধক ও বীরত্বব্যঞ্জক সুভেনির হিসাবে ।  মস্তক শিকারের এই অভ্যাস নাগারা পেছনে ফেলে এসেছে বহুকাল ।  কিন্তু অপবাদ ও দুর্নাম তাদের পিছু ছাড়েনি এখনও ।  তার একটি কারণ হলো শিক্ষিত শ্রেণীর উদ্যোগের অভাব । 
   নাগাদের অতীত নিয়ে কথা বললেই যেমন চলে আসে কর্তিত মস্তকের কথা তেমনিভাবে এদের বর্তমান নিয়ে কথা বললেই এসে যায় বিদ্রোহ ,  সন্ত্রাস ,  ইন্সার্জেন্সির কথা ।  আর সেই ইন্সার্জেন্সির পটভূমিকাতেও নাগাদের চিত্রিত করা হয় ভয়ঙ্কর হিংস্র মানব শ্রেণী রূপে ।  এরও কারণ রয়েছে ।  কাশ্মীর - পাঞ্জাব থেকে আসাম - মেঘালয় পর্যন্ত সর্বত্রই নিরস্ত্র জনগণের ওপর ফৌজি আক্রমণের প্রতিরোধস্বরূপ একমাত্র নাগা জনগোষ্ঠীই ভারতীয় সেনাবাহিনী বা আইন রক্ষাকারী বাহিনীকে নির্মম জবাব দিতে পেরেছে ।  কাশ্মীরের রাজপথে বা পাঞ্জাবের শহরগুলোতে ভারতীয় আধিপত্যবাদ এবং জনগণের ওপর সেনা হামলার প্রতিবাদে যখন কেবল মিছিল বা ইট - পাটকেলের ঘটনা ঘটছে তখন নাগারা তাদের দেশে এসে আক্রমণরত ভারতীয় সেনা বাহিনীর সদস্যদের ধরে নিয়ে গিয়ে কুচি কুচি করে কেটে ফেরত পাঠিয়ে দিয়েছে । 
   অতি - আধুনিকতার জন্য ভারতের সবচেয়ে বেশি এইডস রোগীর বাস নাগাল্যান্ডে সবচেয়ে বেশি মদ্যশালা ,  নাইটক্লাব ও দেহ ব্যবসার ব্যবস্থাও রয়েছে সেখানে ।  বিদেশী পর্যটক ও ভারতীয় পর্যটক - যারা জীবন ও যৌবনের রোমাঞ্চ ও উত্তেজনাকে বেশ করে উপভোগ করতে চান ,  তারা হালে এক দৌড়ে চলে যাচ্ছে নাগাল্যান্ডের শহরগুলোতে ।  ফলে সৃষ্টি হচ্ছে নাগাদের একটি নতুন প্রজন্ম যারা শিকড় ছেড়ে সমতলীয় সংস্কৃতিকে আত্মস্থ করছে এবং নাগা সভ্যতা ও সংস্কৃতি বর্তমানে এভাবে ভারতের সমতলীয় আগ্রাসনের মুখে ধ্বংসোন্মুখ ।  ক্রমেই নানা অভ্যন্তরীণ প্রচলিত মূল্যবোধ বিলীয়মান হয়ে যাচ্ছে নাগা জীবন ও সমাজ থেকে ।  
   নাগা সমাজ যত গ্রামবিচ্ছিন্ন ও নগরকেন্দ্রিক হয়ে উঠছে ততই ক্ষয়ে যাচ্ছে পুরাতন বহু মূল্যবোধ ।  হাল আমলে নগরসমাজের ওপর গ্রাম - পঞ্চায়েতের কোনও নিয়ন্ত্রণ থাকছে না ।  নগর - শহরে জন্মানো এবং সেখানেই বেড়ে ওঠা নতুন প্রজন্মের দায় থাকছে না কোনও সামাজিক কর্তৃপক্ষের কাছে জবাবদিহি করার ।  শহরে আইনশৃক্মখলা রক্ষার দায়িত্বে আছে পুলিশ এবং প্রশাসন ।  নতুন প্রজন্ম জানে তাদের কীভাবে প্রভাবিত করা যায় ।  তাই পুলিশ - প্রশাসনকে কাঁচকলা দেখিয়ে এবং সনাতন সংস্কৃতিকে অবজ্ঞা করে নতুন প্রজন্ম ভাঙছে নাগা ট্র্যাডিশন ।  যদিও একদল এখনও ছুটছে স্বাধীনতার রক্তাক্ত আন্দোলনে ।  এদের দ্বারাই নির্ধারিত হবে নাগা সংস্কৃতির নতুন বিন্যাস ।  আর হেড - হান্টার বা পার্বত্য বিপ্লবী নাগাদের সম্পর্কে নতুন সংজ্ঞাটিও ঠিক করে দেবে এই অগ্রসর নতুন নাগা প্রজন্মই । 
   ব্যাপকভাবে নাগারা যখন অবগুণ্ঠন ছেড়ে নাগাল্যান্ডের বাইরে যাওয়ার মানসিকতা অর্জন করতে পারবে - তখনই তারা একটি জাতীয় চারিত্র প্রকাশ ও প্রতিষ্ঠা করতে সক্ষম হবে ।  নচেৎ এই নিভৃতচারী জনগোষ্ঠী পৃথিবীর মানুষের কাছে থেকে যাবে অজানা ও রহস্যময় হেড - হান্টার ।  কিংবা সশস্ত্র বিপ্লববাদের মাধ্যমে স্বাধীনতা অর্জনের রহস্যময় পার্বত্য যোদ্ধা ।  
   ব্লগার মামুন রশিদ ভাইয়ের দেয়া কিছু তথ্যঃ   জাটিঙ্গায় বছরের নির্দিষ্ট সময়ে শত শত পাখির আত্মহত্যার রহস্য এখনো উন্মচিত হয়নি  ।  ধারণা করা হয় কুয়াশা আবৃত পুরো উপত্যকায় পাখিরা দিকবিদিক হারিয়ে উড়তে থাকে ,  আর হঠাৎ আলোর দেখা পেলে ঝাঁপ দেয়  ।  এই সুযোগে স্থানীয়রা তাদের শিকার করে মারে  । 
 বাঙ্গালী অধ্যুষিত কাচার জেলার একটি মহুকুমা হাফলং  ।  এখানে মুলত ডিমাসা উপজাতির বাস  ।  তাদের ভাষা বাংলার কাছাকাছি ,  মুনিপুরি - টিপরা ভাষার মত তারাও লেখায় বাংলা হরফ ব্যবহার করে  ।  বাংলা ভাষা এবং সংস্কৃতির সাথে তাদের নিবিড় যোগাযোগ আছে  ।  
 তবে নাগারা খুবই উগ্র আর হিংস্র এক বর্বর জাতি  ।  প্রতিপক্ষের মাথা কেটে নেয়ার রেওয়াজ তাদের এখনও আছে  ।  বাঙালী - মনুপুরি আর কারবিআরলঙের অন্যান্য উপজাতিদের সাথে তারা এখনো রক্তক্ষয়ি দাঙ্গায় জড়িয়ে পড়ে  ।  
 ব্রিটিশ আমলে সিলেট আসামে ছিল ,  সেই সুবাধে পুরো আসাম রাজ্য জুড়েই বাঙালীরা উপনিবেশ গড়েছিল  ।  নাগাল্যান্ডের ডিমাপুর এখনো বাঙালী অধ্যুষিত শহর  ।  
 ব্লগার সাইফুল আজীম ভাইয়ের দেয়া কিছু তথ্যঃ  ওদের কালচার নিয়ে ওরা কিছু বলেনা ।  একাকী থাকে প্রায় ।  ওদের কালচার মানেই ট্যাবু ।  আমাদের সমাজের বাইরে ।  ওরা নতুন জামাইকে কুকুরের বমি খাওয়ায় ।  এটাই রীতি ।  
 নাগাল্যান্ডের আদিবাসীদের কারনে ওখানকার বাস্তুসংস্থান হুমকির মুখে যার করনে নানাবিধ প্রাণীর শিকার যা কিনা ওদের সংস্কৃতির অংশ তা নিষিদ্ধ করা হচ্ছে ।  তবে মনে হয়না কাজ হবে । 
 এরা সরকারী চাকরীতে নিজের এলাকা ছাড়া আর কোথাও পোস্টিং হলে জয়েনই করেনা ।  নাগাল্যান্ডবাসী অফিসারদের কাছে কুকুর খুব লোভনীয় ছিল ।  মাসে একবার তারা কুকুরের মাংস খেতই যার জোগান আসত ক্যাম্পাসের নেড়ি কুকুরের বংশ নাশের মাধ্যমে ।  প্রথমে তারা কয়েকদিন কুকুরকে ভালো খাওয়াত ।  পরে বিশেষ কায়দায় মাথায় আঘাত করে কুকুরকে মেরে নিজেরা মিলে ভোজ আয়োজন করত । 
   

                    




ভাঙনের শব্দ শুনি

    রুকাইয়া নামের একটি কিশোরী মেয়ের ধর্ষণের প্রতিবাদে সারা দেশের মানুষ যখন নীরব ভূমিকা পালন করছে তখন প্রতিবাদ ও আন্দোলন করে গণসংযোগ গড়ে তুললেন শায়লা নামের একজন সাহসী নারী ।  দেশের নারীদের মনে স্থান করে নিলেন খুব অল্প কিছুদিনের মধ্যেই ।  এরপর আর থেমে থাকা নয় ।  নারী মুক্তি ,  নারী অধিকার নিয়ে একের পর এক সাহসী পদক্ষেপ নিয়ে নিরলস ভাবে চলছে তার পথ চলা ।  বয়স চল্লিশের কিছু কাছাকাছি ।  এই বয়সেও তারুন্য ধরে রেখেছেন ।  চেহারায় বেশ একটা আভিজাত্যের ছাপ রয়েছে ।  চাকরী করেন সেভ দ্যা ওমেন নামের একটি এনজিওতে সিনিয়র কনসাল্টেন্ট পদে ।  তিনি মনে করেন নারীরা হচ্ছে ফুলের মত ।  ফুলের সৌরভ নেয়ার মোহে যেমন মানুষ প্রতিনিয়ত প্রকৃতপক্ষে ফুলগুলোকে পচনের দিকে ঠেলে দেয় ঠিক তেমনি পুরুষরাও নারীদের ঠেলে দেয় অন্ধকার কুঠুরিতে জীবনের ব্যাঞ্জনা পোহাতে ।  তাই নারীদের নিজেদের প্রয়োজনেই নিজেদের জেগে উঠতে হবে ।  সোচ্চার হতে হবে পুরুষ শাসিত সমাজের শৃঙ্খল ভেঙে ফেলতে ।  সমাজের প্রচলিত বাঁধ ভেঙে নতুন ভোরের আলোতে ধাবমান হতে হবে ।  আর তাইতো তিনি তার কবিতায় লিখেছেন; 
 আমার কানে আজো অনুরণন তোলে সেই আযানের ধ্বনি ,  
আমি কবরের মায়ায় জড়িয়ে আঁচল টেনে বিলাপ করে শুনি ।  
বেলা অবেলার যাত্রায় শেষ নক্ষত্র পথের ক্লান্তি মাখা ঘুমে;
যদিওবা হোঁচট খেতে হয় ,  তবু সকালের রোদ খুঁজে ফিরি । 
আমাকে কেউ কি কিনে দেবে রেশমি চুড়ি আর লাল রঙের লেইস ফিতা  ? 
আমি আলতা পায়ের কিশোরী এক কন্যার চোখের মতো; 
নাজুক পায়ে মাঠের ঘাস মাড়িয়ে শিশির কুড়বো ।  
আমার অতলে যতো দুষ্প্রাপ্য ঝিনুকেরা কেলাসিত হয়ে পাহাড় গড়েছে; 
পরিনত বুড়ো হিমালয়ের মতো ,  আমি তাদের নিকুচি করি । 
তার চেয়ে ঢের সুখ খুঁজে পাই তোমার মেহেদী লগ্নে , 
আমি যে তখন মাটিতে ভাঙনের রেখা ধরে পথ হেটে চলায় তৃপ্ত হই । 
আর একটু পরেই বন্যার স্রোতে বিলীন হবে আমার মনের যতো বসতী;
তুমি দেখে নিও ,  কতটা সুখেই আছি তোমার আঁকা ক্যানভাসের নীল আঁচড়ে ।     শহরের হিসেবে খুব বেশি রাত এখন নয় ।  বাইরে প্রচন্ড বৃষ্টি হচ্ছে ।  শায়লা বারান্দায় এসে দাঁড়ালেন ।  বৃষ্টির ঝাপটা এসে তাকে বারবার ভিজিয়ে দিচ্ছে ।  রাতের আঁধারে কে যেন এই বৃষ্টিতে ভিজেই পথ দিয়ে হেটে যাচ্ছে ।  তিনি সেই যুবকের হেটে চলা পথের দিকে একদৃষ্টিতে কিছুক্ষন তাকিয়ে রইলেন ।  হঠাৎ করেই যেন বুকের ভেতরটাতে একাকীত্বের হাহাকার তাকে আঘাত করে উঠল ।  পরনের ভেজা গাউন নিয়েই ঘরে ফিরে এসে সব বাতি নিভিয়ে দিয়ে ইজি চেয়ারে হেলান দিয়ে বসলেন ।  ঠিক যেন আকাশের মত ফাঁপা লাগছে মনের এই মুহূর্তগুলো ।  একটি সিগারেট ধরালেন ।  সাধারনত তিনি সিগারেট খান না কিন্তু যখনই কোন বিষয় নিয়ে উদ্বিগ্ন হয়ে পরেন তখনই শুধুমাত্র তিনি সিগারেট খান ।  এই মুহূর্তে বেশ উদ্বিগ্ন রয়েছেন ।  যিনি সারাদিন মানুষের সমস্যা নিয়ে কাজ করে বেড়ান আজ তার নিজের ঘরের সমস্যা নিয়ে হতাশায় নিমজ্জিত হতে হল সেই তাকেই ।  তিনি কিছুতেই হিসাব মেলাতে পারছেন না ।  তার ঘরের কাজের মেয়েটিকে নিয়ে ভীষণ বিপদে পরেছেন ।  কাকে সন্দেহ করবেন নিজের স্বামীকে নাকি তার একমাত্র ছেলেকে  ?  মিসেস শায়লার স্বামী আরাফাত সাহেব দেশের একজন বরেন্য ব্যাক্তিত্ব ।  সারাদিন ব্যাস্ত থাকেন তার কাজ নিয়ে ।  কদাচিৎ তিনি বাসায় থাকেন ।  অথচ মাঝে মাঝে যে সময়টুকুতে তিনি বাসায় থাকতে পারেন শায়লাকে থাকতে হয় অফিসের কাজ নিয়ে বাইরে ব্যাস্ত ।  বাকিটা সময় তার বাইরে বাইরেই কাটাতে হয় ।  আরাফাত সাহেবের সাথে এই কারণে সম্পর্কের দূরত্বটা বেড়ে যাওয়াতে একাকীত্বে ভোগেন শায়লা ।  এমন একজন মানুষকেইবা কিভাবে তিনি সন্দেহ করবেন  ?  নাহ তার ছেলেও এমন কাজ করতে পারেনা  !  আর যাই হোক তার সদ্য কলেজ পড়ুয়া ছেলেটির দ্বারা নিশ্চয় এমন কাজ সম্ভব নয় ।  রাবেয়াকে বহুবার জিজ্ঞাস করেও তিনি কোন কথা বের করতে পারেননি ।  যতবার রাবেয়ার কাছে জানতে চেয়েছেন; মেয়েটি শুধু চুপ থেকে নীরবে চোখের পানি ফেলেছে ।  কিছুতেই তিনি ভেবে পাচ্ছেন না আসল দোষী কে  ?  আরেকটি সিগারেট ধরালেন শায়লা ।  কাল তিনি রাবেয়াকে নিয়ে তার বান্ধবী ডাক্তার লীনার ক্লিনিকে নিয়ে এ্যাবরশন করিয়ে আনবেন বলে সিদ্ধান্ত নিয়েছেন ।  এ ব্যাপারে ড .  লীনার সাথে তিনি সব পরামর্শ ইতিমধ্যে শেষ করে ফেলেছেন ।  কিন্তু এতেই সমস্যার সমাধান হয়ে যাবেনা ।  তার মনের মাঝে সন্দেহ থেকেই যাবে ।  স্বামী অথবা ছেলে কাউকে জিজ্ঞাস করে সত্য উদ্ধার করাও সম্ভব হবেনা ।  কারণ কেউ সত্যটা স্বীকার করবেনা ।  তাহলে কি বাকিটা জীবন মনের মাঝে সন্দেহের এই জ্বালাটুকু পুষে রেখেই কাটিয়ে দিতে হবে  ?  
 মিসেস শায়লার মোবাইলে ফোন এসেছে ।  মোবাইলের স্ক্রিনে রাকিব নামটি দেখেই চোখে মুখে যেন একটু স্বস্তি ফিরে পেলেন তিনি ।  রাকিব তার অফিসে মাস কয়েক হল মাত্র জুনিয়র অফিসার হিসেবে জয়েন করেছে ।  বয়সে ছোট হলেও অল্প কদিনেই তাদের মধ্যে বেশ সখ্যতা গড়ে উঠেছে ।  এমনও হয় যে রাতের পর রাত তারা দুজনে মোবাইলে কথা বলে সময় কাটিয়ে দেন ।  ভোর হয় তবু যেন কথার রেশ থেকে যায় ।  এইতো কিছুক্ষন আগেও যাকে বৃষ্টিতে পথে হেটে যেতে দেখেছেন মনে মনে রাকিবকে ভেবেই কল্পনায় রংধনু এঁকেছেন ।  শায়লার কাছ থেকে সব শুনে রাকিব তার সাথে কিছুদিন শহরের বাইরে কোথাও হতে ঘুরে আসার প্রস্তাব জানাল ।  প্রস্তাব শুনে যেন হাতে আকাশের চাঁদ পেলেন শায়লা ।  সিদ্ধান্ত হল কাল রাবেয়ার এ্যাবরশন করিয়ে তাকে তার মায়ের কাছে রেখে এসে তারা বের হবেন ।  ভালই হল এই সময়টাতে আরাফাত সাহেব রয়েছেন এক সপ্তাহের জন্য দেশের বাইরে তার একটি থিসিসের কাজে ।  ছেলেটিও থাকছেনা ।  সেও তার বন্ধুদের সাথে কোথায় যেন বেড়াতে যাবে বলছিলো ।  মনে মনে সবকিছু ঠিক করে নিলেন শায়লা  ।  তারপর সিগারেটে খুব আয়েশ করে টান দিলেন ।  
 রাবেয়া তার মাকে জড়িয়ে ধরে চিৎকার করে কান্না শুরু করল ।  মায়ের মন সেই কান্নার অর্থ বুঝে নিলো ।  কিন্তু তার মত এক অসহায় গরীবের পক্ষে সান্তনা দেবার মত কোন ভাষা নেই ।  তিনিও মেয়ের সাথে কাঁদছেন ।  রাবেয়ার বাবা রাজমিস্ত্রির কাজ করতেন ।  একবার  ছয়তালা একটি বিল্ডিঙের প্লাস্টারের কাজ করছিলেন বাইরে দিয়ে ঝুলান বাঁশের মাচার উপর দাড়িয়ে ।  হঠাৎ করে ব্যালেন্স রাখতে না পেরে উপর থেকে পরে গিয়ে তার মৃত্যু হয় ।  স্বামীর মৃত্যুর জন্য তিনি আইনের সাহায্য চেয়েছিলেন ।  কিন্তু টাকার কাছে হার মানতে হয় তাকে ।  স্বামীর করুন মৃত্যুতে তিনি বিল্ডিঙের মালিকের কাছ থেকে কোন সাহায্যতো পানইনি বরং তাকে আইনের আশ্রয় নেয়াতে সহ্য করতে হয়েছে নানা রকম ব্যাঞ্জনা ।  তারপর শুরু হয় মা আর মেয়ের অসহায় জীবন যাপন ।  একপর্যায়ে কোন কাজ না পেয়ে রাবেয়ার মা বেছে নেন শরীরবৃত্তি ।  অন্তত তাতে করে তার নিজের ও মেয়েটির মুখে দুবেলা ভাত তুলে দেবার ব্যবস্থা হলো ।  তবু তিনি তার মেয়েকে কোনরূপ আঁচড় লাগতে দেননি ।  সবসময় আগলে রেখেছেন ।  কিন্তু শেষটায় আর না পেরে দিয়েছিলেন মানুষের বাসায় কাজ করতে ।  মিসেস শায়লার বাসায় কাজ করলে অন্তত নিরাপদেই থাকবে তার মেয়ে ।  এমনটাই ভেবেছিলেন তিনি ।  অথচ নিজে হারিয়ে গেছেন অন্ধকার জগতের বাসিন্দা হয়ে ।  ধীরে ধীরে নিজেকে ভোগের পন্য হিসেবে বেচতে বেচতে তিনি আজ বড় বেশি ক্লান্ত ।  মৃত্যু যখন তার দরজায় দাড়িয়ে হাসছে ঠিক তখন তার এতদিন ধরে আগলে রাখা একমাত্র মেয়েটির এই পরিনতি তিনি কিছুতেই মেনে নিতে পারছেন না ।  অঝর ধারায় কাঁদতে কাঁদতে মেয়ের কোলেই মাথা রেখে তিনিও চলে গেলেন মৃত্যু নিয়ে সুখের সন্ধানে ।  এই নষ্ট শহরে হয়ত রাবেয়াকেও আজ হতে মায়ের পথেই জীবিকার উৎস বেছে নিতে হবে ।  বেঁচে থাকার এইত নিয়তি ।  এইত রাবেয়াদের মত নারীদের যাপিত জীবন ।  
 রাতের বেলা সমুদ্রের পার ধরে হেটে চলার মাঝে যে কতটা সুখ থাকতে পারে জীবনের এতটা কাল পেরিয়ে এসে; শায়লা সেটা আজ অনুভব করছেন ।  রাকিবের কাঁধে মাথা রেখে হাঁটছেন আর ভাবছেন ঈশ !  যদি আরও আগে রাকিবের সাথে তার দেখা হত হয়ত জীবনটা আজ তার অন্যরকম হত ।  রাকিব শায়লার কোমরে হাত রেখে হাঁটছে আর কবিতা আবৃত্তি করছে ।  
 অপ্রকাশিত সাগরের রহস্য
তোমাকে নিয়ে কবিতা লেখার অবকাশ পেলাম
আজ বহুকালের পর 
একটু আমাকে ডুবুরির বেশে কাছে আসতে দাও  সমুদ্রের স্রোত বারবার ভিজিয়ে দিয়ে যাচ্ছে দুজনার নগ্ন পাগুলোকে ।  আকাশে অনেকক্ষণ ধরে তারা খোঁজার চেষ্টা করলেন শায়লা ।  বুড়ো চাঁদটাও বুঝি আজ ছুটি নিয়ে বাড়ি গেছে অবকাশ যাপন করতে ।   
 - কি দেখছো অন্ধকার আকাশের দিকে তাকিয়ে  ? 
 - নিজেকে খোঁজার চেষ্টা করছি । 
 - কিন্তু আজ যে অমাবস্যা রাত ।  তোমাকে খুঁজে পেতে হলে ভরা পূর্ণিমার রাতে আকাশে খুঁজে দেখবে; তাহলেই তোমার নিজেকে ফিরে পাবে ।  শায়লা  ? 
 - হুম  ! 
 - এভাবে যদি দুজনে বাকিটা জীবন কাটিয়ে দিতে পারতাম সমুদ্রের পারে এভাবেই হেটে হেটে তবে কেমন হত  ? 
 - হুম  ! 
 - কিছু বল  ?  শুধু হুম করছ যে  ? 
 - ভাবছি  ? 
 - কি  ? 
 - ভাবছি তোমাকে কিভাবে চিরদনের জন্য কাছে পাওয়া যায়  ! 
 - আমাকে তোমার বুকের মাঝে জড়িয়ে নিলেই হয়ে যায়  ! 
 - সেটাতো নিয়েছিই ।  কিন্তু ভাবছি ফিরে গিয়ে কি করব  ? 
 - ওহ  !  এসব ভেবে কেন এই সুন্দর রাতটাকে নষ্ট করছ  ?  ফিরে গিয়ে নাহয় এসব নিয়ে ভাবা যাবে ।  
 - হুম  !  শায়লার বুকের ভেতর হঠাৎ অজানা এক শঙ্কা হাহাকার করে উঠল ।  কোন ভুল হচ্ছেনাতো আবার কোথাও  ?  রাকিব কি তবে শুধুই তাকে ভোগ করছে ।  সত্যিকারের ভালোবাসা হয়ত সে তার কাছে মিছেই আশা করছে ।  আবার তেমন কিছু নাও হতে পারে ।  রাকিব হয়ত তাকে সত্যি ভালোবাসে ।  শায়লা আরও শক্ত করে রাকিবকে জড়িয়ে ধরল ।  রাকিব একটা সিগারেট ধরাল ।  
 - আচ্ছা তুমি কি আমার শরীরে কোন গন্ধ পাও  ? 
 - হুম  !  ঠিক যেন কোন এক ফুলের সৌরভ ।  চল হোটেলের রুমে ফিরে যাই ।  সময়গুলো খুব তাড়াতাড়ি শেষ হয়ে আসে ।  চল আজ দুজনে মিলে ভীষণ আবেগ নিয়ে আমরা রাতটাকে উপভোগ করব ।  এভাবে রাত উপভোগ করার মাঝে যে সুখ খুঁজে পাওয়া যায় তা রাতের আকাশে হাজার তারা গুনেও পাওয়া যায়না ।  আমরা দুজনে আজ হারিয়ে যাবো পৃথিবীর আদিমতার উল্লাসে । 
 - হুম  !  শায়লার যেন ঠিক বিশ্বাস করতে কষ্ট হচ্ছে ,  তারই দর্শন হয়ত আজকে তার সাথেই প্রতারনার উপহাস করবে ।  
 রাবেয়া খুব সুন্দর করে সেজেছে ।  মায়ের বিয়ের সময়ের লাল বেনারশি শাড়িটি পরে নিয়েছে ।  কপালে বড় করে একটি লাল টিপ পরেছে ।  এমন ভাবে চোখে কাজল এঁকেছে যেন সেই চোখের মায়াতেই যে কেউ খুন হয়ে যেতে পারে ।  হঠাৎ নিজের শরীরের গন্ধে রাবেয়া চমকে উঠল ।  নতুন বউদের শরীর থেকে যেমন একটা গন্ধ পাওয়া যায় আজ যেন তার নিজের শরীর থেকে তেমনই গন্ধ পাচ্ছে সে ।  আজকে প্রথম দিন তাই বুকের ভেতর একধরনের ভীতিকর উত্তেজনা কাজ করছে ।  তবু এমন ভাবে ফুটপাতে ল্যাম্পপোস্টের সাথে দাড়িয়ে রয়েছে যেন এই লাইনে সে বহু আগে থেকেই অভিজ্ঞ ।  কত মানুষ সামনে দিয়ে হেটে যাচ্ছে কিন্তু সাহস করে অন্যান্যদের মত ছলনাময়ী হাসি দিয়ে সে কোন পুরুষের শরীর স্পর্শ করতে পারছেনা ।  মনে মনে নিজের উপর ভীষণ রাগ হচ্ছে তার ।  আর যাই হোক কাঁদায় নেমে পা ময়লা হবার ঘৃণা করে মিছে লাভ নেই ।  তাই যথাসম্ভব সে চেষ্টা করছে লজ্জাকে সংবরণ করতে ।  যেভাবে সেই দুপুরে লজ্জা সংবরণ করতে হয়েছিলো মিসেস শায়লার বিছানায় ।  একে একে সবাই তাদের রাতের আয়োজন করে ফেলেছে ।  দেখতে দেখতে শুধু রাবেয়া একাই দাড়িয়ে রইল ।  তবু প্রথম রাতেই রাবেয়া আশাহত হতে চায়না ।  তাই সে দাড়িয়ে অপেক্ষা করছে ।  রাতের অন্ধকার ছাপিয়ে নিভু নিভু আলোতে একটি গাড়ি এসে তার পাশে দাঁড়াল ।  গাড়ির জানালার গ্লাস খুলে একটি হাত ইশারা করল রাবেয়াকে ।  
 - যাবে  ? 
 - যাব  ! 
 - সারারাত কত নিবে  ? 
 - দুই হাজার টাকা দিবে ,  খুশি করে দিব ।  
গাড়ির দরজা খুলে দিলো ভেতরে বসে থাকা লোকটি ।  রাবেয়া গাড়ির ভেতর যেয়ে বসতেই গাড়ির গতি বেড়ে গেলো ।  গাড়ির চলছে ,  পেছনে দ্রুত রাতের অন্ধকারের সাথে মিশে যাচ্ছে রাস্তার ধুলোবালি ।  লোকটিকে রাবেয়ার খুব চেনা চেনা লাগছে ।  কোথায় যেন এর আগেও তাকে সে দেখেছে ।  কিছুতেই মনে করতে পারছেনা ।  গাড়িটি যে বাড়িটির সামনে এসে দাঁড়াল সেই জায়গাটাও তার খুব পরিচিত কিন্তু অজানা কোন এক কারণে কিছুতেই মনে করতে পারছেনা সে ।  রাবেয়া চোখ বন্ধ করে লোকটির বিছানায় শুয়ে আছে ।  ধীরে ধীরে লোকটি তার শরীর থেকে খুলে নিচ্ছে মায়ের বিয়ের লাল বেনারশি শাড়িটি ।  চোখের কোণ হতে কাজল ধুয়ে কিছুটা অশ্রু গড়িয়ে তার কানের ভেতর এসে পরল ।  বাঁশের মাচায় দাড়িয়ে বিল্ডিঙের প্লাস্টারের কাজ করছেন তার বাবা ।  কি নিখুত সেই শৈল্পিক আস্তরণ  !  মুহূর্তেই তার কানে বাবার চিৎকার শুনতে পেলো রাবেয়া ।  উপর থেকে পরে যাচ্ছেন তার বাবা ।  মাটিতে পরতেই মাথা ফেটে মগজ বের হয়ে রক্তে ভেসে যাচ্ছে পুরো রাস্তা ।  রাবেয়া লাফ দিয়ে উঠে বসল ।  কপালে ঘাম জমেছে ।  পুরো নগ্ন শরীর জুড়ে ঘাম ঝরছে ।  রাবেয়া উঠে গিয়ে পাশেই টেবিলে রাখা ছুরিটি হাতে তুলে নিল ।  তারপর নিজের পেটে নিজেই ছুরিটি ঢুকিয়ে দিলো ।  ঘটনার আকস্মিকতা লোকটিকে মুহূর্তেই কিংকর্তব্যবিমুড় করে ফেলল ।  লোকটি শুধু নীরবে তাকিয়ে রইল মেঝেতে পরে থাকা রাবেয়ার রক্ত মাখা নিথর শরীরের দিকে ।    
 সকালে হোটেলের রুমে বেয়াড়া এসে চা আর পত্রিকা দিয়ে গেছে ।  শায়লা বিছানায় শুয়ে থেকেই রাকিবের কাছে পত্রিকাটি চাইলেন ।  রাকিবের মাথায় যেন আকাশ ভেঙে পরেছে ।  শায়লার কোন কথাই এখন তার কানে এলোনা ।  রাকিব একটি সিগারেট ধরিয়ে পত্রিকাটি নিয়ে মেঝেতেই বসে পরল ।  শায়লা বিছানা ছেড়ে তার পাশে এসে বসলেন ।  পত্রিকাটি হাতে নিয়ে পড়ছেন ।  বিশিষ্ট ব্যবসায়ী রুহুল উদ্দিনকে পুলিশ গ্রেপ্তার করেছে ।  রাতে তার বাড়িতে এনে একটি পতিতাকে খুনের দ্বায়ে পুলিশ তাকে গ্রেপ্তার করেছে ।  পত্রিকাটিতে রাবেয়ার ছবি ছাপা হয়েছে; ইনসেটে রুহুল উদ্দিনের ছবি ।  
 - রাকিব এই মেয়েকেত আমি চিনি ।  এইত সেই রাবেয়া যে আমার বাসায় কাজ করত ।  হায়রে অভাগী  !  জীবন তোকে শেষ পর্যন্ত এভাবেই ক্ষমা করল ।  
 - হুম আর ইনসেটে যার ছবি তুমি দেখছ শায়লা ,  তিনি আমার বাবা  ! 
শায়লার মুখের ভাষা নিমিষেই মিলিয়ে গেলো হোটেলের বদ্ধ রুমের নীরবতায় ।  মুহূর্তেই বেশ উদ্বিগ্ন হয়ে পরেছেন শায়লা; রাকিবের প্যাকেট থেকে একটি সিগারেট নিয়ে ধরালেন । 
 দেয়ালে শ্যাওলা জমেছে
কোথাও কোথাও ফার্ন জাতীয় পাতাও বেড়ে উঠেছে 
বাবা বলেছেন যেন নতুন করে দেয়ালে প্লাস্টার করিয়ে নেই 
সাথে চুনের আস্তর দিতেও বলেছেন
কিন্তু আমি ভাবছি অন্য কথা
কোন একদিন সকালে বৃষ্টি এলে আমার ক্যানভাসে একটি ছবি আঁকব 
ছবিটি উপহার দেব আমার প্রিয়াকে 
বৃষ্টিস্নাত শ্যাওলা জমা দেয়ালের ছবি দেখবে আমার প্রিয়া নয়ন ভরে
আর আমি  .  .  .  .  .  .  .  .  .  
 থাকনা কিছু পুরনোরা এভাবেই অযত্নে অবহেলায় পরে
নতুন রঙে রাঙিয়ে কি লাভ  ?    পৃথিবীতে সবচেয়ে মধুর সম্পর্ক হচ্ছে স্বামী স্ত্রীর সম্পর্ক ।  অবশ্য এই সম্পর্কের মাঝে গভীর ভালোবাসা ,  সত্য ,  বিশ্বাস ও নির্ভরতা থাকা চাই ।  ভালোবাসা ব্যতীত কোনো সাংসারিক জীবন ,  দাম্পত্য জীবন কখনই সুখের হয় না ,  হতে পারেনা ।  স্বামী স্ত্রী একে অন্যের পরিপূরক ।  একজনকে বাদ দিয়ে অন্যজন শূন্য ।  দাম্পত্য জীবন সুন্দর ও সুখের সংসার চাইলে নীচের বিষয়গুলোতে মনোযোগী হওয়া উচিতঃ  ১ ।  যে কোনো সংসারেই সাবলীল ও মধুর আনন্দ বজায় রাখতে দরকার দু ’ জনার ঐকমত্য ।  অবশ্য এ ঐকমত্যা সবসময় বা সবক্ষেত্রেই সমান হতে হবে এমন কোনো কথা নেই ।  আসল কথা হল দু ’ জন দু ’ জনার সংসার জীবন কিভাবে সুখ সমৃদ্ধতায় ভরিয়ে তোলা যায় ,  কি করলে দু ’ জনার মাঝে মনের আদান - প্রদান চমৎকারভাবে অক্ষুণ্ণ থাকবে ,  এমন বিষয়গুলোতে অপরের ইচ্ছার গুরুত্ব দেয়া । 
 ২ ।  একজন সুন্দর মনের ,  সুন্দর গুণের অধিকারী স্ত্রী সংসারকে তার নিজের আলোয় আলোকিত করে তুলতে পারে ,  সাজিয়ে তুলতে পারে সংসার জীবনকে সুখের স্বর্গীয় বাগানের মতো ।  তবে এই কাজের জন্য দরকার স্বামীর স্ত্রীর প্রতি ঐকান্তিক মায়া - মমতা ও সুগভীর ভালোবাসা । 
 ৩ ।  স্ত্রীকে স্বামীর বোঝার চেষ্টা করতে হবে ।  মনে রাখতে হবে স্ত্রীকে যত বেশি বোঝার চেষ্টা থাকবে ,  তত বেশি তার ভালোবাসা উপলুব্ধ হবে ,  তত বেশি সংসার জীবনে সুখী হওয়া যাবে । 
 ৪ ।  সুখ সবসময় নিজে থেকে এসে ধরা দেয়না ,  ধরতে হয় ,  তৈরি করে নিতে হয় চমৎকার রূপে ।  এজন্যই স্বামী স্ত্রী দু ’ জনার মাঝে থাকতে হয় প্রচুর আত্মবিশ্বাস ও সমঝোতা এবং সুনিপুণ স্বচ্ছ অগাধ বিশ্বাস ও ভালোবাসা । 
 ৫ ।  স্বামীকে মনে রাখতে হবে ,  স্ত্রীকে হেয় করে বা তার কথা বা কাজকে অবহেলা করলে কিংবা গুরুত্ব না দিলে হৃদয়ের টান কমতে থাকে ,  জন্ম নেয় অজানা চাপা ক্ষোভ । যাকিনা ভালোবাসার দূর্গে আঘাত হানতে পারে । 
 ৬ ।  দৈনন্দিন জীবনে একে অপরকে সর্বোত্তম বন্ধু হিসেবে গ্রহণ করতে পারলেই এবাধন যাবেনা ছিড়ে ।  বরং এক অন্যের প্রতি আরো আন্তরিক ও সহানুভূতিশীল হয়ে উঠবে । 
 ৭ ।  ছোট বড় যে কোনো ধরনের কাজ করার আগে নিজের স্ত্রীর সাথে তা খোলা মনে আলাপ আলোচনা বা পরামর্শ করে নিলে সে কাজে সুফল আসবে; কর্ম উদ্দীপনা প্রস্ফুটিত হবে ।  হতে পারে কোনো কাজে বা কোনো পদক্ষেপে ভুল লুকিয়ে আছে ,  শেয়ারিংয়ের ফলে সে ভুলটি ধরা পরবে , সহজ হবে কাজ ,  মজবুত হবে সম্পর্ক ।  এতে করে মন চাপমুক্ত হবে ,  টেনশন লাঘব হবে ,  ভালোবাসায় তিক্ততা আসবেনা । 
 ৮ ।  স্বামী - স্ত্রীর মিলিত ভালোবাসা ,  মিলিত বুদ্ধি ও চিন্তা ভাবনার সমন্বয়েই একটি ছোট সংসার সুখময় হয়ে উঠবে ।  স্ত্রীর ওপর কখনই অযথা রাগ করা উচিত নয় ,  কারণ অসুন্দর রাগ প্রিয়তমা স্ত্রীর সুন্দর আবেগ অনুভূতিকে দারুণভাবে নষ্ট করে দিতে পারে ।  ফলে ঝরঝরে ,  সতেজ ,  প্রাণবন্ত মায়া - মমতা , আবেগ একসময় তিক্ততায় রূপ নিতে পারে ।  যা কখনোই দাম্প্যত্ব জীবনের জন্য মঙ্গলময় নয় । 
 ৯ ।  স্বামী হিসেবে স্ত্রীর প্রতি মনের আবেগ - অনুভূতি ,  কামনা বাসনা ,  আকাক্ষা প্রকাশ করতে হবে ।  নিজের মনের মধ্যেই লুকিয়ে রাখলে বোঝাপরা কম হয় ।  
 ১০ ।  প্রতিদিনই স্ত্রীর সঙ্গে কথা বার্তা ,  গল্প গুজব ,  দুষ্টামি ,  আকার ,  ইঙ্গিত ,  স্পর্শ ,  ইত্যাদি নানাভাবে ভালোবাসা প্রকাশ করা শ্রেয় ।  ফলে ভালোবাসার অনুভূতি বিকোশিত হয় । 
   

                    




শখ যখন ডাকটিকেট সংগ্রহ

  পোস্টটি উৎসর্গ করলাম আমার মা কে ।  আমার মা আমাকে ডাকটিকেট সংগ্রহের প্রতি উৎসাহিত করে একটি ডাকটিকেট সংগ্রহের অ্যালবাম কিনে দিয়েছিলেন ।  সেই থেকে আমার ডাকটিকেট সংগ্রহ শুরু হয় ।     ডাকটিকেট সংগ্রহ একটি প্রাচীন বিনোদন ও শিক্ষামূলক শখ হিসেবে বিশ্ব জুড়ে স্বীকৃত ।  ডাকটিকেট একখন্ড কাগজ যা ডাক মাসুল হিসেবে ব্যবহৃত হয় ।  নানা বর্নের এই ডাকটিকেট গুলোতে ফুটে ওঠে দেশের ইতিহাস ঐতিহ্য , সাংস্কৃতি ,  বরেন্য ব্যক্তিত্ব ,  ইত্যাদি বিষয় ফুটে ওঠে ।   মোট কথা সেই দেশের পরিচয় তুলে ধরে ।  প্রতিটি দেশের ডাক ব্যবস্থায় ডাকটিকেটের ব্যবহার আছে ।  তাই প্রতি বছর প্রচুর পরিমান ডাকটিকেট প্রকাশ পায় ।  বিশেষ বিশেষ দিনকে স্বরন করে রাখার জন্য ডাকটিকেট প্রকাশ করে থাকে ডাক বিভাগ গুলো ।  ডাকটিকেট গুলো সাধারনত চারকোনা বা বক্স আকৃতির হয়ে থাকে ।  তবে ত্রিকোনাকার , গোলাকার , স্টার আকৃতির ,  সহ বিভিন্ন আকৃতির ডাকটিকেট পাওয়া যায় ।  ডাকটিকেট গুলো সাধারনত কাগজের তৈরী হয়ে থাকে ।  কিন্তু কাঠের ফাইবার , সিনথেটিক কাপড় ইত্যাদির ডাকটিকেট ও পাওয়া যায় ।  অনেক ডাকটিকেটের উপর বিভিন্ন মনিষীর ছবি ছাপা থাকে । ডাকটিকেটের ওপর করা স্টাডিকে ফিলাটেলি বলে ।  ডিজাইন প্রডাকশন সবকিছুই এর অন্তর্ভুক্ত ।  ফিলাটেলি বা ডাকটিকেট সংগ্রহ করে একদিকে যেমন পাওয়া যায় নির্মল আনন্দ ,  তৃপ্তি তেমনি তা খুলে দেয় জ্ঞানের দুয়ার ।  সঠিক উপায়ে ডাকটিকেট শুধু জ্ঞান বাড়ায় না ,  এটি হয়ে উঠতে পারে একটি উত্তম বিনিয়োগ ।  ডাকটিকেটের দাম কখনো কমে না ,  বরং দিন দিন বাড়তেই থাকে ।  ফলে আজ যে দামে ডাকটিকেট কেনা হলো ,  পরে তা যদি দুর্লভ বা দুষ্প্রাপ্য হয়ে যায় ,  তাহলে তার দাম বেড়ে যায় অনেকখানি ,  ডাকটিকেট হয়ে ওঠে দুর্মূল্য ।  
 ডাকটিকেটের শ্রেণীবিভাগঃ  • সাধারন ডাকটিকেট
• স্মারক ডাকটিকেট
• সরকারী ডাকটিকেট
 অতীত কথাঃ   খৃষ্টপূর্ব ৩২২ অব্দে চন্দ্রগুপ্ত মৌর্যের রাজত্বকাল থেকে সংবাদ আদান - প্রদানের ব্যবস্থা চালু হয়৷ চন্দ্রগুপ্তের সময় কতকগুলি শিৰিত পায়রা একস্থান থেকে অন্যস্থানে সংবাদ বহন করে নিয়ে যেত৷ চন্দ্রগুপ্তের পৌত্র অশোক রাজা হয়েও এই ব্যবস্থা চালু রেখেছিলেন৷ শের শাহ রাজা হয়ে এবং বাংলাদেশ থেকে সুদূর পাঞ্জাব পর্যনত্ম প্রায় ২ হাজার মাইল রাস্তা প্রস্তুত করে যোগাযোগের পথ সুগম করেন৷ শের শাহের সময় ঘোড়ায় করে ডাক প্রেরণের সুব্যাবস্থা করা হয়েছিল৷
 আবিষ্কারঃ   বৃটেনের রোল্যান্ড হিলকে ডাকটিকেটের জনক বলা হয় ।  ১৮৩৭ সালের কথা ,  সে সময় প্রেরককে নয় প্রাপককেই ডাক মাশুল দিতে হত ।  চিঠির পাতার সংখ্যার ওপর ভিত্তি করে ডাক মাশুল নির্ধারিত হত ।  প্রাপক অনেক সময় বিভিন্ন টালবাহানা করে ডাক মাশুল দিতে চাইতো না ।  এসব অসুবিধা দূর করতে রোল্যান্ড হিল ডাক বিভাগের সংস্কারে বিভিন্ন প্রস্তাব আনেন ,  যার অন্যতম ছিল ডাকটিকেটের প্রচলন ।  ১৮৪০ সালে তাঁর প্রস্তাবানুসারেই প্রাপকের পরিবর্তে প্রেরক কর্তৃক ডাকমাশুল দেবার রীতি প্রবর্তন করা হয় ।  ওজনের ভিত্তিতে ডাক মাশুল দেবার পদ্ধতিও এ সময় চালু করা হয় । 
 ডাকটিকেটের জন্মঃ   পৃথিবীতে ডাকটিকেটের প্রথম জন্ম ইংল্যান্ডে ,  ১৮৪০ সালে৷ অবশ্য ইংল্যান্ডে এর বহু পূর্ব থেকেই চিঠিপত্র আদান - প্রদানের ব্যবস্থা ছিল৷ অষ্টম হেনরীর রাজত্বকালে ডাক ব্যবস্থার কিছুটা উন্নতি হলেও সাধারণ লোকের কোনোও সুবিধা হয়নি৷ কারণ তখন রাজার কর্মচারীরা ব্যতীত সাধারণ লোকের চিঠিপত্র আদান - প্রদানের কোনোও সুযোগ ছিলো না৷ প্রথম জেমস ইংল্যান্ডের রাজা হলে পর জনসাধারণকেও পত্রবিনিময়ের সুযোগ দিয়েছিলেন৷ জেমস চিঠিপত্র প্রেরণের সুব্যবস্থার জন্য একজন পোস্টমাস্টার জেনারেল নিযুক্ত করেছিলেন এবং দূরত্ব অনুসারে পত্রের জন্য মাশুলের হার নির্দিষ্ট করে দিয়েছিলেন৷ এরপর ইংল্যান্ডে ঘোড়ায় করে ডাক প্রেরণের ব্যবস্থা তুলে দিয়ে ১৭৮৪ সাল থেকে সশস্ত্র প্রহরী প্রহরাধীনে ঘোড়ার গাড়ি করে ডাক প্রেরণের ব্যবস্থা করা হয়৷ এই ব্যবস্থা প্রবর্তন হওয়ায় ইংল্যান্ডের জনসাধারণ বিশেষ উপকৃত হয়েছিলেন এবং সেজন্যই ইংল্যান্ডে বহুদিন এই প্রথা চালু ছিলো৷ 
    ডাকটিকেট মুদ্রণঃ   মহারাণী ভিক্টোরিয়ার রাজত্বকালে ইংল্যান্ডের কোনো এক স্কুলের শিৰক মিঃ রোল্যান্ড হিলের পরামর্শ অনুসারে ডাকটিকেট মুদ্রণ করা হয় এবং ১৮৪০ সালের ৬ই মে ইংল্যান্ডেই প্রথম ডাকটিকেট বিক্রি শুরু হয়৷ টিকেটে ইংল্যান্ডেশ্বরীর প্রতিকৃতি মুদ্রিত ছিল৷ এই টিকেটের নক্সা করেছিলেন শিল্পী হেনরী ক্যরবুল্ড এবং মুদ্রণ কার্য করেছিলেন মিঃ জ্যাকব পরকিনস৷
 প্রথমে দু ’ রকম টিকেট বের করা হয়েছিল৷ একটা কাল রং - এর এক পেনি দামের আর একটা নীল রং - এর দু ’ পেনি দামের৷ ডাকটিকেট সংগ্রাহকদের কাছে এই এক পেনির টিকেটটা  ‘ পেনি বস্নাক ’  নামে বিশেষ পরিচিত৷ ১৯৪০ সালে ইংল্যান্ডের ডাকটিকেটের শতবর্ষ পূর্ণ হওয়ায় ইংল্যান্ড ৬টি স্মারক ডাকটিকেট প্রকাশ করেছিল৷
 উপ - মহাদেশে প্রথম ডাকটিকেট প্রকাশঃ   মহারাণী ভিক্টোরিয়ার রাজত্বকালে সিন্ধু প্রদেশের ডেওয়াকে উপ - মহাদেশের মধ্যে সর্বপ্রথম ডাকটিকেট বের হয় ১৮৫২ সালের ১লা জুলাই তারিখে৷ তখন দু ’ পয়সা দামের লাল ,  সাদা ও নীল রং - এর তিন রকম ডাকটিকেট ছাপা হয়েছিল৷ ১৮৫৫ থেকে ১৯২৬ সাল পর্যন্ত উপ - মহাদেশের সকল ডাকটিকেটই ছাপা হতো ইংল্যান্ডের বিখ্যাত ডাকটিকেট মুদ্রাকর ভি - লা - রম্ন কোম্পানিতে৷ 
 বাংলাদেশের প্রথম ডাকটিকেটঃ    স্বধীনতা যুদ্ধ চলাকালীন অর্থাৎ ১৯৭১ সালের জুলাই মাসের ২৯ তারিখ বাংলাদেশের প্রথম ডাকটিকেট প্রকাশিত হয় ।  এ সময় ৮টি ডাকটিকেট প্রকাশের মধ্যদিয়েবাংলাদেশের ডাকটিকেট ছাপানো শুরু করে ।  ডাকটিকেট গুলো প্রকাশিত হয় লন্ডনের ফরম্যাট ইন্টারন্যাশ্নাল সিকিউরিটি প্রিন্টিং প্রেস থেকে ।  সে সময় মুদ্রিত ডাকটিকেট গুলোর মূল্যমান ছিল ১০পয়সা ,  ২০পয়সা ,  ৫০পয়সা ,  ১ . ০০রূপী ,  ২ . ০০রূপী ,  ৩ . ০০রূপী ,  ৫ . ০০রূপী ,  ১০ . ০০রূপীর ।  এই ডাকটিকেট গুলোর নকশা প্রনয়ন করেন বিমান মল্লিক । 
 বাংলাদেশের ডাকটিকেট প্রথম প্রকাশিত হয় ,  ১৯৭১ সালের ২৬শে জুলাই ,  বাংলাদেশ একটি স্বাধীন রাষ্ট্র হিসাবে প্রতিষ্ঠিত হওয়ার আগে ,  মুক্তিযুদ্ধ চলাকালিন অবস্থায় ।  ১৯৭১ সালে বাংলাদেশের মুক্তিসংগ্রামের প্রতি বর্হিবিশ্বের দৃষ্টি আকর্ষণ ও বিভিন্ন বন্ধুভাবাপন্ন দেশের সমর্থন লাভের উদ্দেশ্যে মুজিবনগর সরকার বাংলাদেশে ডাকটিকেট প্রচলন করার সিদ্ধান্ত গ্রহণ করেন ।  অধ্যাপক - শিল্পী বিমান মল্লিক বাংলাদেশের প্রথম ৮টি ডাকটিকিটের নকশা করেন ।  
    প্রথম ডাকটিকেট প্রকাশের ইতিহাসঃ   ব্রিটিশ পার্লামেন্টের সদস্য জন স্টোনহাউসের পরামর্শ অনুযায়ী ১৯৭১ - এর এপ্রিলের শেষদিকে প্রবাসী বাংলাদেশ সরকারের প্রধানমন্ত্রী তাজউদ্দীন আহমদ ডাকটিকেট প্রকাশের বিষয়ে সিদ্ধান্ত গ্রহণ করেন সে অনুযায়ী স্টোনহাউস যুক্তরাজ্য প্রবাসী ভারতের পশ্চিমবঙ্গের বাঙালি গ্রাফিক শিল্পী অধ্যাপক বিমান মল্লিকের সঙ্গে যোগাযোগ করে এক প্রস্থ ডাকটিকেটের নকশা তৈরি করে দেওয়ার অনুরোধ করেন ।  বাংলাদেশ সরকারের প্রতিনিধি বিচারপতি আবু সাঈদ চৌধুরীর নির্দেশ মতো বিমান মল্লিক ডাকটিকিটের সম্পূর্ণ পরিকল্পনা ,  নকশা তৈরির দায়িত্বভার গ্রহণ করেন ।  সংবাদপত্র ,  রেডিও ও টেলিভিশনের মাধ্যমে নিরাপরাধ বাঙালি জনসাধারণের ওপর পাকিস্তানী সেনাবাহিনীর অমানুষিক অত্যাচারের কাহিনী শিল্পীর অজ্ঞাত ছিল না ।  তাই সেই প্রস্তাব ও দায়িত্ব গ্রহণ করে তিনি পূর্ববঙ্গের বাঙালিদের স্বাধিকার সংগ্রামে সাধ্যমতো সাহায্যদানের সুযোগটি গ্রহণ করেন ।  বিমান মল্লিক অধ্যাপনার কাজে ব্যস্ত থাকা সত্ত্বেও মাত্র ছয় সপ্তাহের মধ্যে আটটি ডাকটিকিটের নকশা তৈরির কাজ সম্পন্ন করেন ।  বিচারপতি আবু সাঈদ চৌধুরী এক স্মৃতিচারণে বলেছেন ,   ' এই ডাকটিকেট প্রকাশের ফলে মুজিবনগর সরকার যে বাংলাদেশ পরিচালনা করছে ,  এই ধারণা বিদেশে সমর্থন লাভ করে ।  '  
   ডাকটিকেটের একটিতে বাংলাদেশের মানচিত্র ছিল ,  অন্য একটিতে ছিল ব্যালটবাক্স ।  ব্যালটবাক্স গণতন্ত্রের প্রতীক ।  আরেকটি ছিল শিকল ভাঙার ছবি ।  এর দ্বারা ইঙ্গিত করা হয়েছে বাংলাদেশ পাকিস্তানের পরাধীনতা থেকে মুক্ত হয়েছে ।  একটি টিকিটে ছিল বঙ্গবন্ধুর প্রতিকৃতি ,  আরেকটিতে ঢাকা বিশ্ববিদ্যালয়ে গণহত্যার চিত্র ।  ১৯৭১ - এর ২৯শে জুলাই বাংলাদেশের প্রথম ৮টি ডাকটিকেট ও ফাস্ট ডে কাভার বিভিন্ন দেশে আনুষ্ঠানিকভাবে প্রকাশ উপলক্ষে ব্রিটিশ পার্লামেন্ট একটি অনুষ্ঠানের আয়োজন করে ।  আটটি ডাকটিকেট বিশিষ্ট্য প্রতি সেটের মূল্য ছিল ২১ টাকা ৮০ পয়সা ।  
    প্রথম আটটি ডাকটিকেটের মূল্যঃ   • ১০ পয়সা বাংলাদেশের ভৌগলিক অবস্থান । 
• ২০ পয়সা ঢাকা বিশ্ববিদ্যালয়ের হত্যাকান্ড । 
• ৫০ পয়সা সাড়ে সাত কোটি মানুষ । 
• ১ টাকা ১৯৭০ সালের নির্বাচনের ফল । 
• ২ টাকা ব্যালটবাক্স গণতন্ত্রের প্রতীক ।  
• ৩ টাকা ১০ এপ্রিল ১৯৭১ এ স্বাধীন বাংলাদেশ সরকার ঘোষণা । 
• ৫ টাকা বঙ্গবদ্ধ শেখ মুজিবর রহনাম । 
• ১০ টাকা বাংলাদেশকে সমর্থন করুন ।  
    ১৬ ডিসেম্বর ,  ১৯৭১ পরবর্তী ডাকটিকেটঃ  • ১৯৭২ সালের বিজয় দিবসে প্রকাশিত ডাকটিকিটের ডিজাইনার ছিলেন কে .  জি .  মুস্তফা । 
• ১৯৭২ সালের স্বাধীনতা দিবসে প্রকাশিত প্রতীক ছিল সংগ্রামের প্রতীক হিসাবে আগুনের ফুলকি ,  যার ডিজাইনার নিতুন কুন্ডু । 
• সাত বীরশ্রেষ্ঠের স্মরণে প্রথম ডাকটিকেট প্রকাশিত হয় ১৬ ডিসেম্বর ১৯৮২; ডিজাইনার ছিলেন আহমেদ এফ করিম । 
 আমার নিজস্ব সংগ্রহ থেকে কিছু ডাকটিকেটঃ   বাংলাদেশ       ভারত    সৌদি - আরব     বাহরাইন ,  জর্ডান ,  আরব - আমিরাত ,  সুদান    মিশর ,  থাইল্যান্ড     ফিলিপাইন্স    চীন ,  সিঙ্গাপুর ,  মালয়েশিয়া    শ্রীলংকা     আমেরিকা ,  স্কটল্যান্ড     ইটালি ,  নরওয়ে ,  ইংল্যান্ড     কিউবা ,  ম্যাগিয়ার    অস্ট্রেলিয়া ,  ভিয়েতনাম ,  মঙ্গোলিয়া ,  আইরি ,  কলোম্বিয়া    পাকিস্তান     উইকিপিডিয়াতে ফিলাটেলি এবং ডাকটিকেট সংগ্রহ নিয়ে অনেক তথ্য পাওয়া যাবে ।  এমন দুটি পেজ হলোঃ  ১ ।  http :  /  / en . wikipedia . org / wiki / Philately   এবং 
 ২ ।  http :  /  / en . wikipedia . org / wiki / Stamp _ collecting  তবে এ সংক্রান্ত আরও ৪ টি সাইট হলোঃ   ১ ।  http :  /  / www . mediabd . com  সারা বিশ্বের মতো বাংলাদেশেও ফিলাটেলির ওপর বিভিন্ন সংগঠন এবং ওয়েবসাইট গড়ে উঠেছে ।  এ সংগঠনটি ১৯৮৬ সাল থেকে ডাকটিকেট এবং ফিলাটেলি সংক্রান্ত বিভিন্ন সরঞ্জাম বেচাকেনা করে আসছে ।  ১৯৯৮ সাল থেকে তারা তিনটি ভিন্ন ভিন্ন ওয়েবসাইটের মাধ্যমে ফিলাটেলি এবং বাংলাদেশের ডাকটিকেট বিশ্ব বাজারে তুলে ধরছে ।  বাংলাদেশ ডাকঘর থেকে প্রকাশিত বেশ কিছু ডাকটিকেট এবং ফার্স্ট ডে কভার তারা সংরক্ষণ করছে ।  প্রতিটি প্রকাশনীর ডিজাইনারসহ বেশ কিছু তথ্য সেখানে যুক্ত হয়েছে ।  বাংলাদেশসহ বিভিন্ন দেশের মোট ৮১১টি দুর্লভ স্ট্যাম্প তাদের সংগ্রহে আছে ।  পে - পল অ্যাকাউন্ট বা অন্যান্য ক্রেডিট কার্ডের মাধ্যমে এখান থেকে ডাকটিকেট সরাসরি ক্রয় করার সুবিধা আছে ।  
 ২ ।  http :  /  / www . stamps . net  ডাকটিকেটের মূল্যমান অটুট রাখতে সব সময় নজর দিতে হবে এর সংরক্ষণের ওপর ।  বাজারে অনেক দেশি - বিদেশি স্ট্যাম্প অ্যালবাম পাওয়া যায় ।  তাছাড়া  ‘ মাল্টি প্রটেক্টর ’  ডাকটিকেটের স্থায়িত্ব বাড়ায় ।  ডাকটিকেট তুলতে চিমটা ,  আতশী কাচ ব্যবহার করতে হয় ।  এ সাইটটি ডাকটিকেট সংগ্রহ করা থেকে শুরু করে তা সংরক্ষণ এবং বিক্রয়ের যাবতীয় তথ্য দিয়ে সহায়তা করবে ।  বিভিন্ন অনলাইন স্ট্যাম্প ক্যাটেলগের মাধ্যমে জানা যাবে বিশ্বের ডাকটিকেটগুলোর ইতিহাস এবং আদ্যোপানন্ত ।  সে ক্ষেত্রে কিছু ডলার খরচ করতে হবে ।  এছাড়া এ সাইটে পাওয়া যাবে ডাকটিকেট সংগ্রাহকদের ক্লাব ও সোসাইটির ঠিকানা ।  
 ৩ ।  http :  /  / www . bangladeshpost . gov . bd  এটি বাংলাদেশ পোস্ট অফিসের অফিশিয়াল ওয়েবসাইট ।  এ সাইটে বাংলাদেশ সরকার কর্তৃক প্রকাশিত স্মারক ডাকটিকেটসহ অন্যান্য ডাকটিকেট এবং উদ্বোধনী খাম সংরক্ষণ করা হয়েছে ।  ১৯৭১ থেকে ২০০৫ সাল পর্যন্ত ডাকটিকেটগুলো বছরওয়ারি বিন্যন্ত করা হয়েছে ।  পছন্দ হলে পরে ডাকঘরে গিয়ে নির্দিষ্ট মূল্যের বিনিময়ে ডাকটিকেট সংগ্রহ করা যায় ।  জিপিওর কাউন্টার ফিলাটেলিক ব্যুরোতে সারা বছর ডাকটিকেট সরবরাহ করা হয় ।  শুরুতে বিনিময় প্রথায় ,  অর্থাৎ অদল - বদল করে বাড়িতে আসা চিঠিপত্রে থাকা ডাকটিকেট সংগ্রহ চললেও ,  সমৃদ্ধ সংগ্রহশালা গড়ে তুলতে কেনাবেচা করতেই হবে ।   
 ৪ ।  http :  /  / www . myphilately . com  এ সাইটটি দেবে সারা বিশ্বের ডাকটিকেট সংগ্রাহকদের সঙ্গে যুক্ত হওয়ার সুযোগ ।  এখানে ফ্রি রেজিস্ট্রেশনের সুবিধা আছে ।  নিজের সংগ্রহগুলো এখানে তুলে ধরা যাবে ।  ডাকটিকেট সংগ্রাহক অনেক বন্ধু জুটে যাবে এখানে ।  বাংলাদেশের ডাকটিকেটগুলো বহির্বিশ্বের কাছে তুলে ধরার মাধ্যমে একটি অনন্য ভূমিকাও রাখা যাবে ।     
 

                    




অমরত্বের সন্ধানে


 অমরত্ব লাভের নেশায় মানুষ সেই আদিম কাল থেকেই বিভোর রয়েছে আজও পর্যন্ত ।  কারও কাছে অনন্ত কালের জন্য জীবন প্রত্যাশাই হলো অমরত্ব ,  কারও কাছে মৃত্যুর পর তাঁর কীর্তি দিয়ে মানুষের মাঝে বেঁচে থাকার নামই হলো অমরত্ব আর কারও কাছে তার বয়স ধরে রাখার মাঝেই অমরত্বের স্বাদ কিংবা মৃত্যুর পর পুনর্জন্ম লাভের প্রত্যাশাই হয়তবা কারও কাছে অমরত্ব ।  মানুষের মরদেহকে মমি করে রাখার সময়কাল থেকে শুরু করে আধুনিক যুগের ক্রিওনিক্স পদ্ধতি সবই মানুষের অমরত্ব লাভের নেশার প্রতিফলন স্বরূপ ।  এমনকি র‍্যাপামাইসিন নামের এক ওষুধ আবিষ্কৃত হয়েছে মানুষকে চিরযৌবন দেয়ার প্রত্যয়ে যা মানবদেহের কোষের উপর ক্রিয়াশীল ।  অসংখ্য কল্প কাহিনী লেখা হয়েছে এই অমরত্বকে কেন্দ্র করে ।  এমনকি বিজ্ঞানীরা চেষ্টা করে যাচ্ছে সময়কে নিয়ন্ত্রণ করার জন্য ।  জেমস ক্যামেরুন নির্মিত এভাটার চলচ্চিত্রটির কথাও ধরা যেতে পারে ,  যেখানে মানুষকে যন্ত্রের সাহায্যে দেয়া হয়েছে এক ভিন্ন মানব রূপের ।  যার পুরো নিয়ন্ত্রণ থাকবে যন্ত্রের মাধ্যমে ক্রিয়াশীল ।  হেনরি রাইডার হ্যাগার্ড তার বিখ্যাত নোভেল শী এবং রিটার্ণ অফ শী - তেও দেখিয়েছেন অমরত্ব লাভের নেশায় আয়েশা নামক এক চরিত্রের ,  যে কিনা বেঁচে থেকেছে অনন্ত কাল ধরে শুধু মাত্র তার ভালোবাসার মানুষটিকে আপন করে পাওয়ার জন্য ।  কবি জীবনানন্দ দাশ প্রিয় স্বদেশ ভূমিকে ভালোবেসে লিখেছেন;আবার আসিব ফিরে ধানসিড়িটির তীরে - এই বাংলায় হয়তো মানুষ নয় - হয়তো বা শঙ্খচিল শালিখের বেশে ,  হয়তো ভোরের কাক হ ' য়ে এই কার্তিকের নবান্নের দেশে .  .  .    হিন্দু পুরাণ এবং মিশরীয় পুরাণের দুইজন দেবতার মূর্তির মধ্যে সাদৃশ্য বিদ্যমান হিন্দু ধর্মে দেবতা বিষ্ণু তাঁর দশটি রূপে আবির্ভূত হয়েছেন মানুষের কল্যাণে ব্রত হয়ে ।  বিষ্ণুর দশ অবতার হলো;১ .    মৎস্য  -  মাছের রূপে সত্যযুগে অবতীর্ণ২ .    কূর্ম  -  কচ্ছপের রূপে সত্যযুগে অবতীর্ণ৩ .    বরাহ  -  শূকরের রূপে সত্যযুগে অবতীর্ণ৪ .    নৃসিংহ  -  অর্ধনরসিংহ রূপে সত্যযুগে অবতীর্ণ৫ .    বামন  -  বামনের রূপে ত্রেতাযুগে অবতীর্ণ৬ .    পরশুরাম  -  পরশু অর্থাৎ কুঠারধারী রামের রূপে ত্রেতাযুগে অবতীর্ণ৭ .    রাম  -  রামচন্দ্র অযোধ্যার রাজপুত্রের রূপে ত্রেতাযুগে অবতীর্ণ৮ .    কৃষ্ণ  -  দ্বাপরযুগে ভ্রাতা বলরামের সঙ্গে অবতীর্ণ৯ .    বুদ্ধ  -  কলিযুগে অবতীর্ণ১০ .    কল্কি  -  সর্বশেষ অবতার ,  হিন্দু বিশ্বাস অনুযায়ী ,  কলিযুগের অন্তে তাঁর আবির্ভাব ঘটবে ।  আবার ,  শয়তান মানুষের অনিষ্ট সাধন করে তাদেরকে আল্লাহ্‌র পথ থেকে বিচ্যূত করার প্রত্যয়ে খোদ মহান আল্লাহ্‌ তাআলার কাছেই চেয়েছে কেয়ামত পর্যন্ত বেঁচে থাকার শক্তি ।  মানব সভ্যতার শুরু থেকেই চলে আসছে অমরত্বের নেশা ।  অমরত্বের সন্ধানে মানুষ বহু প্রাচীন কাল থেকেই করে আসছে আলকেমি নামক এক বিশেষ শাস্ত্রের চর্চা ।      আলকেমি শব্দের উৎপত্তি আরবি আল কিমিয়া শব্দ থেকে যার প্রাচীন গ্রিক রূপ কেমিয়া ।  আলকেমি হচ্ছে সেই শাস্ত্র যার চর্চার মাধ্যমে লাভ করা যায় পরিপূর্ণতা ,  ধাতুকে পরিণত করা যায় স্বর্ণে ,  আর মানুষ লাভ করতে পারে অমরত্ব ।  আলকেমিতে দরকার একটি অদৃশ্য আধ্যাত্মিক শক্তির অতিপ্রাকৃত সাহায্য যেটা ছাড়া কোন আলকেমিক্যাল কাজ সম্পূর্ণ হবে না ।  এ আধ্যাত্মিক সাহায্য আসতে পারে ভাল দিক থেকে অথবা খারাপ দিক থেকে ।  যখন খারাপ শক্তি ব্যবহার করে করা হয় তখন তাকে বলা হয় ডার্ক আর্টস ।   গ্রীসে মারিয়া ইতিহাসের প্রথম আলকেমিস্ট হিসেবে পরিচিতি ।  জন্মসূত্রে ইহুদী হওয়ায় ডার্ক আর্টস সম্পর্কে তাঁর জানা ছিলো ।  মিশরের মেমফিস নগরীতে তাঁর সাথে পরিচয় হয় ডেমোক্রিটাস নামের একজনের সাথে ,  যাকে তিনি বাস্তব রসায়ন নিয়ে হালকা ধারণা দেন ।  ইতিহাসে ডেমোক্রিটাসের নাম এখনও স্মরণীয় ।  মারিয়া স্বর্ণ বানাতে পারতেন ।  মুসলিম বিশ্বে আলকেমি সূচনা করেন জাবির ইবনে হাইয়ান এবং প্রথমবারের মতো তিনি আধ্যাত্মিক শক্তি হিসেবে আল্লাহর সাহায্যের কথা উল্ল্যেখ করেন ।  তারপরের সময়টা আরেক কিংবদন্তী নিকোলাস ফ্লামেলের ।  যিনি তাঁর বইয়ের দোকানে একদিন এক হকারের কাছে পান আলকেমির উপর লেখা ইহুদী যুবরাজ আব্রাহাম এর একটি পান্ডুলিপি ।  তারপর তিনি ছুটতে থাকেন অমরত্বের সন্ধানে ।  একটা সময় তিনি গবেষণা করে পারদকে রূপোয় পরিণত করতে সক্ষম হন ।  তারপর পরিণত করতে সক্ষম হন নিখাদ স্বর্ণে ।  তাঁর আলকেমি গবেষণার আসল লক্ষ্য ছিলো অমরত্ব লাভ ।  তাঁর স্ত্রী পেরেনেল এর মৃত্যুর পর জীবনের শেষ কয়েকটা দিন তিনি আলকেমির বই লিখেই কাটিয়েছেন ।  এই সময়ে তিনি কবরস্থানে ঘুরে বেড়াতেন ।  তিনি খুব স্পষ্ট করে লিখে দিলেন ,  তাঁকে কোথায় কীভাবে কবর দিতে হবে ।  তাঁর কবরের এপিটাফে কী লেখা থাকবে সেটাও প্রস্তুত করে ফেললেন তিনি ।  সেই পাথরের ফলকে থাকবে অনেক অনেক চিহ্ন ,  আর একটি সূর্যের ছবি ,  একটি চাবির ছবি আর একটি বন্ধ বই এর ছবি সাথে হাঁটু গেড়ে প্রার্থনারত ভঙ্গিতে আছেন এমন অবস্থায় ।  অবশেষে একদিন জানা গেলো ফ্লামেল মারাই গিয়েছেন ।  কিংবদন্তী আছে যে ,  একবার কিছু ডাকাতদল দুইশত বছর আগের নিকোলাসের কবর থেকে তাঁর কফিন চুরি করে ।  কিন্তু কবরের ভিতরে কফিন ছিলো একদম ফাঁকা ।  কফিন ফাঁকাই ছিলো নাকি কোন কালেই নাকি এখানে কোন দেহ ছিলো না ।  নিকোলাস যদি সেদিনই মারা গিয়েই থাকেন ,  তবে তাঁর কবর এখানে হয়নি ।  এটা ছিলো মূলত লোক দেখানো ।  কিন্তু আসলে নিকোলাসের সাথে কি হয়েছিলো ,  তাঁর গবেষণালব্ধ লিখিত বইয়ের পরবর্তীতে কি হয়েছিলো ,  কে বা কাদের তিনি সেসব দিয়ে গিয়েছিলেন কিংবা কারা সেসব পেয়েছিলো সব কিছুই রহস্য হয়ে রয়ে গেছে আজও পর্যন্ত । আলকেমির চূড়ান্ত পর্যায় হলো একটি পদার্থ তৈরি করা ,  যেটি সম্পর্কে বিশ্বাস করা হয় ,  সেই পদার্থ দিয়ে মহাবিশ্বের সব রহস্যের সমাধান পাওয়া যাবে ।  সেই পদার্থের রয়েছে দুটি অংশ ,  প্রথমটি কঠিন আর দ্বিতীটি তরল ।  পরশ মণি বা পরশ পাথর সম্পর্কে প্রাচীন কিছু পাণ্ডুলিপি থেকে পাওয়া যায় ।  দুই রকমের পরশমণির কথা জানা যায় ।  একটি সাদা ,  আরেকটি লাল ।  সাদা পাথরের শক্তি কম আর সেটা ধাতুকে পরিণত করতে পারে রূপায় ।  লাল পাথরের শক্তি বেশি আর সেটা ধাতুকে স্বর্ণে পরিণত করতে পারে ।  লাল পাথর গুড়ো করলে এ পাথরের রঙ কমলা বা লাল এর মতো দেখায় ,  কিন্তু কঠিন অবস্থায় টকটকে লাল রং এর মতো দেখায় ।  তখন এটি থাকে স্বচ্ছ আর কাঁচের মতো ।  অমৃত সুধা বা এলিক্সির অফ লাইফ ।  সাদা রঙের তরল কয়েক ফোঁটা পান করলে দীর্ঘায়ু লাভ করা যায় ।  তবে এটিকে অমরত্বের জন্যই মূলত বানানোর চেষ্টা করা হতো ।  কিন্তু আসলে অমরত্ব দেয়ার মতো কোন পদার্থ তৈরি করা সম্ভব না ।  বড়জোর দীর্ঘায়ু হতে পারে ।  ফারসিতে একে বলা হয় আবে হায়াত ।   অমরত্বের সুধা বা আবে হায়াত ।  ইসলাম ধর্ম অনুসারে কোহেকাফ শহরের এক অমরত্বের ঝর্ণার কাহিনী ।  কোহেকাফ জিনদের রাজধানী শহর ।  জিনদের সম্পর্কে যা জানা যায় ,  তারা নাকি হাজার বছরের জীবন লাভ করে থাকে ।  তবে কি তারা এই কোহেকাফের ঝর্ণার পানি খেয়েই হাজার বছর ধরে বেঁচে থাকে  !  একটা সময় মানুষের আয়ু ছিলো দীর্ঘ বছরের ।  কিন্তু কালে কালে মানুষের সেই আয়ুকাল কমে আসলেও অমরত্বের নেশা কাটেনি ।  তবে আয়ুকাল যে একই যুগে সবার সমান সেটাও সঠিক নয় ।  কেউ হয়ত জন্মের সাথে সাথেই মারা যাচ্ছে কেউবা সত্তুর বছর ,  কেউবা বেঁচে থাকছে একশত বছর পর্যন্ত ।  ইসলাম ধর্ম অনুযায়ী কয়েকজন নবী রাসূলদের আয়ুকাল দেখে নেয়া যাক;হযরত আদম  ( আঃ )   -  ১০০০ বছর হযরত নূহ  ( আঃ )   -  ৯৫০ বছরহযরত শোয়েব  ( আঃ )   -  ৮৮২ বছরহযরত সালেহ  ( আঃ )   -  ৫৫৮ বছরহযরত জাকারিয়া  ( আঃ )   -  ২০৭ বছরহযরত ইব্রাহীম  ( আঃ )   -  ১৯৫ বছরহযরত সুলাইমান  ( আঃ )   -  ১৫০ বছরহযরত ইসমাঈল  ( আঃ )   -  ১৩৭ বছরহযরত ইয়াকুব  ( আঃ )   -  ১২৯ বছরহযরত মূসা  ( আঃ )   -  ১২৫ বছরহযরত ইসহাক  ( আঃ )   -  ১২০ বছরহযরত হারুন  ( আঃ )   -  ১১৯ বছরহযরত ইউসূফ  ( আঃ )   -  ১১০ বছরহযরত ঈসা  ( আঃ )   -  ৯৫ বছরহযরত মুহাম্মদ  ( সাঃ )   -  ৬৩ বছরবাদশাহ সিকান্দার যুলকারনাইন এর রাজত্বকাল ।  একদিন খিজির  ( আঃ )  জানালেন সমুদ্রের ওপারে একটি অন্ধকারের দেশ আছে ।  সেখানে সারাক্ষণ আঁধার থাকে ।  সেখানে এক গুহায় নাকি আবে হায়াতের ঝর্ণা আছে ।  সে পানি খেলে কেউ নাকি মরে না ।  যুলকারনাইন সিদ্ধান্ত নিলেন সেই পানির খোঁজে যাবেন ।  তিনি সাথে প্রায় ৪০০০ যুবক নিলেন ।  তিনি তাঁর উজির খিজির  ( আঃ )  আর তাঁর আরেক সভাসদ ইলিয়াসকেও বললেন তাঁর সাথে আসতে ।  সাথে অনেক দিনের খাদ্য মজুদ নেয়া হলো ।  তবে ,  যাবার আগে সবাইকে সতর্ক করা হলো সেই মানবহীন এলাকাতে তাঁরা যেন কোন আগুন বা সেরকম আলো দিয়েনা যান ।  যাই হোক ,  তারা সমুদ্র পাড়ি দিয়ে সেই আঁধারে প্রবেশ করলেন ।  কোহেকাফ এর পার্বত্য এলাকার মাঝে সেই নির্দিষ্ট গুহা খুঁজে বের করা প্রায় অসম্ভব ।  যুলকারনাইন দলে দলে ভাগ হয়ে খোঁজা শুরু করতে বললেন ।  আর তিনি একা যাবার সিদ্ধান্ত নিলেন ।  কিন্তু খিজির  ( আঃ )  আর ইলিয়াস দুজন একসাথে যাবার সিদ্ধান্ত নিলেন ।  যুলকারনাইন এক দিকে আর তাঁরা অন্য দিকে গেলেন ।  বাকিরাও বিভিন্ন দিকে গেল ।  আনুমানিক প্রায় এক সপ্তাহ সময় পার হয়ে গেল ।  বিভিন্ন রাত তাঁরা বিভিন্ন গুহায় কাটালেন ।  আর কোন দলের সাথে তাঁদের দেখাও হল না ।  একদিন ক্লান্ত হয়ে এক গুহায় আশ্রয় নিলেন তাঁরা দুজন ।  এরপর খাবার খাওয়ার জন্য প্রস্তুতি নিলেন ।  শুকনো মাছ বের করলেন ।  খিজির  ( আঃ )  পাশের এক ঝর্ণায় হাত ধুয়ে আসলেন ।  এরপর মাছটা দুভাগ করতে হাতে নিলেন ।  যেই তাঁর হাতের পানি মাছের গায়ে লাগলো সাথে সাথে সেই মরা মাছ জীবিত হয়ে উঠলো ।  তিনি বুঝলেন তাঁরা অমরত্বের ঝর্ণা খুঁজে পেয়েছেন ।  তিনি সেখান থেকে হাত দিয়ে পানি পান করলেন ।  এরপর ইলিয়াসকে ডেকে তাঁকেও খাওয়ালেন ।  তখন দৈবজ্ঞানে তাঁদের জানানো হলো ,  তাদের আয়ু কেয়ামত পর্যন্ত ।  তাঁরা যেন এখন থেকে লোকচক্ষুর আড়ালে থাকেন ।  আর বাদশাহ এ পানি খেতে পারবেন না ।  তাঁরা সেখান থেকে চলে গেলেন ।  এরপর থেকে তাঁদের অবস্থান কেউ জানত না ।  যাই হোক ,  এরপর বাদশাহ আরও অনেকদিন পর সেই গুহা আর সেই ঝর্ণা আবিষ্কার করেন ।  এরপর সাথে করা আনা পেয়ালাতে করে তিনি পানি উঠিয়ে পান করতে গেলেন ।  কিন্তু পান করতে পারলেন না ।  তাঁর মনে হলো ,  তিনি একা এই পৃথিবীতে বেঁচে থেকে কী হবে  ?  তাঁর স্ত্রী পুত্র কন্যার সাথেই যদি তিনি না বাঁচলেন ,  তাহলে সে জীবনের আর অর্থ কী  ?  তিনি বেঁচে থাকবেন আর তাঁর স্ত্রী পুত্র কন্যা তাঁর চোখের সামনে মারা যাবে ,  সে হতে পারে না ।  তাঁরা সবাই একসাথে এ পানি খাবেন ।  এ কথা ভেবে তিনি সেই ঝর্ণা থেকে পানি ভরলেন তাঁর মশকে ।  এরপর ফিরতি যাত্রা শুরু করলেন ।  অন্ধকার রাজ্যে পথ ফিরে পেতে অনেক কষ্ট হলো ।  যখন তীরে ফিরে এলেন তখন দেখলেন অনেকেই ফিরতে পারেনি এত লম্বা সময়েও ।  হয়ত খাদ্যের অভাবে অনেকে মারাও গেছে যারা আঁধারে প্রবেশ করেছিলো ।  এরপর যারা বাকি আছে তাঁর বাহিনীর তাদের নিয়ে তিনি সমুদ্রপথে সরাসরি নিজের দেশে ফিরলেন ।  তিনি মশক থেকে পুরো পানি একটা সুন্দর পেয়ালায় ভরলেন ।  এরপর সেই পেয়ালা নিয়ে দ্রুতপায়ে এগিয়ে গেলেন তাঁর পরিবারের দিকে ।  কিন্তু ঘরের দরজার চৌকাঠে হোঁচট খেলেন ।  আর হাত থেকে ছিটকে পড়ে গেল তাঁর পেয়ালা ।  আর উত্তপ্ত মেঝে শুষে নিলো সবপানি ।  তিনি তাকিয়েই থাকলেন সেইদিকে ।  তাঁর ভাগ্যে ছিলো না আবে হায়াতের পানি । এরপর খিজির  ( আঃ )  কে দেখা যায় মূসা  ( আঃ )  এর সময়ে ।  বায়হাকি হাদিস গ্রন্থ মতে হযরত মুহাম্মাদ  ( সাঃ )  এর জানাজার সময় খিজির  ( আঃ )  এর উপস্থিত হয়েছিলেন এবং আবু বকর  ( রাঃ )  আর আলী  ( রাঃ )  তাঁকে চিনতে পারেন ।  তিনি তাদেরকে সান্ত্বনা দিতে এসেছিলেন ।  তাফসিরকারকদের মতে ,  ভবিষ্যৎবাণী মতে যে লোকটি দাজ্জালের সাথে তর্কে যাবে সেই লোকটিই হবেন খিজির  ( আঃ )  । কিন্তু এখানে একটি বিষয় খুব লক্ষণীয় ,  ইতিহাসে অনেক জায়গায় খিজির  ( আঃ )  এর আরেকজন সাথী ইলিয়াস যিনিও পেয়েছিলেন অমরত্বের স্বাদ তাঁর ইতিহাস চর্চা তেমন কোন রেওয়াতে পাওয়া যায়না ।  অনেক রেওয়াতে ইলিয়াস নামের কেউ যে খিজির  ( আঃ )  এর সাথী ছিলেন তেমন কিছুই উল্ল্যেখ নেই ।  আর উল্ল্যেখ থাকলেও তাঁর পরবর্তী কোন ঘটনার উল্ল্যেখ পাওয়া যায়না তেমন ভাবে ।  যদি খিজির  ( আঃ )  এর মতো ইলিয়াস নামের সেই ব্যাক্তিও অমরত্বের স্বাদ পেয়ে থাকেন তবে তিনি এখন কোথায় আছেন  ?  কিংবা কেয়ামতের আগে তাঁর দেখা কি পাওয়া যাবে  ?  যেভাবে খিজির  ( আঃ )  এর দেখা পাওয়া যাবে ।  কিছু কিছু রেওয়াতে এসেছে খিজির  ( আঃ )  নাকি ইলিয়াসের সাথে দেখা করেন ।  যাই হোক আমার ভাবনা এখানে ইলিয়াসের মাঝে এসে রহস্য সৃষ্টি করে ।  জন্ম দেয় অনেক প্রশ্নের ।  মিশরীয় পুরাণ অনুযায়ী দেবী আইসিস পুত্র হোরাসও নাকি জীবনের এক পর্যায় এসে উধাও হয়ে যান ।  বিশ্বাস করা হয় যে হোরাস জীবিত আছেন ।  তিনি আবারও ফিরে আসবেন ।  ইসলাম ধর্ম অনুযায়ী বিশ্বাস করা হয় দাজ্জাল আসবে কেয়ামতের আগে ।  তার জন্মের কথা না বলে বলা আছে আবির্ভাবের কথা ।  এমনকি তার পৃথিবীতে অবস্থানের সময়কাল পৃথিবীর সময়কালের সাথে পারস্পরিক বিরোধী ।  তবে ধারণা করা যায় দাজ্জালের জন্ম বহু আগেই হয়েছে ।  সে কোথাও আত্মগোপন আছে ।  সময় হলে তার আবির্ভাব হবে ।  এমনকি ইসলাম ধর্ম এবং খ্রিষ্টান ধর্ম অনুযায়ী ঈসা  ( আঃ )  / যীশু ফিরে আসবেন আবারও এই পৃথিবীতে ।  তিনি বেঁচে আছেন ।  এমনকি তাঁর হাতেই মৃত্যু হবে দাজ্জালের ।  এমনকি হিন্দু ধর্মেও বলা আছে দেবতা বিষ্ণু পৃথিবীর শেষ সময়ে কল্কি রূপে আবির্ভূত হবেন ।  সে যাই হোক ,  সবগুলো ঘটনা জন্ম দেয় নানা রকমের রহস্যের ।  একদিন হয়ত ঠিকই সব রহস্যের জট খুলে যাবে ঠিকই ।  যীশুর কথা আসতেই মনে হলো হলি গ্রেইলের কথা ।  অমরত্ব লাভের আরেকটি পুরাণ হলো হলি গ্রেইল ।  হলি গ্রেইল হলো সেই পেয়ালা যেটাতে করে যীশুর ক্রুশবিদ্ধ দেহের রক্ত ধারন করা হয় আর যেটাতে করে পানি খেলে অমরত্ব পাওয়া যাবে ।  বিজ্ঞানী স্যার আইজ্যাক নিউটনের ভবিষ্যৎবাণী অনুযায়ী ,  কেয়ামতের পূর্বে ঈসা  ( আঃ )  এবং দাজ্জালের মাঝে যে যুদ্ধ হবে সেগুলো হবে ২০৬০ সালের আশেপাশে ।  এক পাণ্ডুলিপিতে বিজ্ঞানী নিউটন লিখে গেছেন ,  তিনি হিসেব করে বের করেছেন ২০৬০ সালের আগে কোন মতেই কেয়ামত হবে না ।  স্যার আইজ্যাক নিউটন বিশাল গবেষণা করেন সলোমনের এ টেম্পল নিয়ে ।  তিনি হিব্রু থেকে নিজে সব অনুবাদ করেন ।  নিজের হাতে টেম্পল অফ সলোমনের স্ট্রাকচারাল ডিজাইন আঁকেন ।  জেরুজালেমের বাইতুল মুকাদ্দাস একাধারে মুসলিম ,  ইহুদী আর খ্রিষ্টান সবার কাছেই পবিত্র ।  নবী সোলায়মান  ( আঃ )  এর নির্মিত উপাসনালয় টেম্পল অফ সলোমন ছিলো এখানে ।  সেটা ধ্বংস করে দেবার পরে ধ্বংসস্থলে বর্তমান সোনালি গম্বুজের এক উপাসনালয় গড়ে তোলা হয় ।  তবে সোনালি গম্বুজের উপাসনালয়টি আল আক্সা মসজিদ নয় ।  মূল আল আক্সা মসজিদ ভেঙে এখন সেখানে নতুন করে সলোমন টেম্পল বানানোর ষড়যন্ত্র চলছে ।  মসজিদুল আল আক্সার কাছের এ জায়গা থেকেই হযরত মুহাম্মাদ  ( সাঃ )  এর মেরাজ সংঘটিত হয় ।  যা বাইতুল মুকাদ্দাস নামে হিব্রু ভাষায় পরিচিত ।  এখানে আছে ডোম অফ দ্যা রক কিংবা মসজিদ কুব্বাতুস সাখ্রা ।  সাখ্রা হলো পাথর বা রক ।  এখন যে গম্বুজ এর মতো আছে সেটা নবীজির সময় ছিলো না ।  আর উপরের এই জায়গা থেকেই প্রিয় নবী মেরাজে যান বোরাকে চড়ে ।  যে পাথরে চড়ে যান ,  সেটা ওখানে আছে ।  সেই পাথরের নামেই এর নাম করণ করা হয় ।   উল্লেখ্য ,  টেম্পল অফ সলোমনেই সেই আর্ক অফ দ্যা কভেন্যান্ট সিন্দুক রক্ষিত থাকত ।  একটা সময় নাইট টেম্পলারদের আর্ক অফ দা কভেন্যান্ট সিন্দুক খুঁজে বের করা আর সাথে সাথে উপকথার হলি গ্রেইল খুঁজে বের করাও ছিলো প্রধান লক্ষ্য ।  নাইট টেম্পলাররা টেম্পল অফ সলোমনের কাছে থাকার জন্য দ্বাদশ শতকে তাদের উপাসনালয় বানায় বাইতুল মুকাদ্দাসের মসজিদুল আক্সাকে ।  ইহুদীরা অনেক দিন ধরে টেম্পল অফ সলোমন আবারও বানাতে চাচ্ছে ।  এখন যেটি প্রায় ধ্বংস হয়ে যাওয়া মূল আল আক্সা মসজিদ সেটা পুরোপুরি ধ্বংস করতে পারলেই তারা সেটা বানাতে পারবে ।  তাদের ভবিষ্যৎবাণী মতে ,  তাদের মসিহ দাজ্জাল জেরুজালেমের এই টেম্পল থেকেই পৃথিবী শাসন করবে ।  তারপরেই ইমাম মাহদির সাথে যুদ্ধ হবে আর হযরত ঈসা  ( আঃ )  দাজ্জালকে হত্যা করবেন ।  বাইবেলে অনুসারে এ যুদ্ধের নামই আরমাগেডন । বিজ্ঞানি নিউটন তার যত বৈজ্ঞানিক গবেষণা করেছেন তারচেয়ে অধিক সময়ে তিনি নিমগ্ন হয়ে থাকতেন ভিন্ন এক জগৎ নিয়ে ।  তবে সে জগতের গবেষণা তার মৃত্যুর আগে প্রকাশিত হয়নি ।  জীবনের এক পর্যায় তিনি বাইবেলের তাফসির লেখা শুরু করেন ।  তবে এ লেখা প্রকাশিত হয় তাঁর মৃত্যুর অর্ধ শতাব্দী পর ।  স্যার আইজ্যাক নিউটন ঘুমের মধ্যেই মারা যান ।  মারা যাবার পর তাঁর চুল পরীক্ষা করে অত্তাধিক পারদের উপস্থিতি টের পাওয়া যায় ।  ধীরে ধীরে নিউটনের অপ্রকাশিত লেখাগুলো প্রকাশ পেতে থাকে ।  আলকেমির জন্য জীবনের বেশির ভাগ সময় পার করে দেয়া নিউটনের অজানা সব দিক প্রকাশ পেতে থাকে ।  দশ লক্ষেরও বেশি শব্দ নিউটন লিখে গেছেন কেবল এই আলকেমির ফিলোসফারস স্টোন এর উপর ।  একবার তাঁর ল্যাবরেটরি আগুনে পুড়ে যাবার পর তিনি ভেঙে পড়েন ।  তাঁর বেশির ভাগ আলকেমিক্যাল লেখা পুড়ে যায় সেই আগুনে ।  বলা হয় ,  দুর্ঘটনাবশত তাঁর কুকুর ডায়মন্ড সেই আগুনের সূত্রপাত করে ।  আগুন লেগে যায় নিউটনের সব গবেষণায় ।  তিনি আবারো তাঁর কাজ শুরু করেন ।  একটা সময় নিউটন পাগলামির লক্ষণ প্রকাশ করা শুরু করেন ।  আর এর জন্য দায়ী ছিলো অতিরিক্ত পারদের উপস্থিতি ।  লাল গুঁড়ো প্রস্তুতির সূত্রগুলোর ধাপগুলো ছিল পারদে বারবার তাপ প্রয়োগ এবং শীতলীকরণ প্রক্রিয়া ।  এজন্যই তাঁকে বেশি সময় কাটাতে হয়েছিলো পারদের সংস্পর্শে ।  তাঁর মৃত্যুর পর সেই লাল গুঁড়ো এখন পর্যন্ত খুঁজে পাওয়া যায়নি ।  বিংশ শতাব্দীতে খুঁজে পাওয়া নিউটনের এসব আলকেমিক্যাল পাণ্ডুলিপি পড়ে যেটা বোঝা গেছে তা হলো ,  নিউটনের আলো আর মহাকর্ষ বিষয়ক গবেষণাগুলো আলকেমিক্যাল গবেষণা থেকেই পাওয়া ।  বিজ্ঞানের প্রতিটি স্তরেই রয়েছে তাঁর অসামান্য অবদান ।  কিন্তু তাঁর সারা জীবনের যত গবেষণা তার অল্প একটা অংশই ছিল বিজ্ঞান নিয়ে ।  তারচেয়ে অনেক বেশি সময় তিনি ব্যয় করেছেন অতীন্দ্রিয় আর অতিপ্রাকৃত অমরত্বের সন্ধানে ।  শেষ বয়সে পাগল হয়ে মারা যান ইতিহাসের শেষ আলকেমিস্ট স্যার আইজ্যাক নিউটন ।  তথ্যসূত্রঃউইকিপিডিয়া ,  লাইট অফ ইসলাম ,  রিচার্ড ক্যাসেরোর লেখা রিটেন ইন স্টোনঃ ডিপার ট্রুথ ,  এবং আবদুল্লাহ ইবনে মাহমুদ এর আর্টিকেল ।     

                    




ডেথ এরর

    একটা মানুষ মারা গেছে ।  বাড়ির উঠোনে কফিন রাখা হয়েছে কিন্তু দাফন নিয়ে কারো কোন মাথা ব্যথা নেই ।  এই নিয়ে পুরো বাড়িতে কোন শোকের চিহ্ন পর্যন্ত নেই ।  সবাই ব্যাস্ত হয়ে রয়েছে ফজল সাহেব মৃত্যুর আগে একটি সিন্দুক রেখে গেছেন তাই নিয়ে ।  ফজল সাহেব একবার নাকি স্বপ্নে পেয়েছিলেন এই সিন্দুকটি ।  স্বপ্নে মানুষ অনেক কিছুই পেতে পারে ।  তাই এমন বিশ্বাস থেকেই সিন্দুক পাওয়ার উৎস নিয়ে কেউ কখনও কোন রহস্য করেনি কিন্তু সমস্যা ছিলো সিন্দুকটি ফজল সাহেব জীবিত থাকা অবস্থায় কখনও নিজেও খুলে দেখেন নি ।  কারণ স্বপ্নে তাকে নিষেধ করে দেয়া হয়েছিলো সিন্দুকটি খোলার জন্য ।  তাই সবার মাঝে তীব্র আকাঙ্ক্ষা থাকার পরেও কেউ সিন্দুকটি খোলা নিয়ে এতকাল আগ্রহ দেখায়নি ।  অবশেষে ফজল সাহেবের মৃত্যুর পর সেই নিষেধ মেনে চলার আর কোন বাঁধা থাকল না কিন্তু সিন্দুকটি খোলার চাবি পাওয়া যাচ্ছেনা ।  তাই কিভাবে এটি খোলা যাবে আর এর ভেতর কি আছে তাই নিয়ে সবার মধ্যে চলছে তুমুল উত্তেজনা ।  নানা জনের নানা মত ।  শেষ পর্যন্ত সিদ্ধান্ত হল যে সিন্দুকটি ভেঙে ফেলা হবে ।  এমন সময় বাড়ির উঠোনে একজন মহিলা এলেন ।  মহিলা বললে বেশি বলা হয়ে যাবে ।  অল্প বয়সী এক মেয়ে ।  দেখতে ভীষণ ফর্সা যেন ঠিক এক টুকরো সাদা মেঘ এই মাত্র উঠোনে নেমে এসেছে ।  মেয়েটি সবাইকে সতর্ক করে দিল যে যদি কেউ এই সিন্দুকটি খোলার চেষ্টা করে তবে তার জীবনে নেমে আসবে অভিশাপ ।  এই বলে মুহূর্তেই মেয়েটি হাওয়ায় মিলিয়ে গেলো ।  
 তবু কেউ অবাক হলনা ।  মেয়েটির কথা না মেনে অবশেষে সিন্দুকটি ভেঙে ফেলা হল ।  কিন্তু খালি সিন্দুকটি সবাইকে হতাশ করে দিল ।  অবশেষে এক বুক হতাশা নিয়ে ফজল সাহেবের দাফনের কাজ শেষ করা হল ।  অনেকে আবার তার কবরে মাটি ফেলতে ফেলতে মনে মনে দু চারটি গালিও দিয়ে ফেলল এর মধ্যে ফজল সাহেবের লাশটিকে ।  কিন্তু পরদিন সকালে সেই বাড়ির কেউ আর ঘুম থেকে উঠতে পারলনা ।  চিরদিনের জন্য ঘুমের রাজ্যে হারিয়ে গেলো ।  ফজল সাহেবের একটি মেয়ে আছে ছয় বছর বয়স ।  নাম অহনা ।  শুধু সেই বেঁচে রইল ।  
  *  *  * 
 বরফ কল থেকে চলচিত্র নায়িকা মালতী দেবীর লাশ উদ্ধার করা হয়েছে ।  তদন্ত চলছে ধীর গতিতে ।  কিন্তু পুলিশ প্রশাসন থেকে জানানো হয়েছে এক সপ্তাহের মধ্যে অপরাধীদের শনাক্ত করে বিচারের আওতায় আনা হবে ।  সেই এক সপ্তাহ শেষ হয়েছে প্রায় তিন মাস হতে চলল এখনো কোন সুরাহা হয়নি হত্যাকান্ডের ।  এবার তদন্তের গুরুভার পরেছে গোয়েন্দা বিভাগের উপর ।  শফিক স্যার গোয়েন্দা প্রধান ।  বেশ আবেগী একজন মানুষ ।  এমন মানুষ কিভাবে গোয়েন্দা প্রধান হয়েছেন সেটা আমার মত সামান্য একজন ড্রাইভারের পক্ষে বোধগম্য নয় ।  যাই হোক এখন চব্বিশ ঘন্টা স্যারের সাথেই থাকতে হচ্ছে ।  রাত নেই ,  দিন নেই এক জায়গা থেকে অন্য জায়গায় ছুটে চলছি স্যারকে নিয়ে ।  স্যারকে নিয়ে গাড়ি চালানর সবচেয়ে কষ্টকর দিকটি হচ্ছে সিগারেট খেতে না পারা ।  স্যার আবার ধূমপান একদমই পছন্দ করেন না ।  তাও আবার সামান্য ড্রাইভার হয়ে কি করে এমন একজন বড় স্যারের সামনে সিগারেট খাই  !  তাই স্যারের সাথে থাকতে থাকতে এই কয়দিনে প্রায় সিগারেট খাওয়া একরকম ছেড়ে দেয়াই হয়েছে ।  
  *  *  * 
 আমার বাবা হাসপাতালে ভর্তি রয়েছেন ।  তার দুটি কিডনি নষ্ট হয়ে গিয়েছে ।  নতুন কিডনি প্রতিস্থাপন করতে হবে কিন্তু সে অনেক টাকার ব্যাপার ।  কিন্তু এত টাকা জোগাড় করা আমার মত গরীবের পক্ষে কোনভাবেই সম্ভব না ।  তাই আমি আমার বাবাকে চিরদিনের জন্য হারাচ্ছি এই অমোঘ সত্য মেনে নিয়ে বাবার সাথে শেষ কয়েকটা দিন হাসপাতালেই কাটাচ্ছি ।  এক রাতের ঘটনা ।  রাত তখন প্রায় তিনটা বাজে ।  প্রচণ্ড চায়ের তৃষ্ণা পেয়েছে ।  হাসপাতাল হতে বের হলাম ।  রাস্তার ওপারে একটি টং দোকান খোলা ছিলো ।  একটি ছয় বছরের মেয়ে দোকানে বসে ছিলো ।  
 কি ব্যাপার তুমি এত রাতে দোকানে কি করছ ? 
 দেহেন না দোকানদারী করতাছি  ! 
 কিন্তু তুমি কেন  ?  আর কেউ নেই  ? 
 জে না ।  এইটা আমার মামার দোকান ।  হেয় সারাদিন চালায় আর আমি রাতে চালাই ।  
 তোমার নাম কি  ?  তোমার বাবা - মা কোথায়  ? 
 জে আমার নাম অহনা ।  উনারা মইরা গেছে ।   আমি মামার কাছে থাকি ।  মামাতো আর আমারে বইসা বইসা খাওয়াইবনা ।  হের লাইগা মামার দোকানে কাম করি ।  ওত কথার কাম নাই চা খাইবেন ? 
 আচ্ছা দাও ।  তুমি রং চা বানাতে পার ? 
 জে পারি ।  আপনে বহেন আমি বানায়া দিতাছি ।  
 অহনা তোমার নামটা খুব সুন্দর ।  আচ্ছা অহনা আমাকে একটি সিগারেট দাও ।  
 লন ।  
 আমি দোকানের সামনে রাখা টুলের উপর বসে চা আর সিগারেট খাচ্ছি ।  মেয়েটির জন্য প্রচন্ড মায়া হচ্ছিল ।  এই এতিম মেয়েটির জন্য কিছু করতে পারলে ভাল হত ।  কিন্তু যে আমার নিজের চলারই সামর্থ নেই সে আবার আরেকজনের জন্য কি করবে ?  কিছু করতে পারলেতো নিজেরই এতদিনে একটি গতি করে ফেলা যেতো ।  যাই হোক আপাতত বাবার জন্য যদি কিডনি ম্যানেজ করা যায় সেটাই ভাগ্যের ব্যাপার হবে ।  ভাবতে ভাবতে হাসপাতালের ভেতর ফিরে এসেছি ।  সিঁড়ি দিয়ে উঠার সময় আমার পাশ দিয়ে বস্তা নিয়ে একটি লোককে নেমে যেতে দেখে কিছুটা সন্দেহ হলো ।  
 ভাই কি নিয়ে যাচ্ছেন ? 
 ময়লা ।  
 এত রাতে কেন ভাই ? 
 ওই মিয়া নিজের কাম করেন গিয়া ।  ময়লা রাতে ফেলাই আর দিনে তাতে আপনার কি ? 
 না কিছুই না ।  এমনি জানতে চাইলাম ।  
 শোরগোল শুনে মর্গের রক্ষী এগিয়ে এলো ।  আরে ভাই আপনি উনারে বিরক্ত করতাছেন কেন  ?  দেহেন না ময়লা নিয়া যাইতাছে ।  আপনের বাবার কাছে গিয়া উনার সেবা করেন গিয়া ।  এদিক ওদিক নজর দেয়া আপনের কাম না ।  এইডা আমার কাম ।  আমি দেখতাছি কোথায় কি হয় । 
 চলে যাচ্ছিলাম এমন সময় পেছন থেকে রক্ষী আমাকে ডাকল ।  এইযে ভাই শুনেন ।  আপনার না আপনার বাবার জন্য কিডনি লাগব পাইছেন কিডনি ?  
 না এখনো পাইনি ।  অনেক টাকার দরকার ।  কিন্তু এত টাকা আমার কাছে যে নেই ! 
 রক্ষী এদিক ওদিক তাকিয়ে আমার কানের কাছে এসে ফিসফিস করে বলল আইচ্ছা আমি আপনারে কিডনি জোগাড় কইরা দিতে পারি ।  কিন্তু আমার একটা কাম কইরা দিতে হইব ।  
 আমি যেন তখন আকাশের চাঁদ হাতে পেলাম ।  খুশিতে আত্মহারা হয়ে গিয়ে বলে ফেললাম ভাই আপনি টাকা ছাড়া যেই কাজ বলবেন আমি করে দিব ।  পারবেন আমাকে দুটি কিডনি জোগাড় করে দিতে  ? 
 আইচ্ছা যান তাইলে অহন ।  কিডনি ব্যবস্থা করতে পারলে আপনারে কমুনে ।  তহন কিন্তু আমার কামডা কইরা দিতে হইব ।  
 বলেছিতো ভাই দিব ।  আপনি আমার জন্য এত বড় একটি উপকার করে দিবেন আর আমি আপনার সামান্য কাজ করে দিতে পারব না !  
 আইচ্ছা শুনেন তাইলে কাইল আমি আপনারে দুইটা কিডনি জোগাড় কইরা দিমু ।  আপনি আমারে একটা মাইয়া আইনা দিবেন ।  
 মানে কি মেয়ে  ?  
 হ মাইয়া ।  ঐযে রাস্তার ওইপারের দোকানে পিচ্চি মাইয়াটা আমারে আইনা দিবেন ।  আমারে চেনে আমি কইলে আইব না কিন্তু আপনেরে না করব না ।  যদি আমার এই কামটা কইরা দেন আপনারে আমি কিডনি জোগাড় কইরা দিমু ।  
 আপনি ওই মেয়েটিকে নিয়ে কি করবেন  ? 
 হেইডা আপনের জানার বিষয় না ।  আমি ওই মাইয়া নিয়া কি করি না করি হেইডা আমার বিষয় ।  
 সেই মুহূর্তে আমার কাছে আমার বাবাকে বাঁচিয়ে তোলাই একমাত্র লক্ষ্য হয়ে দাঁড়ানোর কারণে ভাল মন্দ বিচার করার জ্ঞান হারিয়ে ফেলেছিলাম ।  তাই মর্গের রক্ষীর প্রস্তাবে রাজী হয়ে যাই ।  
 কথা অনুযায়ী আমি তাকে মেয়েটিকে এনে দিলাম রাতের অন্ধকারে ।  আর সেও তার কথা অনুযায়ী আমাকে দুটি কিডনির ব্যবস্থা করে দিয়েছিলো ।  
 কিন্তু নিয়তির নির্মম পরিহাসের কারণে কিডনি দুটি আমার বাবার জন্য প্রযোজ্য হয়নি ।  তার কিছুদিন পরেই বাবা মারা গেলেন ।  বাবা মারা যাওয়ার পর সেই রক্ষীর কাছে অহনার ব্যাপারে জানতে চেয়েছিলাম ।  রক্ষী আমাকে তাচ্ছিলের সাথে বলল জান মিয়া আপনি একখান কুফা ।  কিডনি পাইয়াও নিজের বাপরে বাচাইতে পারলেন না আবার আইছেন কোনহানকার কোন অহনা না গহনার খোঁজ লইতে ।  যান মিয়া ভাগেন ।  আমার কিডনি দুইটা ফেরত দিলেন না আবার আইছেন মুখ দেহাইতে ।  কিডনি দুইটা ফেরত পাইলেতো অন্য কাউরে দেওন যাইতো ।  মিয়া আপনের লজ্জা করেনা এহনো খাড়ায় আছেন  ?  
আমি সেখান থেকে চলে এলাম ।  তারপর আর কোন খোঁজ জানা হয়নি অহনার  ! 
  *  *  * 
 স্যার গাড়ি স্টার্ট দেবো  ?  এখন কোথায় যাবেন  ?  
 হুম তুমি চল আজগর স্যারের বাড়িতে ।  
 স্যার ,  আজগর স্যার উনাকে ঠিক চিনতে পারছিনা  !  
 আরে বলকি ?  তুমি কি এই দেশেই থাক  ?  আজগর স্যার হলেন আমাদের মন্ত্রী ।  আর তুমি তাকেই চেন না  ? 
 সরি স্যার ভুল হয়ে গেছে ।  স্যার উনার বাসা কোথায় ?  মানে স্যার কোথায় যাবো  ? 
 হুম  !  তুমি সোজা উত্তরা চল ।  
 আমি আর কথা না বাড়িয়ে উত্তরার পথে গাড়ি চালাচ্ছি ।  স্যারের হাতে মালতী দেবীর ফাইল ।  স্যার এখন গভীর মনোযোগ দিয়ে মালতী দেবীর জীবন বৃত্তান্ত পড়ছেন ।  এই মুহূর্তে পৃথিবীর কোন খেয়াল স্যারের নেই ।  আজ প্রায় এক মাস হল স্যারের সাথে আছি ।  স্যারের কাজের ধরণ অনেকটাই এইকদিনেই বোঝা হয়ে গেছে ।  মন্ত্রী সাহেবের বাড়িতে চলে এসেছি ।  স্যার ভেতরে চলে গেলেন ।  ফিরে আসার সময় স্যারকে এগিয়ে দিতে দরজায় মন্ত্রী সাহেব এসেছিলেন ।  দূর হতে দেখে খুব চেনা চেনা লাগল লোকটিকে ।  এর আগেও দেখেছি কোথায় যেন  !  হ্যাঁ মনে পরেছে আরে এইতো সেই মর্গের রক্ষী ।  গাড়িতে উঠার পর স্যারকে পুরো কাহিনী শুনালাম ।  
 গ্রেট পেয়ে গেছি  !  
 কি স্যার  ? 
 ওহ তুমি জান না তুমি আমার কত বড় উপকার করলে  ? 
বহু দিন যাবত হাসপাতালের মর্গ থেকে লাশের কিডনি চুরির রহস্য নিয়ে কাজ করছি ।  এখন আমার জন্য এই চক্রের গডফাদারকে ধরা সহজ হয়ে গেলো ।  তুমি কি ঠিক চিনেছো ?  
 জী স্যার ওই চেহারা আমি কখনও ভুলতে পারবনা ।  
কিন্তু স্যার এই হারামীটা হাসপাতালের মর্গের সামান্য রক্ষী থেকে দেশের মন্ত্রী হল কি করে  ? 
 কিডনি স্মাগ্লিং করে বড়লোক হয়েছে ।  তারপর টাকা ঢেলেছে মন্ত্রী হবার জন্য ।  খুবই সহজ হিসাব ।  এমনইতো হয়ে আসছে ।  যত চোর বাটপার গুলো আজ দেশের মন্ত্রী হয়ে বসেছে ।  এ কারনেই দেশের আজ এই বেহাল দশা ।  এদের দিয়ে আর যাই হোক দেশের উন্নতি আশা করা যায় না ।  এরা এতদিন যে দেশকেই স্মাগ্লিং করে বেঁচে দেয়নি সেটাই ভাগ্য আমাদের ।  
 ঠিক বলেছেন স্যার ।  
 আচ্ছা শোন আমাদের কাল একবার সাটুরিয়া যেতে হবে ।  ওখানে নদীতে মাছ ধরতে গিয়ে কিছু জেলে একটি সিন্দুক পেয়েছে ।  সিন্দুকের ভেতর একটি বাচ্চা মেয়ের লাশ পাওয়া গেছে ।  
 বলেন কি স্যার  ?  
 হুম  !  !  !  
 পরদিন খুব ভোরে সাটুরিয়ার পথে রওনা হলাম স্যারকে নিয়ে ।          
 নীল আকাশ ধীরে ধীরে কালো মেঘে ঢেকে যাচ্ছে ।  হয়ত কিছুক্ষনের মধ্যেই বৃষ্টি নামবে ।  আমার জন্য ভালই হল ।  বৃষ্টিতে লাশের একটি ভাল ব্যাবস্থা করা যাবে ।  পথে কোন নদী পেলে ফেলে দেয়া যাবে ।  বৃষ্টিতে নিশ্চয় রাস্তায় তেমন লোকজন থাকবেনা ।  সুযোগ বুঝে লাশ নদীতে ফেলে দিলেই হবে ।  একটু একটু কপালে ঘাম জমছে ।  নাহ আমাকে ঘাবড়ালে চলবে না ।  খুব সহজেই কাজটি করা যাবে ।  স্যার এই মুহূর্তে গভীর মনোযোগ দিয়ে আবারও মালতী দেবীর ফাইল নিয়ে বসেছেন ।  সিট কাভারের ভেতর লুকিয়ে রাখা পিস্তলটি বের করে ঠিক কপালের মাঝখানে একটি গুলি করলাম ।  মুহূর্তেই মাথার পেছন থেকে কিছু রক্ত গাড়ির পেছনের গ্লাসে ছিটকে পরল ।  মুষল ধারে বৃষ্টি নেমেছে এরই মাঝে ।  আমি গাড়ি চালাচ্ছি সামনে কোন নদী পেলেই লাশটি ফেলে দিতে হবে ।  বহুদিনপর স্যারের সামনে সিগারেট ধরালাম ।  তৃপ্তিটাই অন্যরকম লাগছে ।  পেছনে শুয়ে গোয়েন্দা প্রধান শফিক চোখ বড় বড় করে আমার দিকে তাকিয়ে দেখছে আমার আয়েশ করে সিগারেট টানা ।  তার বোবা কণ্ঠ আমাকে কিছুই বলতে পারছেনা ।  বেশ মায়াই হচ্ছে তার এমন অসহায়ত্ব দেখে । 
অবশেষে লাশ নদীতে ফেলে আমি সিন্দুকটি একঝলক দেখার জন্য সাটুরিয়া পৌঁছালাম ।  মাঠের মাঝখানে সিন্দুকটি রাখা হয়েছে ।  তার ভেতর একটি বাচ্চার লাশ দেখা যাচ্ছে ।  বিভিন্ন চ্যানেল থেকে রিপোর্টাররা এসেছে পুরো ঘটনাটিকে সরাসরি সম্প্রচার করার জন্য ।  আমি ভিড় ঠেলে সিন্দুকের কাছে যেতেই অহনাকে দেখতে পেলাম ।  সিন্দুকের ভেতর পরে থাকা মেয়েটিই যে সেই অহনা যাকে আমি তুলে দিয়েছিলাম মর্গের রক্ষীর হাতে ।  অহনার কিডনি দুটি কেটে নেয়া হয়েছে ।  বীভৎস দৃশ্যটি আর একটুও আমার পক্ষে দেখা সম্ভব নয় ।  সেখান থেকে চলে আসছি যখন আমার মোবাইলে ফোন এলো ।  স্ক্রীনে আজগর ভাই কলিং লেখা দেখে ফোন রিসিভ করতেই ওপার থেকে উৎসুক কণ্ঠে ,  
 কি ফিনিশ  ? 
 আজগর ভাই ফিনিশ তবে আমি আপনার কাছেই আসছি ।  পুরনো কিছু হিসাব আপনার কাছ থেকে আজ বুঝে নিতে হবে ।  
 কিসের হিসাবের কথা বলছো  ?  
 টেলিভিশনে দেখুন একটি সিন্দুকের খবর সরাসরি সম্প্রচারিত হচ্ছে ।  কথা পুরো শেষ না করেই আমি লাইনটি কেটে দিয়ে গাড়ি স্টার্ট দিলাম ।  আমার পুরোপুরি নিয়ন্ত্রণে গাড়ি ছুটে চলেছে ।  পেছনে খুব দ্রুত সরে যাচ্ছে আশেপাশের সব ঘর - বাড়ি আর গাছ - পালা ।  বৃষ্টির পানিগুলো অবিরত পরিষ্কার করে চলেছে উইপার দুটি যেন এই মেঘলা আঁধারেও স্বচ্ছ থাকে জানালার গ্লাস ।          
 

                    




শ্রদ্ধেয় ব্লগার আমিনুর রহমানের জন্মদিনে হৃদ্যতাপূর্ণ শুভেচ্ছা

 নব চেতনার রাঙা প্রহরে , জীবনের অনেকটা পথ পেরিয়ে;আজ লক্ষ্য হতে কিছু দূরে , স্মৃতি বিজড়িত আনন্দ - বেদনা , আর স্বপ্নমাখা কল্পনার কিছুটা;আজো রয়েছে মনের গভীরে । কিছু স্বপ্ন রয়েছে অপূর্ণ , তব নব প্রত্যাশা বুকে নিয়ে;সামনে এগোতে হবে , এসো ভুলে যাই সব পরাজয়ের গ্লানি , নতুনকে করে নেই বরণ সবে;বিজয়ের গৌরব দৃষ্টান্ত হয়ে রবে ।   হ্যাঁ এমনই একজন সাদা মনের মানুষ ব্লগার আমিনুর রহমান  ।  যদি প্রশ্ন করা হয় আমাকে আপনার আদর্শ কে  ?  তবে আমি নির্দ্বিধায় বলব আমার আদর্শ ব্লগার আমিনুর রহমান ।  আমার পথ চলা এই মানুষটির হাত ধরে যাকে আমি আমার গুরু মেনেছি ।  আজ এই ভালোবাসার মানুষটির জন্মদিনে শুধু আল্লাহর কাছে প্রার্থনা করি যেন আল্লাহ তার মনের সকল স্বপ্ন পূরণ করেন এবং যেন সারা জীবন এমনি ভাবে বিচরন করেন মানুষের জীবনের সুখ আর দুঃখ গুলোকে ভাগ করে নিয়ে নিজের জীবনে । আমার সৌভাগ্য হয়েছে এই সামহোয়্যার ইন ব্লগের মাধ্যমে এমন একজন মানুষের সাথে পরিচিত হতে পেরে ।  আমি এমনও দেখেছি বেতনের টাকা তিনি পেয়েই নিজের জন্য খরচ না করে অসহায় মানুষ এবং দেশের জন্য পুরোটাই কখনও কখনও খরচ করে ফেলেছেন অকাতরে ।  অত্যন্ত গর্বের সাথে বলতে পারি আমিনুর রহমান ভাই ফেলানী হত্যাকাণ্ডের প্রতিবাদে রাস্তায় নেমেছেন ,   সাগর - রুনি ' র হত্যাকান্ডের প্রতিবাদ করেছেন ,  বিশ্বজিতের হত্যাকান্ডের প্রতিবাদেও রাস্তায় নেমেছেন ,  ধর্ষণের প্রতিবাদে ধর্ষকের ফাঁসি চেয়ে প্রতিবাদ করেছেন ,  টিফফা / রামপাল চুক্তির বিরোধীতা করেছেন ,  কাদের মোল্লার ফাঁসির প্রতিবাদে শাহবাগে ছিলেন ,  সাভার ট্রাজিডি ' র ঘটনায় তাদের পাশে গিয়ে দাড়িয়েছেন ।  পাশে দাঁড়িয়েছেন তিন বছরের ছোট শিশু রুশানের চিকিৎসার জন্য রাজপথে ।  শুভ জন্মদিন প্রিয় ও শ্রদ্ধেয় আমিনুর রহমান ভাই ।  কিছু মানুষের বয়স বাড়ে না ।  তাদের বয়স তাদের ছেলেমানুষী এবং ভালোমানুষী দ্বারা বন্দি ।  সেই সাথে বাড়ছে আপনার প্রতি আমার শ্রদ্ধা এবং ভালোবাসা ।  আনন্দ লাগছে এই ভেবে যে এমন একজন মানুষকে আমি চিনি ।   

                    




চোখ

    মাঝে মাঝে ফজরের আযান চলাকালীন সময় রাস্তায় কুকুরগুলোর চিৎকার চ্যাঁচামেচি বেড়ে যায় ।  কিন্তু এর কোন সুনির্দিষ্ট কারণ আমার জানা নেই ।  মাথায় এলো সোলেমান চাচার নাম ।  একমাত্র তার কাছেই এ ধরনের রহস্যের ব্যাখ্যা পাওয়া যায় ।  সোলেমান চাচা আমাদের এলাকার টং দোকানদার ।  বয়স পঞ্চাশের কাছাকাছি ।  লুঙ্গি আর স্যান্ডো গেঞ্জিই তার একমাত্র পরিধানের বস্ত্র ।  তবে মাথায় একটি সাদা রঙের টুপি পরে থাকেন সবসময় ।  গোঁফ কামিয়ে মুখে লম্বা দাড়ি রাখেন ।  কিন্তু কখনও নামায পড়তে দেখা যায়না ।  সারাদিন দোকানদারী করেই হয়ত আর নামাযের সময় পান না তবে ধর্ম নিয়ে অনেক জ্ঞান রাখেন ।  দোকানে একটি সাইনবোর্ড টাঙিয়ে রেখেছেন যেখানে লাল রং দিয়ে লেখা রয়েছে সোলেমান চা স্টল ।  চা ,  সিগারেট ,  কলা আর নানান রকমের বণ রুটি বেঁচেই তিনি সারাদিন একা মানুষ হিমশিম খান ।   
 চাচার দোকানে বিরাট হট্টগোল বেঁধেছে ।  সিফাত ভাইয়ের সাথে চাচার তুমুল বাকবিতন্ডতা হচ্ছে ।  সিফাত ভাই আমাদের এলাকার সবচেয়ে স্মার্ট একজন মানুষ ।  চাচা চা বানিয়ে ফেনা সহ চা দেয়াতেই এই ঝগড়ার উৎপত্তি ।  চামচ দিয়ে ফেনা না সরিয়ে চা পরিবেশন করা অভদ্রতা আর সিফাত ভাইয়ের মত একজন স্মার্ট মানুষের পক্ষে এতটুকু অভদ্রতা মেনে নেয়া সম্ভব হয়নি ।  তিনি সোলেমান চাচা কে এই বিষয়ের উপর এক বিশাল লেকচার দেয়াতেই চাচাও তেলেবেগুনে জ্বলে উঠে তার মুখের উপরেই বলে দেন যে তার মতন এমন ভদ্র কাস্টমার তার দরকার নাই ।  দাড়িয়ে দাড়িয়ে কিছুক্ষন বেশ উপভোগ করলাম দুইজনের ঝগড়া ।  তবে আরও মজা পেলাম যারাই ভিড় করে ঝগড়া দেখছে তারা সবাই আমার মতই উপভোগ করছে এই ঝগড়া ।  ঝগড়ার মাঝ খানেই আমি চাচাকে বললাম চা আমাকে ফেনা যুক্ত এক কাপ চা দিনতো ।  ব্যাস সিফাত ভাইয়ের চেহারা তখন দেখার মত হল ।  আমার দিকে রক্তবর্ণ চোখে তাকিয়ে তিনি হুড়মুড় করে ঝগড়া থামিয়ে হেটে চলে গেলেন ।  
 সোলেমান চাচার মুখে তখন যে হাসি দেখলাম কয়েক কোটি টাকা খরচ করলেও এমন হাসি কেনা সম্ভব হবে না এই পৃথিবীতে ।  চাচা নিজ থেকেই আমার দিকে একটি সিগারেট এগিয়ে দিয়ে বললেন আর কইয়না বুঝলা ,  আরে এতই যদি তোমাগের প্রেস্টিজ তাইলে ফাইভ স্টারে গিয়াই চা খাইলে পার; এই সোলেমান মূর্খের দোকানে কি  ?  আমি সিগারেট ধরিয়ে তার কথার সাথে মাথা নাড়ালাম ।  এই মুহূর্তে চাচার কাছে যাই জানতে চাইব একদম পরিপূর্ণ ব্যাখ্যা সহ জানতে পারব কারণ আমার কথাই এই মুহূর্তে সবচেয়ে বেশি প্রাধান্য পাবে ।  সোলেমান চাচার মতে ফজরের আযানের সময় শয়তান তার অস্তিত্বের ধ্বংসের ভয়ে শঙ্কিত হয়ে কুকুরের পেটে ঢুকে গিয়ে সুরসুরি দেয় ।  এতে করে কুকুরগুলো চিৎকার চ্যাঁচামেচি শুরু করে দেয় ।  আযানের পবিত্রতা নষ্ট করার কৌশল হিসেবে শয়তান এই কাজ করিয়ে থাকে ।  ব্যাখ্যাটা আমার কাছে দুর্বল বলে মনে হয়নি ।  
 উঠে আসার সময় পকেট থেকে টাকা বের করছি বিল দেব বলে কিন্তু চাচা বলল যাও তোমার আজকে বিল দেয়া লাগবে না এইটা আমি এমনি তোমারে খাওয়াইলাম ।  চাচা কাল মিশর যাচ্ছি অফিসিয়াল ট্যুরে দোয়া করবেন । 
 কিন্তু ওইখানেতো বিরাট গণ্ডগোল চলতাছে ।  এই বিপদের মইধ্যে তোমার অফিস ওইখানে কেমনে যাইতে দিতাছে  !  
 চাচা চাকরী জিনিসটাই এমন ।  বিপদ আপদ মেনে চলেনা ।  সবসময় তার নিজের স্বার্থ ভাবে ।  গোলামের জীবন নিয়ে ভাবার অবকাশ রাখেনা ।  
 চাচা আমার মাথায় হাত বুলিয়ে দোয়া করে দিলেন ।  আর এক প্যাকেট সিগারেট দিয়ে বললেন এই নাও এইটা তুমি ওই দেশে গিয়া খাইয়ো ।  আমি সিগারেটের প্যাকেট নিয়ে চলে আসার সময় বললাম শুনেন চাচা এখন থেকে সিফাত ভাই এলে ,  তার চায়ে দরকার পরলে একটু শ্যাম্পু মিশিয়ে আরও বেশি করে ফেনা তৈরি করে দিয়েন ।  এই কথা শোনার পর চাচা আরেকটি সিগারেট আমার দিকে এগিয়ে দিয়ে নিজেই লাইটার দিয়ে আমার সিগারেট ধরিয়ে দিলেন ।  আমি সিগারেটের ধোঁয়া ছাড়তে ছাড়তে বাসায় চলে এলাম ।      
 আমার স্বপ্নের দেশ মিশর ।  অফিসিয়াল ট্যুরে মিশর এসেছি হোরাসের চোখের উপর একটি রিসার্চ করতে ।  এই রিসার্চের উপর আমার ক্যারিয়ারের পুরোটাই নির্ভর করছে ।  অনেক কষ্টে এই রিসার্চটি করার জন্য বসের কাছ থেকে কাজটি বাগিয়ে নিয়ে মিশর এসেছি ।  এর জন্য আমাকে বসের বাসার বাজার পর্যন্ত করে দিতে হয়েছে ।  রিসার্চের কিছু থিউরিগত কাজ করেছি কিন্তু কিছুতেই হিসাব মেলাতে পারছিনা ।  
 ওয়ান হু ডাজ  !  !  অল সিয়িং আই !  !  ! 
যেনস প্যারাডক্স অনুযায়ী হোরাসের চোখ 
১ / ২  +  ১ / ৪  +  ১ / ৮  +  ১ / ১৬  +  ১ / ৬৪  =  ৬৩ / ৬৪  =  ০ , ৯৮৪৩৭৫ ≈≈ ১ 
প্রতীকে ১ / ২  +  ১ / ৪  +  ১ / ৮  +  ১ / ১৬  +  ১ / ৬৪
সিক্সথ সেন্স  !  !  !  চক্ষু ,  কর্ণ ,  নাসিকা ,  জিহ্বা ,  ত্বক ,  মন !   
 তাই আরও তথ্য প্রমানের জন্য এসেছি দেবী আইসিসের মন্দিরে ।  দেবী আইসিসের মন্দিরে ঘুরে ঘুরে দেখছি আর বার বার আবেগে আপ্লুত হয়ে পরছি ।  ফিরে আসব ঠিক এমন সময় দেবী আইসিস আমাকে পেছন থেকে ডেকে উঠল ।  প্রথমটায় ধাক্কা খেলেও সামলে উঠে ঘুরে দাঁড়ালাম ।  দেবীর চোখ বেয়ে রক্ত ঝরছে ।  আর অস্পষ্ট কণ্ঠে একবার উচ্চারন করল শুধু ওসাইরিস ।  তারপর আবার চারদিকে সেই আগের মতই নীরবতা ।  কিন্তু ধীরে ধীরে পুরো মন্দির আইসিসের চোখ হতে ঝরে পরা রক্তে ভেসে যেতে লাগল ।  আমি আর সেখানে এক মুহূর্ত দাড়িয়ে থাকতে পারলাম না ।  মন্দির থেকে বেরিয়ে এলাম ।  এই ঘটনার পর আর এক মুহূর্ত মিশর থাকার কথা ভাবতে পারছিনা তাই অফিসিয়াল কাজ অর্ধ সমাপ্ত রেখেই দেশে ফিরে যাওয়ার সিধ্যান্ত নিয়ে ফেললাম ।   
 দেশে ফিরে আসারপর অনেক দিন কেটে গেছে ।  কিন্তু আমার মাথা থেকে কিছুতেই সেই দৃশ্য দূর হচ্ছেনা ।  আজ সকালে পত্রিকার প্রথম পাতায় দেখলাম বড় করে হেডিং দিয়ে ছাপা হয়েছে ,  মিশরে চলমান দাঙ্গায় দেবী আইসিসের মূর্তি ভেঙে ফেলেছে দুর্বৃত্তরা ।  সংবাদটি পড়ে বুকের ভেতর এক অজানা শঙ্কা হল ।  আমি আর নিজেকে সংযত রাখতে পারলাম না কিছুতেই ।  স্থির করলাম আজই মিশর যাবার প্রস্তুতি নিয়ে ফেলতে হবে ।  মিশর যাবার প্রস্তুতির সবকিছু ঠিকঠাক হতে আরও সপ্তাহ ক্ষানেক সময় লেগে যাবে ।  কিন্তু এই সময়গুলো কিছুতেই কাটতে চাইবেনা ।  সারাক্ষন এক অস্থিরতা কাজ করবে ।  তাই এই সময়টাতে দূরে কোথাও হতে ঘুরে এলে মন্দ হতনা ।  স্থির করলাম টেকনাফ থেকে ঘুরে এলে হয়ত সময়গুলো কিছুটা হলেও বীণা অস্থিরতায় কেটে যাবে ।  তাই টেকনাফের পথে বেরিয়ে পরলাম ।  একপাশে উঁচু পাহাড় আর সরু পথের একপাশ দিয়ে বয়ে চলে গেছে নাফ নদী ।  এমন মনোরম দৃশ্য উপভোগ করতে করতে অবশেষে টেকনাফ শহরে এসে পৌঁছেছি ।  এর আগেও বেশ কয়েকবার টেকনাফ এসেছি কিন্তু এবারের আসাটা আমাকে জীবনের এমন এক পর্যায়ে এনে দাড় করিয়ে দিল যেখান থেকে ফিরে আসার কোন পথ আমার জানা নেই ।  
 পর্যটন মোটেলের রুম নাম্বার ১৩ ।  হঠাৎ সেল ফোনে একটি অজানা নাম্বার থেকে কল এলো ।  হ্যালো আমি যূথী বলছি ।  তোমার সাথে একটু দেখা করতে চাই এক্ষুনি ।  আমি কি আসব তোমার রুমে  ? 
 আমি কিছু বলার আগেই লাইনটি কেটে গেলো ।  এখানে নেটওয়ার্ক পাওয়া ভীষণ কষ্ট সাধ্য ।  তবু যে কল এসেছে সেটাই ভাগ্যের ব্যাপার ।  ফোন রেখে কিছুটা চিন্তিত হয়ে পরলাম ।  যূথী নামের কাউকে কি আমি চিনি  ?  আর আমি যে এখানে এসেছি কাউকে কিছুইতো জানাইনি তাহলে আমি যে এখানে আছি এই মেয়েটি জানল কিভাবে  ?  আর আমার সাথে এখানে এভাবে দেখা করতে চাচ্ছে  ?  কোন প্রকার হিসাব মেলাতে পারছিনা ।  ভাবতে ভাবতে বিছানার পাশে সাইড টেবিলের উপরে রাখা বার্মিজ রামের বোতলটির দিকে চোখ পড়ল ।  বোতলটি অর্ধেক খালি কেউ হয়ত খেয়ে রেখে গেছে ।  যতদূর মনে পরছে এটি আমি এখানে খেয়ে রাখিনি ।  এমনকি বোতলটি আমি আনায়নি ।  তাহলে কেমন করে এলো এটি এখানে  ?  নাহ সবকিছু এলোমেলো লাগছে  !  তবু হাতের কাছে এমন একটি অমৃত সুধা পেয়ে অবজ্ঞা করলে অন্তর আত্মা কষ্ট পাবে ।  তাই বাকিটা শেষ করে একটি সিগারেট ধরালাম ।  সাধারনত সিগারেট টানলে বুকের ভেতর সুখ অনুভূত হয় কিন্তু প্রথমবারের মত সিগারেট টেনে কোন তৃপ্তি পেলামনা ।  তবু নির্বিকার টেনে যাচ্ছি ।  মনের ভেতর যূথী নামের মেয়েটির আসার প্রতীক্ষা কাজ করছে ।  
 দরজায় কাড়া নাড়ার শব্দ হল ।  উঠে গিয়ে দরজা খুলতেই মেয়েটি আমাকে ধাক্কা দিয়ে রুমের ভেতর ঢুকেই বিছানায় বসে পড়ল ।  মেয়েটি এমন ভাবে বিছানায় বসল যে পরনের নীল শাড়ির আঁচলটি বিছানায় ছড়িয়ে পরল ।  আঁচলে একটি পেখম তোলা ময়ূরের ছবি আঁকা রয়েছে ।  সেই পেখমে আঁকা নীলাভ চোখে আমি মিশরের চলমান দাঙ্গার রূপরেখা স্পষ্ট দেখতে পাচ্ছি ।  আর মুগ্ধ চোখে ময়ূরের ছবিটি দেখছি মনে হল যেন ঠিক এমনটি করেই মেয়েটি তার পেখমের সবটুকু সৌন্দর্য মেলে ধরে বিছানায় বসেছে ।  এখনই হয়ত প্রকৃতি তার সুরের মূর্ছনায় আমাকে নাচাবে ।  
 আমার মুগ্ধতাকে গ্রাস করে নিয়ে মেয়েটি বলল ,  তুমি যে এখানে এসেছো আমাকে জানালে না কেন  ?  কি এভাবে তাকিয়ে আছো কেন  ?  তোমাকে দেখে মনে হচ্ছে আমাকে চেনইনা  !  
 সত্যি আমি আপনাকে চিনতে পারছিনা  !  কে আপনি বলুনতো  ?   
 বুঝেছি একটু বেশি খেয়ে ফেলেছ তাই তোমার নেশাটা আজ একটু বেশিই চড়েছে ,  এই কারণে প্রলাপ বকছো  !  যাও হাত মুখ ধুয়ে এসে ফ্রেস হয়ে নাও ।  দেখবে ধীরে ধীরে সব মনে পরে যাচ্ছে ।  যাও লক্ষ্মী সোনা আর ওভাবে বোকা ছেলের মত দাড়িয়ে থেকোনাতো ।  তোমাকে এমন ভাবে মানায় না ।  ফ্রেস হয়ে এসো ,  আজ সারাদিন এই রুমের ভেতর তোমাকে বুকের কাছে জড়িয়ে ধরে বসে থাকব ।  সেই কতদিন পর তোমাকে আজ কাছে পেয়েছি  !  অপেক্ষায় থাকার কষ্ট তুমি কি করে বুঝবে  ?  কত কাল এভাবে কাটিয়ে দিয়েছি শুধু তোমার একটু স্পর্শ ফিরে পাবো বলে ।  তোমার একটু স্পর্শ আমাকে আবার প্রাণের স্পন্দনে জীবিত করে তুলবে ।  সেসব বোধ যদি তোমার থাকত তবে তুমি কিছুতেই এভাবে এতকাল ধরে আমাকে অপেক্ষায় রাখতে পারতেনা ।  আমার কাছ থেকে এত দূরে থাকতে পারতেনা ।  অবশ্য আমারই ভুল ছিলো সেদিন তোমাকে এভাবে হারিয়ে যেতে দিয়ে আমার চোখের সীমানা থেকে ।  
 চোখ শব্দটি কানে বাজতেই হঠাৎ কেমন যেন আমার চারদিকটা অন্ধকার হয়ে আসল ।  চোখের সামনে দেবী আইসিসের মন্দিরের সেই দৃশ্য দেখতে পেলাম ।  যূথী আমাকে দেখে হাসছে ।  উঠে এসে আমাকে জড়িয়ে ধরল ।  আমার চোখে তখনও আইসিসের সেই রক্ত ঝরা চোখের দৃশ্য ভাসছে ।  কেউ যেন কান্না জড়ান কণ্ঠে আমার কানের কাছে এসে শুধু একবার ডাকল ওসাইরিস  !  আমি যূথীকে আরও শক্ত করে আমার বুকের সাথে জড়িয়ে নিলাম ।  
 যূথীর সাথে সেটাই ছিলো আমার শেষ দেখা ।  টেকনাফ থেকে বিদায় নিয়ে মিশর এসেছি ।  মন্দিরের ভেতর দেবী আইসিসের মূর্তি ভাঙা অবস্থায় পরে রয়েছে ।  বুঝলাম কেউ সাহস করে এখানে আর হাত দেয়নি ।  তবে কোথাও রক্তের চিহ্ন পেলামনা ।  তাহলে হয়ত সেটি আমার নিতান্তই কল্পনা ছিলো অথবা কেউ রক্ত ধুয়ে মুছে পরিষ্কার করে রেখে গেছে  !  আমি ভাঙা টুকরো গুলো স্পর্শ করছি আর অবচেতন মনে কাঁদছি ।  আমার চোখ থেকে অশ্রু নয় রক্ত ঝরে এলো ।  আমি ভীষণ ভয় পেলাম ।  দৌড়ে বেরিয়ে এলাম মন্দির থেকে ।  বালু ভূমির উপর দিয়ে এভাবে কতক্ষন পালিয়ে বেড়াচ্ছি মনে নেই ।  মাথার উপর সূর্যের আগুন পোড়া রোদ ।  ভীষণ তৃষ্ণা পেয়েছে ,  কিন্তু কোথাও পানি পেলামনা ।  চৈতন্য হারিয়ে বালুর উপর শুয়ে পরলাম ।  যখন জ্ঞান ফিরে এলো নিজেকে আবিষ্কার করলাম একটি প্রাসাদের ভেতর মেঝেতে শুয়ে আছি ।  পাশেই একটি পিতলের জগ রাখা আছে ।  পানি ভেবে একটু পান করেই বুঝলাম এটি পানি নয় ঠিক যেন সেই বার্মিজ রাম ।  প্রাসাদের চারদিকের দেয়ালে আঁকা রয়েছে হোরাসের প্রতিচ্ছবি আর দেবী আইসিসের কোলে শিশু হোরাসের স্তন্য পানের দৃশ্য ।  আমি মুগ্ধ চোখে দেখছি সেই মমতাময়ী মায়ের নিঃসঙ্গতা যেন দেবতাদের হিংস্রতার কবল থেকে মুক্তির প্রত্যাশায় আকুলতা নিয়ে তাকিয়ে আছে ।  প্রতীক্ষায় আছে তার ওসাইরিসের ।  
 পেছন থেকে একটি হাত আমার কাঁধে স্পর্শ করল ।  আমি ফিরে তাকিয়ে নিজের চোখকে বিশ্বাস করাতে পারলাম না ।  যূথী আমাকে অভয় দিয়ে বলল ভয় পেয়না ।  ভাল করে তাকিয়ে দেখ আমি তোমার সেই যূথী ।  তুমি যখন মরুভূমিতে অজ্ঞান হয়ে পরেছিলে ,  আমিই তখন তোমাকে এখানে নিয়ে এসেছি ।  
 কিন্তু তুমি এখানে কবে এলে  ? 
 আমিতো এখানেই থাকি ।  এটাইতো আমার বাড়িঘর ,  ঠিকানা সবকিছু ।  
 কিন্তু সেদিন যে তোমার সাথে টেকনাফে দেখা হল  !  
 হ্যাঁ আমিই ছিলাম সেদিন তোমার সাথে ।  কেন আমি কি ওখানে যেতে পারিনা  ? 
 না তা কেন পারবেনা  ?  অবশ্যই পার যেতে ।  আবার চলেও আসতে পার ।  কিন্তু আমাকে কিছুই যে বললেনা ।  আগে বললে দুজনেতো একসাথেই এখানে আসতে পারতাম ।  
 হুম তা হয়ত পারতাম  !  কিন্তু তোমাকে তাহলে এভাবে যে পাওয়া হতোনা আমার ।  
 আমাকে এভাবে পেয়ে তুমি কি সুখ পেলে  ? 
 অনেক অনেক অনেক বেশি সুখি হয়েছি  !  তোমাকে বোঝাতে পারবনা আমি ।  শুধু জেনে রেখো ,  অনেক কাল পর ,  অনেক সাধনায় তোমাকে পেয়েছি ।  আর হারাতে দেবোনা তোমাকে আমার কাছ থেকে ।  আমার চোখের সীমানা থেকে তুমি আর কখনো কিছুতেই হারিয়ে যেতে পারবেনা ।  আমার বিশ্বাস ছিলো আমাদের একমাত্র সন্তান হোরাসের চোখ কখনও মিথ্যে হতে পারেনা ।  তুমি তাকিয়ে দেখো তোমার ছেলে হোরাসের চোখের দিকে ।  আজ ওর চোখে তৃপ্তির হাসি ফুটেছে ।  এই প্রাসাদের দেয়ালে আঁকা ওর চোখের সমস্ত হিসাব মিলে গেছে ।  
 যূথী কাঁদছে ।  সেই কান্নার শব্দ প্রাসাদের দেয়ালে দেয়ালে ঘুরে ফিরে প্রতিধ্বনিত হয়ে ফিরে আসছে আমার কানে ।  সেই কান্নার সাথে অশ্রু নয় রক্ত ঝরে এলো চোখ থেকে যূথীর ।  আমি উঠে গিয়ে বুকের সাথে শক্ত করে জড়িয়ে নিলাম যূথীকে ।  
 ফজরের সময় হয়ে এসেছে ।  বাড়ির পাশেই মসজিদ হতে আযান দেয়া হচ্ছে ।  রাস্তায় কুকুরগুলোর নিয়মমাফিক চিৎকার চ্যাঁচামেচি বেড়ে গেছে ।  ঘুম ভেঙে গেলো আমার ।  এতক্ষন তবে স্বপ্ন দেখছিলাম  !  পাশেই গভীর ঘুমে শুয়ে আছে আমার স্ত্রী আর দুই ছেলে ।  ওরা এসব স্বপ্নের কিছুই জানেনা আর জানবেওনা কখনও ।  আমি রেশমির নিষ্পাপ মুখের দিকে তাকিয়ে ভাবছি কতটা নিশ্চিন্ত নিরাপদ অভয়আশ্রমে তার নিজ বিছানায় ঘুমিয়ে আছে ।  পৃথিবীর কোন ব্যাঞ্জনা তাকে বিচলিত করবেনা ।  আমি রেশমির ঘুমন্ত চোখে একরাশ আদর মাখা চুমু খেয়ে বিছানা ছেড়ে বারান্দায় এসে দাঁড়ালাম ।  একটি সিগারেট মুখে নিয়ে দেয়াসলাইয়ের কাঁঠি জ্বালিয়েছি ।  কিন্তু হঠাৎ প্রচন্ড বাতাস এসে কাঁঠির আগুন নিভিয়ে দিলো ।  আরেকটি কাঁঠি জ্বালাব কিন্তু সেই সৌভাগ্য হল না এই ভোরে ।  বাক্সে আর কোন কাঁঠি অবশিষ্ট নেই সিগারেট জ্বালানোর জন্য ।  সোলেমান চাচার দোকান সকাল আটটার আগে খুলবে না ।  কাজেই সকাল হবার প্রতীক্ষা করা ছাড়া অন্য কোন উপায় নেই ।  কাল দুপুরেই আমার ফ্লাইট ।  অফিসিয়াল ট্যুরে মিশর যাচ্ছি ।  আমার স্ত্রী আর আর বড় ছেলে বেশ বড় একটি লিস্ট ধরিয়ে দিয়েছে যেন আমি ওদের জন্য মিশর থেকে সেগুলো কিনে আনি ।  অনলাইনে বসেছি পত্রিকা পড়ব বলে ।  আজ সারাদিন পত্রিকা পড়া হয়নি নানা রকম কাজের ভিড়ে ব্যাস্ত থাকার কারণে ।  অনলাইন পত্রিকার হেডিং এ দৃষ্টি আঁটকে গেলো ।  আমি শুধু নির্বাক হয়ে পড়লাম ,  লেখা রয়েছে ব্রেকিং নিউসঃ মিশরে চলমান দাঙ্গায় দেবী আইসিসের মূর্তি ভেঙে ফেলেছে দুর্বৃত্তরা ।                        


                    




ব্লগারদের ঈদ ভাবনা ও ঈদ আড্ডা

  *  *  *     ঈদ মোবারাক     *  *  *  
   আমি প্রথমেই গভীর শোকের সাথে স্মরণ করছি এইতো  কিছুদিন আগেই সাভার রানা প্লাজায় ঘটে যাওয়া ট্র্যাজেডি নিয়ে ,  যেসব শ্রমিকদের এই ঈদটা হয়ত আনন্দের কাটবেনা জীবনের এমন এক নিষ্ঠুর অভিজ্ঞতায় কাটিয়ে ।     আমি গভীর শোক ও শ্রদ্ধার সাথে স্মরণ করছি আমাদের সকলের প্রিয় ব্লগার নোবেলবিজয়ী _ টিপু যিনি  ব্লাডক্যান্সারে ভুগে মাত্র ২২ বছর বয়সে মারা যান এবং ব্লগার ইমন জুবায়ের যিনি মৃত্যুর আগের দিন পর্যন্ত এই ব্লগ প্ল্যাটফর্মটিতে মমতার সাথেজড়িয়ে ছিলেন ।  সুস্থ ,  সমৃদ্ধ ,  দায়িত্বশীল এবং আনন্দময় ব্লগিং এর জন্যআমরা তাঁর কাছে ঋণী ।  আমরা আর কখনওই তাদের সাথে ঈদের আনন্দ ভাগ করে নিতে পারব না  ।  এই দুই জন গুণী ব্লগারের অসীম ভালোবাসায় সিক্ত হতে  ।      সবশেষে গভীর আক্ষেপ নিয়ে স্মরণ করছি ,  ছোট্ট ছেলে মেঘ যার আর কখনওই তার বাবার সাথে ঈদের জামাত আদায় করতে যাওয়া হবেনা ,  ফিরে এসে মায়ের হাতের সেমাই খাওয়া হবে না ।  সাংবাদিক দম্পতি সাগর - রুনির হত্যার আজ ৫৪০ তম দিন  ।  আমরা অন্ধকারে এখনও ।      একমাস সিয়াম সাধনার পর সময় এসেছে ঈদ আনন্দ উদযাপনের ।  ঈদ মানেই বাঁধ ভাঙা আনন্দ ।  সেই আনন্দ বরণের জন্যই বাংলার মুসলমান সমাজ যেন উদগ্রীব ।  ক্ষীর ,  পায়েস ,  সেমাই ,  পোলাও ,  ভুনা খিচুড়ির ,  কোর্মা ,  কালিয়া এসব নানান ধরনের খাবার থাকবে খাবারের তালিকায় ।  নামাজ পড়ে মিষ্টি মুখ ,  এরপরই বন্ধু - বন্ধবীর সঙ্গে আড্ডা ,  বাদ যাবে না এর কোনো কিছুই ।  আর তাইত ঈদ এলেই মনের অজান্তেই গেয়ে উঠি আমাদের মুসলমানদের অন্যতম ধর্মীয় ও আনন্দের উৎসব ঈদ - উল - ফিতর নিয়ে জাতীয় কবি কাজী নজরুল ইসলাম রচিত কালজয়ী গান । ১৯৩১ সালে লেখার চারদিন পর শিল্পী আব্বাস উদ্দিনের গলায় গানটি রেকর্ড করা হয় ।  রেকর্ড করার দুই মাস পরে ঈদের ঠিক আগে আগে এই রেকর্ড প্রকাশ করা হয় ।  
   ও মন রমজানের ঐ রোজার শেষে এলো খুশির ঈদ
তুই আপনাকে আজ বিলিয়ে দে  ,  শোন আসমানী তাগিদ । 
তোর সোনা - দানা ,  বালাখানা সব রাহে লিল্লাহ
দে যাকাত  ,  মুর্দা মুসলিমের আজ ভাঙাইতে নিঁদ
ও মন রমজানের ঐ রোজার শেষে এলো খুশির ঈদ । 
আজ পড়বি ঈদের নামাজ রে মন সেই সে ঈদগাহে
যে ময়দানে সব গাজী মুসলিম হয়েছে শহীদ । 
ও মন রমজানের ঐ রোজার শেষে এলো খুশির ঈদ । 
আজ ভুলে যা তোর দোস্ত - দুশমণ ,  হাত মেলাও হাতে , 
তোর প্রেম দিয়ে কর বিশ্ব নিখিল ইসলামে মুরিদ । 
ও মন রমজানের ঐ রোজার শেষে এলো খুশির ঈদ । 
যারা জীবন ভরে রাখছে রোজা ,  নিত্য উপবাসী
সেই গরীব ইয়াতীম মিসকিনে দে যা কিছু মুফিদ
ও মন রমজানের ঐ রোজার শেষে এলো খুশির ঈদ
আপনাকে আজ বিলিয়ে দে শোন আসমানী তাগিদ । 
ঢাল হৃদয়ের তশতরীতে শিরনি তৌহিদের , 
তোর দাওয়াত কবুল করবেন হজরত হয় মনে উম্মীদ ।  । 
ও মন রমজানের ঐ রোজার শেষে এলো খুশির ঈদ
আপনাকে আজ বিলিয়ে দে শোন আসমানী তাগিদ ।      ব্লগাররা একই সাথে ভার্চুয়াল ও বাস্তব জগতের বাসিন্দা ।  পাঠকরা ব্লগারদের সম্পর্কে অনেক কিছু জানতে চান ।  এখানে প্রাধান্য পাবে সমাজসেবার সঙ্গে তাঁদের সম্পৃক্ততা ,  সামাজিক সচেতনতা তৈরিতে তাঁদের অবদান ,  তাঁদের পারিবারিক জীবনের মধুর ও ইতিবাচক দিক কিংবা তাঁদের ব্লগিং ও সংগ্রামের ইতিহাস । 
 ঈদ ঘিরে যেমন সবার থাকে অনেক স্বপ্ন  ,  তেমনি ঈদ ঘিরেই থাকে সারা বছরের আয়োজন ।  ঈদ এলেই চাঙ্গা হয়ে ওঠে আমজনতা থেকে আকাশগঙ্গার ওপারে থাকা নক্ষত্রকূলের সকলেই ।   ঈদ আসে ,  ঈদ চলেও যায় ।  কিন্তু ঈদ কী সত্যিই পূরণ করে আমাদের স্বপ্ন ?  আমরা কী কখনো ভাবি সেই ঈদের কথা ,  যা হবে আমাদের স্বপ্নের মতো ।  আমরা কী কখনো স্বপ্ন দেখি সেই ঈদের ?  এই অনুসন্ধিৎসা থেকেই আমি শরণাপন্ন হলাম আমাদের প্রিয় ব্লগারদের ।  জানতে চাইলাম ,  কেমন দেখতে চান আপনার স্বপ্নের ঈদ .  .  .  
   এই পোস্টে আমি ব্লগারদের নিকের বয়সের ক্রম অনুযায়ী তাদের ভাবনাগুলো সাজিয়েছি ।  তবে আমার যোগাযোগের এবং পোস্টের সীমাবদ্ধতার কারনে সবার ভাবনাগুলো দেয়া সম্ভব হয়নি বিধায় বাকিদের কাছে ক্ষমা চেয়ে নিচ্ছি ।  যেহেতু এটি ব্লগারদের ঈদ ভাবনা নিয়ে পোস্ট এবং সাথে আড্ডার আয়োজন করেছি তাই সকলের প্রতি আন্তরিক ভাবে চাইব যেন পোস্টের মন্তব্যের ঘরে এসে সবার ঈদ ভাবনা আমাদের সবার সাথে শেয়ার করবেন এবং মন - প্রান খুলে ঈদ আড্ডা জমিয়ে রাখবেন ।  পরিশেষে সবার প্রতি রইল ঈদের শুভেচ্ছা ।       *  *  *      ব্লগার  অন্যমনস্ক শরৎ     *  *  *   
 যখন আমাকে প্রশ্ন করা হল ,   " এবারের ঈদে কি করছেন ?  "  তখন প্রথমে একটু ঘাবড়ে গেলাম ।  শতহোক প্রশ্নটা করেছেন একজন ব্লগার ,  ফলে গুরুত্ব কিছুটা হলেও ভিন্ন ।  যে উত্তরটা শুরুতেই মাথায় এল ,  তা হল ব্লগেই ঈদের বেশিরভাগ সময় কাটবে সে বিষয়ে কোন সন্দেহ নেই ।  চাঁনরাতের প্রথম শুভেচ্ছা পোষ্টটা কার হবে সেটাও মাথায় রাখতে হবে ।  কে কি কেনাকাটা করছেন ,  এবং সেটা নিয়ে কেমন পোষ্ট দিচ্ছেন সেটাও খেয়াল রাখতে হবে ।  আবার নিজেদের আনন্দের বাইরেও যারা অন্যদের ,  বিশেষত সুবিধাবঞ্চিতদের জন্য বিভিন্ন উদ্যোগ নিচ্ছেন; সেটা খুব মনযোগ দিয়ে দেখার চেষ্টা করব ।  ঈদ পরবর্তী রাজনৈতিক পরিস্থিতি কেমন হবে সেটা কোনভাবেই মাথা থেকে বের করতে পারবো বলে মনে করছি না ।  সেটার প্রভাব অনেক আগে থেকেই ব্লগে উপস্থিত হবে মনে করছি ।  এছাড়া ব্যক্তিগত জীবনে ,  ঈদের দু - তিনদিন আগে একটু শপিং করার চেষ্টা করবো ,  প্রিয়জনদের উপহার দেবার জন্য ।  ঈদের সকালে নামাজ পড়ে বাসায় ফিরে আত্মীয় স্বজনদের সাথে দেখা হবে নিশ্চিত ।  অনেকদিন ছোট কাজিনদের সময় দেয়া হয় না ,  আশাকরি এবার সেই অপরাধ একটু হলেও কমানো যাবে ।  প্রিয় বন্ধু এবং শিক্ষকদের ঈদের এসএমএস পাঠানোর একটা অভ্যাস আছে ।  ফেইসবুক বন্ধুরাও বাদ যাবেন না নিশ্চয়ই ।  যদিও সবকিছুর পরও ব্লগে চোখ থাকবে ।  এই পোষ্টের সুবাদে ঈদ পূর্ব ভার্চুয়াল কোলাকুলি ও শুভেচ্ছা বিনিময়ের আশা থাকবে সকল ব্লগারের সাথে ।  আবার সার্ভার এবং লগইন জটিলতার জন্য ঈদ পূর্ব ক্ষমাও চেয়ে নেবো ।  কিন্তু এর পরও কেউ কেউ যখন  " মডু ঘুমায় মডু ঘুমায় "  বলে ঈদ আনন্দ মিছিল করবে তখন  " চউক্ষে পুরা পানি চইলা আসলেও "  বলবো .  .  . ও মোর রমজানের ঐ রোযার শেষে এল খুশির ঈদ .  .  .  . শুভেচ্ছা আর কৃতজ্ঞতা সবার জন্য ।  
    *  *  *     ব্লগার  মিলটন     *  *  *   
 ঈদ ।  দুই অক্ষরের শব্দ একটি ।  কিন্তু এর ব্যাপ্তি অনেক ।  আমরা মুসলমানদের জন্য বছরে আল্লাহ কর্তৃক ঘোষিত দুটি দিন আনন্দের ।  আমরা পালন করি ।  অনেকে অনেক ভাবে পালন করে ।  আর আমাদের মত সৌহার্দ সপ্রীতির দেশে ধর্ম নির্বিশেষে সবাই কমবেশী উৎযাপন করি এই ঈদটাকে ।  আমি এক নষ্টালজিক টাইপের মানুষ ।  দিনের বেশীর ভাগ সময় যখন সাধারণত একা থাকি তখন নিজের স্মৃতির পাতা উল্টাই ।  কখনও হাসি আর কখনও কাঁদি ।  ঠিক সেই ভাবেই আমার মনে পড়ে আমার ছোটবেলার ঈদের কথা গুলো ।  কত রঙিন ছিল সেইদিনগুলো ।  কোন চিন্তা ছিল না ।  কোন দায়িত্ব ছিল না ।  শুধুই ঘুরে বেড়ানো ।  খুশিতে ঈদের আগের রাতে ঘুমই হতো না ।  সেলামির ব্যাপারটা তখন খুব একটা বুঝতাম না ।  আর নতুন জামা - কাপড়ের দিকে আমাদের পরিবারের ছেলেপুলেদের খুব নজর ছিল না ।  নিজের পছন্দ বলে কিছুই ছিল না ।  বাবা - মা যেটা দিতেন সেটাই সই ।  বাবার সাথে নামাজ পড়তে যেতাম ।  এক রাস্তা দিয়ে যেয়ে বাবা আরেক রাস্তা দিয়ে ঈদগাহ থেকে বাসায় ফিরতেন । 
 তারপর যখন কিশোর বয়সে আসলাম ।  তখন দু - চারটি বন্ধু হলো ।  তাদের বাড়ীতে বেড়ানো ,  তারা আমার বাসায় আসতো ।  এখানে ওখানে যাওয়া ।  তবে সত্যি কথা ,  কখনও সিনেমা দেখা হয়নি ।  যে বয়সটাতে অন্ততঃ অনেকেই ঈদের দিন সবার চোখের আড়ালে সিনেমা হলে গিয়ে সিনেমা দেখতো ।  তবে আমাদের ঐ সময়ে সালামীর পরিমান খুবই কম ছিল ।  সেইটাই আমাদের কাছে অনেক ছিল ।  বাবা ঈদের বাজারটা আলাদা করে করতেন এবং সেটা বাসাতে আলাদা করেই রাখা হতো ।  একটা বাঁশের টুকরি / ডালাতে শেমাই ,  লাচ্ছি ,  পোলাওয়ের চাল ,  দুধের প্যাকেট ,  গরম মশলা ইত্যাদি রাখা হতো ।  এই দৃশ্যটা আমার খুব মনে পড়ে ।  আর ঈদের আগের রাতে পিঁয়াজ ,  রসুন ,  আদা ইত্যাদি মশলা বাটা হতো পাটায় ।  আর সারা বাড়ী একটা সুগন্ধে ভরে যেত ।  এখনও ঈদ আসলে আমি সেই সুগন্ধটা অদৃশ্য ভাবে পাই ।  ঈদের আগের রাতেই ঈদের দিনের জন্য দুই একটি রান্না করেন ফেলতেন আম্মা ।  
 এরপর আসি ,  আমি যখন বড় হলাম ।  চাকুরীতে ঢুকলাম ।  প্রথমদিকে অল্প বেতন দিয়েই সবাইকে খুশি করতে চাইতাম ।  আমি চাইতাম পরিবারের সবাইকে কিছু না কিছু গিফট দিবো ।  তাই সবার জন্য শপিং করতাম ।  আমার ভালো লাগতো ।  বাবা - মা ,  বোন ,  আত্মীয় - স্বজন সবাইকে দিয়েছি আমার সাধ্য মত ।  
 এখন সন্তানরা বড় হয়েছে ।  এখনও ঈদের নামাজ পড়ে এসে মা ’ র পা ছুঁয়ে সালাম করি ।  মা মাথায় হাত দিয়ে দোয়া করেন ।  তারপর আমাদের পরিবারের রেওয়াজ হিসেবে সবাই একসাথে বসে মাংশ দিয়ে খিচুড়ি খাওয়া হয় ।  আমার সন্তানরা এখন আনন্দ করে ।  আমি দেখি তাকিয়ে তাকিয়ে ।  আমার ভালো লাগে ।  আত্মীয় - স্বজন ,  বন্ধুবান্ধবদের সাথে ঈদের শুভেচ্ছা মোবাইলে বিনিময় করি ।  ঈদের দিন বাসাতেই থাকতে পছন্দ করি ।  কারণ আমি ঘরকুণে একটা মানুষ ।  বড়ই অলস ।  বড়ই ।  
 এভাবেই চলে আসছে আমার বছরের পর বছরের ঈদগুলো ।  সবাইকে ঈদের অগ্রীম শুভেচ্ছা । 
    *  *  *      ব্লগার  এস্কিমো     *  *  *   
 ছোটভাই জানতে চাইলো ঈদ নিয়ে আপনার ভাবনা কি ?  ১৮ ঘন্টার রোজা রেখে  -  বিশেষ করে রমাদানের শেষ দিকে তারাবী ,  কিয়ামুল লাইল আর পরপর নামাজগুলো নিয়ে ব্যস্ত থাকার সময় কেউ যদি জিজ্ঞাসা করে ভাই ঈদ কবে হবে ,  তখন প্রশ্নকারীর মুখের দিকে তাকিয়ে থাকি কিছুক্ষন  -  রমাদান শেষ হয়নি এখনই ঈদ নিয়ে চিন্তার সময় কই ?  সত্য কথা বলতে কি ,  ঈদের ভাবনা আসলে মনে একটা কষ্ট তৈরী করে  -  বিশেষ করে যখন মনে হয় একটা বিশেষ মাস শেষের দিকে চলে আসছে  -  আগামী রমাদান পর্যণ্ত হয়তো বেঁচে থাকবো না  -  আমি কি পারলাম পরম করুনাময়ের রহমত আর মাগফেরাত অর্জন করতে ।  যাই হোক  , তারপরও ঈদ আসবে ,  ঈদের দিনটা চমৎকারভাবে কাঁটানো একটা চিন্তাতো থাকেই ।  ছোট কালে ঈদকে আনন্দমুখর করার দায়িত্ব ছিলো সর্বসাধারনের  -  এখন সেই দায়িত্ব নিয়ে নিয়েছে লেখকরা  -  যারা অতিরিক্ত শ্রম দিয়ে ঈদ সংখ্যার ম্যাগসাইজ লেখাগুলো লেখেন ,  কিছুটা দায়িত্ব নিয়েছে ফ্যাশন ডিজাইনারা  -  নিত্যনতুন ফ্যাশান আর নামের বাহারের পোষাক বাজারে আনছেন আর আছে টিভি চ্যানেলগুলো  -  যারা রমাদানের কথা ভুলে গিয়ে ঈদের অনুষ্টান বানাচ্ছেন  -  সুতরাং আমাদের শুধু দরকার কিছু সময় আর অর্থ  -  যা ব্যয় করে ঈদের একটা প্যাকেজ আনন্দ কিনে ফেলা যায় সহজেই ।  
 আমার জন্ম একটা দরিদ্র পরিবারের বড় হয়েছি  -  সেই কারনে ঈদের মুল আনন্দ ছিলো উন্নত মানের খাবারগুলো ।  আমাদের মতো পরিবারের শুধুমাত্র মেহমান আসলেই পোলাও কোর্মা রান্না হতো  -  আর যদি মেহমান ভোজনরসিক হতো  -  তাহলে শুধু ঘ্রানে অর্ধ ভোজনেই আমার তৃপ্ত থাকতে হতো ।  সেই বিবেচনায় ঈদের দিনটা রান্না হতো আমাদের জন্যেই  -  মন ভরে পেট পুরে খাও  -  সাথে সেমাই এর সংযোগ ঈদকে স্বপ্নীল আনন্দে ভরে দিতে ।  তার উপরে যদি কোন বছর নতুন কাপড় পেয়ে যেতাম  -  সেই ঈদের আনন্দ স্বর্নাক্ষরে লেখার মতোই হয়ে উঠতো ।  
 বড় হয়ে উঠার সাথে সাথে ঈদের আনন্দ অনেকটা ফিকে হয়ে গেলো  -  দারিদ্রতা দুর হয়ে যাওয়ার সাথে সাথে খাবারের আনন্দ আর রইল না  -  আর পোষাক তো নিত্যদিনের সরবরাহের বিষয়ে পরিনত হওয়ায় ঈদকে আনন্দময় করতে মুলত প্রতিযোগীতার দিকে যেতে হতো  -  কে কত দামী পোষাক কিনলাম  -  আর কারটা কত ভাল স্টাইল  -  তারই প্রদর্শনী হয়ে উঠলো ঈদ ।  এক সময় এই প্রতিযোগীতার আনন্দও ফিকে হয়ে আসলো ।  এক সময় ঈদকে বিরক্তিকর বিষয় মতো হতো । 
 পরে যখন ধর্মকর্মের দিকে মন দিলাম  -  তখন ঈদ হয়ে উঠলো নতুন একটা আনন্দের দিন ।  সেই আনন্দ সম্পূর্ন ভিন্ন আনন্দ ।  রমাদানের সিয়াম শেষে ঈদের দিন ভোরে যখন মনে হয় আমি শেষ করতে পেরেছি একটা মাস  -  যা ছিলো সম্পূর্ন আমার স্রষ্টার জন্যে নিবেদিত  -  যেখানে ছিলো না কোন প্রতিবন্ধকতা  -  সরাসরি আমি ছিলাম আমার প্রতিপালকের অনুগত ।  ঈদের দিন মনটা ভরে উঠে এই ভেবে  -  আজ আমার আনন্দের দিন  -  কৃতজ্ঞতা প্রকাশের দিন  -  কারন মহান প্রতিপালকের কাছে পুরষ্কারের আশায় দাড়ানোর দিন ।  
 এখন ঈদ মুলত অন্যের আনন্দের বিষয়টাই বেশী গুরুত্বপূর্ন হয়ে আসে ।  প্রথমত দেখি দেশে থাকা আত্নীয়স্বজনরা কিভাবে ঈদ করছেন  -  তাদের ঈদের সাথে নিজেকে সম্পৃক্ত করা যায় কি না  -  তাদের আনন্দের ভাগ পাওয়া যায় কিনা ।  তারপর প্রচেষ্টা থাকে বাচ্চাদের সাথে ঈদকে আনন্দময় করা ।  সাম্প্রতিক টরন্টোর বাঙালীপাড়ায় খোলা মাঠে ঈদের জামাতের আয়োজন করছে একটা গ্রুপ  -  এই আয়োজন ঈদের দিনকে আরো বেশী তাৎপর্যময় করে তুলছে ।  তবে প্রায়শই ভিন্ন ভিন্ন মসজিদ ভিন্ন দিনে দিন পালন করায় বন্ধুবান্ধবের মাঝে ঈদের দিন নিয়ে সমস্যা হয়  -  তা অবশ্য ঈদের আনন্দ খবি একটা কমাতে পারে না ।  
 ঈদের দিনটাতে সবচেয়ে বেশী মনে পড়ে তাদের যারা গত বছরও ছিলেন আমাদের সাথে  -  কিন্তু এই বছর নেই ।  এইটাই নিয়ম  -  হয় তো আগামী ঈদে আমিও থাকবো না ।  সেই চিন্তা থেকে আল্লাহ তালার কাছে কৃতজ্ঞতা জানাই  -  এখনও আমি আমার স্বজন আর বন্ধুদের মাঝে ঈদের দিনটা উপভোগ করতে পারছি । 
    *  *  *     ব্লগার আমিনুর রহমান     *  *  *   
 আমিনুর রহমান ভাইয়ের সাথে যোগাযোগ করেছিলাম ।  তিনি জানিয়েছেন তার ঈদ নিয়ে আলাদা করে কোন ভাবনা নেই ।  সারাটা বছর নানান কাজের ব্যাস্ততায় কাটে তাই ঈদের এই ছুটির দিনটিতে তিনি সারাদিন ঘুমিয়ে কাটিয়ে দিবেন ।  তবে তিনি সবাইকে ঈদের শুভেচ্ছা জানিয়েছেন ।  
 তবে তিনি ঈদ ভাবনা নিয়ে আরও কিছু ব্লগারদের কাজের সাথে সম্পৃক্ত থাকছেন যার আপডেট পাওয়া যাবে নিচের লিঙ্কটিতে  এবারের ঈদ যেন হয়ে উঠে সকলের জন্য আনন্দের .  .  .       *  *  *     ব্লগার ধীবর     *  *  *    
 রাজনৈতিক বিষয়ে ব্লগার পরিচিতি থাকলেও ,  খাদক বলেই বেশি পরিচিত বলে মনে করি নিজেকে ।  তাই ঈদের ঠিক আগের রাত থেকেই পরদিনের ভুড়িভোজনের দিকে মাথা কাজ করে বেশি ।  তবে এক মাসের সংযমের পর চোখের তুলনায় পেটের খিদে মিটে যায় বলে ,  প্রতি বছরই আক্ষেপে ভুগতে হয় ।  তবে চাঁদ রাত্রিটাই আমার কাছে সারা বছরের সব রাতের চাইতে বেশি মোহনীয় লাগে ।  ছিটেফোটা যা রোমান্টিসিজম আমার মধ্যে আছে ,  এই রাতেই সেটা প্রস্ফুটিত হয় ।  আর ঈদের নামাজ শেষ হবার ঘণ্টা খানেকের মধ্যেই ঈদের আমেজ শেষ হয়ে যায় আমার ।  গত নম্ভেবরে আমার বাবা ইন্তেকাল করেছেন ।  তাই এই বছর শ্রেফ সামাজিকতার জন্য ন্যূনতম যতটুকু দরকার ,  তার বেশি কিছু করা হবে না ।  ঈদ মোবারক সবাইকে । 
    *  *  *     ব্লগার নিমচাঁদ     *  *  *   
 খুব ব্যক্তিগত একটা বিষয় শেয়ার করবো  । ঈদ আনন্দের দিন  ,  খুশীর দিন এই দিনে সবাইকে খুশী রাখতে হয় । কান্ডারী অথর্ব যখন বলল ঈদের ভাবনা লিখে দিতে  ,  আমি হঠাত ই ভাবলাম জুলাই মাসের ৪ তারিখ থেকে যে কাহিনীটা অনলাইনের কারো সাথে শেয়ার করতে পারি নাই ,  সেটা নিয়েই কিছু লিখি ।  মাসুম আমার অফিসের হিসাব রক্ষক । জুলাই মাসের ৪ তারিখে আমি যখন নিউইয়র্কের ম্যানহাটনে আমেরিকার স্বাধীনতা দিবসের বাজি ফুটানো দেখছি ,  সেই সময় ঢাকার বনশ্রীতে তার বউ বাসার সুয়ারেজের জমানো গ্যাসের আগুনে ভীষণভাবে অগ্নিদগ্ধ হচ্ছে । বাসায় কারেন্ট ছিলো না  ,  সুয়ারেজের বিষাক্ত গ্যাস লিক করে বাথরুমে ঢুকেছিলো ,  আর তার বউ পুড়ে গেলো মোমবাতির আগুনের উৎসে । ৪৫ %  বার্ণ এবং ঢাকা মেডিক্যালে সাধারণ ward এ ভর্তি কিন্তু আই সি ইউ তে জায়গা হচ্ছিলো না । এই সময় আমি খবর পেলাম এবং সকল যোগাযোগের চূড়ান্ত সীমানায় পৌছে সামন্ত লাল সেনের কাছে পৌছালাম এবং মাসুমের বউকে ভর্তি করতে পারলাম  । সে এখনও বেচেঁ আছে  ,  তবে শ্বাস নালী পুড়ে গেছে ,  আগুন ইনহেল করার কারনে ।  ভদ্রমহিলা সেন্ট্রাল কলেজের শিক্ষিকা এবং ফুটফুটে এক ছেলের মা  । মাসুমের ভাগ্য ভালো সে তার অফিসের ৫ জন মালিকের কাছ থেকে সব ধরনের সহায়তা পাচ্ছে এবং ঈদের দিনও পাবে ।  আমি খুব একটা পুণ্যবান মানুষ নই ,  কেনো জানি না  ,  আমি নির্মমতা  ,  ভাগ্যের পরিহাস এই সব জিনিস সহ্য করতে পারি না ।  মাসুমের বউকে ঈদের দিন দেখা আসাটা  ,  তার পাশে বসে তাকে কিছুটা সময় দিয়েই  , আমার এই ঈদ কাটবে । এই ছাড়া আমার আর বিশেষ কোন কাজ নেই  । তার পর অবশ্য প্রথামাফিক আজিমপুর কবরস্থানে যেতে হবে  ,  সব ঈদেই যাই  ,  যেখানে আমার আত্মজ চিরদিনের মতোন ঘুমিয়ে আছে  । 
    *  *  *     ব্লগার ত্রিশোনকু     *  *  *  
 সারা জীবন আমার ঈদ ভাবনা একটাই - তিতাসের পাড়ের আমার গ্রামটিতে ঈদ করা ।  আমার নানার বাড়িটিও ছিল আরেকটি নদীর পাড়ে - যমুনার ।  গ্রামের নাম ছিল তারাকান্দি ।  সে গ্রামটি যমুনা গর্ভে বিলিন হয়েছে আমারো জন্মের আগে ।  নানা বাড়িত গ্রামে ঈদ করা আর সম্বব ছিল না ।  ছোট বেলায় ঈদের ছুটিল বেজায় লম্বা ।  এক মাসেরও বেশী দেখা ।  ছুটি শুরু হবার অনেক দিন আগে থেকেই শুরু হত তাদের ছুটি কাটানর সরব সব পরিকল্পনা ।  বালি হাসের ডিম চুরি করে এনে কিভাবে তা ধান সেদ্ধর হাড়িতে সেদ্ধ করে মজা করে খাবে ।  লম্বা সরু বাশের আগায় জিহবার আঠা লাগিয়ে তা দিয়ে ফড়িং ধরবে ।  সাঝ রাতে গ্রামের সব খেজুরের রসের হাড়ি খালি করবে ।  বড়দের সাথে ঈদের দুদিন আগে গ্রামের দুস্থদের কিভাবে সাহায্য করবে ।  বকের বাসা ,  ঘুঘুর বাসা থেকে কিভাবে বাচ্চা নিয়ে এসে পালা ।  ফাঁদ পেতে কিভাবে কাইম আর ডাহুক ধরবে ।  আমি হা করে শুনতাম ।  কখনোই ওদের কথায় অংশ নিতে পারতাম না ।  আমার কাছে তা ছিল রূপকথা ।  রাতে স্বপ্ন দেখতাম ।  ডাহুক ধরেছি ফাঁদ পেতে ।  আমার বড় চাচা বাবার চেয়ে উনিশ বছরের বড় ছিলেন ।  দাদা গত হন বাবা যখন সপ্তম শ্রেণীতে ।  বার চাচার শখ ছিল ডাক্তার হবার ।  ঢাকায় তখন কোন মেডিকেল কলেজ ছিল না ।  তিনি ঢাকা ইউনিতে বায়ো কেমিস্ট্রিতে ভর্তি হন ।  সম্ভবত তখন সেটা এপ্লায়েড কেমিস্ট্রি নাম ছিল ।  চাচা মাস্টার্স যে বছর শেষ করেন সে বছরই ঢাকা মেডিকেল কলেজের প্রথম ব্যাচ নেয়া হয় ।  তিনি ডাক্তারীতে ভর্তি হন ।  ডাক্তারী পাশ করে চাচা ব্রাহ্মণবাড়িয়া শহরে পশার জমিয়ে ফেলেন অতি অল্প দিনেই ।  একটা জমিও কেনেন ওখানে ।  একদিন তিনি দাদীকে বলেন যে গ্রামের ভিটার ওপর কাঠের বাড়িটি উনি শহরে অনার কেনা জমিটিতে উঠিয়ে নিয়ে স্থাপন করবেন ।  দাদীর সাফ জবাব তা বাবা তুমি যাই করোনাকেন আমি আমার স্বামীর ভিটা ছেড়ে কক্ষণো যাবো না কোথাও । 
 সে দিন গ্রামের ভিটা ঠকে চাচার শহরের জমিতে বাড়িটি উঠিয়ে নেয়া হয় ,  তার আগের রাতে দাদী মারা যান ।  এ সমস্ত ঘটনা আমার জন্মের আগের ।  আমার না আছে নানানাড়ি তারাকান্দি আর না আছে দাদা বাড়ি শাহবাজপুর ।  সারা জীবন আমি নিরানন্দ নাগরিক ঈদ করে এসেছি ।  নানা বাড়িত গ্রামে ঈদ করা আর সম্বব ছিল না ।  ছোট বেলায় ঈদের ছুটিল বেজায় লম্বা ।  এক মাসেরও বেশী । 
 আমার খুব সাধ যে শাহবাজপুর মির্দা বাড়িত ভিটিতে আমি একটা ছোট বাড়ি বানাবো যেখানে আমি আমার ঈদগুলো কাটাবো সারা জীবন । 
    *  *  *     ব্লগার জুল ভার্ন     *  *  * 
 প্রিয় কান্ডারী ,  আমি আজই সিংগাপুর থেকে চিকিতসা শেষে ফিরেছি ।  একটা লেখা দিলাম - প্রয়োজনীয় সংশোধন ,  সংযোজন ও বিয়োজন করতে পারো নির্ধিধায় ।  শুভ কামনা । 
 ব্যাক্তি জীবনে আমি অনেকটাই একাকীত্ব প্রিয় মানুষ ।  আমার অন্যতম সুন্দর সময়টুকু হচ্ছে একা থাকা - তাইবলে আমি মোটেই নিঃসংগতা পছন্দ করিনা ।  তবে সেই ছেলে বেলা থেকেই ঈদ নিয়ে বাড়াবাড়ি রকম হৈ চৈ আমার ভাল লাগেনা বরং নানান কারনে আমার কাছে অনেকটাই বিরক্তিকর দিন হচ্ছে ঈদের দিন । ঈদের দিন ঈদের নামাজ শেষে বাকিটা সময় আমার কাছে  “ ঘুম দিবস ”  !  
 বর্তমানে ঈদ উতসব মিডিয়া রিপ্রেজেন্টেশন নির্ভর হয়ে পরেছে । এই উতসবে না আছে কোনো আন্তরিকতা ,  না আছে প্রানের স্পন্দণ ।  এখন ঈদ মানেই একশ্রেনীর মানুষের জৌলুশ প্রদর্শন ।  প্রাগাধুনিক কালে ধর্মীয় প্রতিষ্ঠানগুলো ধর্মীয় উতসব পালনে মধ্যস্থতার ভূমিকা পালন করত ,  আমাদের দৈনন্দিন জীবনের রীতিনীতি ও আচার সংস্কারের ছক বেঁধে দিতো ।  আর এখন সেই স্থান দখল করে নিয়েছে মিডিয়া ।  মধ্যযুগের সমাজে ধর্মের যে দাপট ছিল আজ সেই ক্ষমতা কেন্দ্রীভূত হয়েছে মিডিয়ার হাতে ।  আমাদের চলন - বলন সবই নির্ধারিত হচ্ছে মিডিয়া মারফতে ,  এমনকি ধর্মের বিশ্বাসও এখন মিডিয়া নির্মিত ।  মিডিয়া আজ সর্বত্র ,  সর্বব্যাপী ।  সামাজিক প্রতিষ্ঠান হিসেবে মিডিয়া প্রবল প্রতাপে বিবর্তমান আর্থ - সামাজিক ও সাংস্কৃতিক - রাজনৈতিক চর্চাগুলোর ভিতর মধ্যস্থতায় লিপ্ত হয়েছে ,  ব্যক্তিক ও সামষ্টিক পরিচয় নির্মাণ করছে এবং আমাদের যাপিতব্য জীবনের নকশা নির্ধারণ করে দিচ্ছে ।  বাংলাদেশের মানুষের জীবনে আজ ঈদ উতসবও মিডিয়ার জলসিঞ্চনে সিক্ত ।  বস্তুত বলা চলে ,  আজ মিডিয়া নির্মিত প্রতীক ও ইমেজের মধ্যস্থতায় আমরা স্বার্বজনী্ন ঈদ উতসবকে ইলেক্ট্রনিকস বেড়াজালে আবদ্ধ করে রেখেছি - যেখানে শুধুই রংগের সমাহার ,  নেই অন্তরের নির্যাষ !  
 তবে পুরনো জামানার মানুষেরা নতুন যুগের মিডিয়া - সংস্কৃতির সাথে তাল মেলাতে হিমশিম খাচ্ছে ।  আর নতুন প্রজন্ম গড়ে উঠছে মিডিয়া - সংস্কৃতির পেটের ভিতর থেকে ,  যাদের জীবনের ভাষা অর্থাত্ লাইফস্টাইল ,  হাঁটা - চলা - কথা বলা একেবারে আলাদা ।  ক্যারিয়ার ,  প্রফিট ,  উপভোগ ,  উদযাপন ,  গতি এদের অতি প্রিয় শব্দ ।  মিডিয়া থেকে এক মুহূর্তও এরা বিচ্ছিন্ন থাকতে জানে না - তাই ঈদের দিনে আন্তরিক কোলাকুলির যায়গায় এখন হাই - হ্যালো - হাই ফাইভে উন্নীত ।  মিডিয়া - ইন্ডাস্ট্রি নির্মিত এই সাংস্কৃতিক পরিসরের মানুষেরা এমন এক জীবনের স্বপ্নের হাতছানিতে প্রতিদিন আন্দোলিত হন যে জীবন শাহরুখ খানের ,  ঐশ্বরিয়া রাই - ক্যাটারিনা - কারিনায় বন্দী ।  বস্তুত এখন ইন্টারনেট - ফেসবুক - টুইটার ইত্যাদি নিত্যনতুন সব প্লাটফর্ম আমাদের ভার্চুয়াল জগতের নেশাতুর - সেখানে ঈদ কোথায় ! 
কালের পরিক্রমায় এত সুন্দর একটি ঐতিহ্যও আজ কর্পোরেটের কবলে পতিত । 
 সবার জন্য ঈদ শুভেচ্ছা । 
    *  *  *     ব্লগার রেজোওয়ানা     *  *  * 
  ' ঈদের দিন কি করবেন '  .  .  .  . এই প্রশ্নটা শুনলে নিজেকে কেমন জানি সেলিব্রেটি সেলিব্রেটি লাগে .  .  .  .  .  . হি হি হা হা হে হে !  
 ঈদের যে জিনিসটার জন্য অপেক্ষা করি সেটা হলো ঈদের আগের রাতে সোহার বাবা আমি ,  সোহা আর ওর সব ভাগ্নিদের হাতে মেহেদি পড়িয়ে দেয় ।  প্রতি ঈদের আগের রাতে তাই খুব এটা নিয়ে খুব মজা হয় বাসায় ,  সবাই চলে আমাদের বাসার ।  ঈদের দিনটির জন্য আসলে তেমন নির্দিষ্ট কোন প্লান থাকে না ,  তবে ঈদের নামাজ শেষ হলে আমার শাশ্বুড়ি মা ' কে সলাম করতে যাই ,  এটা মাস্ট !  উনি সেই বিয়ের পর থেকেই সালামি হিসেবে আমাকে একটা পাঁচ টাকার নতুন নোট দেন ,  আমি এই বিষয়টা খুব এনজয় করি ।  সালাম পর্ব শেষে আবার বাসায় ফিরে আসি ,  বিকেল পর্যন্ত বাসাতেই থাকি ।  সুতরাং কেউ আমার বাসায় আসতে চাইলে চলে আসতে পারেন এই সময়ে  ।  আর আমি রান্না করতে খুব পছন্দ করি ,  প্রথাগত রান্না না ,  একটু ভিন্নধরনের কিছু ।  এবার হায়দারাবাদি বিরিয়ানি ,  হাঁসের রোস্ট করবো আর ছানার পায়েস এবং ছানার পোলাও ।  আর অন্য সব ফরমাল খাবার তো থাকবেই ।  এই তো আমার ঈদ ,  সাধারণ মানুষের সাধারণ ঈদ তবুও অনেক আনন্দের ।  সবাই কে ঈদের শুভেচ্ছা ,  ঈদ মোবারক । 
    *  *  *     ব্লগার জুন     *  *  * 
 ঈদ আমার জন্য একদিকে খুশি আরেকদিকে মন খারাপ নিয়ে আসছে ।  ভেবেছিলাম এই অসুস্থ অবস্থায় ও গিয়ে ছেলের জন্য একটা পাঞ্জাবি কিনবো আড়ং থেকে ।  এক জন যাচ্ছে তার হাতে দেব ।  কিন্ত ছেলে আমার তখন জাপানের টোকিও ইউনিভার্সিটিতে একটা ওয়ার্কশপে যোগ দিতে জাপান থাকবে  ।  ব্যাংককএ নিজের ক্যাম্পাসে ফিরে আসবে ১৫ দিন পর ১৪ই অগাস্ট । ঈদের শেষ । এমনিতে বিদেশ বিভুইতে ইদের আমেজ একদিনই থাকে কান্ডারী ।  আর জানোতো সন্তান হবার পর বাবা মা দুজনেরই ঈদ ঘিরে থাকে তাদের নিয়ে ।  ঈদ আসলেই আম্মু আমার বন্ধুদের কিন্ত দাওয়াত দিয়েছি ঈদের পরদিন ।  এটা রান্না করবে ওটা রান্না করবে ।  মজা যেন হয় । রান্নার সময় একশবার উকি ঝুকি ।  আজ আমরা টোনাটুনি দুজন চুপচাপ ঘরে বসে থাকি গত দুই ঈদ থেকে ।  শুধু বাসার সিকিউরিটি গার্ড দুজনের জন্য একটু পোলাও কোর্মা সেমাই রান্না করি এটা আমার স্বামির অনুরোধে ।  নিজের কিছু মুখে দিতে আমার ইচ্ছেই করে না ।  সুতরাং ঈদে আমাকে নিয়ে আর কি লিখবে বলো ?  ইন্ডিয়া থেকে অনেকগুলো থ্রি পিস আর শাড়ি কিনেছিলাম ।  অম্নি বাক্সবন্দি হয়ে পড়ে আছে ।  না থ্রি পীস সেলাই হয়েছে না শাড়ির ব্লাউজ ফলস লাগানো । ঈদ আর আমার কাছে তেমন আনন্দ নিয়ে আসে কই ?  তুমি আর কাউকে বেছে নাও যে হয়তো অনেক মজার মজার অভিজ্ঞতা শেয়ার করতে পারবে ।  আমি আগেই জানিয়েদিলাম আমার ব্যার্থতার কথা ।  নাহলে হয়তো তুমি আমার লেখার জন্য অপেক্ষা করবে কান্ডারী ।  অনেক অনেক ধন্যবাদ আমার কথা মনে করার জন্য ।  ভালো থেকো বাসার সবাইকে নিয়ে । 
    *  *  *     ব্লগার প্লিওসিন অথবা গ্লসিয়ার     *  *  * 
 ঈদ ,  ঈদের মাহাত্ম্যের তাত্ত্বিক বিশ্লেষণের ভিতরে মুসলিম ভাতৃত্ববোধ ,  ধনী গরিবের সাম্যতার যে সব গল্প বলা হয় সেসব বাস্তবিক অর্থেই পরীক্ষার খাতা আর পত্রিকার জ্ঞানগর্ভ কলামে সীমাবদ্ধ ।  আমাদের শহরে একপাশে সীমানহীন জৌলুসতা ,  আরেকপাশে মধ্যবিত্ত পরিবারের টানাপোড়ন আর নিম্নবিত্ত পরিবারে রাতে না খেয়ে ঘুমিয়ে যাওয়ার দীর্ঘশ্বাস !  তবে এটা সত্য বছরের দুইটা ঈদ সমাজের প্রত্যেক শ্রেণীতেই আনন্দের উপলক্ষ হয়ে আসে ,  কোথাও ছোট ছোট সুখ আর আনন্দ ,  কোথাও ঝলমলে বিলাসিতা -  বাস্তবিক অর্থে আনন্দেও শ্রেণী বৈষম্য !  
 সময়ের বিবর্তনের সাথে ,  আমাদের মনোটোনাস জীবন ,  তথ্যপ্রযুক্তির উৎকর্ষতা সবমিলিয়ে ঈদের আনন্দের কোমল পেলবতা থেকে এখন কেমন পেশাদারি আনন্দ চলে এসেছে ,  সেই ছোটবেলার আনন্দ কই ?  ঈদের স্মৃতি রোমন্থন করতে গেলেই মনে পড়ে শৈশবের কথা ,  হাড়কাপানো শীতের সকালে গোসল করে ঠক ঠক করে কাঁপতে কাঁপতে মায়ের হাতের সেমাই খাওয়া ,  পিঠা খাওয়া ,  নতুন পায়জামা পাঞ্জাবি পড়ে বাবা - মা ,  চাচাচাচীদের সালাম করে সালামী বুঝে নেওয়া ,  কানে আতরসমৃদ্ধ তুলো গুজে নেওয়া  –  এসব কি গভীর আনন্দে আঁচড় কেটে যায় স্মৃতির ভেতর ।  তারপর গ্রামের মানুষের ভিড়ে কুয়াশাপূর্ণ ঈদগাহতে খুতবা শুনা ,  নামাজ শেষে অতীব আনন্দের শেষে বড় ছোট নির্বিশেষে কুলাকুলি করা ,  ঈদ্গাহ এড় পাশেই ক্ষণস্থায়ী ঈদমেলা ,  মেলা থেকে বন্দুক ,  কাঠের তলোয়ার কিনে টিপু সুলতান ভাব ধরতে ধরতে বাড়ি ফিরে আসা -  আহ !  এইসব স্মৃতি আজ বড় দীর্ঘশ্বাস । 
 এখনকার ঈদ মানে নাগরিক ব্যস্ততার মাঝে একটুখানি অবসর ,  ঘুম আর টিভি দেখে কাটানো ,  বড় হয়ে গেছি বলে হয়ত ভুলে গেছি আনন্দগ্রাম ,  ভুলে গেছি ঈদেরদিনের উচ্ছ্বাসঘ্রাণ !  সময়ের সাথে তথাকথিত ব্যক্তিগত সাফল্য এবং তথ্যপ্রযুক্তির সুযোগসূবিধার মহাসড়ক যেমন সম্প্রসারিত হছে তেমন করে ব্যাস্তানুপাতিক হারে সঙ্কুচিত হচ্ছে সুখানুভূতির শিরা - উপশিরা ।  তবুও আমরা হাসি ,  শহরের ব্যস্ততা পেরিয়ে গ্রামে ,  মফস্বলে মা - বাবার কাছে ফিরে যাই ,  আমাদের শেষ আশ্রয় ,  সর্ববেশ আনন্দ ! 
 সবাইকে ঈদ মোবারাক  ! 
    *  *  *     ব্লগার তন্ময় ফেরদৌস     *  *  * 
 ঈদ ব্যাপারটা আমার কাছে একটু অন্যরকম ।  ঈদের দিনটা আসলে কিছুটা সিম্বলিক ।  নিজের ছোটবেলা বড়বেলা আলাদা করার একটা মাপকাঠি বলতে পারেন ।  ছোটবেলার কথা মনে পড়ে ।  নতুন জামা ,  বিশাল গেটটুগেদার ,  ফ্রেন্ডস এন্ড ফ্যামিলি ,  সালামী .  .  . ফ্রেন্ডের মায়ের হাতের সেমাই ,  পকেটে কচকচে নতুন টাকা নিয়ে ভাব দেখানো ।  হায়  !  !  ছোটবেলার মত আর ঈদ করতে পারিনা ।  এখন আমি বড়দের মত ঈদ করি ।  কিন্ত ব্যাপারটা আসলে তেমন একটা সুখকর না ।  ঈদের আনন্দটা সোশ্যাল ফরমালিটির কাছে কেমন যেন ম্লান হয়ে যায় ।  গত বেশ কজ বছর ধরে আমার এক ঈদ একরকম যাচ্ছে ।  কোন ঠিক ঠিকানা নাই ।  গতবার ঈদ কাটালাম একা একা ।  আম্মু আব্বু ভাই বোন গুষ্টিশুদ্ধ হজ্বে ।  এর আগের বার সবাই গেলো গ্রামের বাড়িতে ,  আর আমি ঢাকায় ।  তার আগের বার  .  .  .  এইবার সবার সাথে ঈদ করছি ।  দেখি ,  সকালে ঊঠে নামাজটা পরবো ।  অনেক দিন অভ্যাস নাই ।  ঈদের নামাযের নিয়ত টা আম্মুর কাছ থেকে মনে করে নিতে হবে ।  বাসায় এসে কিছু খেয়ে বহু পুরাতন আবাস কলোনীতে একটু ঘুরে আসবো ।  সেই সাথে কিছু স্কুল বন্ধুবান্ধবদের সাথে সময় কাটাবো ।  নষ্টালজিক হবো ।  দুপুরে বাসায় ফিরে কিছু খেয়ে বের হবো তাকে নিয়ে ।  লাগামছাড়া কিছুক্ষন ঘুরাঘুরি করবো ।  যে দিকে খুশি গাড়ি ছুটাবো ।  বিকালে গণহারে সব ফ্রেন্ডরা মিলে রাইফেল স্কয়ার ,  বেলী রোড আর বনানী ১১ তে থাকবো ।  রাতে পার্টি শেষ করে লেট নাইটে ঘরে ফিরবো ।  বলা যায় ফ্রেন্ডস ,  গার্লফ্রেন্ড আর কিছুটা ফ্যামিলি কেন্দ্রিক ঈদ হবে ।  আত্মীয় সজনের বাসায় যাওয়ার কোন ইচ্ছা আপাতত নাই ।  একটা সিক্রেট শেয়ার করি ।  এই ঈদে কিছুটা চাইল্ডিস্ট আর একটু উগ্র হতে ইচ্ছা করছে ।  আবার যদি পুরাতন আমিকে খুঁজে পাওয়া যায় ,  এই আরকি ।  তবে মনে হয় পারবো না ।  আমরা না বড় হয়ে গেছি  ?  আচ্ছা ,  আপনাদের ইচ্ছা করেনা ছোটবেলায় নিষ্পাপ ঈদের আনন্দটা আবার পেতে  ?  সবাইকে ঈদের অনেক অনেক শুভেচ্ছা । 
    *  *  *     ব্লগার নোমান নমি     *  *  * 
 ঈদ গ্রামে করি ।  তবে আমার কাছে ঈদের মজা আসলে ঈদের আগের রাতে ।  পুরো এক বছর পর গ্রামের বন্ধুদের সাথে দেখা হয় , এছাড়া দেশের বিভিন্ন জায়গার সব বন্ধুরাও তখন গ্রামে চলে আসে ।  এরকম এক চাঁন রাতে , সব বন্ধু বান্ধব গ্রামে হাজির ।  সারারাত ব্যাপী চলবে ডাব চুরি । হঠাৎ জানতে পারলাম এলাকায় এক ভদ্রলোক হঠাৎ বেশ টাকা পয়সা কামিয়েছেন এবং নিজের বাড়ীর নাম রেখেছেন  “ ইঞ্জিনিয়ার বাড়ী ”  ।  ছেলেপেলের যৌক্তিক দাবি খাওয়া দাওয়া মেজবান ছাড়া কোন ভাবেই এই পরিবর্তন তারা মানে না ।  তাদের দাবি জিয়া বিমান বন্দরের নাম চেঞ্জ করতে অনেক টাকা লেগেছে ।  আর এই ভদ্রলোক কেবল একটা সাইনবোর্ড লাগিয়ে দিবে তা হবে না !  অতএব আজ রাতেই কিছু একটা করতে হবে ।  এক বন্ধুর আবার বিশেষ জ্বলুনি ছিলো সে বাড়ীর প্রতি ।  সে বাড়ীর মেয়ে দ্বারা ছ্যাকান্বিত হয়েছে । প্রাথমিক আলোচনায় সিদ্ধান্ত হলো তাদের বাড়ীর সাইনবোর্ড তুলে ফেলে দেয়া হবে ।  কনকনে শীতে হ্যাইয়ো হ্যাইয়ো বলে সাইনবোর্ড তোলা হলো ।  তখন রাত তিনটারও বেশী । হুট করে সিদ্ধান্ত পরিবর্তন করে সাইনবোর্ড একটা বড় পুকুরের মাঝখানে রেখে আসার সিদ্ধান্ত হলো ।  শীতকাল , পুকুরে পানি কম ।  কনকনে শীতের মধ্যে গ্রামের সবচে বড় পুকুরের মাঝখানে রেখে আসা হলো ইঞ্জিনয়ার বাড়ীর সাইনবোর্ড ।  পরদিন টক অব দ্যা ভিলেজ ছিলো এটা ।  এবং খুব খেয়াল করে দেখলাম বেশীর ভাগ মানুষ খুব খুশি ! 
    *  *  *     ব্লগার মোস্তফা কামাল পলাশ     *  *  * 
 নীচের লিঙ্কটিতে দেখুনঃ   ফ্রি মেডিকেল ক্যাম্পের জন্য প্রয়োজনীয় ঔষধ স্পন্সর দরকার   প্রবাস জীবনের ঈদ গুলো ঠিক ঈদ মনে হয় না আমার কাছে ।  আরও যদি সেই ঈদ হয় কোন কর্ম দিবসে ।  সকালে ঘুম থেকে উঠে পাবলিক বসে করে শহরের একমাত্র ঈদের নামাজ পড়ার স্থান একটা ইনডোর ফুটবল খেলার মাঠে গিয়ে নামাজ পড়া ।  সেখান থেকে বাসায় ফিরে মা - বাবা ,  ভাই - বোনের সাথে ঘণ্টা খানেক কথা বলে কাঁধে ব্যাগ ঝুলিয়ে আবার বিশ্ববিদ্যালয়ে উপস্থিত হওয়া । 
 আমরা প্রবাসীরা বিশেষ করে যারা ইউরোপ ,  কানাডা ও আমেরিকায় থাকি তাদেরকে ঈদ উদযাপন করার জন্য অপেক্ষা করতে হয় পরবর্তী শনি / রবিবার পর্যন্ত ।  আমাদের কাছে ঈদ আনন্দ হলো ঠিক যেন টেলিফোনের মাধ্যমে বিয়ের মত ।  বিয়ে হয়েছে এখন অপেক্ষা কবে বাসর রাতে বিড়াল মারব ।  
 তবে এবারে আমার ঈদটা কাটবে একটু ভিন্ন ভাবে ।  কিছুদিন পূর্বে আম্মাকে কথা দিয়েছিলাম যে এবারের ঈদে গ্রামের ২০ / ৩০ জন গরিব মানুষকে শাড়ি ও লুঙ্গি কিনে দেব ।  কিন্তু রমজান শুরু হবার পড়ে মনে হল এর চেয়ে বেশি মানুষকে খুশি করা সম্ভব কি না ?  
 অনেক ভেবে চিন্তে ছোটভাইকে বললাম তার ডাক্তার দুই বন্ধু ও এক মামাত ভাইয়ে সাথে কথা বলার জন্য যে আমাদের এলাকায় ঈদের ১ দিন পরে একটা ফ্রি মেডিকেল ক্যাম্প আয়োজন করতে চাই তারা সাহায্য করবে কি না ?  আমাকে অবাক করে দিয়ে তাদের সকলেই রাজি হয়েছে ।  
 তাই এবারে ঈদের পূর্বের কয়েক দিন সহ ঈদের পরের ২ দিন মনের ভিতরের একটাই ভাবনা কিভাবে সর্বোচ্চ সংখ্যক দুস্থ মানুষকে বিনে পয়সায় চিকিৎসার ব্যবস্হা করা যায় ,  সেই সাথে যথা সম্ভব ফ্রি ঔষধের ব্যবস্হা ।  আপনারা সকলেই দোয়া করবেন যেন আমাদের উদ্যোগটি সফল হয় ।  
    *  *  *     ব্লগার আলাউদ্দিন আহমেদ সরকার     *  *  * 
 আজ দুপুরে কান্ডারী অর্থব ভাই বললেন ঈদ ভাবণা নিয়ে কিছু লিখতে !  কলম হাতে নেই না অনেকদিন ।  সেখানে ঈদ ভাবণা নিয়ে লিখবো সে তো আরো বেশি কঠিন মনে হলো আমার কাছে !  আর তখনই এই কবিতা এলো !  আর তাই এই কবিতা কান্ডারী ভাইয়ের । 
 বেলাশেষের ঐকতান  মেঘজল চেয়ে অবিরাম তাকিয়ে আছি আকাশপানে
আজ ঊনআশি কিংবা সাতাশি দিন
সময়ের বড্ড স্রোত ,  মিনিটের কাঁটা অবিরাম ঘোরে
ঘন্টার কাঁটা মধ্যাহ্নভোজের তক্ষকসুর বাজিয়ে
দাপিয়ে বেড়ায় ক্ষুধার হাঁটে !  
 মন হারানো পথে কত মাইল বেগে
ছুটে গিয়েছি ,  হারিয়ে এসেছি সেই পুরনো বাঁকে
কালাকেশের সেই সিঁথি রামধনুর যার স্মৃতি
বরিষণ জাতক মন চাতক হয়ে ঘুরে বেড়ায়
ফোঁটা ফোঁটা বৃষ্টি টুপটাপ বৃষ্টির আশায় ! 
 শান্ত সৌম্য অখেয়ালি বালক বসে আছে 
সেই ফিনিক্স পাখির আশায় যার ঠোঁটে থাকবে
প্রতীক্ষার প্রহর শেষের গান ! 
ঘোর লাগা সন্ধ্যায় রক্তের দাগ আকাশে
বাতাসে ঘূর্ণি; শার্সিতে প্রানের স্পন্দন !  
 আজ ঊনআশি কিংবা সাতাশি দিন
না হিসেবের খাতায় ঊনপাজুরে খতিয়ান
প্রানের স্পন্দন তবু জাগে না প্রান
অঘ্রাণের শেষে নবান্নের আয়োজনে 
কলমীলতা মেয়ে; ছলছল অভিমান ! 
 তির তির করে করে কাঁপে 
খামখেয়ালি এলোমেলো সব ভাবণা
বরিষন জাতক মেঘের কোল ঘেষে 
তীব্র হয়ে আসে শীত
বিগত অধ্যায় 
রাত জাগা পখিদের পাখা ঝাপ্টানোয়
শীতের প্রকোপ
বেলাশেষের ঐকতান !      *  *  *     ব্লগার আরজুপনি     *  *  * 
 আমার মাথায়তো কিছুই আসে না  পুরাই জ্যাম  তবে শুধু এটুকু বলতে পারি যে ,  বেশ কিছু নতুন এবং অল্প পুরনো কিছু কাপড় নিয়ে কয়েকদিনের মধ্যেই গ্রামের বাড়িতে যাব ওখান থেকে খোঁজ নিয়ে যাদের বেশি প্রয়োজন মনে হবে তাদেরকে দিয়ে আসবো ।  আপাতত ঈদ ভাবনা এই ।  এর বেশি আর তেমন কিছু নেই ।  আর প্রিয় মানুষগুলোর জন্যে বই উপহার চলছে ।  
    *  *  *     ব্লগার সাবরিনা সিরাজী তিতির     *  *  * 
 ঈদ  !  পিচ্চিবেলায় ভাবতাম ঈদ কেন মাত্র দুইবার  ।  হিন্দু ধর্মে কি মজা  ।  কতো পূজা হয়  !   (  বাড়ির পাশেই মন্দির থাকার কারণে ওদের সব উৎসব দেখতাম  )   ।  কতো রাতভর ওরা গান বাজনা করে  !  আমাদের মাত্র দুইটা ঈদ  ।  তখন তো এখনকার মত মোড়ে মোড়ে গান বাজাতো না ছেলেরা  ।  মধ্যবিত্ত পরিবারের মেয়ে  ।  সব কিছুতে ভীষণ হিসেব  ।  রোজা না রাখলে বকা  !  সেহরিতে গুঁড়া দুধ পেতাম ভাত খাবার জন্য  ।  এটাই একমাত্র বিনোদন  ।   (  আমি ঘুম থেকে উঠেই খেতে পারি না  ।  কিন্তু সেহরিতে না খেলে রোজা রাখা কষ্ট  ।  দুধের আশায় ভাত খেতাম  ।   )  সারদিন বাধ্য করা হতো নামাজ পড়তে এবং কোরআন পড়তে  ।  বাধ্য করলে আমার কিছুই ভালো লাগতো না  ।  কিন্তু আম্মা  ,  আব্বু এটা বুঝতেন না ।  কি আর করা  ?  তারপর ছিলো ছেলে মেয়ে বিদ্বেষ  ।  এক ভাই এক বোন আমরা  ।  কপাল গুণে আমি মেয়ে  !  তাই মিনা কার্টুনের রাজুর মত সব ভালো কিছু আমার ভাইয়ের ভাগ্যে  ।  ফালতু গেছে শৈশব  ।  ক্লাস নাইনে ওঠার পর বন্ধুরা বাসায় এসে আমাকে ওদের সাথে নিয়ে যেতো  ।  এটাই ছিল আমার আনন্দ  ।  ওদের সাথে রিক্সায় ঘুরতাম  ।  ওদের সাথে ওদের বাসায় যেতাম  ।  ওদের আনন্দ দেখতাম  ।  হিংসে হতো ,  কানা আসতো  ।  মুখে ঝুলিয়ে রাখতাম হাসির মুখোশ  (  এটা আমার বিরাট অস্ত্র  )   ।  সবাই ভাবতো তিতির  !  ও তো পৃথিবীর সবথেকে সুখি মেয়ে  !  হা হা হা হা !  তারপর বিয়ে হলো  ।  আরেক জীবন  ।  দায়িত্ব আর দায়িত্ব  ।  খুব আগ্রহ নিয়ে ঢুকে গেলাম সংসারে  ।  মাথায় সারাক্ষণ কাজ করতো কাকে কি করে সুখি করবো  ।  শাশুড়ির জন্য নিজ হাতে শাড়ি কাজ করতাম  ,  বরের জন্য নিজ হাতে পাঞ্জাবী  ।  আমার হাতের রান্না ছাড়া কেউ খেতে পারে না  ।  সব একা করতাম ।  কখনো এমন হয়েছে প্রায় সারাদিনে ২০০ লোক এসেছে  ।  আমি ঈদের ড্রেস পরার ও সময় পাই নাই ।  গভীর রাতে মায়ের বাসায় গেছি  (  এক পাড়ায় বাড়ি  )   । সালাম করেই দৌড়  ।  আমার মা চোখের পানি ফেলতেন  ।  বেচারি এই এক জিনিস পারেন  ।  ঈদের পর তিন চার দিন ধরে চলে এক রকম ।  আমি সারামাস রোজা রেখে সবাইকে খুশি করার চেষ্টায় মত্ত থাকি  ।  ঈদ কিভাবে চলে যায় টের পাই না ।  একরাশ ক্লান্তি আমাকে জানায় ঈদ শেষ  ।  আমি হাঁপ ছেড়ে বাঁচি  ।  এখন হয়তো একটু রেস্ট  ।  এখন মেয়েরা বড় হয়েছে  ।  ওদের জন্য করি  ।  ভালো লাগে  ।  ওরা খুশি হয়  ।  ওদের বন্ধুরা আসে  ।  আমার রান্না খুব ভালোবাসে ওরা  ।  এটাই আমার ঈদ  ।  ওরা ভালো থাকুক  ।  আমি আমার জীবন ওদের দিতে চাই না  ।  ওরা বাঁচুক ওদের মত  ।  সবার জন্য করুক  ।  নিজের জন্য করুক  ।  দিনশেষে কিছু প্রাপ্তি নিয়ে ঘুমোতে যাক  ।  এটাই একমাত্র চাওয়া  ।  আমি এসব লিখতে চাইনি  ।  কান্ডারী অথর্ব লিখতে বলল  ।  বললাম আমার ঈদ এমন ।  লিখব ?  মিথ্যে সুখ লিখতে ভালো লাগে না  ।  ও বলল  ,  লেখ  ।  তাই লেখা  ।  অনেকে আনন্দের পোস্ট দেবে  ।  আমার এই লেখা সেগুলোর মধ্যে কাঁটার মত বিঁধে থাকবে  ।  কিন্তু আমার কোন ঈদ নাই  ।  আমার মেয়েদের ঈদ মানেই আমার ঈদ  ।  ভালো থেকো সবাই  ।  ঈদ মোবারক  । 
    *  *  *     ব্লগার স্বপ্নবাজ অভি     *  *  * 
 ঈদ নিয়ে আমার ভাবনা অনেক সহজ এবং সরল  !  পরিবার এবং বন্ধুদের সাথে মজা করাটাই সব সময় বুঝে থাকি  !  বয়স যত বাড়ছে ঈদের মজা তত অন্য রকম হয়ে যাচ্ছে  !  ছোটবেলা থেকেই ঈদের দুদিন আগে চলে যাই সোজা গ্রামের বাড়ি  ,  দেশের বিভিন্ন প্রান্ত থেকে একান্নবর্তী পরিবার হিসেবে চাচারা দুদিন আগে থেকেই হাজির হত  !  আব্বুরা চাচাত -  জেঠাত মিলিয়ে মোট ৫১ জন  ,  ৩০ জন তো থাকতোই ঈদের দিন  !  এখন ১০ জন ও নেই  .  .  . সব বড় হয়ে গেছে  ,  দেশের বাইরে  !  ছোটবেলার ঈদের স্মৃতি অনেক মজার  !  তখন ক্লাস ৫ এ পড়ি  ,  আম্মু আমাকে একটা রোজাও রাখতে দেয় নি  !  আমার এক চাচা বিমান বাহিনীতে চাকুরীরত  ,  ঈদের দিন এসে আমার দুঃখগাথা শুনে সিদ্ধান্ত নিলাম আমরা আম্মুর বিরুদ্ধে আন্দোলনে নামবো  !  ঈদের দিন নামাজে যাবার আগেই পুরো বাড়ি পোষ্টারে ভর্তি  ,  গাছে  ,  দেয়ালে  ,  জানালায়  .  .  .   " স্বৈরাচারী আম্মু মানিনা  .  .  .  আমার রোজা ফিরিয়ে দাও  "   !  হাহাহা  !  তবে এখনকার ঈদ একটু অন্য রকম  ,  ঈদের আগের দিন যাই  ,  চাচারা অনেকেই নেই  !  ঘরে বসেই কাটে  ,  ঈদের দিন নামাজে যাবার আগে আমি আর আমার ক্লাস ৬ এ পড়া ছোট ভাই দাদী আর আম্মুকে সালাম করে  ,  তারপর আব্বুর জীবিত চাচীদের সালাম  ,  পুরো বাড়ীর সবাইকে সালাম করতেই আমার লাগে ৩০ মিনিট  !  তারপর ঈদের নামাজ  !  এই প্রথম আমরা নামাজে যাবো আমার দাদাকে ছাড়া  ! ব্যাপারটা ভাবতেই কেমন জানি লাগছে  .  .  .  নামাজের পর পারিবারিক কবরস্থান জিয়ারত্  ,  আব্বু  ,  দাদাদের চোখে দেখতাম পানি  ,  এবার সম্ভবত আমার চোখেও থাকবে  !  তারপর বাড়ি গিয়ে হালকা একটু খেয়েদেয়ে সোজা কুমিল্লা শহরে  ,  গ্রামের বাড়িতে এখন আর সময় কাটতে চায় না  !  ওখানে ফ্রেন্ডরা মিলে সারাদিন ঘুরাঘুরি  ,  তারপর রাতে কুমিল্লা শহরের ফ্ল্যাট শুধুই আমাদের  ,  ইটস পার্টি টাইম  ,  আম্মু তো গ্রামের বাড়িতে কে কি বলবে  ! আগে আমাদের গ্রামের বাড়ির ঈদ এতটাই জমাট হতো  ,  ফুফুরাও চলে আসতো আঙ্কেলদের ফেলে  !  কালের গহবরে হারিয়ে যাচ্ছে সে সব  !  আর সালামীর কথা কি বলবো গত দুই ঈদে যা পাই তার দ্বিগুন দিতে হয় ~ !  দিয়ে আনন্দ পাবার বয়স টা বোধ হয় হয়েই গেলো  !  সবাইকে ঈদের শুভেচ্ছে ।  
    *  *  *     ব্লগার  * কুনোব্যাঙ *      *  *  * 
 এটা যখন লিখছি তখনও জানিনা ঈদের দিনটা কোথায় কাটাতে যাচ্ছি ঢাকা নাকি ঘাটাইল ।  ঘাটাইলে থাকলে ছেলেবেলার বন্ধুদের সাথে সময় কাটানোটাই আমার কাছে সবচাইতে গুরুত্বপুর্ণ এবং আনন্দের ।  আবার ঢাকা থাকলে এখানকার বন্ধুদের সাথে সময় কাটানো এটাও একটা চমৎকার অনুভূতি ।  আসলে আমার জীবনটা অনেকাংশেই বন্ধু নির্ভর বলেই হয়তো বন্ধুদের কথা আগে চলে আসল ।  ঈদের যে জিনিষটা আমাকে সবচাইতে আবেগাপ্লুত করে সেটা হচ্ছে ঈদের নামাজের পর বা সারাদিন দেখা হওয়া মাত্রই সবার সাথে কোলাকুলি ।  কোন এক বিচিত্র কারণে ঈদের এই জিনিষটা আমার খুব ভালো লাগে ।  
 যেখানেই থাকি ঈদের নামাজ পড়ে এসে আবার হালকা কিছু খেয়ে সবার আগে যে কাজটা করি সেটা হচ্ছে দুপুর পর্যন্ত ঘুম ।  কিন্তু ব্লগে আসার পর দেখতে পাচ্ছি ব্যাপারটার ব্যত্যয় ঘটছে ।  গত দুই ঈদের মত নামাজের পর থেকে দুপুর পর্যন্ত অনেকটা সময়ই মনেহয় প্রিয় সব ভার্চুয়াল সঙ্গীদের সাথে থাকতে মনিটরে চোখ রাখব ।  আর ঈদের সময়ে আমার সবচাইতে বড় কষ্টটা হচ্ছে আত্নীয় পরিজনদের বাড়ী ঈদের দাওয়াত খাওয়া ।  কি কারণে জানিনা ,  নিজের ঘর আর রেস্তোরা ছাড়া অন্য কোথাও খেতে আমার যথেষ্ট অনীহা এবং কারো বাড়ীতে বলতে গেলে আমি খেতেই যাইনা ।  কিন্তু ঈদের সময় এত বড় বড় ঢেঁকি গেলাটা ব্যাক্তিগতভাবে আমার কাছে দারুণ অসহ্য ।  টিভি আমি দেখিনা বললেই চলে কিন্তু কেন জানি ঈদের সময় চ্যানেলগুলোর ঈদ ঈদ আবহ আর নতুন নতুন বিজ্ঞাপন দেখতে বেশ ভালোই লাগে ।  তবে এবার আর সেটা হবে বলে মনে হয়না ।  কারণ সেই আরেকটা চতুষ্কোণ মনিটরে চোখ রাখা ।  তাই বলা যায় সব মিলিয়ে ঈদের বেশী সময়টা হয়তো ভার্চুয়াল সঙ্গীদের সাথেই কেটে যাবে ।  আর ঈদের খাওয়া দাওয়া ।  ঢাকা বা ঘাটাইল যেখানেই ঈদ করি মা ' র আঁচল ধরেই করব যখন তাই সর্বোচ্চ চেষ্টা থাকবে মা ' র হাতের মিষ্টান্ন পোলাও খেয়ে দিন কাটাতে ।  যদি না বাধ্যতামূলক ঢেঁকি গিলতে হয় । 
    *  *  *     ব্লগার চাঁপাডাঙার চান্দু     *  *  * 
 এই নিয়ে তৃতীয় বছরের মতো প্রবাসে ঈদ করছি ।  প্রবাসের ঈদটা সেই অর্থে কখনোই পূর্ণতা পায় না ।  ক্লাস ,  কাজ ,  পরীক্ষা সব কিছুই একই নিয়মে চলে ।  মায়ের হাতের সেমাই ,  বাবাকে সালাম করে নামাজে না গেলে বোধহয় ঈদটা অপূর্ণই থেকে যায় ।  তবুও বন্ধুরা মিলে টুকটাক একসাথে কিছু করার চেষ্টা করি ।  সবচেয়ে মজা লাগে নামাজ শেষে যখন দলবেঁধে পাঞ্জাবী পড়ে রাস্তায় নামি ।  স্থানীয়দের বিস্মিত দৃষ্টিটা উপভোগই করি ।  সবার জন্য সুন্দর সুস্থ ঈদ কামনা রইল ।  আর মুশাসির জন্য অনেক শুভকামনা রইল ।  এইবার তার পাশে দাঁড়াতে পারিনি ,  ভবিষ্যতে একদিন তার মহৎ কাজে শরীক হতে পারবো ইন শাআল্লাহ । 
    *  *  *     ব্লগার মনিরা সুলতানা     *  *  * 
 এই মুহূর্তে আমার ঈদ ভাবনার পুরটা জুড়ে আছে সামহোয়্যার ইন পরিবার এর সাথে আমার প্রথম ঈদ  ,  পারিবারিক সকল কাজ এর মাঝে আমি অপেক্ষা করব  , আমার সহ ব্লগার দের সাথে ঈদ এর আনন্দ ভাগাভাগি করে নিতে  ।  , এর পর এক্সসাইটেড আছি দেশ এ যাচ্ছি ঈদ করতে ইনশাআল্লাহ দুই এক দিন এর মাঝে সেটা নিয়ে  ।  মা এর সাথে দেখা করে একদম গ্রামে চলে যাব  ,  প্রতিবার এর মত  ।  শপিং আমার কোন কালেই আগ্রহের তালিকাতে ছিল না  ,  যথেষ্ট বিরক্তিকর একটা ব্যাপার ।  এবার ও নাই  ।  ছেলে কে ছেলের বাবা কে নামাযে পাঠিয়ে  ,  সবার সাথে ঈদ এর রান্নায় যোগ দিব যেহেতু অনেক বড় পরিবার আমাদের  ,  প্রতিবেলায় ৪০ জন এর রান্না হয়  ।  সবাই মিলে মিশে ই করি  ।  সারাজীবন আধা শহুরে জীবন কাটানো আমার কাছে এটা অনেখানি আনন্দের ব্যাপার  ।  মাঝে মাঝে ব্লগিং  , ফোন এ কথা আর বিশেষ কারো কাছে থেকে কল এর অপেক্ষায় কেটে যাবে আমার ঈদ  । 
    *  *  *     ব্লগার একজন আরমান     *  *  * 
 আগে ঈদে অনেক মজা হতো ।  প্রতিবারই ঈদের ২ / ৩ দিন কাটানো হয় গৌরনদীতে ।  সেখানে এলাকার ভাই ব্রাদারদের সাথে আড্ডা দিতাম ।  এরপর কাজিনদের সাথে ঘুরতে যেতাম ।  ঈদের ২ / ৩ দিন পর যখন বরিশাল যেতাম তখন শুরু হতো স্কুল ফ্রেন্ডদের সাথে রেগুলার আড্ডাবাজি উইথ ঈদ ফ্লেভার কিন্তু গত ঈদ দুইটা আমার ঘুমের মাঝে কেটেছে ।  এইবার কেমন হবে তা জানি না ।  এর আগে প্রতিবার তো ঈদের প্রায় ২ সপ্তাহ আগে বরিশাল চলে যেতাম ।  কিন্তু এবার নতুন চাকরিতে জয়েন করলাম ।  ছুটি না পাওয়া পর্যন্ত আটকে গেছি ।  
    *  *  *     ব্লগার কাল্পনিক _ ভালোবাসা     *  *  * 
 প্রিয় কান্ডারী ভাই ,  আপনি যদি একান্তই আমার ঈদ ভাবনা জানতে চান তাহলে আমি বলব ,  ভাই ,  ঈদ নিয়ে আমার আপাতত তেমন কোন ভাবনা নেই ।  আগামী পাঁচ তারিখের মধ্যে ব্যবসায়িক বিল আদায় করতে হবে ,  বিল পরিশোধ করতে হবে ,  স্টাফদের স্যালারি ও বোনাস দিতে হবে ।  তাই এই নিয়ে অনেক ব্যস্ততার মাঝে সময় কাটাচ্ছি ।  আপাতত ঈদ ভাবনা বলতে ,  ব্যবসায়ীক লেনদেন কেই বুঝছি ।  দ্বিতীয়ত যদি বলেন ভাই ফরমাল কিছু বলেন ,  তাহলে বলব ,  সবার জীবনে ঈদ বয়ে আনুক অনাবিল শান্তি ,  আনন্দ এবং সাম্যবস্থা ।  ধনী ,  দরিদ্র ,  উচু ,  নিচু ইত্যাদি সামাজিক সকল বাঁধা পেরিয়ে ঈদ হোক সার্বজনীন ।  তৃতীয়ত ,  ঈদ মানে আমার জন্য কিছু সুন্দর ছুটির দিন ।  দেরী করে ঘুম থেকে উঠে টিভি দেখা ।  ভালো কিছু অনুষ্ঠান দেখতে চাই ।  ও হ্যাঁ  " ভাবনা "  নামে আমার জনৈক এক বান্ধবী ছিল ,  দেখি সময় সুযোগ করতে পারলে না হয় ভাবনাকে নিয়েই ভাবা যাবে ।  আপনার জন্য ঈদের অনেক শুভেচ্ছা !  !  ! 
    *  *  *     ব্লগার মাক্স     *  *  * 
 ঈদ নিয়ে ভাবলেই আমার চোখের সামনে একটা ছবি ভেসে উঠে এবং একটা ঘটনা ।  অতি অবশ্যই পিচ্চিকালের !  চার কি পাঁচ বছর বয়েসি এক বালক ।  স্কুলে ভর্তি হয়নি এখনো ,  তবে ভর্তির পায়তারা চলছে ।  এই শীতেই তাকে স্কুলে ভর্তি করানো হবে ।  ব্যাপারটা নিয়ে সে শঙ্কিত তবে আজকের শঙ্কার কারণ ভিন্ন ।  গ্রামের বাড়ি থেকে একটু দূরেই থানা সদরের পাকা সড়ক ।  একটা ছায়াদায়ী গাছের নিচে সে বসে আছে  ।  তার পরনে নীল পাঞ্জাবী ,  কোন কারণে বালকের মন খারাপ হলে এসে এখানে একা একা বসে থাকে ।  আজ ঈদের দিন ,  তার এখানে বসে থাকার কথা না ।  তবুও বসে আছে ।  তার ভুলে যাওয়ার রোগ আছে ।  সকালে তার পকেটে কয়েকটা কয়েন ছিল কিন্তু বাড়ি থেকে বের হওয়ার পর থেকে সেগুলো খুজে পাচ্ছে না ।  না পেয়েই মন খারাপ ,  এবং একা একা বসে থাকার কারণ এটাই ।  সম্ভবত সারাদিনই সে এখানে বসে থাকবে ।  সারাদিন বসে ছিল কিনা মনে নেই কারণ আগেই বলেছি বালকের ভুলে যাওয়ার বাতিক আছে নিজ থেকে ঈদ নিয়ে ভাবলেই আমার ঐ ঘটনা মনে পড়ে ,  ছোটবেলায় কত ছোট অকারণেই না মন খারাপ হত ।  তবে কান্ডারী ভাই যখন আপনার ঈদ ভাবনা কি জিজ্ঞেস করল ,  তখন মনে হল ,  আজকে অবিবাহিত না হলে চুমু খেয়ে ঈদের দিনটা শুরু করা যেত ,  ভাগ্য খারাপ তাই দিন শুরু হবে অতিরিক্ত চিনি দেয়া মিষ্টি জাতীয় কিছু একটা গিলে ।  ছবির কথাতো বলা হয় নাই ,  এক বছরের কিছু বেশী বয়েসি একটা পিচ্চির ছবি ।  চেয়ারে বসে আছে ,  কোলে একটা অফ হোয়াইট রংয়ের তোয়ালে ।  পিচ্চির কপালের ডানদিকে বড় করে একটা কাজলের ফোটা দেয়া ।  ( গ্রামের বাচ্চাদের কপালে এই ধরনের ফোটা দেয়া হত ,  যাতে বদ নজর না লাগে !  )  ছবিটা আমার !  লোকমুখে শুনেছি জন্মের পরের তৃতীয় ঈদের দিন সকালের দিকে তোলা হয়েছিল ।  আমার বেডরুমের দেয়ালে এই ছবি অনেকদিন ছিল ।  এই ঈদ আমার ৫৩তম ঈদ ।  এইমাত্র হিসাব করে বের করলাম !  ভাবতেসি এই ঈদে ছোট্টবেলার ঐ দিনের মত কাটাব !  নো ফ্রেন্ডস নো ফ্যামিলি একলা একা আমার আমি !  দেখি কতটুকু কি হয় ?  
    *  *  *     ব্লগার সোনালী ডানার চিল     *  *  * 
 ঈদ এখন নিঃসঙ্গ ,  আলগা এবং সাদাকালো -  অথচ ,  একটা সময় ছিল; ঘুম হতো না কয়েকরাত ধরে শুধু ঈদের প্রতিক্ষায় !  নতুন জামা ,  সকালের গোছল অথবা সিমাই - এর সুঘ্রাণ এখনও কোন কোন ঈদে আমাকে পোড়ায় !  তারপর তারুন্যের ঈদ ,  সলিমুল্লাহ হলে এক ঈদে একা ছিলাম ,  অভিমান করে সেবার বাড়ী ফেরা হয়নি ,  আসলে একটা সময় থাকে না !  যখন অকারনে রাগ হয় ,  অভিমানে মনে হতো হিমু হয়ে যায় ,  আর সঙ্গী ছিল :  সেই তারাভরা রাতে ,  দুঃখিনী দুঃখ করো না ,  সুইটি এসব অসাধারণ ট্রাক .  .  .  .  .  সেবার নিউমার্কেট ঘুরে সবচে দামী সিগারেট কিনেছিলাম পুরো এক প্যাকেট !  !  আহা !  সে মোহময় সময়েরা ,  কেঁদেকেঁটেও ফেরানো যাবেনা আর । 
 তারপর ,  বেশ কিছু বছর এই দুর পরবাসে তারা গোনা ।  ভোতা আবেগ নিয়ে স্মৃতির সাথে দরকশাকশি কম হয় না ,  মিস্ করি খুব প্রিয় শহরকে ,  প্রিয় মানুষ আর ভুলে যাওয়া সেই সুগন্ধী সাবানের ঘ্রাণ ।  তবুও অতীতাশ্রয়ী এ দু ' চোখে এ আমি একা একা গহীনে ,  অতলে ডুবে যাওয়া ম্লান নক্ষত্রের আলোয় খুঁজে ফিরি সেই ঈদ ,  সেই ময়দান ,  কোলাকুলির অন্তরঙ্গতা ।  । 
    *  *  *     ব্লগার তাসনুভা সাখাওয়াত বিথি      *  *  * 
 প্রতিটা ঈদেরই সবচাইতে বড় অনুভূতি হচ্ছে আম্মুর হাতের অসাধারণ পায়েশ আর আব্বু - আম্মুর ঈদ সালামি নিয়ে আমার ঈদের শুরু ।  এবার ঈদের দিনের অর্ধেক সময়টাই কাটবে হসপিটালে অসুস্থ সব রোগীদের সাথে ।  যারা নিজেদের পরিবার পরিজন ছেড়ে হসপিটালের বেডে শুয়ে সুস্থ হয়ে পরিবার পরিজনের কাছে ফিরে যাওয়ার অপেক্ষায় আছেন ।  ঈদের দিনে আমার চেষ্টা থাকবে সেইসব রোগীদের সাথে ঈদের আনন্দ ভাগ করে নেয়া ।  ডাক্তার হওয়ার পর প্রথম ঈদেই রোগীদের সাথে ঈদ ভাগ করে নেয়ার অনুভূতিটাও নিশ্চই অন্যরকম হবে ।  তবে সব মিলিয়ে ঈদে একটি সুন্দর সময় কাটাতে যাচ্ছি মনে হচ্ছে  ।  তবে ঈদের দিন কিছুটা খারাপ লাগে কারণ  একটি পবিত্র মাস চলে গেল আরেকবার এই পবিত্র মাস ভাগ্যে থাকবে কিনা কে জানে  !  !  ! 
    *  *  *     ব্লগার মামুন রশিদ     *  *  * 
  " ঈদ আনন্দ "  মানেই ছোটবেলাকার ঈদ আনন্দ  ।  কিংবা মানুষের জীবনের সকল নির্মল আনন্দই বুঝি ঘটে ঐ ছোটবেলায়  ।  তখন ৮০ ' র শুরু ,  এত মিডিয়া ছিল না  ।  তাই ঈদ নিয়ে তেমন শোরগোলও হত না  ।  নতুন জামা কেনা তখনও ঈদের কোন সার্বজনীন অনুসঙ্গ হয়ে উঠেনি  ।  ঈদের মুল উত্তাপ আসা শুরু হত ঘর থেকেই  ।  সারাদিন কানে আসত ঢেঁকিতে আতপ চাল গুড়ো করার ধুপধাপ শব্দ  ।  নতুন লাল মাটি দিয়ে ঘরে আল্পনা আঁকা হত  ।  তারপর কয়েকদিন ধরে চলত পিঠা বানানোর ধুম  ।  দাদী ,  মা - চাচী আর বোনরা সবাই ব্যস্ত হরেক রকম পিঠা বানানো আর ঘর সাজানো নিয়ে  । 
 অবশেষে আসত অনেক প্রতীক্ষার ঈদের সকাল  ।  বাড়ীর সামনের বিশাল দিঘীতে সুগন্ধী সাবান দিয়ে গোছল সেড়ে এসে পিঠা - পায়েশ খেয়ে মিষ্টিমুখ করতাম  ।  তারপর নতুন জামা গায়ে বড়দের সাথে বড় ঈদগাহের দিকে যাত্রা  ।  আমার মা প্যান্টের দুই পকেট পুড়ে বাঁশের ব্যাংকে জমানো পাঁচ পয়সার কয়েন দিয়ে দিতেন  ।  ঈদগাহে যেতে যেতে রাস্তার দুই পাশে বসে থাকা ভিখারীদের থালায় পাঁচ পয়সা ছুঁড়ে মারতাম ,  আর ঝুনঝুন পয়সা পতনের শব্দে মুগ্ধ হয়ে যেতাম  ।  ঈদের নামায শুরু হওয়ার পর মুসল্লীরা যখন রুকুতে যেত ,  আমরা পিচ্চির দল সমস্বরে ইয়ায়া .  .  ধ্বনি তুলে আকাশ বাতাস বিদীর্ণ করে তুলতাম  ।  একই কাজ সেজদার সময়েও ,  ডানে - বামে - সামনে - পিছনে হাজার হাজার কাতারবন্দী মানুষের সেজদারত দৃশ্য দেখে যারপরনাই আনন্দিত আর বিস্মিত হতাম  ।  
 এখন নিজের সন্তান - পরিবারের আনন্দই আমাদের ঈদ আনন্দ  ।  তবে গত ঈদুল ফেতর ছিল আমার জীবনের স্পেশাল  ।  একটা ফেবু স্ট্যাটাসের সূত্র ধরে আমাদের এলাকার একজন অসুস্থ সহায়হীন মুক্তিযোদ্ধাকে সাহায্যের জন্য আমরা বন্ধুরা মিলে ক্যাম্পেইন শুরু করেছিলাম  ।  দেশে এবং প্রবাসে থাকা এলাকার লোকজন এতে বিপুল সাড়া দেয় ,  বিশেষ করে আমাদের গ্রামের লন্ডন প্রবাসীদের অংশগ্রহন ছিল ব্যাপক  ।  প্রায় দুই লাখ টাকা সংগ্রহ করেছিলাম ,  মুক্তিযোদ্ধা নির্ধন গোপ কে ঐ টাকা দিয়ে একটা থাকার ঘর আর একটা ছোট মুদি দোকান করে দিয়েছিলাম  ।  ঈদের পরদিন এলাকায় আনুষ্ঠানিক ভাবে ঐ মুক্তিযোদ্ধার হাতে সাহায্য তুলে দেয়া হয়  ।  এটা নিয়ে সামুতে একটা পোস্টও দিয়েছিলাম  । 
 সব শেষে প্রিয় কান্ডারী ভাইকে ধন্যবাদ ,  ঈদ নিয়ে কিছু মধুর স্মৃতিচারণার সুযোগ দেয়ার জন্য  ।  সবাইকে ঈদের শুভেচ্ছা -  ঈদ মোবারক  !  ! 
    *  *  *     ব্লগার আজ আমি কোথাও যাবো না     *  *  * 
 কান্ডারী ভাই সেদিন নক করে বললেন ব্লগারদের ঈদ ভাবনা নিয়ে পোস্ট দিবেন ।  আমার ভাবনাও সেখানে দেয়া হবে ।  ভাবনা টুকু লিখে দিতে বললেন ।  আমি সম্মত হলাম এবং ঢোঁক গিললাম ।  ঈদ নিয়ে কি ভাবছি চিন্তা করার চেষ্টা করলাম ।  কিন্তু মাথায় ঘুরছে শপিং ,  পরীক্ষা ,  বন্ধু - বান্ধবদের কথা ।  লিখতে বসে মহাবিপদে পড়লাম ।  ভাবনা সব এলোমেলো হয়ে যাচ্ছে ।  রোবটের লিখলাম  “ ঈদ মানেই আনন্দ ।  আনন্দের এই দিনটা শুরু হবে আব্বুকে সালাম করার মধ্য দিয়ে ।  এরপর মিষ্টি মুখ ।  কিছুক্ষণ পরে নতুন জামা পড়ে .  .  .  .  .   ”  এই যা এতো মনে হচ্ছে বাংলা পরীক্ষার খাতায় রচনা লিখছি ।  আসলে ঈদের নিয়ে অগ্রীম কিছু ভাবি না ।  ঈদ আমার কাছে  “ ইচ্ছাপুরন দিবস ”  ।  সেই ছোটবেলা থেকেই আব্বুর নিয়ম ঈদের দিন কোন কাজের জন্যে বকা দেয়া হবে না ।  ঈদের দিন যা ইচ্ছা হয় করতে পারি ।  আর কি কি ইচ্ছা পুরন করবো সেটাও ঠিক করি না আগে থেকে ।  তখন যা ইচ্ছা হয় করি ।  গতবছরে ঈদের দিন চলে গিয়েছিলাম নৌকাভ্রমনে ।  ঈদ নিয়ে বাস্তবিক অর্থেই ভাবতাম ছোটবেলায় ।  ঈদ শুরু হওয়ার দিন পনেরো আগ থেকে নিজ হাতে ঈদ কার্ড বানানো থেকে শুরু করে কার কাছ থেকে কত সালামী আদায় করবো তার একটা লিস্ট করে ফেলতাম !  আর কাজিন বন্ধুবান্ধবদের নিয়ে কত মজাই না হবে ভেবে ঘুম আসতো না রাতে ।  এখন বড় হয়ে গেছি  ( সবাই তাই বলে )  আগের মতো হুল্লোড় করতে পারবো না ।  শুধু চেষ্টা করবো আম্মুর কাজের লোডটা কমাতে ।  আমাদের আম্মুদের ঈদের দিনের প্রায় অনেক খানি রান্নাঘরেই কাটে ।  একফোঁটা বিরক্ত না হয়ে হাসিমুখে সবাইকে আপ্যায়ন করতে থাকেন ।  এবার আমার চিন্তা আম্মুর এসিসটেন্ট হবো ।  আম্মুর মতো হাসিমুখে আন্তরিক ভাবে সবাইকে ঈদ মোবারক বলবো আর আপ্যায়ন করবো ।  ঈদ মোবারক শব্দ দুটোর মধ্যে একটা জাদু আছে ।  আনন্দ বন্টন হয় এই শব্দ দুটিতে ।  তবে বিকালের পরের সময় টুকু আমার ।  তখন জামাকাপড় পড়ে রেডি হয়ে যা করতে ইচ্ছা হয় তাই করবো ।  আর ইচ্ছা গুলো তখনই জানার চেষ্টা করবো ।  নিজেকে নিজেই সারপ্রাইজ করবো ।  এই সময়টুকু নিয়ে অগ্রীম কিছু ভেবে সারপ্রাইজ নষ্ট করতে চাই না !  সবাইকে ঈদ মোবারক ! 
    *  *  *     ব্লগার অপর্ণা মম্ময়     *  *  * 
 আমার ঈদ ভাবনা লিখলাম সংক্ষেপে ।  অনেক মানুষরে লেখা তো যাবে তাই ছোট করেই দিলাম  ।   ছোটবেলার ঈদ ভাবনা ,  ঈদের আমেজ বড় হবার পর অতটা আন্দোলিত না করলেও  "  ও মন রমজানের ওই রোজার শেষে এলো খুশীর ঈদ  .  .  .  "  এই গানটা শেষ রোজার দিন শুনলে এখনো সেই ছোটবেলার মতো প্রচণ্ড ভাল লাগা দেয় সাময়িক সময়ের জন্য ।  
 এই বয়সে এসে মনে হয় ঈদের প্রথম খুশির ঝলক এই একটি মাত্র গান থেকেই আমি পাই  ।  ছোট বেলায় তো ঈদ মানেই সকালে ঘুম থেকে উঠে নতুন জামা পড়ে বড়দের কাছে সালামী আদায় করা  ।  আর এখন ছোটদের সালামী দিয়ে দিয়ে দীর্ঘশ্বাস কে চাপা দিয়ে রাখতে হয়  !  ওই সময়ে মনে হয় কেন যে বড় হয়ে গেলাম  !  ভাইয়াকে সালাম করতে গেলে এক লাফ দিয়ে সামনে থেকে সরে যায়  "  আরে করে কি  ,  করে কি বলে  !   "  জোর করে সালাম করলেও সালামী দেয় না  !  আফসোস  !  ঘ্যান ঘ্যান করে মায়ের কাছ থেকে কিছুটা বখশিশ আদায় করি অবশ্য ।  আর সিজনাল রাঁধুনি বলে ভদ্রতাবশত একটু রান্নাঘরে উঁকি দিতেই হয়  ।  তবে দুপুরের পর থেকে ঘুমিয়ে ঘুমিয়েই কাটাই ।  একটা ব্যাপার খেয়াল করে অবাক হলাম ,  ঈদে আমার বেড়াতে যাওয়ার কোনো জায়গাই নাই  !  সবাইকে ঈদের শুভেচ্ছা জানাচ্ছি ।  ঈদ মোবারক । 
    *  *  *      ব্লগার ঘুড্ডির পাইলট     *  *  * 
 ঈদ বলতে আমার কাছে মনে হয় এইটা এক্টা খরচের বিষয়  !  !  !  মনে হচ্ছে ঈদের সঠিক ধারনা থেকে আমরা সরে আসছি ।  প্রতি ঈদে নতুন জামা কাপড় না কিনলে সকলের সামনে লজ্জা পাওয়াটা আমাদের মজ্জাগত হয়ে গেছে  ।  অথচ এমন অনেক মানুষ আছে যারা খালিগায়ে ঈদের দিনটা পার করে  ।  ধর্মীয় মূল্যবোধ হতে সরে আসা এই ঈদ আমি মানি না  ।  এটাই আমার ঈদ ভাবনা । 
    *  *  *     ব্লগার না পারভীন     *  *  * 
 ঈদের দিন যেন ঈদ ঈদ লাগে সে জন্য নতুন জামা পরেই সালামী আদায় করার জন্য সব বড়দের পা খুঁজে বের করব  ,  আর উদার হস্তে সালামী দিবে এটাই আশা করব  ।  শুধু সালামী নিলেই হবে  ?  দিতেও হবে  ।  কিপ্টার মত ছোটদের সালামী দিব ।   তারপর ই ফোনবুক নিয়ে বসে পড়ব  । বন্ধু বান্ধব গুটিকয়েক কে ফোন দিয়ে ঈদ মোবারক বলব  ।  তারপর ল্যাপি নিয়ে বসব  ।  ফেসবুকে যারা যারা ঈদের শুভেচ্ছা লিখে স্ট্যাটাস দিবে  ,  সেগুলিতে লাইক দিব  ।  এরপরপর ই আমার ওয়ান এন্ড ওনলি ব্লগ সামুতে চলে যাব  । এটাই সামুর আত্নীয়দের সাথে আমার প্রথম ঈদ  ।  তাই বাকি সময় পুরোটাই সামুর জন্য  ।  প্রিয় ব্লগারদের পোস্টে  "  পবিত্র ঈদুল ফিতরের শুভেচ্ছা ,  ”  লিখব মন্তব্যের ঘরে ।  সারাদিন হৈ চৈ করব আর বিটিভিতে বাংলা ছবি দেখব ।   প্রার্থনা থাকবে আমাদের  সবার প্রতিটি দিন যেন ঈদের দিনের মত আনন্দের হয়  । 
    *  *  *     ব্লগার এরিস     *  *  * 
 ঈদের চেয়েও বেশি ভাবছি বিয়ে নিয়ে ।  ঈদের ৬ দিন পর বিয়ের ডেট পড়েছে ।  সব কিছু ঠিক গুছিয়ে নিতে হবে ।  রাশেদ বলেছে যত টাকা যাক ,  ভালো পার্লার ঠিক করতে হবে ।  এতোসব ঝামেলা ।  ফেইস আর্টজে গিয়েছিলাম চুল কাটতে ।  ওরা ভলিউম কাটতে জানে না ।  পরে রেডরোজে গিয়ে চুল কেটে আসলাম ।  ওদিকে ও বলছে ঈদের দিন বেরুবে ।  শাড়ি নিয়েছি ।  কিন্তু ম্যাচ করে বাকিসব মেলাতে পারছিনা ।  আসলে বিয়ে মানেই ঝামেলা ,  এর উপরে ঈদ আরও বেশি ব্যস্ত করে রেখেছে ।  ফুলের অর্ডার করেছি শাড়ির সাথে পরার জন্যে ।  ফেসিয়ালটা কোথায় নিলে ভাল হয় বুঝতে পারছিনা .  .  .  ব্লা ব্লা ব্লা .  .  .  আমার বান্ধবীর ঈদ এবং ঈদোত্তর বিবাহপ্রস্তুতি ।  আমি নীরব শ্রোতা ।  আমার ঈদের ব্যস্ততা বলতে ঐ গাধীটার ফোনের উপর ফোন ।  আর কিছু না ।  প্রতি ঈদে প্ল্যান থাকে আমরা একসাথে বাইরে বেরুবো ।  সব ঠিকঠাক ।  জাস্ট ঈদের দিন আমি আউট অফ রিচ হয়ে যাই ।  বাসাতেই থাকি ।  বাইরে কোথাও না ।  ঈদের সকালে আম্মু কাঁদবে ,  আমিও একটু কাঁদবো ,  লুকিয়ে কাঁদবো ।  আব্বুর কথা সেদিন বেশিই মনে পড়বে ।  আম্মুকে মিথ্যে হেসে জিজ্ঞেস করবো ,  মা ,  কাঁদতেছছ তুই ?  আম্মা বলবে ,  নারে গাধী ,  চুলার তাপে চোখ জ্বলতেছে ।  প্রতি ঈদের শুরু এভাবেই ।  ফেসবুক ডিঅ্যাক্টিভেট হবে ,  ফোন অফ ।  সকাল ৭ টা থেকে বাসার ভেতর লাইন শুরু হবে ।  আমি যেখানে থাকি ,  সেই বস্তির সব আণ্ডা ,  বাচ্চা ,  কিশোরী ,  তরুণী ,  বৌয়েরা এসে জুটবে ,  সাজগোজ করিয়ে দিতে ।  ঈদের আগের রাতে যারা হাতে মেহেদী লাগানোর জন্যে লাইন দিয়েও শিডিউল পায়নি ,  তারাও ঘ্যানর ঘ্যানর প্যানর প্যানর করতেই থাকবে ।  ওদের নিজেদের কিছুই আনবেনা ,  সাজুগুজু ,  মেহেদী ।  সব আমাকেই দিতে হবে ,  শপিং বলতে ওটাই ।  কোন মেহমান আসবেনা ,  আর সব ঈদের মতো ।  চাচাতো ভাই টেলুরিয়াম (  টেলি সামাদ এর ব্রিফ )  আসবে ,  ৩ প্লেট হালিম খাবে ।  ওর মেয়েলি সাজ নিয়ে হাসাহাসি করবো ।  ব্যস ,  এইতো  ,  আমার ঈদ ,  আমাদের ঈদ ।  জীবন থেকে জীবনে উৎসব উদযাপনের বিস্তর ভেদাভেদ আমরা ঘোচাতে পারবোনা ।  তবু মানুষ ভিন্নতা বুঝতে পারুক ,  কষ্টের ক্ষতে মুছে দেয়া যাবে না ,  অন্তর ব্যথা বুঝতে পারুক ।  একদিন সব বঞ্চিত মানুষগুলোকে নিয়ে একসাথে হাসতে চাই ।  সবার ঈদ ঈদের মতো হোক ।  
   এই পোস্টের জন্য যারা লেখা দিয়েছেন ,  সেই সকল শ্রদ্ধেয় ও প্রিয় সহব্লগারদের প্রতি চিরকৃতজ্ঞ রইলাম এবং সকলের প্রতি রইল আমার ঈদের আন্তরিক ভালোবাসা ও শুভেচ্ছা ।  শুভকামনা রইল সকলের পরিবারের প্রতি ।    
   ছবির জন্য কৃতজ্ঞতায় ব্লগার অন্যমনস্ক শরৎ      

                    




কৌমুদী প্রিয়তমা

    সূচনা পর্যায়    আপনিই বলুন পৃথিবীর কষ্টে কেঁদে;
প্রেমের অর্থ আজ আদমজাত 
কি পেতেছে  ? 
আপনিই বলুন পৃথিবীর আনন্দে হেঁসে;
ভালোবাসার অর্থ আজ আদমজাত
কি পেতেছে  ? 
আপনি বললে , 
কোথাকার জল কোথায় যেয়ে গড়াবে , 
তার খোঁজে আমি হবো সর্বহারা;
অবুঝ হৃদয়ে অবশান্ত । 
আপনি বললে , 
প্রেমের বর্তমান অশ্লীলতায় করবো
শুকনো মাটিতে পুকুর চুরি;
হৃদয় তারপর হবে একাই ক্লান্ত । 
আমি বললে;
আমি বলি , 
আপনার হৃদয় আমার হৃদয়ের মতো 
এতটা ব্যাকুল নয় স্বর্গের প্রেমের তৃষ্ণায়;
আপনিতো পৃথিবীর নতুন প্রেম চেয়েই বৃক্ষজ , 
ও আমার প্রানের কৌমুদী প্রিয়তমা ।  
   শেষ পর্যায়     আপনি এ কি হিসেবে শর্ত জুড়ে দিলেন  ! 
আমিতো সবে নিয়তির অধর চুমে এলেম;
প্রেম সেতো দূরের যাত্রায় শনি । 
এখনই এভাবে যদি শর্ত জুড়ে দেন , 
আমি তার ওয়াদা নেভাবো কি করে  ? 
বলুন আমার কৌমুদী প্রিয়তমা । 
 ওই দূরে যেখানে ভোর হতেছে সেখানে , 
লাল নিশানা উড়াতেছে সবে সূর্য;
আর আপনি এতো ভোরেই চলে এলেন , 
পবিত্র বাতাসের প্রহসনে জঘন্য কালিমা শরীরে মেখে , 
আমার শয়নের পাশেই বসে; হৃদয়ের
শুকনো স্বপ্নগুলো বিকিয়ে প্রেমের শর্ত প্রদানে । 
 অভিশপ্ত আদমজাতের প্রেমেও যদি থাকে শর্ত , 
সাদা দলিলে স্বাক্ষর করেই যদি প্রেম হয় নত;
আমি তবে কখনো পৃথিবীর বয়সে , 
চাইনে সে প্রেম; কোন আবেগিত উষ্ণ অনুরাগে
অযথাই; আবারো ভেবে দেখুন আমার কৌমুদী প্রিয়তমা ।  
   উৎসর্গঃ আমার প্রানপ্রিয়া স্ত্রী রেশমিকে ।   

                    




একেশ্বরবাদ



বিসমিল্লাহির রাহমানির রাহীম
এইখানের বিষয় বস্তু কাউকে হেয় বা ছোট করা না  - আমরা সবাইকে শ্রদ্ধা করি ।   আল্লাহ কে  ' ঈশ্বর '  বলেন খ্রীষ্টানরা ,  জেহোভা বলেন ইহুদীরা ,  ভগবান বলে ডাকেন হিন্দুরা ,  আহুরা মাজদা বলে ডাকেন জোরাস্টেইনরা আর শিখরা ডাকেন  ' এক ওমকার '  যার অর্থ একজন মহান স্রষ্টা আবার কখনো কখনো  ' ওহে গুরু '  বলে সম্বোধন করেন ।  যার অর্থ একজন সত্য স্রষ্টা ।   ( উল্লেখ্য শিখরা মূর্তিপুজার ঘোর বিরুধী )  শ্রীগুরু গ্রন্থ সাহেব এ উল্লেখ আছেঃ
  " আত্মার সৃষ্টিকারী কেবলমাত্র একজন - ই ।  আমি কি তাকে কখনো ভুলতে পারি ।  "   " সুমহান সেই স্রষ্টার নাম সর্বাপেক্ষা উত্তম ,  সর্বোচ্চ সন্মানিত ।   "   সূত্রঃ শ্রীগুরু গ্রন্থ সাহেব -  জুবঃ দ্বিতীয় খন্ড
  “ সেই সত্যের স্রষ্টা সতন্ত্র ,  ভয়শূন্য ,  অঘৃণ্য ,  চিরঞ্জীবী ,  স্বীয় অস্তিত্বে উদ্ভাসিত ,  তিনি মহান এবং দয়ালু ”  ।   সূত্রঃ শ্রীগুরু গ্রন্থ সাহেব - খন্ড - ১ ।  যাপুজি  ।  ১
 শ্রীগুরু গ্রন্থ সাহেবের ১৭৪ পৃষ্ঠায় উল্লেখ আছেঃ 
  " কলমাইক পুকারেয়া দোজাহানে কোয়ী
যো কহেম নাপাক হ্যায় ,  দোজখজওন সোয়ী ।  "    অর্থঃ  " একমাত্র কলেমা তৈয়ব সতত পড়িবে ,  উহা ভিন্ন সঙ্গের সাথী কিছু নাই ।  যে উহা না পড়িবে সে দোযখে যাইবে ।  "  
সূত্রঃ শ্রীগুরু গ্রন্থ সাহেবঃ পৃষ্ঠা নং - ১৭৪
 গুরু নানক কোরআনের বৈধতা স্বীকার করে বলেছেনঃ 
  " তৌরাত ,  জবুর ,  ইঞ্জিল তেরে পড়হ শুন দেখে বেদ ।  
রহি কুরআন কেতাব কলি যুগমে পরওয়ার ।  "    অর্থঃ  " তৌরাত ,  জবুর ,  ইঞ্জিল ও বেদ পড়ে দেখেছি ,  কিন্তু এই কুরআনই একমাত্র গ্রন্থ যাহা কলি যুগে মানবের মুক্তি দিতে একমাত্র সমর্থ ।  " 
  "  ( ১ )  বেদ ও পুরাণের যুগ চলে গেছে ,  এখন দুনিয়াকে পরিচালিত করার জন্য কোরআনই একমাত্র গ্রন্থ । 
  ( ২ )  মানুষ অবিরত অস্থির এবং দোজখে যায় তার একমাত্র কারণ হলো এই যে ,  ইসলামের নবীর  ( সাঃ )  প্রতি তার কোন শ্রদ্ধা নেই ।  "  
 ( শ্রীগুরু গ্রন্থ সাহেব হতে গৃহীত ) 
 শিখধর্ম   একটি একেশ্বরবাদী ধর্ম ।  খ্রিষ্টীয় পঞ্চদশ শতাব্দীতে পাঞ্জাব অঞ্চলে এই ধর্ম প্রবর্তিত হয় ।  এই ধর্মের মূল ভিত্তি গুরু নানক দেবও তাঁর উত্তরসূরি দশ জন শিখ গুরুর  ( পবিত্র ধর্মগ্রন্থ গুরু গ্রন্থ সাহিব এঁদের মধ্যে দশম জন বলে বিবেচিত হন )  ধর্মোপদেশ ।  শিখ ধর্মমত ও দর্শন গুরমত  ( অর্থাৎ ,  গুরুর উপদেশ )  নামেও পরিচিত ।  শিখধর্ম কথাটির উৎস নিহিত রয়েছেশিখ শব্দটির মধ্যে; যেটি সংস্কৃত মূলশব্দ শিষ্য বা শিক্ষা থেকে আগত ।  শিখ ধর্মমতে ঈশ্বর যাকে ওহেগুরু বলা হয় তার বৈশিষ্ট্য হচ্ছে তিনি নিরাকার ,  আকাল ও আলেখ ।  আকাল মানে হচ্ছে সময়হীন ,  আলেখ মানে হচ্ছে অদৃশ্য ।  
 শিখধর্মের প্রধান বক্তব্য হল ওয়াহেগুরু অর্থাৎ সর্বব্যাপী ঈশ্বরের প্রতীক এক ওঙ্কার - এর প্রতিভূ ওয়াহেগুরু - তে বিশ্বাস ।  এই ধর্ম ঈশ্বরের নাম ও বাণীর নিয়মবদ্ধ ও ব্যক্তিগত ধ্যানের মাধ্যমে মোক্ষলাভের কথা বলে ।  শিখধর্মের একটি বিশিষ্টতা হল এই যে ,  এই ধর্মে ঈশ্বরের অবতারতত্ত্ব স্বীকৃত নয় ।  বরং শিখেরা মনে করেন ঈশ্বরই এই ব্রহ্মাণ্ডের স্বরূপ ।  শিখেরা দশ জন শিখ গুরুর উপদেশ ও গুরু গ্রন্থ সাহিব নামক পবিত্র ধর্মগ্রন্থের অনুশাসন মেনে চলেন ।  উক্ত ধর্মগ্রন্থে দশ শিখ গুরুর ছয় জনের বাণী এবং নানান আর্থ - সামাজিক ও ধর্মীয় ব্যক্তিত্বদের বক্তব্য লিপিবদ্ধ রয়েছে ।  গুরু গোবিন্দ সিংহ এই গ্রন্থটিকে দশম গুরু বা খালসা পন্থের সর্বশেষ গুরু বলে ঘোষণা করে যান ।  পাঞ্জাবের ইতিহাস ,  সমাজ ও সংস্কৃতির সঙ্গে শিখধর্মের ঐতিহ্য ও শিক্ষা ওতোপ্রতোভাবে জড়িত ।  শিখধর্মের অনুগামীরা শিখ  ( অর্থাৎ ,  শিষ্য )  নামে পরিচিত । 
  হিন্দু ধর্মঃ   প্রচলিত বিশ্বাসঃ   হিন্দু ধর্মকে সাধারন ভাবে বহু দেবতার ধর্ম হিসাবে গন্য করা হয় , প্রকৃতপক্ষে হিন্দুরা একাধিক সৃস্টিকর্তাই বিশ্বাসী । কিছু হিন্দু ৩  দেবতায় , কিছু হিন্দু ৩০ দেবতায় , কিছু হিন্দু ১০০ দেবতায় , কিছু হিন্দু ৩৩ কোটি দেবতায় বিশ্বাসী । 
 ব্লগার মাননীয় মন্ত্রী মহোদয় বলেছেনঃ   দ্বিতীয়ত হিন্দুদের ৩৩ কোটি দেবদেবী আছে বলে একটা রিউমার প্রচলিত আছে  ।  অনেকেই দেবদেবী এবং ঈশ্বরের মধ্যে পার্থক্য বুঝতে পারেননা বলে উপহাস করে বলেন হিন্দুদের ৩৩ কোটি ঈশ্বর আছে  !  !  
 এই ৩৩ কোটির কনসেপ্ট টা এসেছে মূলত মহাত্মা গান্ধীর একটা উক্তি থেকে  ।  হিন্দু ধর্মে মানুষ মাত্রই পরমাত্মার অংশ অর্থাৎ ঈশ্বরের অংশ বলে ধরে নেয়া হয় । দেবদেবীরা ঈশ্বরের বিভিন্ন শক্তির প্রকাশ  ,  হিন্দুধর্মে এমনটাই বলা আছে  ।  
 ভারত ভাগের সময় মহাত্মা গান্ধী জনশক্তি বুঝাতে গিয়ে বলেছিলেন  "  আমাদের ৩৩ কোটি দেবদেবী আছে  " 
 উল্লেখ্য গোটা ভারত বর্ষ মিলিয়ে তখন জনসংখ্যা ৩৩ কোটির মতই ছিলো ।  এই কথা থেকেই ৩৩ কোটি দেবতার কনসেপ্ট এসেছে  ।  বাস্তবে কিন্তু দেবদেবীর সংখ্যা ৩৩ কোটি না  । 
  পার্থক্যঃ   হিন্দুরা বিশ্বাস করে বৃক্ষ  , সূর্য  , পশু  - পাখি , প্রানি  –  মানুষ  এসব কিছু দেবতা বা ঈশ্বর বা স্রস্টা আর মুসলমানরা বিশ্বাস করে এই সব কিছু স্রস্টার ।  হিন্দু ও মুসলমানদের মধ্য পার্থক্য শুধু  ”  র  ”  এর । 
 শ্রীমদ্ভগবদগীতায় শ্রীভগবান বলেন ,  
  " সর্বধর্মান্ পরিত্যজ্য মামেকং শরণং ব্রজ ।  
অহং ত্বাং সর্বপাপেভ্যো মোক্ষয়িষ্যামি মা শুচঃ  ৬৬ "    ( সূত্রঃ শ্রীমদ্ভগবদগীতা ,  ১৮ তম অধ্যায় ,  ৬৬ নং শ্লোক )  
  ( শব্দার্থঃ সর্বধর্মান্ -  সর্বধর্ম ,  মামেকং -  কেবলমাত্র আমাকে ,  শরণং ব্রজ -  আশ্রয় কর বা স্মরণ কর ,  অহং -  আমি ,  ত্বাং -  তোমাকে ,  সর্বপাপেভ্যঃ -  সমস্ত পাপ হইতে ,  মোক্ষয়িষ্যামি -  মুক্ত করিব ,  মা শুচঃ -  শোক করিও না ।  )  
 অনুবাদঃ  " সকল ধর্ম পরিত্যাগ করিয়া তুমি একমাত্র আমারই শরণ লও; আমি তোমাকে সকল পাপ হইতে মুক্ত করিব ,  শোক করিও না ।  ৬৬ "  
 ( শ্রীমদ্ভগবদগীতা অধ্যায়ঃ ১৮ ,  শ্লোক -  ৬৬ ,  পৃষ্টাঃ ৩৬৭ ,  লেখকঃ শ্রীজগদীশ চন্দ্র ঘোষ )  
 শ্রীমদ্ভগবদগীতার সপ্তম অধ্যায়  ( জ্ঞান যোগ )  এর ২০ নং শ্লোকেও একই কথা বলা হচ্ছে ।  
 " ত্যক্তা কর্মফলাসঙ্গং নিত্যতৃপ্তো নিরাশ্রয়ঃ  ।  
কর্মণ্যভিপ্রবৃত্তোহপি নৈব কিঞ্চিত করোতি সঃ  ২০   "    ( এখানে ,  সঃ  = তিনি ,  কর্মফলাসঙ্গং  =  কর্ম ও কর্ম ফলে আসক্তি ,  ত্যক্তা  =  ত্যাগ করে ,  নিত্যতৃপ্ত  =  সদা তুষ্ট ,  নিরাশ্রয়ঃ  =  নিরবলম্ব ,  সন্  =  হয়ে )  
 অর্থঃ  " যিনি কর্মে ও কর্মফলে আসক্তি পরিত্যাগ করিয়াছেন ,  যিনি সদা আপনাতেই পরিতৃপ্ত ,  যিনি কোন প্রয়োজনে কাহারও আশ্রয় গ্রহণ করেন না ,  তিনি কর্মে প্রবৃত্ত হইলেও কিছুই করেন না  ( অর্থাৎ তাঁহার কর্ম অকর্মে পরিণত হয় )  ।   ( শ্রীমদ্ভগবদগীতায় ।  অধ্যায় - ৭  ( জ্ঞানযোগ )  ,  পৃষ্টা নং ৯৮ - ৯৯ ,  লেখকঃ শ্রীজগদীশ চন্দ্র ঘোষ )  
 শ্রীমদ্ভগবদগীতার সপ্তম অধ্যায়  ( জ্ঞান - বিজ্ঞান - যোগ )  এর ৬ নং এবং ২০ নং শ্লোকে শ্রীভগবান স্বীয় অস্তিত্বের একক রুপ বর্ণনা করে বললেন ,   
 এতদযোনীনি ভূতানি সর্বাণীতু্যপধারয় ।  
অহং কৃত্স্নস্থ্য জগতঃ প্রভবঃ প্রলয়স্তথা  ৬    শব্দার্থঃ সর্বাণি ভূতানি  =  চেতন - অচেতন সকল বস্তু ,  ইতি উপধারয়  =  ইহা 
জানিও ,  অহং  =  আমি ,  কৃত্স্নস্থ্য জগতঃ  =  সমগ্র জগতের ,  প্রভবঃ  =  উত্পত্তির কারণ ,  তথা প্রলয়ঃ  =  এবং প্রলয়ের কারণ ।  
 অর্থঃ সমস্ত ভূত  ( পরিদৃষ্ট সকল জীব - জড় )  এই দু্ই প্রকার হইতে জাত ,  ইহা 
জানিও ।  সুতরাং আমিই নিখিল জগতের উত্পত্তি ও লয়ের কারণ ।   ( সুতরাং আমি প্রকৃতপক্ষে জগতের কারণ )  ।   ( সূত্রঃ শ্রীমদ্ভগবদগীতা ,  অধ্যায়ঃ ৭  ( জ্ঞান - বিজ্ঞান - যোগ )  , পৃষ্ঠাঃ ১৬০ ,  শ্লোকঃ ৬ ,  লেখক শ্রীজগদীশ চন্দ্র ঘোষ )  
 এখানে বলা হচ্ছে জগতের সমুদয় সৃষ্টির স্রষ্টা যিনি তিনি এক ,  তিনিই এই নিখিল জগতের উত্পত্তি ও ধ্বংসের কারণ ।  তিনি ব্যতিত ভিন্ন কোন উপাস্য নাই ।  অদৃশ্য দৃশ্য জগতের তিনিই একমাত্র স্রষ্টা  ( কারণ )  ।  
 কামৈস্তৈস্তৈর্হৃতজ্ঞানাঃ প্রপদ্যন্তেহন্যদেবতাঃ ।  
তং তং নিয়মমাস্থায় প্রকৃত্যা নিয়তাঃ স্বয়া  ২০   শব্দার্থঃ তৈঃ তৈঃ কামৈঃ  =  সেই সেই অর্থাৎ স্ত্রী - পুত্র ধনমানাদি বিবিধ কামনাদ্বার ,  হৃতজ্ঞানাঃ  =  অপহৃতজ্ঞান ব্যক্তিরা ,  তং তং নিয়মম্  =  সেই সেই বিবিধ নিয়ম ,  স্বয়া প্রকৃতি নিয়তাঃ  =  স্বীয় স্বীয় স্বভাবের বশীভূত হইয়া ,  অন্য দেবতাঃ প্রপদ্যন্তে  = অন্য দেবতার ভজনা করিয়া থাকে ।  
 অর্থঃ  "  ( স্ত্রী - পুত্র ধনমানাদি বিবিধ )  কামনাদ্বারা যাহাদের বিবেক অপহৃত হইয়াছে ,  তাহারা নিজ নিজ কামনা - কলুষিত স্বভাবের বশীভূত হইয়া ক্ষুদ্র দেবতাদের আরাধনায় ব্রতোপবাসাদি যে সকল নিয়ম আছে ,  তাহা পালন করিয়া অন্য দেবতার ভজনা করিয়া থাকে ।   ( আমার ভজনা করে না ।  )  
 ( সূত্রঃ শ্রীমদ্ভগবদগীতা ,  অধ্যায়ঃ ৭  ( জ্ঞান - বিজ্ঞান - যোগ )  , পৃষ্ঠাঃ ১৬০ ,  শ্লোকঃ ২০ ,  লেখকঃ শ্রীজগদীশ চন্দ্র ঘোষ )  
 এখানে স্বয়ং ভগবান বললেন ,  মানুষ অল্পজ্ঞান হেতু একক আদি - আনদি স্রষ্টার আরাধনা না করে ক্ষুদ্র শক্তি ,  পরনির্ভরশীল ,  অকর্মণ্য দেবতার আরাধনা করে ।  মানুষ নিতান্তই মোহেবশে অথবা কামনার আসক্তিতে একক স্রষ্টার ভজনা বাদ দিয়ে অন্য নিকৃষ্ট দেব - দেবতার আরাধনা করে থাকে ।  
 আল্লাহর কিছু বানীঃ  সুরা নিসা  –   ( ৪ ) ৭৯ নং আয়াত  –  আল্লাহ বলছেন  –  আমি তোমাকে  [ মোহাম্মাদ  ( সা )  ]  সমগ্র মানব জাতির জন্য রাসুল বানিয়ে পাঠিয়েছি । 
সুরা ইমরা্ন  ( ৩ )  ৮৫ নং আয়াত  –  আল্লাহ বলছেন  –  ইসলাম ছাড়া অন্য কোন জীবন বিধান কবুল হবে না  । 
সুরা আন নাহল  –   ( ১৬ )  ৩৬ নং আয়াত  –  আল্লাহ বলছেন  –  আমি প্রত্যক জাতির কাছে নবী ও রাসুল পাঠিয়েছি । 
সুরা নিসা  –  ১৬৪  –  নং আয়াত  –  আল্লাহ বলছেন  –  আমি আগে তোমাকে  ( নবী সাঃ  ) বলেছি কিছু নবীদের কথা  , কিছু রাসুলদের কথা বাকিদের কথা বলিনি । 
 ভগবত গীতা  –  অধ্যায় ৭  –  স্তব ২০  - যাদের বোধশক্তি পার্থিব আকাঙক্ষার মাধ্যমে বিলুপ্ত হয়ে গেছে , শুধুমাএ তারাই উপদেবতার নিকটে উপাসনা করে । 
ভগবত গীতা  –  অধ্যায় ১০  –  স্তব ৩  - তারা হচ্ছে বস্তুবাদি লোক  , তারা উপদেবতার উপাসনা করে  , তাই তারা সত্যিকার স্রস্টার উপসনা করে না । 
উপনিষদ  –  ছান্দোগ্য উপনিষদ  –  অধ্যায় ৬  –  সেকসন ২  –  ভলিউম ১  –  একাম এবাদ্বিতীয়ম  ”  স্রস্টা একজনই  , তার কোন শরীক নেই । 
শ্বেতাস্বতরা উপনিষদ  –  অধ্যায় ৬  –  অনুচ্ছেদ ৯  –  ২য় খন্ড   –  পৃস্ঠা ২৬৩   –  না কছ্য কছুজ জানিত না কধিপহ  –  তার কোন পিতা মাতা নেই , এমনকি প্রভু নেই । 
শ্বেতাস্বতরা উপনিষদ  –  অধ্যায় ৬  –  অনুচ্ছেদ ১ ৯  –  না তছ্য প্রতিমা অস্তি  –  স্রস্টার কোন প্রতিমা নেই
যজুর্বেদ  –  অধ্যায় ৩২  –  অনুচ্ছেদ ৩  –  ন তস্য প্রতিমা আস্তি  - স্রস্টার কোন প্রতিমা নেই
যজুর্বেদ  , দেবী চাদ  এম এ পৃস্ঠা ৩৭৭  –  যেহেতু তিনি চিরন্জীব , তাই তাকেই উপাসনা করতে হবে
যজুর্বেদ  –  অধ্যায় ৪০ -  অনুচ্ছেদ ৯  –  অন্ধতম প্রভিশান্তি ইয়ে অশম্ভুতি মুপাস্তে  –  যারা অশম্ভুতির পুজা করে তারা অন্ধকারে নিমজ্জিত হয় । তারা অধিকতর অন্ধকারে পতিত হয় শাম মুর্তির পুজা করে  । অশম্ভুতি হল  –  প্রাকৃতিক বস্তু যেমন - বাতাস , পানি , আগুন  । শাম মুর্তি হল  –  মানুষের তৈরী বস্তু যেমন  - চেয়ার  , টেবিল  , মূর্তি । 
ঋগবেদ  –  বই ১  –  অধ্যায় ১৬৪ ভলিউম ৪৬  - ন তস্য প্রতিমা আস্তি  –  স্রস্টার কোন প্রতিমা নেই
ঋগবেদ  –  বই ৮  –  অধ্যায় ১ ভলিউম ১  -  মা চিদান্যদভি শাংসত  –  ও বন্ধু  ,  স্রস্টার সাথে কাউকে ডাকিওনা । 
হিন্দু বেদান্ত ’ র ব্রক্ষসূএ  - ব্রক্ষ সূএ কে হিন্দু ধর্মে বেদান্ত বা মুল বিশ্বাস বলা হয় ,  ব্রক্ষ সূএ হচ্ছে  –  একাম ব্রক্ষ  ,  দ্বিতীয় নাস্তি নেহ না নাস্তি কিঙ্কন  - সৃস্টিকর্তা মাএ একজনই  , দ্বিতীয় কেউ নেই   ,  নেই   ,  নেই   , কিছুই নেই  । 
 মোহাম্মদ সাঃ এর কথা হিন্দু ধর্মেঃ  ভবিষৎ পুরানে ৩য় পর্ব ৩য় খন্ড ১০ - ২৭ অনুচ্ছেদ  -  
 ম্লেচ্ছদের বসবাসের স্হান নষ্ট হয়ে গেছে  । এখানে যে শত্রুরা রাজত্ব করত , সেখানে এসেছে আর শক্তিশালী শত্রু । আমি এমন একজনকে পাঠাব যার নাম হবে কল্কি অবতার  , মানুষকে পরিচালিত করবেন সরল পথে , হে রাজাভোজ তুমি পিশাচদের  রাজ্য কখনই যাবে না । কারন আমি আমার দয়া দিয়ে তোমাকে পবিএ করব  । তারপর দেবতুল্য একজন মানুষ ভোজ রাজার কাছে আসল তারপর বলল যে  , আর্য ধর্ম এ পৃথিবী তে প্রতিস্ঠিত হবে । এটা হবে ঈশ্বর  পরমাত্নার আদেশে । আমার অনুসারীদের খাৎনা দেওয়া হবে  ,  তাদের মাথার পিছনে কোন টিকি থাকবে না । তারা মুখে দাড়ি রাখবে । তারা একটা বিপ্লব করবে  । তারা প্রার্থনার জন্য আহবান করবে । তারা সব ভাল খাবার খাবে । 
 অথর্ববেদ ২০ নং গ্রন্হের ১২৭ নং অনুচ্ছেদ  - 
 ১ম মন্ত্রে বলা হয়েছে  –  তিনি হলেন নরশাংসা  । তিনি কাওরাসা , যাকে রক্ষা করা হবে ৬০ হাজার ৯০ জন শএুর কবল থেকে । 
সংস্কৃতে  ”  নর  ”  এর অর্থ একজন মানুষ  ,  মানে শাংসা মানে প্রশংসা বা প্রশংসীয় ।  আর আরবিতে মোহাম্মদ সাঃ এর নাম এর মানে একই । কাওরাসাআরেক অর্থ শান্তির রাজপুএ  । মোহাম্মদ সাঃ ছিলেন শান্তির রাজপুএ  । এর আরেকটা মানে অভিবাসী । আমরা জানি মোহাম্মদ সাঃ মক্কা থেকে মদিনায় হিজরত করেছিলেন । তিনি অভিবাসী ছিলেন  । আমরা জানি সেইসময় মক্কায় মোহাম্মদ সাঃ এর শত্রু সংখা ছিল প্রায় ৬০হাজার । 
২য় মন্ত্রে বলা হয়েছে  –  তিনি হলেন উটে চড়া ঋষি । 
মোহাম্মদ সাঃ উটে চড়তেন । 
৩য় মন্ত্রে বলা হয়েছে  –  তিনি হলে মহাঋষি । 
কেউ বলে মোহাম্মদ কেউ বলে মহাঋষি
৪র্থ  মন্ত্রে বলা হয়েছে  –  তিনি হলে বৈশবী বের । 
তিনি হলেন  ”  বের  “  । বের মানে যিনি প্রশংসা করে  ।  মোহাম্মদ সাঃ এর আরেন নাম আহমেদ যার অর্থ যিনি প্রশংসা করে  । 
  বৌদ্ধ ধর্মঃ   বিশ্বাসঃ   বুদ্ধদেব চুপ ছিলেন যখন তাকে ঈশ্বর সম্পর্কে জিজ্ঞাসা করা হয়েছিল । 
অনেক বৌদ্ধ বিশ্বাস করে সব কিছুই ঈশ্বর আর অনেক বৌদ্ধ বিশ্বাস করে ঈশ্বর নেই । 
 সৃস্টিকর্তার  ( আল্লাহর )  কিছু বানীঃ   সৃস্টিকর্তার শেষ রাসুল হযরত মোহাম্মদ  ( সাঃ )  hazrat Mohammad  ( PBUH )  Is The Final Messenger  Of God  ( Allah )   ( রাসুল মানে  –  বার্তাবাহক ) 
সুরা নিসা  –   ( ৪ ) ৭৯ নং আয়াত  –  আল্লাহ বলছেন  –  আমি তোমাকে  [ মোহাম্মাদ  ( সা )  ]  সমগ্র মানব জাতির জন্য রাসুল বানিয়ে পাঠিয়েছি । 
সুরা ইমরান  ( ৩ )  ১৯ নং আয়াত  –  আল্লাহ বলছেন  –  নিঃসন্দেহে আল্লাহর কাছে ইসলাম একমাএ গ্রহন যোগ্য ব্যাবস্তা  । 
সুরা আন নাহল  –   ( ১৬ )  ৩৬ নং আয়াত  –  আল্লাহ বলছেন  –  আমি প্রত্যক জাতির কাছে নবী ও রাসুল পাঠিয়েছি । 
সুরা নিসা  –  ১৬৪  –  নং আয়াত  –  আল্লাহ বলছেন  –  আমি আগে তোমাকে  ( নবী সাঃ  ) বলেছি কিছু নবীদের কথা  , কিছু রাসুলদের কথা বাকিদের কথা বলিনি । 
 বৌদ্ধ ধর্মে হযরত মোহাম্মদ  ( সাঃ )   ১  ।  Sacred Books of the East volume 35 pg .  225
আমার পরে আরেক জন বুদ্ধ আসবেন  , তার মাইএি  ।  যার কিছু বিশেষ কিছু বৈশিস্ট থাকবে  ,  আমি এখন ১০০ জনকে নেতৃত্ব দিচ্ছি  ,  সে দিবে হাজার হাজার জনকে । আমরা জানি নবী সাঃ নেতৃত্ব দিয়েছেন হাজার হাজার । 
 ২  ।  Gospel of Buddha by Carus pg .  217 and 218  ( From Ceylon sources ) 
আনন্দ জিজ্ঞেস করল  –  হে আশির্বাদ প্রাপ্ত আপনি যখন চলে যাবেন তখন কে আমাদেরকে কে পথ দেখাবে  ?  তিনি উত্তরে বলল আমি একাই প্রথম বৌদ্ধ না এবং শেষ বৌদ্ধ না পৃথিবী তে   , ভবিষৎতে আরেক জন বৌদ্ধ পৃথিবীতে আসবে যিনি পবিএ  , সত্যবাদী  , যিনি আলোক প্রাপ্ত  , যিনি খুব জ্ঞানী এবং আর বিনয়ী ।  যিনি মঙ্গলজনক  , যার রয়েছে বিশ্ব জগতের জ্ঞান  । তিনি প্রচার করবেন একটি ভাল ধর্ম  । তিনি যে ধর্ম প্রচার করবেন শুরুতে গৌরবময় থাকবে  , চরম সময়ে গৌরবময় থাকবে  ,  শেষেও গৌরবময় থাকবে  ।  তিনি যে ধর্ম প্রচার করবেন তার ভিত্তি হবে সত্য  , আর সেটাই হবে সঠিক জীবন দর্শন । বুদ্ধের প্রধান শিষ্য আনন্দ তাকে প্রশ্ন করলো  –  আমরা কিভাবে তাকে চিনব ? বুদ্ধ উত্তর দিলেন সে লোকের নাম হবে  ”  মাইএি  ”   ।   মাইএি এর অর্থ ক্ষমাশীল  ,  স্নেহময়  , দয়ালু  , করুনাময় ।  আরবিতে এই গুলোর মানে  ”  রাহমা  “ 
সুরা আম্বিয়া ১০৭ নং আয়াত  –  আমি তোমাকে পুরো মানুষ ও জীব জগতের প্রতি রহমত হিসাবে পাঠিয়েছি । 
 ৩  ।  Sacred Books of the East volume 11  pg .  36
মহপরিনিব্বান সুত্তা ২নং অধ্যায়ের ৩২ অনুচ্ছেদে আছে  –  গৌতম বুদ্ধের ক্ষেএে তার কোন প্রকাশ্য বা গুপ্ত শিক্ষা ছিল না । হে আনন্দ জ্ঞান মুঠ বন্ধ করে রাখবে না জ্ঞানটা তোমাদের নিজের কাছে রেখে দেবে না  ।  এটা প্রচার করতে হবে । 
 মোহাম্মদ সাঃ আল্লাহর নিকট থেকে ওহী হিসাবে যা পেয়েছিলেন  , সেটা সবার কাছে প্রচার করেছেন । আর সাহাবাগনকে বলেছেন এগুলো মানুষের কাছ থেকে লুকিয়ে রেখনা । এটা মানুষের মধ্য প্রচার করতে হবে । 
 মহপরিনিব্বান সুত্তা ৫নং অধ্যায়ের ৩৬ পৃস্টায় আছে  –  গৌতম বুদ্ধের যেমন পরিচারক আছে আনন্দ  , একই ভাবে মাইএিরও এক পরিচারক থাকবে । আমরা নবী সাঃ এর  সীরাত বা ইতিহাস থেকে জানি মোহাম্মদ  ( সাঃ )  এর পরিচারকের নাম ছিল আনাস রাঃ  ,   তিনি ছিলেন মালিকের পুএ । আনাস রাঃ বলেছেন আমার পিতা মাতা আমাকে ৮ বছর বয়সে নবী সাঃ এর হাতে তুলে দেন  । তার পিতা মাতা নবী সাঃ কে বলেছেন  - একে আপনার পরিচারক হিসাবে গ্রহন করুন  । 
 গসপেল অব বুদ্ধ  - ২১৪ নং পৃস্টা  - এইযে মাইএি আসবেন তার ছয়টা গুন থাকবে  । তিনি আলোকপ্রাপ্ত হবে হবেন রাতের বেলায় , আলক প্রাপ্ত হওয়ার পর তিনি উজ্জ্বল হবেন , তিনি স্বাভাবিকভাবে মারা যাবেন ,  তিনি রাতের বেলায় মারা যাবেন , মারা যাওয়ার সময় তিনি উজ্জ্বল হবেন , মারা যাওয়ার পর এ পৃথিবীতে তাকে আর স্বশরীরে দেখা যাবে না । এই ছয়টা গুন নবী সাঃ এর মধ্য পাওয়া যায় । 
 আমরা জানি নবী সাঃ ওহী রাতের বেলায় লাভ করেন । সুরা দুখানের ২ - ৩ নং আয়াত  –  কোরআন নাযিল হয়েছিল  - মহিমান্বিত রাতে । আমরা জানি নবী সাঃ উজ্জ্বেলিত হয়েছিলেন । তিনি স্বাভাবিকভাবে মারা গেছেন । তিনি মারা যাবেন রাতের বেলা  । আমরা আয়েশা রাঃ এর হাদিস থেকে জানতে পারি নবী সাঃ এর ঘরে তেল ছিল না  । আয়েশা রাঃ পাশের বাড়ি থেকে তেল ধার করে আনলেন । অর্থাৎ তিনি মারা যাওয়ার সময় রাত ছিল । 
তথাগতরা তারা শুধু প্রচার করবে  । মানে  - যে বুদ্ধ আসবেন তারা শুধু প্রচার করবে । 
 সুরা গাসিয়া ২১ নং আয়াত  –  তোমার কাজ শুধু ধর্ম প্রচার করা । 
স্বর্গে যেতে হলে তোমার ভাল কাজ গুলোর দরকার হবে  । 
সুরা আছর  –  ১ - ৩ নং আয়াত  –  আসরের শপথ  , নিশ্চয় মানুষ ক্ষতির মধ্যে আছে । তারা বাদে যাদের বিশ্বাস আছে  , যারা মানুষকে ধৈর্য আর অধ্যবসায়ের পথে আনে । বেহেশতে যাওয়ার জন্য শর্ত হল ন্যায় নিস্ঠাতা
 খ্রিস্টান ধর্মঃ   খ্রিস্টান হচ্ছে একটি সেমিটিক ধর্ম । খ্রিস্টান ধর্ম নামটি ঈসা আঃ সাথে সম্পৃক্ত ।  ইসলামই একমাএ হচ্ছে অখ্রিস্টান  ধর্ম যেখানে ঈসা  ( যিশু খ্রিস্ট )  আঃ কে নবী হিসাবে দৃঢ়ভাবে বিশ্বাস করে । 
 বিশ্বাসঃ   কেউ বিশ্বাস করে ঈসা আঃ ছিলেন সৃস্টিকর্তার ছেলে  । কেউ বিশ্বাস করে ঈসা আঃ ছিলেন সৃস্টিকর্তা  ।  এিত্ব বা তিনের এক নামক ঈসা আঃ সৃস্টিকর্তা । 
 একদিন ঈসা আঃ কে সর্বপ্রথম বিধান সম্পর্কে জিজ্ঞাসা করা হয়েছিল  । তখন মুসা আঃ যে কথাটি বলেছিলেন তিনিও সে কথাটি পুনরাবৃতি করলেন অর্থাৎ তিনি বললেন শোন ইসরাইল বাসীরা আমাদের সৃষ্টিকর্তা এক ।  ( Mark 12 - 29  ) 
আমার কাছে যা শুনতে পাও তা আমার নই বরং যিনি আমাকে পাঠিয়েছেন
তারই ।  ( Gospel of John 14 : 24 ) 
 আমার কথাগুলো শোন নাজারাথের ঈসা তোমাদের মধ্য থেকে এক মনোনীত বান্দা  , যিনি এসেছেন সম্পর্ন অলৌকিকভাবে  , আর সৃষ্টিকর্তা তা করেছেন তোমাদের সবার উপস্হিতিতে । আর তোমরা উহার সাক্ষী ছিলে  ( book of ex 2 - 22 ) 
 ইসলামে ঈসা আঃ সম্পর্কে বিশ্বাসঃ   কোন মুসলিম প্রকৃত মুসলিম হতে পারবে না যদি না সে ঈসা আঃ কে দৃঢ়ভাবে বিশ্বাস করে । 
 আমরা দৃঢ়ভাবে বিশ্বাস করি যে মহান আল্লাহ ঈসা আঃ কে নবী হিসাবে পাঠিয়েছেন । 
 আমরা দৃঢ়ভাবে বিশ্বাস করি যে তিনি অলৌকিকভাবে জন্ম গ্রহন করেছেন । কোন পুরুষের ঔরসজাত ছিলেন না । 
 আমরা দৃঢ়ভাবে বিশ্বাস করি যে তিনি আল্লাহর অনুমতি সাপেক্ষে মৃতকে জীবন দান করতেন । 
 আমরা দৃঢ়ভাবে বিশ্বাস করি যে তিনি আল্লাহর অনুমতি সাপেক্ষে অন্ধকে অন্ধত্ব থেকে ও কুষ্ঠ রোগীকে কুষ্ঠ থেকে মুক্তি দান করতেন । 
 সৃস্টিকর্তার  ( আল্লাহর )  কিছু বানীঃ  সৃস্টিকর্তার শেষ রাসুল হযরত মোহাম্মদ  ( সাঃ )  hazrat Mohammad  ( PBUH )  Is The Final Messenger Of God  ( Allah )   ( রাসুল মানে  –  বার্তাবাহক ) 
সুরা নিসা  –   ( ৪ ) ৭৯ নং আয়াত  –  আল্লাহ বলছেন  –  আমি তোমাকে  [ মোহাম্মাদ  ( সা )  ]  সমগ্র মানব জাতির জন্য রাসুল বানিয়ে পাঠিয়েছি । 
সুরা ইমরান  ( ৩ )  ১৯ নং আয়াত  –  আল্লাহ বলছেন  –  নিঃসন্দেহে আল্লাহর কাছে ইসলাম একমাএ গ্রহন যোগ্য ব্যাবস্তা  । 
সুরা আন নাহল  –   ( ১৬ )  ৩৬ নং আয়াত  –  আল্লাহ বলছেন  –  আমি প্রত্যক জাতির কাছে নবী ও রাসুল পাঠিয়েছি । 
সুরা নিসা  –  ১৬৪  –  নং আয়াত  –  আল্লাহ বলছেন  –  আমি আগে তোমাকে  ( নবী সাঃ  ) বলেছি কিছু নবীদের কথা  , কিছু রাসুলদের কথা বাকিদের কথা বলিনি । 
 ইহুদি ধর্মঃ   অত্যন্ত প্রাচীন ,  একেশ্বরবাদী ধর্ম ।  ধারণাগত মিল থেকে ধর্মতাত্ত্বিকগণ ধারণা করেন যে ,  ইহুদি ধর্মের ধারাবাহিকতায় গড়ে উঠেছে খ্রিস্ট ধর্ম ,  ইসলাম ধর্ম ইত্যাদি ইব্রাহিমীয় ধর্ম ।  এই ধর্মের মূল ধর্মগ্রন্থ হিসেবে ওল্ড টেস্টামেন্ট - এর প্রথম পাঁচটি বইকে গণ্য করা হয়ঃ জেনেসিস ,  এক্সোডাস ,  লেভিটিকাস ,  নাম্বার্স ,  এবং ডিউটেরোনমি ।  এই পাঁচটি বইকে একত্রে  " তোরাহ " ও  ( Torah )  বলা হয়ে থাকে ।  ইহুদি ধর্মবিশ্বাসমতে ,  ঈশ্বর এক ,  আর  তাঁকে জেহোবা  ( Jehovah ,  YHWH )  নামে আখ্যায়িত করা হয় ।  মোসেয হলেন ঈশ্বরের একজন বাণীবাহক । 
 ইসলাম ও খ্রিস্টধর্মের মতোই ইহুদিগণ পূর্বতন সকল বাণীবাহককে বিশ্বাস করেন ,  এবং মনে করেন মোসেযই সর্বশেষ বাণীবাহক ।  ইহুদিগণ যিশুকে ঈশ্বরের বাণীবাহক হিসেবে অস্বীকার করলেও ,  খ্রিস্টানগণ ইহুদিদের সবগুলো ধর্মগ্রন্থ  ( ওল্ড টেস্টামেন্ট )  - কে নিজেদের ধর্মগ্রন্থ হিসেবে মান্য করে থাকেন ।  ইহুদি ধর্ম সেমেটিক ধর্ম হিসেবেও অভিহিত । 
  বাহাই ধর্মঃ   বাহাই বিশ্বাস হচ্ছে বাহাউল্লাহ কর্তৃক প্রতিষ্ঠিত একেশ্বরবাদী একটি ধর্ম বা বিশ্বাস ।  ঊনবিংশ শতাব্দীতে পারস্যে ( বর্তমানে ইরান )  এই ধর্মের উৎপত্তি ।  মূলত মানবজাতির আত্মিক ঐক্য হচ্ছে এই ধর্মের মূল ভিত্তি ।  
 বাহাই বিশ্বাস অনুসারে ধর্মীয় ইতিহাস স্বর্গীয় দূতদের ধারাবাহিক আগমণের মাধ্যমে ধাপে ধাপে সম্পন্ন হয়েছে ।  এইসব দূতদের প্রত্যেকে তাঁদের সময়কার মানুষদের সামর্থ্য ও সময় অনুসারে একটি ধর্ম প্রতিষ্ঠা করেছেন ।  এই সকল স্বর্গীয় দূতদের মাঝে আছেন ইব্রাহিম ,  গৌতম বুদ্ধ ,  যীশু ,  মুহাম্মাদ ও অন্যান্যরা ।  সেই সাথে খুব সাম্প্রতিককালে বাব ও বাহাউল্লাহ ।  বাহাই ধর্ম মতে এসকল দূতগণ প্রত্যেকেই তাঁদের পরবর্তী দূত আসার ব্যাপারে ,  ও তাঁদেরকে অনুসরণ করতে বলে গেছেন ।  
  ‘ বাহাই ’   ( উচ্চারণ :  bəˈhaɪ )   শব্দটি একটি বিশেষণ হিসেবে বাহাই বিশ্বাস বা ধর্মকে নির্দেশ করতে বা বাহাউল্লার অনুসারীদের বোঝাতে ব্যবহৃত হয় ।  এটি উদ্ভূত হয়েছে আরবি বাহা ’  থেকে ,  যার অর্থ  ‘ মহিমা ’  বা  ‘ উজ্জলদীপ্তি ’  ।  ধর্মটিকে নির্দেশ করতে পূর্বে বাহাইজম বা বাহাইবাদ পরিভাষাটি ব্যবহৃত হলেও বর্তমানে ধর্মটির সঠিক নাম বাহাই বিশ্বাস ।  
 বাহাইদের ধর্মীয় পুস্তকে ঈশ্বর হচ্ছেন একক ,  ব্যক্তিগত ,  অগম্য ,  সর্বজ্ঞ ,  সর্বব্যাপী ,  অক্ষয় ,  এবং অবিনশ্বর একটি স্বত্বা ,  যিনি বিশ্বভ্রহ্মাণ্ডের সবকিছুর সৃষ্টিকর্তা ।  ঈশ্বরের ও মহাবিশ্বের উপস্থিতিকে চিরকালব্যাপী মনে করা হয় ,  যার কোনো সূচনা বা পরিণতি নেই ।  যদিও সরাসরিভাবে ঈশ্বরকে অনুভব করা সম্ভব নয় ,  তবে তাঁকে তাঁর সৃষ্টির মাধ্যমে স্বজ্ঞা দ্বারা অনুভব করা সম্ভব ।  আর এজন্য ইচ্ছা ও উদ্দেশ্য থাকা প্রয়োজন ,  যা প্রকাশ পায় দূতগণের পরিভাষায় ঈশ্বরের সুস্পষ্টকরণের মাধ্যমে ।  
 বাহাই শিক্ষা ও মতবাদের ভিত্তি তিনটি মূল নীতির উপর প্রতিষ্ঠিত হয়েছে ।  এগুলো হচ্ছে ঈশ্বরের ঐক্য ,  ধর্মীয় ঐক্য ,  এবং মানবজাতির ঐক্য ।  এসকল স্বীকার্য থেকে এই বিশ্বাসটি অর্জিত হয় যে ,  ঈশ্বর নির্দিষ্ট সময় পর পর তাঁর ইচ্ছা স্বর্গীয় দূতদের মাধ্যমে ব্যক্ত করেন ।  আর এসকল দূতগণের উদ্দেশ্য হচ্ছে মানবজাতির চরিত্র পরিবর্তন ও উন্নয়ন ।  এছাড়াও যাঁরা এতে সাড়া দিয়েছেন তাঁদের কল্যাণ ,  এবং নৈতিক ও আত্মিক গুণের বিকাশ ।  এর ফলে ধর্মের ধারণাটি পরিবর্তিত হয়ে একটি নিয়মতান্ত্রিক ,  একত্রীকৃত ,  ও বিকাশমান একটি মাধ্যমে পরিণত হয়েছে ,  যা যুগ থেকে যুগে পরিবর্তিত হয় ।  
 জোরাস্টেইন ধর্মে স্রষ্টার একত্ববাদঃ  আবেস্তা  ( ইয়াস্না আবেস্তা ,  জেন্দা আবেস্তা ,  কোর্দা আবেস্তা ইত্যাদি )  হল জোরাস্টেইন ধর্মের পবিত্র গ্রন্থ ।  একেশ্বরবাদী জোরাস্টেইন ধর্মাম্বলীরা সৃষ্টিকর্তাকে ডাকে  ' আহুরা মাজদা '  বলে ।  আহুরা শব্দের অর্থ ঈশ্বর বা আল্লাহ আর মাজদা শব্দের অর্থ জ্ঞানী ।  ইয়াস্না আবেস্তাতে এই জ্ঞানী আল্লাহ বা ঈশ্বরের  ( স্রষ্টার )  পরিচয় সম্পর্কে বলা হয়েছেঃ 
  " স্রষ্টা অহুরা - মাজ্দা দীপ্তিমান ,  মহিমান্বিত ,  মহান ,  সর্বোত্তম ,  অতিমনোরম ,  দৃঢচিত্ত ,  জ্ঞানময় ,  নির্ভূল এবং উদারাত্মা ।  "     ( সূত্রঃ ইয়াস্না আবেস্তা ,  ৩১ : ৭ ,  ১১; ৪৪ : ৭; ৫০ : ১০; ৫১ : ৭; ৩১ : ১৩; ৪৪ : ২; ৩১ : ১৩; ৪৫ : ৩; ৪৮ : ২ - ৩; ২৮ : ৫; ৩৩ : ১১; ৪৫ : ৬ . ১; ৪৪ : ৩; ৪৭ : ২; ৩১ : ৮; ৪৫ : ৪; ৪৩ : ৪ , ৫ , ৭ , ৯ , ১১ , ১৩ , ১৫; ৪৪ : ২; ৪৫ : ৫; ৪৬ : ৯; ৪৮ : ৩; ৫১ : ১০; ৩০ : ৫ )  
 দসাতির গ্রন্থ মতে আহুরা মাজদার পরিচয় নিম্নরুপঃ   ১ .  তিনি এক ।  
২ .  তাঁর সদৃশ্য কিছুই নাই ।  
৩ .  তিনি জন্ম - মৃতু্য রহিত ।  
৪ .  তাঁর কোন পিতা - মাতা ,  স্ত্রী - পুত্র নাই ।  
৫ .  তিনি নিরাকার ।  
৬ .  না কোন চোখ তাঁকে অবলোকন করেছে ,  না কোন বুদ্ধিমত্তা তাঁর কল্পনা করেছে ।  
৭ .  তিনি সকল কিছুর উর্দ্ধে ।  
৮ .  তিনি প্রত্যেকের অত্যন্ত নিকটবর্তী ।  
  ইসলাম ধর্মঃ   ইসলাম অর্থ শান্তি ।  ইসলাম এমন একটি ধর্ম যা সব সময় শান্তির কথা বলে ।  যারা ইসলাম ধর্মের অনুসারী তাদের বলা হয় মুসলিম ।  ইসলাম ধর্মটি মূলত পাঁচটি রুকন বা স্থম্ভ এর উপর প্রতিষ্ঠিত ।  ইসলাম ধর্মের প্রথম স্থম্ভ বা রুকুন হচ্ছে কালেমা বা ঈমান ।  ঈমান অর্থ বিশ্বাস ।  আর কালেমা একজন মুসলিম বা ইসলাম অনুসারীর বিশ্বাস কেই প্রতিষ্ঠিত করে ।  ইসলাম ধর্মের বা মুসলিমদের পবিত্র ধর্মগ্রন্থ হচ্ছে কুরআন ।  পবিত্র কুরআন পাক এ এই পাঁচটি রুকুন বা স্থম্ভের কথা বিশেষ ভাবে উল্লেখ করা হয়েছে ।  পবিত্র কোরআনে  বলা হয়েছে  “ তুমি কি লক্ষ্য কর নাই আল্লাহ কিভাবে উপমা দিয়া বুঝাইয়াছেন যেন কালেমা তাইয়্যেবা একটি পবিত্র বলিষ্ট উত্তম বৃক্ষ ,  উহার মূল মাটির গভীরে সুদৃঢ় প্রতিষ্ঠিত এবং উহার শাখা - প্রশাখা মহাশূন্যে বিস্তীর্ণ ,  উহার সবসময় আল্লাহর অনুমতিক্রমে স্বীয় ফল প্রদান করিতে থাকে ”   [ সূরা ইব্রাহীম ,  - ২৪ - ২৫ ] 
 ইসলাম এ মূলত পাঁচটি কালেমা আছে ।  এগুলো হল কালেমা তাইয়্যবা ,  কালেমা শাহাদাত ,  কালেমা তাওহিদ ,  কালেমা তামজিদ এবং কালেমা রাদ্দে কুফর ।  তন্মদ্ধ্যে কালেমা  ‘ তাইয়্যবা ’  প্রধান ।  তবে অনেকেই আবার বলেন কালেমা পাঁচটি নয় ।  কেউ বলেন দুইটি ,  কেউ বলেন তিনটি ,  কেউ বলেন চারটি অবার কেউ বলেন ছয়টি ।  সহিহ হাদিস এর কিতাব গুলোতে কালেমা মূলত কত প্রকার তা নির্দিষ্ট করে পাওয়া যায়নি ।  বিভিন্ন আলেম গনের মতে  মূলত  কালেমা পাঁচটি তার মধ্যে কালেমা তাইয়্যবা প্রধান । 
 কালেমা তাইয়্যবা  কালেমা তাইয়্যবা হচ্ছে  “ লা ইলাহা ইল্লাল্লাহু মুহাম্মাদুর রাসুলুল্লাহ  ( সা .  )  ।  ”  যার বাংলা অর্থ হচ্ছে  “ আল্লাহ্ ব্যাতীত কোন ইলাহ ( উপাস্য )  নেই ,  তিনি এক ও অদ্বিতীয় এবং হযরত মোহাম্মাদ  ( সা .  )  তার প্রেরিত রাসুল ।  ” 
 এই পবিত্র কলেমার দু ’ টো অংশ …  .  . 
 ১ প্রথম অংশ লা - ইলাহা ইল্লাল্লাহ ,  যার অর্থ আল্লাহ ছাড়া অন্য কোন মাবুদ নাই তিনিই একমাত্র পালনকর্তা ,  মাবুদ ,  প্রভু ,  মালিক ,  তিনি সারে জাহানের সৃষ্টিকর্তা আমরা সবাই তাঁরই সৃষ্টি ,  তিনি সকলের প্রভু ,  আমরা সবাই তাঁর দাস / গোলাম ।  তিনিই আমাদের একমাত্র উপাস্য ,  আমরা তাঁরই দাসত্ব স্বীকার করে ,  কেবল তাঁরই আনুগত্য করি এবং তাঁরই আইন মেনে চলার চেষ্টা করি ।  কালামেপাকে বর্ণিত আছে যে ,   ” তিনিই আল্লাহ যিনি আকাশ জমিন ও পৃথিবী এবং এই দু ’ টোর মাঝে যা কিছু আছে ,  তাহা সবই ছয়দিনে সৃষ্টি করেছেন ”  ।  আল - কোরআন ,  সূরা সাজদাহ ,  আয়াত - ৪
মহাগ্রন্থ আল কোরআনে বলা হয়েছে ,   “ এবং তোমাদের মা ’ বুদ তিনি ,  একমাত্র মা ’ বুদ; তিনি ছাড়া আর কেহ মা ’ বুদ নাই; তিনি বড়ই ক্ষমাশীল ও দয়ালু ”  ,  আল - কোরআন ,  সূরা বাকারা আয়াত - ৩৬ । 
 অপর এক আয়াতে আল্লাহ বলেন ,   “ তিনিই তোমাদের আল্লাহ্ ,  তিনি ছাড়া আর কেহ মা ’ বুদ নাই ।  তিনি প্রত্যেকটি জিনিসের সৃষ্টিকর্তা ,  অতএব তোমরা কেবল তাঁরই ইবাদত কর ।  তিনি প্রত্যেকটি জিনিসের দায়িত্বশীল ।  ”  আল কোরআন ,  সূরা আনআয ,  আয়াত - ১০২ ,  অপর আয়াতে আল্লাহতায়ালা বলেন ,   “ হে মানব সমাজ !  তোমরা ভিন্ন ভিন্ন ও একাধিক উপাস্য স্বীকার করা ভাল না ,  একজন প্রকৃত শক্তিমান মা ’ বুদই ভাল জেনে রাখ ,  এক আল্লাহ ব্যতীত তোমরা অন্য যে মা ’ বুদের নামে ইবাদত কর তাহা সবই অর্থহীন ,  আর সেই নামগুলো তোমরা এবং তোমাদের বাপ - দাদারা মিলিয়ে রেখেছ ।  আল্লাহ সে সম্পর্কে কোন যুক্তি প্রমাণ নাজিল করেন না ।  অথচ হুকুম দেওয়া ও আইন রচনা করার অধিকার একমাত্র আল্লাহ ব্যতীত আর কাহারও নাই তিনি আদেশ করেছেন ,  আল্লাহ ব্যতীত অন্য কাহারো দাসত্ব করিও না ।  এটিই সত্য দ্বীন ,  কিন্তু অনেকেই তাহা জানে না ”  ।  আল কোরআন । 
 ২ কালেমার দ্বিতীয় অংশঃ মুহাম্মদুর রাসুলুল্লাহ অর্থ হযরত মুহাম্মদ  ( সাঃ )  আল্লাহর রাসূল ।  আল্লাহ তায়ালা হযরত মুহাম্মদ  ( সঃ )  কে তাঁর আদর্শ প্রচারের জন্য দুনিয়াতে পাঠিয়েছেন ।  এই কালেমা যেহেতু ইসলামের মূল ভিত্তি / বুনিয়াদ ,  এর উপর ইসলামের অন্যসব হুকুম - আহকাম ইমারত স্বরূপ দাঁড়ানো আছে ।  এই কালেমার মধ্যে মহান আল্লাহতায়ালার যে পরিচয় দেয়া হয়েছে তাই আল্লাহর সঠিক পরিচয় ।  আর হযরত মুহাম্মদ সাঃ কেবল মাত্র একজন মানুষই নয় ,  বরং তিনি আল্লাহর রাসূলও বটে ,  আর এটা তাঁর আসল পরিচয় ।  আর আল্লাহকে ভালবাসতে হলে প্রথমেই তাঁর বন্ধু হযরত মুহাম্মদ  ( সাঃ )  কে ভালবাসতে হবে ।  যেমন আল্লাহ বলেন ,   ‘ হে রাসূল  !  আপনি বলেদিন ,  যদি তোমরা আল্লাহকে ভালবাসতে চাও তবে প্রথমেই রাসূলের অনুসরণ করো তবেই আল্লাহ তোমাদেরকে ভালবাসবেন এবং আল্লাহ তোমাদের মাফ করে দিবেন এবং তোমাদের গুনাহ সমূহ ক্ষমা করে দিবেন ।  আল্লাহ ক্ষমাশীল করুণাময় ।  ”  আল কোরআন ,  সূরা আল ইমরান । 
 আল্লাহর আইন অনুসরণ করার লক্ষ্যে তিনি মহানবী  ( সাঃ )  কে রাসূল মনোনীত করে দুনিয়াতে প্রেরণ করেন ।  তাঁর মাধ্যমে তিনি আমাদের প্রতি কিতাব নাযিল করেছেন ,  কাজেই আমরা মুহাম্মদ রাসুলুল্লাহ  ( সাঃ )  এর দেখানো পথে তাঁর সব আইন - কানুন ,  বিধি - বিধান মেনে ,  তাঁর অনুসরণে জীবন যাপন করলে এই কালেমার হক আদায় হবে ,  নচেৎ তার বিপরীত হলে তাকে অমান্য করারই নামান্তর
 হে মুহাম্মাদ !  আপনার পূর্বে আমি যত নবী পাঠায়েছি ,  তাঁদের সকলের প্রতি ওহী যোগে এই আদেশ করেছি যে ,  আমি ব্যতীত আর কেহ ইলাহ নাই ,  অতএব তোমরা সকলে কেবলমাত্র দাসত্বকর ,  আল - কোরআন ,  সুরা আম্বিয়া - ২৫
 প্রচলিত বিশ্বাস যে ,  আল্লাহ অকল্পনীয় আকৃতিধারী নির্দিষ্ট কোনো জীব ,  ব্যক্তি বা ব্যক্তি  জাতীয়  ‘ কিছু !  ‘  যিনি ৭ম আসমানের উর্দ্ধে ছেদ্রাতুল মোনতাহার  ( বরই বাগানের প্রান্তে )  আশেপাশে  বসবাস করেন   ( দ্র -  সং ই বিশ্বকোষ ২য় খণ্ড ২য় সংস্করণ ,  পৃ ১৯৩; ই ফা )  ।  মতান্তরে তদূর্ধ্বের ৭ সাগরের উর্দ্ধে বসবাসরত ৮টি পাঠার পিঠে আল্লাহর আরশ ।   ( দ্র -  মেশকাত ,  ১০ ম খণ্ড  ( ১৯৯০ )  ,   হাদিছ নং  ৫৪৮১ ,   পৃ ১৮৯ ,  ১৯০; এমদাদিয়া লাইব্রেরি ) 
 ১ .  হু আল্লা হু আহাদ  ( ১১২ -  ইখলাছ - ১ )  অর্থ -  হু  =  সে; আল্লাহ  =  উপাস্য; হু  =  সে; আহাদ  =  একাকার বা ময় । 
 ক .   ‘ সে ’ ই উপাস্য; অর্থাৎ অজানা অস্তিত্ত্বশীল  ‘ কিছু ’  বলতে যা বুঝায় আল্লাহ তা নয়; অর্থাৎ  ‘ কিছু না বা অকিছুকে বুঝাবার জন্য নামপুরুষ  ‘ সে ’  ব্যবহৃত হয় ।  মানুষ অজানার উপাসনা ,  প্রার্থনা বা ছালাত করে তাই আল্লাহ অর্থ উপাস্য । 
 খ .  আহাদ শব্দটি অহেদ এর বহুবচন ।  অহেদ  =  এক ,  একটি ,  একজন ।    আহাদ  =  একাকার বা ময়; একাকার অর্থে এক নয় বহুও নয় । 
 গ .  ১ এর আগে শুন্য  ( ০ )  ও পরে দুই  ( ২ )  আছে; অর্থাত ১  ( এক )  উভয় দিক থেকে শরিকী এবং সীমিত সংখ্যা ।  পক্ষান্তরে আল্লাহ লা শরিক ,  অসীম ,  একাকার বা ময় । 
 ঘ .  তবুও অনস্তিত্ত্ব স্বত্তাকে অস্তিত্ত্বশীল মানুষের বুঝার জন্য যেকোন পুরুষ বা পার্ছন ব্যবহার করতেই হয় । 
 ঙ .  আল্লাহ যে এক বা একজন  নয় বরং  ' একাকার '   তা নিশ্চিত বুঝার জন্যই কোরানে কখনো আমি ,  কখনো তুমি ,  কখনো সে; আবার কখনো আমি আবার কখনো আমরা বহুবচন শব্দ ব্যবহৃত হয়ে থাকে ।  কিন্তু একাকারের প্রশ্নে ঐ সকল ব্যবহারের কোনই ভেদমর্ম বা পার্থক্য নেই; আল্লাহ যাবতিয় ব্যকরণ - বৈয়াকরণের উর্দ্ধে ,  তুলনাহীন একাকার বা ময় । 
 চ .  কোরআন বলে ,   ‘ দৃশ্য - অদৃশ্য ব্যাপিয়া আল্লাহর অবস্থান ,  দৃশ্য - অদৃশ্যের জ্যোতি বা জ্ঞানই আল্লাহ ।  ‘   ‘ আল্লাহ ’  উপলব্ধি ,  অনুভূতি ব্যতিত ধরা ,  ছোয়া ,  দেখা বা পাওয়ার বিষয়বস্তু নয়; আল্লানুভূতির প্রধান সুত্র  ‘ আমি ’ র আমিত্ব ’  জীবের স্ব স্ব অন্তরের অন্তস্থল ।  
 ২ .  অ ’  লামু - আন্নাল্লা - হা .  .  . তুহশারূন  ( ৮ :  আনফাল - ২৪ )  অর্থ -   জেনে রেখো !  আল্লাহ জীবের অন্তরের অন্তঃস্থলে । 
 ৩ .  আল্লাহু .  .  . আলীম ।   ( ২৪ :  নূর - ৩৫ )  অর্থ -   উপাস্য দৃশ্য - অদৃশ্য বা বস্তু - অবস্তুর  ( আকাশ - পাতাল )  জ্যোতি বা জ্ঞান ।  এই জ্যোতির উপমা :  আলোর জগৎ ,  যার মধ্যে আছে একটি দ্বীপ ,  দ্বীপটি একটি কাঁচের আবরণের / পর্দার মধ্যে স্থাপিত; কাঁচের আবরণটি উজ্জ্বল তারকার মতো ।  এটা জ্বালানো হয় মূল্যবান জলপাইর মত তেল দিয়ে যা সৃষ্ট নয় ।  এতে আগুন সংযোগ ছাড়াই আলো বিকিরণ করে ।  আলোর উপরে আলো ।  উপাস্য যাকে খুশি তার দিকে আকর্ষণ করেন -  । 
 পর্যালোচনাঃ   ১ নং আয়াতে আল্লাহর একাকারের সাক্ষি ।  
 ২ নং আয়াতে জীবের অন্তরের অন্তঃস্থলই আল্লাহ উপলব্ধির সূত্র বলে ইঙ্গিত দেয় ।  
 ৩ নং আয়াতে মানুষের অন্তরের অন্তঃস্থলের ৩টি স্তর বা ধাপের কথা বলে দেয় :  ক .  দেহ ভাণ্ড খ . তার মধ্যে একটি প্রজ্বলিত দ্বীপ ৩ .  দ্বীপটি উজ্বল তারকা  ( ৫ কোণ )   বিশিষ্ট কাঁচের আবরণ বেষ্টিত ।  অর্থাৎ জীব বা মনুষ্যদেহের অন্তর ,  অন্তরের অস্তঃস্থলে তার অবস্থান ।  ঐ ৩টি স্তরকে  ‘ আমি ,  তুমি ও সে ’  বলা হয়; অর্থাৎ ক .  স্থুলদেহ খ .  সূক্ষ্মদেহ ৩ .  জ্যোতি / নূরদেহ ।   ‘ সে ’  বা নূরদেহ সর্বদা অজ্ঞাত থেকেও  আশা - ভরসা ও উপলব্ধি শক্তির জগতে সদা সর্বত্রই বিরাজমান ।  দেহের অণু - পরমাণু ব্যাপিয়া জীবনের অবস্থান থেকেও সর্বদাই জীবন অসীম ,  অজানা ,  অচেনা ।  ৫ কোণ বিশিষ্ট স্পষ্ট / বাস্তব তারকা অর্থাত -   ২ হাত  +  ২ পা  +  ১ মাথা  =  ৫ ।  জ্যোতি / নূরদেহেরও ৫ কোণ / দিক ১ .  আমিত্ব  =  স্বত্ত্বানুভূতি ২ .  মহব্বত  =  আকর্শন ৩ .  এরেদা  =  ইচ্ছা ৪ .  এলেম  =  জ্ঞান  +  ৫ নম্বরে নূরদেহ স্বয়ং । 
 ৪ .  আল্লাহু .  .  . আজীম  [ ২ বাকারা -  ২৫৫ ]  ভাবার্থ -  উপাস্য   ‘ সে ’  ব্যতীত অন্য কোন  ‘ সে ’  বা খণ্ডিত  ‘ সে ’  নেই ।   ‘ সে ’  চিরঞ্জীব ,  অনাদি ।   ‘ সে ’  বা জীবন  ( শক্তিকে )  তন্দ্রা - নিদ্রা স্পর্শ করে না ।  দৃশ্য - অদৃশ্যে  যা কিছু আছে সবই  ( জীবনশক্তি )   ‘ সে ’  ।  এমন কে আছে যে জীবনীশক্তি  ( সে )  ব্যতীত জীবনের অন্বেষণ করে ?  তাদের  ( বস্তু / দেহ )  অতীত ভবিষ্যৎ একমাত্র জীবনই জানে ।   ‘ সে ’ র ইচ্ছার বিরুদ্ধে  ‘ সে ’ র জ্ঞান আয়ত্ত করা দেহের পক্ষে অসম্ভব; দৃশ্য - অদৃশ্য ব্যাপিয়া  ‘ সে ’ র বা জীবনের অবস্থান; আর তাদের  ( বস্তু অবস্তুর )  ভারসাম্য রক্ষায়  ‘ সে ’  ক্লান্ত হয় না ।   ( অর্থাৎ  ‘ সে ’  বা  জ্যোতিদেহই আল্লাহ ) 
 ৫ .  ইন্না - রাব্বি ক্বারীবুম্মুজিব ।   [ ১১ হুদ - ৬১ ]  ভাবার্থ -    নিশ্চয়ই উপাস্য  ( আল্লাহ )  অতি নিকটে; ডাকলেই সাড়া দেয় ।   [ অর্থাৎ জীবনের ডাক জীবনই শোনে ] 
 ৬ .  অ নাহনু .  .  . অরীদ ।   ( ৫০ কাফ - ১৬ )  ভাবার্থ -   এবং আমরা নিকটের চেয়েও নিকটে  ( গ্রীবা ধমণী )  ।   [ অর্থাৎ দেহ ও জীবনের মধ্যে দূরত্ব নেই; জীবন  +  দেহ  =  আল্লাহ ] 
 ৭ .  অলিল্লা .  .  . আরর্দ্ব ।   ( ৪ নিছা - ১২৬ )  ভাবার্থ -   উপাস্য দৃশ্য - অদৃশ্য বস্তু - অবস্তু  ( আসমান - জমীন )  সবকিছুই ঘিরে আছেন )  ।   ( অর্থাৎ প্রকৃতি আল্লাহ / জীবনীশক্তির মধ্যে ডুবে আছে; পানি যেমন মাছকে ,  বাতাস যেমন সৃষ্টিকে ঘিরে থাকে ) 
 ৮ .  কুল্লু মান .  .  . আল একরাম ।   ( ৫৫ রহমান - ২৬ ,  ২৭ )  ভাবার্থ -    ‘ যা কিছু ’  সবই নশ্বর; অবিনশ্বর কেবলমাত্র তোমার প্রতিপালকের অবস্থান ,  যিনি মহিমময় ,  মহানুভব ।  অর্থাৎ দেহবস্তু নশ্বর কিন্তু জীবন - জ্যোতিদেহ অবিনশ্বর যিনি দেহবস্তুর রক্ষক; তিনি বের হয়ে গেলে দেহ আর রক্ষা হয় না । 
 ৯ .  হু অ মায়াকুম .  .  . বাছিরুন ।   ( ৫৭ হাদিদ -  ৪ )  ভাবার্থ -  তোমরা যেখানেই থাক না কেন !  তিনি তোমাদের সঙ্গেই থাকেন ।   [ অর্থাৎ জ্যোতিজীবনদেহই আল্লাহ ] 
 ১০ .  লা তুদরিকুহু .  .  . খাবিরু ।   ( ৬ আনআম -  ১০৩ )  ভাবার্থ -  তিনি দৃষ্টির অধিগম্য নন !  কিন্তু দৃষ্টিশক্তি তাঁর অধিগত ।  এবং তিনিই সূক্ষ্মদর্শী সম্যক পরিজ্ঞাত ।  অর্থাৎ বস্তু / দেহ জীবনকে দেখে না কিন্তু জীবন দেহকে দেখে ।  
অর্থাৎ সৃষ্টির মৌল এ্যটম ,  নিউট্রন ,  প্রোটন ,  ইলেক্ট্রন ইত্যাদি  ‘ কিছু ’  সৃষ্টিকল্পে যেমন পরস্পর মুখাপেক্ষী ,  সহযোগী ,  সম্পূরক তেমন  ‘ আল্লাহ ’  একক বা মৌল নয় বরং  ‘ অকিছু ’  একাকার ,  কারো মুখাপেক্ষী নয়; বরং ঐ অজানাময় থেকেই পরবর্তী সবকিছুর সৃষ্টি
 আল্লাহ  =  আমিত্ব ,  মহব্বত ,  এরেদা ও এলেম বা স্বত্বানুভূতি ,  আকর্ষণ ,  ইচ্ছা ও জ্ঞান ।  এই চারটি মৌলের সর্বনামই  উপাস্য ,  আল্লাহ বা  ‘ সে; ’  উহারা নিজেরাই চক্রাকারে আবর্তন বিবর্তনে নিজেদের স্রষ্টা যেমনঃ 
 আমিত্ব  =  আকর্ষণ  +  ইচ্ছা  +  জ্ঞান        =  আল্লাহ / নূরদেহ । 
আকর্ষণ  =  আমিত্ব  +  জ্ঞান  +  ইচ্ছা        =  আল্লাহ / নূরদেহ । 
ইচ্ছা  =  জ্ঞান  +  আমিত্ব   +  আকর্ষণ       =  আল্লাহ / নূরদেহ । 
জ্ঞান  =  ইচ্ছা  +  আকর্ষণ  +  আমিত্ব        =  আল্লাহ / নূরদেহ । 
 উল্লিখিত চক্রের উর্দ্ধের বিষয়ই  ‘ আল্লাহ ’  যা অতীতে অজানা ছিল ,  বর্তমানে অজানা আছে এবং ভবিষ্যতেও অনুরূপ অজানা থাকবে; এজন্যই আল্লাহর আর এক অর্থ   ‘ কিছু নয় যা ’  বা নির্দিষ্ট অস্তিত্ত্বহীন বা অজানা । 
 ১১ .  দৃশ্য - অদৃশ্যের কোনো কিছুই  ‘ সে ’ র নিকট গোপন নয়;  -  তিনি প্রবল পরাক্রমশালী ও প্রজ্ঞাময়  ( ৩ এমরান -  ৫ ,  ৬ ,  ১৮ ,  ১২৬ )  ; অর্থাৎ প্রকৃতি ,  শক্তি ও জ্ঞান - বিজ্ঞানই আল্লাহ ।  আল্লাহ কখনও ওয়াদা খেলাপ করেন না  ( ৩ এমরান - ৯ ) ; অর্থাৎ প্রকৃতি বা শক্তির বিধান অলঙ্ঘনীয় ।  আল্লাহ বড়ই ক্ষমাশীল ও দয়াময়  ( ৩ এমরান - ৩১ ,  ১৫৫ )  ।  অর্থাৎ ধৈর্য ও দয়াশক্তিই আল্লাহ ।  সবকিছু আল্লাহর - ঘিরে আছেন  ( ৪ নিছা - ১২৬ ) ; অর্থাৎ আকাশ  +  জমিন /  দৃশ্য  +  অদৃশ্য বা বস্তু  +  অবস্তু অথবা জানা  +  অজানার সর্বনামই  =  আল্লাহ ।  ইহা এমন দুই সংখ্যার যোগ অঙ্ক ,  যার ফল নিরূপণ করা মানুষের অতীতে অসাধ্য ছিল বর্তমানেও অসাধ্য এবং ভবিষ্যতেও অসাধ্য থাকবে । 
 একাকার আল্লাহর অনুরূপ অসংখ্য খণ্ডিত পরিচয় রয়েছে কোরানে ।  ঐ সকল সহজ সরল ঠিকানা পরিচয় ভুলিয়ে সপ্তম আসমানে বা তদুর্ধ্বে আল্লাহকে বা তাঁর অস্তিত্ব খোঁজার পরামর্শ একটি কওমকে বিভ্রান্ত করার জন্য পরমাণু বোমার চেয়েও মারাত্মক ভুমিকা পালন করেছে ।  
 আল্লাহকে কেউ দেখতে পায় না ,  কোনো দিন দেখতে পায়নি ,  দেখতে পাবে না ,  কারণ  ‘ সে ’  অবিনশ্বর ।  
 অবিনশ্বর কেবলমাত্র তোমার প্রতিপালকের সত্তা ,  যিনি মহিমময় ,  মহানুভব      ( ৫৫ রহমান - ২৬ ,  ২৭ )  ।  
 রাগ - অনুরাগ ,  প্রেম - ভালোবাসা ,  ইচ্ছা - অনিচ্ছা ,  জ্ঞান - প্রাণ সবকিছুই অকিছু বা নিরাকার  ‘ শক্তি ’  নামে একাকার ।  বিবর্তন সূত্রে এবং স্বতন্ত্র ব্যক্তির ধ্যান - সাধনা বলে নূর বা জ্যোতিদেহ স্ব স্ব রূপে বা সাকারে প্রকাশ ,  পরিচয় হয় ।  আর নিরাকার অর্থই যে কোনো আকারে প্রকাশে শক্তিময় ।  
 একাকার আল্লাহর নামে  ‘ আমি বা আমরা ’  ব্যবহার উভয়ই অর্থহীন; কিন্তু মানুষের বুঝার জন্য ব্যবহার করতেই হয় ।  স্রষ্টা সম্বন্ধে আদিকাল থেকে মানুষ সাধন - ভজন ,  গবেষণা করে আসছে এবং অনাদিকাল পর্যন্ত এই গবেষণা চলবে ।   ‘ আমি ’  আছি বলেই  তো হাজার প্রশ্ন ,  হাজার সমস্যা ,  হাজার গবেষণা ,  হাজার সন্দেহ ,  বিতর্ক ।  আমি নেই আর কোনো প্রশ্নও নেই ,  সন্দেহ - বিতর্কও নেই ।  
 অতএব  ‘ আমি ’  কে !  এই একটি প্রশ্নের সমাধান হলেই সকল প্রশ্নের অবসান হয় ।  আর প্রশ্নের অবসান হওয়ার অর্থই আমি শান্ত ,  আমি স্থির ,  আমার কোনো অভিযোগ নেই ,  নেই কোনো চাওয়া - পাওয়া ,  আমি কোনো কিছুর মুখাপেক্ষী নই ,  আমি স্বয়ংক্রিয় ,  আমি শান্তি ,  আমি শান্ত ,  অব্যয় ,  অক্ষয়; আমি কথিত বেহেস্তেরও উর্ধ্বে ।   ‘ আমি ’  দেহ বা বস্তুর সীমায় আবদ্ধ হলেই শয়তান নামক সন্দেহ ,  সংশয় অতঃপর ভোগান্তি ,  পরিণাম লয় - প্রলয় তথা ধ্বংসলীলা ঘটে ।  
                            
                    




দেউড়ি

    প্রাক কথনঃ   দেউড়ি অনেকটা পরীক্ষামূলক একটি উপন্যাস লেখার অপচেষ্টা মাত্র ।  এটি আমার লেখা প্রথম কোন বড় উপন্যাস ।  তবে ব্লগে সংক্ষিপ্ত আকারেই প্রকাশ করছি ।  কিছুদিন আগে পুরোটা প্রকাশ করেছিলাম কিন্তু পরে ভাবলাম এত বড় উপন্যাস পড়ে অনেকেই হয়তবা বিরক্ত হতে পারেন তাই পুনরায় এটিকে সংক্ষিপ্ত আকারে প্রকাশ করছি ।  আমাকে এর জন্য ক্ষমা সুন্দর দৃষ্টিতে দেখলেই খুশি হব ।  এই উপন্যাসটিতে আমি মূলত মানুষের উপর শয়তানের যে প্রভাব বিস্তার করার অপচেষ্টা এবং অবশেষে স্রষ্টার কাছেই তার মুখাপেক্ষী হতে হওয়া সেই ধারনাটিকেই উপস্থাপন করার হয়ত ব্যর্থ চেষ্টা করেছি মাত্র ।  এই উপন্যাসটির প্রতিটি চরিত্র ও কাহিনী একান্তই কাল্পনিক তবে বাস্তবতার সাথে এই উপন্যাসের কোন মিল খোঁজা ঠিক হবেনা ।    উপন্যাসটি উৎসর্গ করছি আমার ভীষণ প্রিয় একজন ব্লগার হাসান মাহবুব ভাইকে যার প্রতিটি লেখা আমাকে শুধু ভীষণ ভাবে মুগ্ধই করেনা অনুপ্রেরনা যোগায় সুন্দর ,  সাবলীল ও গঠনমূলক ব্লগিং এর জন্য ।         বাবা আত্মহত্যা করার পর একরাতের আঁধারে দেউড়িকে জমিদারের হুকুমে তার পাইক পেয়াদারা ঘর থেকে উঠিয়ে এনে রাজদরবারের গোপন কুঠুরিতে বন্দী করে ।  তার প্রতি চলতে থাকে অমানবিক দৈহিক নির্যাতন ।  লক্ষ্য একটাই সেই বহু আকাঙ্ক্ষিত মনের শয়তানি বাসনা পূর্ণ করা ।  বন্দী থাকাকালীন দেউড়ির সঙ্গে দেখা করতে আসে স্বয়ং শয়তান ।  শয়তান দেউড়িকে এই প্রচন্ড বিপদে শান্ত থাকা এবং নিজেকে সংহত রাখার পরামর্শ দেয় । 
 সে দেউড়িকে বলে ,   “ এখন দুঃখ বা কান্নাকাটি করার সময় নয় দেউড়ি ,  তোমাকে তোমার পরবর্তী কর্তব্য নির্ধারণ করতে হবে দ্রুত ।  এমন কিছু কর যাতে তোমার মৃত বাবার আত্মা শান্তি পায় ,  তোমার প্রাথমিক কর্তব্য হল তোমার বাবার করে যাওয়া কর্মগুলোকে প্রতিষ্ঠিত রুপদান করা ,  সেই পথ যতই শ্বাপদসংকুলই হোক না কেন ,  যেন তুমি তোমার পিতার মৃত্যুর প্রতিশোধ নিতে পারো এবং তার কর্মের ন্যায্য অধিকার আদায় করতে পারো ।  তুমি বরং পালিয়ে যাও ,  এমন কোন জায়গায় পালাও যেখানে তুমি থাকবে সম্পুর্ণ সুরক্ষিত এবং নিরাপদ ”  ।  দেউড়ির ভয়ার্ত পাংশু মুখের দিকে তাকিয়ে শয়তান তাকে আশ্বাস দেয় ,   “ ভয় পেওনা ,  সত্যের জয় হবেই ,  নাও আর দেরী নয় ,  পালাও দেউড়ি পালাও  !  !  আর সময় নেই ,  তোমার বাবার কর্মগুলোকে কে তোমার প্রতিষ্ঠিত করতেই  হবে ”  । 
 দেউড়ি শয়তানের কাছ থেকে বিদায় নিয়ে যাত্রা শুরু করলো অনিশ্চিতের পথে ।  শুরু হল তাঁর দীর্ঘ ,  দূর্গম পথে একাকী চলা ।  পদে পদে বাধা বিপত্তির অন্ত নেই ।  উপরন্তু জমিদারের লোক কোনভাবেই তাকে ধরে ফেলার চেষ্টার ত্রুটি রাখছেনা ফলে অতিরিক্ত সতর্কতা অবলম্বন করতে হল দেউড়িকে ।  এইভাবে চলতে চলতে একদিন সে গৌরনদীর মোহনার ধারে এক ছোট্ট গ্রামে পৌঁছল । 
  “ উফফ্‌ ,  মাগো  !  !  আর যে পারিনা  ” দেউড়ির স্বরে ক্লান্তি ।  “ দেখি কোন দয়ালু যদি আজকের রাতটুকু আমাকে আশ্রয় দেন ”  ।  সামনে একটি বড় বাড়ি দেখে দেউড়ি দরজায় কড়া নাড়ে । 
এক সুসজ্জিত ধনী পুরুষ দরজা খুলে  “ কি চাই ?  ”  রুক্ষ গলায় জিজ্ঞেস করলেন তিনি । 
  “ আমাকে আজকের রাতটুকু একটু আশ্রয় দেবেন ?  সামান্য কিছু খাবার ,  পানীয় জল আর আশ্রয় ,  কাল ভোর হলেই আমি চলে যাবো ”  -  অনুনয় করে বলল দেউড়ি ।   “ আপনার কি মাথা খারাপ হয়েছে ?  আপনি আশ্রয়ের খোঁজে বেরিয়েছেন ?  কেউ আশ্রয় দেবেনা আপনাকে ,  যান এই মুহুর্তে বিদেয় হোন ”  - এই বলে সশব্দে ধড়াম করে দেউড়ির মুখের ওপর দরজা বন্ধ করে দিলেন তিনি ।  
 দেউড়ি বড় ক্লান্ত ,  শরীরে যেন তাঁর আর বিন্দুমাত্রও শক্তি বাকী নেই ,  চলার চেষ্টা করেও পারলনা  সে আর ,  অদূরেই একটা বড় পাথরের ওপর প্রায় অর্ধচেতন অবস্থায় বসে পরলো সে ।  কথা বলার ও শক্তি নেই আর ,  গলা শুকিয়ে কাঠ ।  হঠাৎ‌ই পাশ থেকে কেউ মিষ্টি গলায় বলে উঠল  “ আপনি কি অসুস্থ বোধ করছেন ?  যদি মনে করেন আমার সঙ্গে আমার কুঁড়ে ঘরে গিয়ে বিশ্রাম নিতে পারেন ,  এই কাছেই আমার ঘর ,  আপনাকে দেখে বোধ হচ্ছে আপনার পেটে দীর্ঘ সময় খাবার পরেনি ।  আমি একজন গরীব জেলে ,  আমার কুটীরে যেতে যদি আপত্তি না থাকে তাহলে চলুন ,  আমি যা খাব আপনাকেও তাই দেব ,  খেয়ে একটু জিরিয়ে নেবেন ”  ।  এরপর সেই জেলের কুটীরে গিয়ে খাবার পানি পেয়ে প্রাণ বাঁচল দেউড়ির ।  জেলে যত্ন নিয়ে মাটিতেই বিছানা পেতে দিল ।  ক্লান্তিতে চোখ বুজে এলো দেউড়ির ।  ঘুমের অবচেতন মনে সে স্বপ্ন দেখছে তার অতীত নিয়ে । 
 দীঘল কালো লম্বা চুল ও নীল চোখের তরুণী সুনেত্রা ।  তার চেয়ে বয়সে দশ বছরের বড় প্রোফেসর হারডিংকে বিয়ে করেন ।  হারডিং ভারতীয় উপমহাদেশ আসেন ইংরেজ শাসন আমলে ।  তাকে স্থানীয় একটি সরকারী প্রশাসনের দায়িত্বে নিযুক্ত করা হয় ।  তিনি থাকতেন বরিশালের একটি বাড়িতে ।  এখানকার মাটির বুক চিড়ে দক্ষিনের বঙ্গোপসাগরের সাথে গিয়ে মিশেছে যে নদী তারই নাম গৌরনদী ।  আর এই নদীর তীরে গড়ে ওঠা জেলা বরিশাল এর এই অঞ্চলটির নামকরন করা হয়েছে এই গৌরনদীর নামেই ।  সবুজ শ্যামল ছায়া ঘেরা অপরূপ মায়ার রূপ দেখতে পাওয়া যায় পুরো বরিশাল জেলাকে ঘিরে ।  এখানে থেকেই তিনি ইংরেজ সরকারের দেয়া কাজের পরিচালনা করতেন ও এর পাশাপাশি তার গবেষণার কাজ চালিয়ে যেতেন ।  এই বাড়ির কর্তা - কর্ত্রীর সন্তান ছিলো সুনেত্রা ।  পড়াশোনার প্রতি ছিলো তার তীব্র আকাঙ্ক্ষা ।  হারডিং এর সাথে পরিচয় হওয়ার পর পড়াশোনার সিদ্ধান্ত নেন ।  কিন্তু সে সময় মেয়েদের পড়াশোনার চল ছিল না ,  তবে তা নিষিদ্ধও ছিল না ।  হারডিং এর অনুরোধে তার বাবা তাকে পড়াশোনার অনুমতি দেন ।  তিনি তার আর্জি শোনার পর বলেছিলেন ,  মেয়েদের কাজ রান্নাবান্না ,  ঘর - সংসার করা ।  তবে তাকে বিদ্যালয়ে ভর্তি না হয়েই ঘরে থেকেই বিদ্যালয়ের পড়াশোনার অনুমতি দিয়েছিলেন ।  কিন্তু এভাবে পড়াশোনা করা ছিলো কষ্ট সাধ্য তাই শুরুর আগেই তার পড়াশোনা বন্ধ হয়ে যায় ।  হারডিং এর বিরুদ্ধে তীব্র প্রতিবাদ করেন এবং সিদ্ধান্ত নেন সুনেত্রাকে বিয়ে করে তার পড়াশোনার যাবতীয় দায়িত্ব তিনিই বহন করবেন ।  অবশেষে অনেক বাঁধা বিপত্তি পেড়িয়ে তাদের বিয়ে হয় ।  সুনেত্রা বিদ্যালয়ে ভর্তি হন ।  চলতে থাকে তার পড়াশোনা ।  কিন্তু সামাজিক বাঁধার কারনে আবারও সেই সমস্যার উদ্ভব ঘটে ।  অবশ্য হারডিং এর সাথে বিয়ে হওয়ার পর তার পড়াশোনা পায় নতুন এক মাত্রা ।  
 হারডিং বিধর্মী আর শত্রু পক্ষের একটি মেয়েকে বিয়ে করার দ্বায়ে ইংরেজদের রোষানলে পরে তার চাকরী হারান ।  ওদিকে সুনেত্রার বাবা সামাজিক ব্যাঞ্জনার কারনে তার মেয়েকে এক পর্যায়ে তার জামাই সহ ঘর হতে বের করে দিতে বাধ্য হন ।  শুরু হয় দুইজনের জন্য ভীষণ কষ্টকর একটি জীবনের ।  কিন্তু জীবনের এমন এক দুর্বিষহ সময়ে হারডিং এর দর্শন ছিলো ,   " পরিবারের সার্বিক দেখভাল একজন স্বামীর জন্য আবশ্যকীয় এবং এক্ষেত্রে তার একমাত্র মূলধন তার কর্ম ।  কিন্তু আমার মতে স্ত্রী যদি কেবল স্বামীর গৃহপরিচারিকা হয়ে থাকে ,  তার আনন্দ এবং উদ্যমগুলো ভাগাভাগি না করে বা বুঝতে না পারে ,  তার সাথে কাঁধ মিলিয়ে সংগ্রাম করতে না পারে তাহলে ভালোবাসা চিরস্থায়ী হতে পারে না ।  " 
 হারডিং খুব নরম মনের মানুষ ছিলেন ,  স্ত্রীর কাছ থেকে দূরে কোথাও যেতে হলে চোখের পানি ধরে রাখতে পারতেন না ।  হারডিং মনস্থির করে ফেলেন যে তিনি তার গবেষণার কাজে মনোনিবেশ করবেন ।  যদি তার গবেষণা সফল হয় তবে তাদের আর আর্থিক সমস্যা থাকবেনা ।  অভাবের সংসারে ফিরে আসবে সুখের রঙিন দিন ।  তবে তার নরম মনের পক্ষে এতটা আর্থিক সমস্যার মাঝে গবেষণার কাজ চালিয়ে যাওয়া সহজ ছিল না ।  তার পুরোটা সময়ই চলে যেতো অর্থের সন্ধানে বিভিন্ন কায়িক শ্রমের মাঝে ।  একসময় তিনি একটি স্থানীয় মন্দিরের রক্ষনা বেক্ষনের কাজ পান ।  
 এরই মাঝে জন্ম নেয় তাদের মেয়ে দেউড়ি ও ছেলে ঈশ্বর ।  কিন্তু ঈশ্বরের অমোঘ নিয়তি কেড়ে নেয় শিশু ঈশ্বরের প্রান কলেরায় ।  এই মৃত্যুটি হারডিং এর মনের মাঝে বিরূপ প্রভাব ফেলে ।  তিনি ধীরে ধীরে মানসিক ভারসাম্য হারাতে থাকেন ।  এ সময়টা তার জন্য খুব ব্যস্ততারও ছিলো ।  একদিকে সংসার চালানোর জন্য কাজের সন্ধান ও অন্যদিকে তার গবেষণা চালিয়ে যাওয়া ।  তাকে সাহায্য করার জন্য ছিলেন পাশে তার স্ত্রী সুনেত্রা ।  এরই মাঝে সুনেত্রা অনেকটা শিক্ষিত হয়ে উঠতে থাকেন ধীরে ধীরে ।  তার স্বামীর গবেষণার কাজে নানা ভাবে সাহায্য করতে থাকেন । 
 হারডিং মনে করতেন দর্শনের কেন্দ্রীয় বিষয় হচ্ছে অস্তিত্ব এবং জ্ঞানের মধ্যে সম্পর্ক ।  তার সবচেয়ে বড় নির্বুদ্ধিতার পরিচয় হলো তিনি এমন একটি দার্শনিক আদর্শিকতার জন্ম দিয়েছিলেন যা বস্তু জগতের অস্তিত্বকেই অস্বীকার করে ।  শুরু হয় তার কবিতা লেখা ।  তার কবিতার প্রথমে দেখা যায় ,  হারডিং পৃথিবীর দুঃখ - কষ্ট এবং পীড়ন আর সহ্য করতে না পেরে মৃত্যু কামনা করছেন ।  এর সাথে তার ব্যক্তি জীবনও মিলে যায় ,  কারণ সে সময় তিনি মৃত্যুই চাচ্ছিলেন ।  কিন্তু এক সময় ভাষা ব্যঙ্গাত্মক রূপ নেয় ।  দেখা যায় ,  তার প্রার্থনা ঈশ্বর শুনেছেন ,  তিনি মারা গেছেন ।  মৃত্যুর পর তার আত্মা স্বর্গে আরোহন করছে ।  পথে তিনি আরও অনেক বিশ্বের সন্ধান পান ,  কিন্তু স্বর্গই মূল লক্ষ্য হওয়ায় ভ্রুক্ষেপ করেননা সেদিকে ।  অবশেষে স্বর্গে পৌঁছালে পর পরী ও ঈশ্বরের বার্তাবাহকেরা তাকে গান গেয়ে শোনায় ।  
 সেই গান তার কাছে বড় একঘেয়ে লাগে ।  গানটি আরও কিছুক্ষণ শোনার পর তিনি পরীদের কাছ থেকে জানতে পারেন ,  গানটি তার নিজেরই রচিত ।  এই প্রেক্ষিতে হারডিং ঈশ্বরের সাথে দেখা করতে চান এবং পরীরা তাকে সে পথে নিয়ে যায় ।  সাক্ষাতে ঈশ্বর তাকে জিজ্ঞেস করেন গানটি তার ভাল লেগেছে কিনা ।  হারডিং নীরব থাকেন ।  ঈশ্বর বলতে উৎসাহ দিলে তিনি জনান ,  তার এখানকার গানগুলো পৃথিবীর মত ভাল লাগছে না ।  উত্তরে ঈশ্বর বলেন ,  সে স্বর্গে এসে গান লেখা ছেড়ে দিয়েছে ।  কারণ এখানে তার সৃজনশীলতা নষ্ট হয়ে গেছে ,  তার গান এবং সুরের মূল অনুপ্রেরণা ছিল মানুষের বেদনা ।  সেই বেদনাই যখন নেই তখন গানও নেই ।  কেবল শেষ বিচার বলে কিছু একটা আছে বলেই সে ঈশ্বরের আদেশে এই গানটি লিখেছে ।  তিনি বোঝান যে ,  পৃথিবীতে বিরাজমান বেদনাই আমাদের মানবীয় অনুভূতির মূল উপজীব্য ।  এসব শোনার পর হারডিং মানব জীবনের আয়রনি বুঝতে পারেন ।  তার কবিতার শেষ পংক্তিগুলো অনেকটা এমনঃ 
ঘণ্টা খানেক পূর্বে তিনি বেদনামুক্তির আশায় মৃত্যু প্রার্থনা করছিলেন ।  অথচ স্বর্গে এসে সেই মানুষটিই পৃথিবীর বেদনা পুনরায় ফিরে পেতে আকুতি করে ।  হারডিং বহু কষ্টের পর কিছু গবেষণাপত্র দ্বার করানঃ 
 বিজ্ঞান ঈশ্বরের অস্তিত্ব বা অনস্তিত্ব সম্পর্কে কিছু বলতে পারে না ।  অতএব ,  একজন ধর্মীয় সংশয়বাদী বিশ্বাস করেন যে বিশ্বাস - অবিশ্বাস মানুষের ব্যক্তিগত রুচির ব্যাপার এবং দু ’ টোই সমপরিমাণ গুরুত্বের দাবিদার ।  প্রোফেসর হারডিং এখানেই এই রুপকের অবতারনা করেন যে ,   “ একজন সংশয়বাদী যদি বিশ্বাস - অবিশ্বাসকে একই পাল্লায় মাপতে চান ,  তবে শয়তানের বিশ্বাসকেও সমপরিমাণ সম্মান দেখাতে হবে কারণ এটির অস্তিত্ব ঈশ্বরের অস্তিত্বের থেকে কোনক্রমেই কম গুরুত্বপূর্ণ নয় ”  ।  পরমাণু দেখা যায় না বলে তা নিয়ে কথা বলার কোন প্রয়োজন নেই ,  তবে গণিত মেলানোর খাতিরে কিছুটা আলোচনা করা যেতে পারে ।  এর বদলে তিনি গনিত ও শক্তির আদান - প্রদাণের মাধ্যমে সব ব্যাখ্যা করতে চাইতেন ।  তার এই দর্শনের নাম তিনি রেখেছিলেন তার প্রান প্রিয় মেয়ের নামে  “  দেউড়ি তত্ত্ব  “  ।    
 তারপর সেগুলো পাঠিয়ে দেন ব্রিটিশ সায়েন্স একাডেমীতে ।  তার গবেষণাপত্রগুলো অনেক দীর্ঘ হওয়ায় সবাই সেগুলো পড়ার ধৈর্য্য রাখল না ।  আর তাই তারা সেসব তত্ত্বকে অবান্তর ও ভিত্তিহীন বলে তার কাছে ফেরত পাঠিয়ে দেয় ।  হারডিং তার গবেষণা ক্ষেত্র নিয়ে সব সময়ই খুব ওয়াকিবহাল থাকতেন ।  সে কারও প্রত্যাশা পূরণ করতে না পারলে প্রচণ্ড উদ্বিগ্ন হয়ে পরতেন ,  সব সময় নিখুঁত হতে চাইতেন ।  
 এসব বৈজ্ঞানিক বিতর্কের কারণে হারডিং ভাবতে শুরু করেন তার কাজ খুব কম মূল্য পাচ্ছে ।   দেউড়ির বিরোধিতা করে ব্রিটিশ সায়েন্স একাডেমীর মন্তব্যের জবাবে তিনি লিখেছিলেন ,   " আমার গবেষণাপত্র প্রমাণ করে যে আমার লেখা সবাই ভুল বুঝছে ।  অবশ্য এই ভেবে আমি সন্তুষ্ট যে ,  এটা প্রমাণ করে আমার লেখা অন্তত কেউ পড়তে শুরু করেছে ।  "  এর মাঝে ইংরেজদের ইস্ট ইন্ডিয়া কোম্পানি নিয়ে তার অসন্তুষ্টি বেড়েই চলে ।  এটি অবশ্যই তার ও ভারতীয় উপমহাদেশের প্রতি সুবিচার ছিল না ।  এসব নিয়ে একসময় আন্দোলনে জড়িয়ে পরেন যার কারনে তার প্রচণ্ড মানসিক ধকল যায় ।  হারডিং মানসিক ভারসাম্য হারাতে বসেন ।  পাশাপাশি মাঝে মাঝেই তার হাঁপানির সমস্যা দেখা দিতে শুরু করে ,  বেশি কাজ করতে গিয়ে প্রচণ্ড মাথা ব্যথায় ভুগেন ।  
 তার শারীরিক এবং মানসিক অবস্থার অবনতি হতে শুরু করে ।  এত ধিরস্থির একজন মানুষ হঠাৎ করেই এমন অসুস্থ হয়ে পরেন ।  খুব বেশি হতাশা এবং উদ্বিগ্নতায় ভোগা এবং খুব নরম মনের মানুষ হওয়ার কারণেই সম্ভবত তার উপর এই ঘটনাগুলো এতোটা প্রভাব ফেলেছিল ।  
 একটি স্থানীয় মন্দিরের রক্ষনাবেক্ষনের কাজে নিয়োজিত ছিলেন ।  এর মধ্যে আবার এক রাতে মন্দির হতে একটি মূর্তি চুরি হলে তার উপর চুরির দ্বায় এসে পরে ।  মন্দিরের পুরোহিত ও স্থানীয় জমিদার তাকে চার মাসের জন্য কারাদণ্ড দেয় ।  
 এসব ঘটনার পরই তার মধ্যে নিউরাস্থিনিয়া এবং চরম হতাশার লক্ষণ বাইপোলার ডিসঅর্ডার দেখা দিতে শুরু করে ।  তার জীবনের শান্তি এবং সুন্দরের দিন শেষ হয়ে আসে ,  হতাশা ,  অসন্তোষ এবং অস্থিরতা তাকে অধিকার করে নেয় । 
 এই অস্থিরতা এবং হতাশার মধ্যেই তার স্ত্রী সুনেত্রা তাদের মাত্র এগারো বছর বয়সের মেয়ে দেউড়িকে রেখে অ্যাপেন্ডিসাইটিসের রোগে মারা যান ।  আরও ভয়াবহ হচ্ছে ,  হারডিং এই মৃত্যুর জন্য নিজেকে দায়ী করতেন ।  তিনি মনে করতেন ,  রোগের ভয়াবহতা বুঝতে না পারা এবং অভাবের কারনে চিকিৎসা না করতে পারার কারণেই তার স্ত্রী মারা গেছে ।  এই মৃত্যু তার হতাশা ও মানসিক রোগে নতুন মাত্রা যোগ করে ।  তিনি নিরাপত্তাহীনতায় ভুগতে থাকেন ।  দিনদিন তার চোখের অবস্থা খারাপ হতে শুরু করে ,  এই সময় তার গবেষণাপত্র নিয়ে  তার মেয়ে লেখায় সাহায্য করত যাতে তার চোখ অধিক পরিশ্রম থেকে রেহাই পায় ।   
 তিনি চরম হতাশার রোগে আক্রান্ত হয়ে পরেন ।  বাইপোলার ডিসঅর্ডারের রোগীদের ক্ষেত্রে প্রায়ই আনন্দের পর হঠাৎ তীব্র হতাশা নেমে আসে ।  এক মাসের মধ্যেই তিনি এমন হতাশা এবং কষ্টে ভুগতে শুরু করেছিলেন যে আত্মহত্যার সিদ্ধান্ত নেন ।  এই রোগে আক্রান্ত হয়ে তিনি ম্যানিক তথা পাগলামির দশায় থাকেন তখন ভোরে ঘুম থেকে উঠে অনেক কাজ করেন ,  আর হতাশার দশা আসার সাথে সাথে তার মাঝে অবসাদ এবং ঘুম ঘুম ভাব নেমে আসে ।  এমনটি হলে তিনি কাজের উৎসাহ হারিয়ে ফেলেন ,  সকাল সকাল তার ঘুমকাতর চোখ দেখা যায় এবং তিনি আত্মহত্যার চেষ্টা করেন । 
 স্বাস্থ্যের বিশেষ কোন উন্নতি না হওয়ার কারণে তিনি আবার সেই চরম হতাশায় নিমজ্জিত হয়ে পরেন ,  নিজের বৈজ্ঞানিক কর্মদক্ষতা নিয়ে শংকিত হয়ে পরেন এবং সেই তাড়না থেকেই নিজেকে মেরে ফেলার সিদ্ধান্ত নেন । 
 এই সময়ে স্থানীয় জমিদারের কুনজর পরে তার মেয়ের উপর ।  সে দেউড়িকে বিয়ে করতে চায় ।  এতে করে তার মানসিক সমস্যা আরও কয়েকগুন বেড়ে যায় মেয়েকে রক্ষা করার দুশ্চিন্তার কারণে । 
 মৃত্যুর দিন তাকে খুব উৎফুল্ল দেখা গিয়েছিল ।  সেদিন তার মেয়ে প্রতিদিনের মত সকালে যখন বাড়ির পাশে দীঘিতে গোসল করতে যায় তখন হারডিং আত্মহত্যার কাজটি করেন ।  হারডিং এর মরদেহ মন্দিরের দেবী মূর্তির পায়ের কাছে পরে থাকতে দেখা যায় রক্তফেনা মুখে ।  তার মৃত্যুতে প্রচণ্ড আহত হয়েছিলো তার মেয়ে দেউড়ি ।  তখন তার বয়স ছিল মাত্র উনিশ বছর ।  
 অবিকল মায়ের মত দেখতেই হয়েছে মেয়েটি ।  সেই দীঘল কালো লম্বা চুল ও নীল চোখের তরুণী সুনেত্রা যেন শুয়ে আছে জীবনের সব ক্লান্তি নিয়ে জেলের সেই ছোট্ট কুঁড়ে ঘরের মাটিতে পাতা বিছানায় ।  ভোরে ঘুম ভাঙলে জেলেকে ঘরে না পেয়ে সে বেড়িয়ে পরে তার বাবার আদর্শগুলোকে প্রতিষ্ঠা করতে ।  কিন্তু তার বাবার রেখে যাওয়া কাজটি ছিলো অর্ধসমাপ্ত ।  তাই বাকি কাজগুলো নিয়ে দেউড়ি নিজেই গবেষণা শুরু করে ।  তার কাছে মনে হয় যে , 
  “ আমার বাবা মারা যাবার পর আমার ঈশ্বরের উপর বিশ্বাস হারিয়ে যায় এবং যে শয়তান আমাকে রাজদরবারের বন্দী কুঠি থেকে মুক্ত করে আলোকিত পৃথিবীর নতুন পথ দেখায় নির্যাতনের হাত থেকে বাচিয়ে ,  আমার সেই শয়তানের উপর বিশ্বাস বাড়িয়ে দেয় ।  রাতের পর রাত তারা গুনতাম আর ভাবতাম ।  চিন্তা করার অধিকার সংরক্ষণ করতে হবে ।  এমনকি ভুলভাবে চিন্তা করা একেবারে চিন্তা না করা থেকে উত্তম ।  শয়তান ঈশ্বরের মুখাপেক্ষী কিনা প্রশ্নটি গণিতের সর্বশক্তিমান ক্ষমতার দিকে ইঙ্গিত করে ,  যা ব্যাখ্যা করতে পারে আমাদের বসবাসযোগ্য পৃথিবী ।  গণিত আসে কোন একটা নির্দিষ্ট সমস্যা সমাধানের জন্য ।  পরমাণু দেখা যায় না বলে তা নিয়ে কথা বলার কোন প্রয়োজন নেই ,  তবে গণিত মেলানোর খাতিরে কিছুটা আলোচনা করা যেতে পারে ।  সব পারমাণবিক কণার প্রকৃতি বর্ণনা করা যা প্রায়ই এমনকি কয়েক দশক ধরে বা শতাব্দী ধরে হয়ে এসেছে  !  গনিত ও শক্তির আদান - প্রদাণের মাধ্যমে যার সব ব্যাখ্যা পাওয়া যেতে পারে ”  ।  
 মানব সভ্যতা একটি সময়ের চক্র প্রকৃতিতে আবর্তিত ।  স্বর্গীয় এবং পার্থিব চক্রের সঙ্গে প্রথা এবং উৎসব খুব কাছাকাছি একটি সংযোগস্থল  ।  ঈশ্বরকে খুসি করে স্বর্গ পেতে হলে তাঁর জন্য মানুষ উৎসর্গ প্রথার প্রচলন করতে হবে ।  মানুষকে হত্যা করে তাদের বুক কেটে হৃদপিণ্ড বের করে তাদের ঈশ্বরকে উপহার হিসেবে দিতে হবে ।   তবে এই উৎসর্গের ক্ষেত্রে শিশুরা উত্তম উৎসর্গ হিসেবে বিবেচিত ।  কারন শিশুদেরকে নির্দোষ হিসেবে বিশ্বাস করা যায় ।  পুরো বিশ্বের প্রধান তিনটি নকশাঃ নরক ,  আকাশ এবং পৃথিবী ।  নরককে যদি একটি গুহা মনে করা যায় তবে সেখানে  আদালতের মধ্যে দিয়ে পৌঁছান সম্ভব ।  এর আধিপত্য মৃত্যুর এবং পচনের ঈশ্বরেরই এক স্বত্বা ।  শয়তান হল সেই স্বত্বা যার রয়েছে সূর্যের চোখ ,  সে আকাশ থেকে আধিপত্য বিস্তার করে ।  অন্যটি হল স্বর্গ যার আধিপত্য নিয়ে রয়েছেন স্বয়ং ঈশ্বর ।  যদি রাতের আকাশকে একটি জানালা হিসাবে বিবেচনা করা হয় ,  যে সমস্ত অপ্রাকৃতিক কার্যকলাপ প্রদর্শন করে তবে ঋতুভিত্তিক ধারাবাহিক গতি বর্ণনার উদঘাটনে দেখা যাবে যে ,  সব সম্ভাব্য বিশ্বগুলোতে রাতের আকাশের মিল রয়েছে ।  
 কিন্তু দেউড়ির এসব প্রচার প্রচারনা সাধারন মানুষের ধর্মীয় অনুভূতিতে আঘাত হানে ভীষণ ভাবে ।  শয়তান অবশ্যই ঈশ্বরের মুখাপেক্ষী কারন এই বিশ্ব ভ্রমান্ডে যা কিছু সৃষ্টি রয়েছে সবই এক ঈশ্বরের সৃষ্টি এবং শয়তানের সৃষ্টি তাঁর ব্যাতিক্রম কিছু নয় ।  শয়তানের যা কিছু শক্তি রয়েছে সবই ঈশ্বর তাকে তাঁর সৃষ্ট মানুষ জাতির উপর ঈমানের পরীক্ষার জন্য দান করেছেন ।  একদিন মহাপ্রলয়ের পর শয়তানেরও ধ্বংস হবে এবং তাকেও তাঁর কৃত কর্মের ফল ভোগ করতে হবে ।    
 আইনসভার আইনের মাধ্যমে তাকে গ্রেপ্তার করার নির্দেশ দেয়া হয় এ ধরণের ধর্মীয় বিতর্কতা মূলক গবেষণা প্রচার করার দ্বায়ে ।  পাশাপাশি এসব তথ্যের পান্ডুলিপি যা সাধারন মানুষের ধর্মীয় অনুভুতির উপর আঘাত হানে সেগুলোর উপর বিশেষ নিষেধাজ্ঞা আরোপ করা হয় ।  
 দেউড়ির  ধ্যানজ্ঞান ছিল কি ভাবে তাঁর বাবা প্রোফেসর হারডিং এর দর্শনের প্রসার ঘটানো যায় ।  একটা সময় দেউড়ি তাঁর এই দর্শনের জন্য ভীষণ ধর্মীয় রোষানলে পরে  ।  সে যখন রাস্তায় বের হয় তখন জনগন চিৎকার করে তার উদ্দ্যেশ্য বলে  “ শয়তানের অনুসারী দেউড়ির ফাসি হোক ”  কিংবা  “ কলঙ্কিত নক্ষত্রের ধ্বংস হোক ”  ।  এই সব ব্যাপারগুলো দেউড়ির গাত্র দাহ তৈরী করত ।  এক দিন ,  রাস্তায় হেটে বাড়ি ফেরার পথে হঠাৎ কোথা থেকে যেন উদয় হল কিছু মানুষ ।  এরা প্রত্যেকেই ঈশ্বরের ধর্মাবলম্বী সন্যাসী -  গায়ে তাদের প্রত্যেকেরই কুচকুচে কালো রঙের আলখেল্লা মাথায় কালো টুপি ।  অসহায় একাকী দেউড়ি নড়ারও সুযোগ পেলনা ।  তার উপর চড়াও হলো খুনে মানুষগুলো ,  এদের নেতৃত্ত্ব দিচ্ছিল মন্দিরের প্রধান পুরোহিত ।  এই পুরোহিত ছিলো জমিদারের ডান হাত ।  পুরোহিতের নির্দেশে এই মানুষগুলো দেউড়িকে টানতে টানতে এনে মন্দিরের অভ্যন্তরে নিক্ষেপ করল ।  এরপর বেদীর সামনে নিয়ে ঝিনুকের খোল দিয়ে ঘষে ঘষে তার শরীরের চামড়া আর মাংস ছড়িয়ে নেয়া হয় ।  রক্তে ভেসে গেল মেঝে ।  মৃত দেউড়ির দেহকে টুকরো টুকরো করে কাটা হল তারপর উন্মত্ত মানুষগুলো সেই টুকরো নিয়ে গেল শ্মশানে ,  সেখানে আগুন দেয়া হল দেউড়ির টুকরোগুলোকে ।  ছাই হয়ে গেল দেউড়ির দেহ ।  
  

                    




স্বপ্নের ফেরিওয়ালা

    জলে  -  স্থলে -  অগ্নিকুন্ডে ,   
নিশাচর প্রহরী নেশার ঘোরে ঘুমাতে পারেনি
সভ্যতাকে চিনবে বলে নতুন করে  ।  
আজকের এই প্রভাতে ,  
স্বপ্নগুলো ফেরি করে সূর্য মাখা ক্লান্তি নিয়ে
তবেই ঘুমাবে  ।  
আর নিশাচর মানুষগুলো ঠিক এভাবেই ঘুমিয়ে থাকে
অন্ধকারে মাথা গুঁজে দিয়ে , 
গলিত বরফের মতো হিমশীতল প্রদাহে , 
চিরদিনের শান্তি নিয়ে ঘুমায় তারা , 
কোন দিন আর জেগে ওঠা হবেনা জেনে ।  
 বোধহীন ,  জ্ঞানহীন প্রাণী নই , 
আমি একজন মানুষ , 
তবু কেন অন্ধকারেই খুঁজে ফেরা এই আমাকে  ?  
যখন মাটির সকল কান্না মাটি নিয়েছে বুঝে , 
ধানের শীষে লেগেছে সোনালী রং , 
আমি তখন বুঝতে পেরেছি জীবনের যত ঢং ।  
মৃত্যুর মায়া জাগে; 
যাপিত জীবনের ক্লান্তির অনুরাগে , 
আমি তাকে কিছুতেই পারিনা এড়াতে । 
 গোধূলি অস্তগামী হলে পরে
যখন আমার কফির মগে বিষবাষ্প উড়তে থাকে , 
আমি তখন টের পাই 
হৃদপিণ্ডের প্রতিটি গরম অনুভূতিগুলো; 
কফির প্রতিটি চুমুকে । 
আজ এত বছর যুদ্ধ করে যে জেনেছে তার রণকৌশলই ছিলো ভুল ,  
তাকে আর কি সভ্যতা চেনাবে  ? 
জানি আমার সভ্যতার মতো তোমাদের সভ্যতাগুলো নয় ,  
আমার সভ্যতাটি বড্ড বেশী আনাড়ি হাতে গড়ে তোলা    ।  
 মৃত্যুরা খুশি হয় ,  আনন্দিত হয়;
আমিতো পারিনা মৃত্যুকে ভালোবাসতে ,  
আমি ওই পথের ক্লান্তি নিয়ে 
মৃত্যুর সাধ খুঁজে মেঘ কিনে নেবো;
ঝরবো বৃষ্টি হয়ে তোমাদেরই উন্মাদনায় ,  
তোমরা তখন না হয় আমাকে একটু ছুঁয়ে দেখো ।  


                    




বেদে সম্প্রদায়ঃ দুর্বিষহ জীবন ধারায় ভ্রাম্যমান

    মোরা এক ঘাটেতে রান্দি বাড়ি আরেক ঘাটে খাই ,  মোদের সুখের সীমা নাই ,  পথে ঘাটে ঘুরে মোরা সাপ খেলা দেখাই ,  মোদের ঘর বাড়ি নাই ।   যে যাযাবর যূথচারী মানবগোষ্ঠীগুলোকে বাংলাদেশের বিভিন্ন অঞ্চলে ,  বিশেষত জলবহুল - বিলবহুল - নদীবহুল অঞ্চলে দেখা যায় ,  তাদেরই প্রচলিত নাম বেদে ।  বৈদ্য থেকে বেদে শব্দটির উদ্ভব ।  সাধারণত ,  অধিকাংশ বেদে পুরুষ এবং নারী নানা রকম ঝড়িবুটি এবং টোটকা চিকিৎসার সাথে জড়িত বলে এদের নাম হয়েছে বেদে বা বাইদা ।  এই সম্প্রদায়ের লোকেরা মোট নয়টি শাখায় বিভক্ত ।  এগুলো হলোঃ লাউয়ো ,  চাপাইলা ,  বাজিকর ,  বেজ ,  গাইন ,  মেল্লছ ,  বান্দাইরা ,  মাল ও সাপুড়িয়া ।  বেদেরা আমাদের সমাজের এতই প্রান্তিক একটি অবস্থানে রয়েছে যে আমাদের জাতীয় পরিসংখ্যানে পর্যন্ত তাদের কোনো গুরুত্ব নেই ,  আমাদের জাতীয় নীতি - নির্ধারণী বৈঠকগুলোতে তাদের কথা কখনোই উঠে আসে না । 
    ইতিহাস ,  ঐতিহ্য ও সংস্কৃতিঃ    পৃথিবীব্যাপী রহস্যময় একদল মানুষ হলো জিপসি ।  এরা যাযাবরের মতো ঘুরে বেড়ায় এখানে - ওখানে ।  দেশে দেশে বা অঞ্চলভেদে তাদের একেক নাম ,  আর বেঁচে থাকার জন্য বিচিত্রসব পেশা ।  ১৪২৭ সালের দিকে প্যারিস নগরীতে হঠাত্ হাজির হয় একদল মানুষ ।  নর - নারী ,  শিশু — অদ্ভুত তাদের চেহারা ,  অদ্ভুত তাদের কথাবার্তা ,  উত্কণ্ঠিত প্যারিসকে তারা আশ্বস্ত করে লিটল ইজিপ্ট হিসেবে ।  পরে ইউরোপের নানা শহরে এদের দেখা যায় ।  পরিচয় দেয় লিটল ইজিপ্টের মানুষ হিসেবে ।  ইউরোপ তখন একবাক্যে মেনে নেয় এরা ইজিপ্টের মানুষ ।  ওদের পোশাক ,  ওদের ভাষা ,  ওদের চালচলন সব ইজিপশিয়ানদের মতোই বটে ।  এই ইজিপশিয়ান থেকে ক্রমেই এদের নাম হয়ে গেল জিপসি ।  আমাদের অঞ্চলের জিপসিরা বেদে নামেই পরিচিত ,  বেদে মানেও ভ্রমণশীল বা ভবঘুরে ।  নদীনির্ভর বাংলাদেশে বেদেদের বাহন তাই হয়ে ওঠে নৌকা ।  নৌকায় সংসার আবার নৌকা নিয়ে ঘুরে বেড়ানো দেশ - দেশান্তরে । 
 বেদেরা দাবি করে তারা মোগল আমলে ১৬৩৮ সালে আরাকান থেকে এ দেশে এসেছিলো ।  এ জন্যই তাদের কথায় কিছুটা আরাকানী টান আছে ।  তারা নিজেদের মধ্যে যখন কথাবার্তা বলে তখন এই টান স্পষ্ট বুঝা যায় ।  আমাদের বেদে সম্প্রদায় নিজেদের মধ্যে সাঙ্কেতিক  ‘ ঠের ভাষা ’ য় কথা বলে ।  শুধু কথাই বলে না ,  এই ভাষাতে বিভিন্ন শ্লোক - মন্ত্র - সংগীতের উচ্চারণও তাদের মধ্যে প্রচলিত রয়েছে ।  তাদের জীবনের একটি অপরিহার্য অঙ্গ সংগীত ।  বেদে বলতেই আমাদের দেশে সাপ - সাপুড়ে ,  সাপের বিষ নামানোর মন্ত্র ,  সাপখেলা দেখানোর কথা চলে আসে ।   তবে আমাদের দেশে সাপুড়ে বা সাপের ওঁঝা মানেই বেদে নয় ।  বেদে - সম্প্রদায় বহির্ভূত অনেক মানুষের পেশা এখন এই একই ।  একাদশ শতকে সেন আমলে বল্লাল সেন হিন্দু সমাজের যে বর্ণবিভাগ করেছিলেন ,  তাদের মধ্যে জল - অচল শূদ্রদের একটি অংশের পেশা ওঁঝাবৃত্তি ।  
 বেদে শুধু শিল্প্প - সাহিত্য - সংস্কৃতিকে নিজেদের মধ্যে লালন করছে না ,  পাশাপাশি তারা যে আলাদা বৈচিত্র্যের ধারক অন্যতম নৃ - গোষ্ঠী ,  সহজেই তা অনুমেয় ।  বেদেরা তাদের জীবনকে একঘেয়ে মনে করেন না ।  প্রকৃতির মাঝেই এরা জীবনের বৈচিত্র্যের সন্ধান করেন ।  আর বেদেদের এই সন্ধানই আমাদের লোকসাহিত্যের উপজীবী অংশ হয়ে যুগ যুগ ধরে আদৃত হয়ে আসছে আজ পর্যন্ত । 
 লোকসাহিত্যের এক বৃহত্ অংশ  ‘ বেদে সম্প্রদায় ’  ।   ‘ বেদে নারী ও সংস্কৃতি ’  দেখে বোঝা যায় তাদের বৈচিত্র্যময় জীবনে অনেক কিছু সাংসারিক উপাদান রয়েছে ,  যা আমাদের কাছে শিক্ষণীয় হতে পারে ।  বিশেষ করে বেদে নারীদের কঠোর সংগ্রাম ,  সাহস ,  মমত্ব ,  ভালোবাসা এবং নেতৃত্বগুণাবলি ।  
   ধর্মীয় অনুশাসনঃ   অন্য অনেক আদিবাসীর মতো বেদেরাও এই জললগ্ন ভূমিরই সন্তান ।  বেদে সম্প্রদায় কোনো আনুষ্ঠানিক ধর্ম পালন করে না ।  তবে লোকজ অনেক দেব - দেবী ,  যেমন মনসা বা বিষহরির পূজা করে থাকে ।  তবে সেই পূজা পদ্ধতির সঙ্গে যতটা না অর্চনার সাদৃশ্য ,  তার চেয়ে বেশি সাদৃশ্য লোকজ ব্রত - পার্বণের সঙ্গে ।  বেদেরা নিজেদের মুসলমান দাবি করলেও ঈদ কিংবা অন্যান্য ধর্মীয় আচার - রীতি পালন করে না ।  অন্যান্য বেদের সাথে মেল্লেছ বেদেদের বিয়ে - শাদী বা সামাজিক আদান - প্রদান নাই বললেই চলে ।  শুধু মেল্লছ গোষ্ঠীর সাথেই মেল্লছ গোষ্ঠীর বিবাহ হয় ।  বেদে সম্প্রদায়ের অন্যান্য গোষ্ঠীর বিবাহ মুসলিম ধর্মীয় মতে হলেও তাদের রীতিনীতি বিচিত্র ।  
   আবাসস্থলঃ   সময়ের প্রভাবে পরিবর্তনের ছোঁয়া লাগলেও বাংলাদেশের বিভিন্ন জায়গায় গোষ্ঠীভুক্ত হয়ে বাস করে এরা ।  ঢাকার সাভার ,  মুন্সীগঞ্জ ,  সুনামগঞ্জ ,  গাজীপুরের জয়দেবপুর ,  চট্টগ্রামের হাটহাজারী ,  মিরসরাই ,  তিনটুরী ,  কুমিল্লার চৌদ্দগ্রাম ,  চান্দিনা ,  এনায়েতগঞ্জ ,  ফেনীর সোনাগাজী ,  উত্তরবঙ্গের বিভিন্ন জায়গায় এসব বেদের আবাস ।  তাদের পারস্পরিক যোগাযোগ এখনও টিকে আছে ।  সুনামগঞ্জের সোনাপুরে বাস করে বেদে সমাজের বৃহত্তর একটি অংশ । 
আবদুল্লাহপুর ,  মীরকাদিম ,  চিতলীয় ,  মাকহাটি এলাকায় বেদেদের আদি বাস ছিলো -  এই সব এলাকা থেকেই সম্ভবত তারা ভাটপাড়া ,  বক্তারপুর ,  আমিনবাজার প্রভৃতি স্থানে ছড়িয়ে পড়েছে ।  
 আধুনিক সভ্যতার চরম উৎকর্ষের পরও বেদেদের জীবন প্রবাহ আজো পশ্চাদপদ ।  সামাজিক ও নাগরিক অধিকার থেকে তারা বঞ্চিত ।  বেদে সমাজ ভবঘুরে যাযাবর জীবনের শিকলে আবদ্ধ হয়ে দুর্বিষহ গতিধারার ঐতিহ্য টিকিয়ে রেখেছে ।  সেই আদিকাল থেকেই এ বেদে সমাজ দেশের রাজধানী .  বিভাগীয় শহর থেকে শুরু করে দেশের প্রত্যন্ত অঞ্চলে এদের বিচরণ ।  নদীমাতৃক বাংলাদেশের সব নদীতে ছুটে বেড়ায় ওরা ।  নদী ,  খালের কিনার ঘেঁষে চোখে পড়ে বেদেনিদের নৌকার বহর ।  ঠিকানাবিহীন ,  অপরিচিত ,  অজানা ,  অচেনা ও সম্পূর্ণ অপরিচিত ঘাটে এসে নৌকা ভেড়ায় ।  আবার একদিন সেখান থেকেও উধাও ।  এভাবেই কাটছে ওদের দিন ,  মাস ,  বছর ও যুগ ।  কাটছে ওদের জীবনের মূল্যবান মুহূর্তগুলো এবং তা অনেকটাই অনিশ্চিতভাবে ।  
   বৈবাহিক রীতিনীতিঃ   উপার্জনের মৌসুম শেষ হলে বেদে পরিবারে বিয়ের আয়োজন করা হয় ।  বিয়েতেই তারা সবচেয়ে আনন্দ করে ।  তবে বেদেদের বিয়েতে আপ্যায়ন কিংবা উপহার প্রদানের কোনো নিয়ম নেই ।  সাধারণ বর - কনে একে অপরকে পছন্দ করে বিয়ে করে ।  পছন্দের ব্যাপারটা তারা সেরে নেয় বিয়ের অনুষ্ঠানে ।  বেদেদের বিয়েতে বর - কনে সহ উপস্থিত সবাইকে নৃত্যগীত করতে হয় ।  বহিরাগত কেউ এলে তাকেও নাচতে হয় ।  এসব নাচ - গান একান্তই বেদে সম্প্রদায়ের ।  এ সময় অবিবাহিত মেয়েরা খুব আকর্ষণীয় সাজগোজ করে ।  অন্য যুবকের মনোযোগ আকর্ষণের চেষ্টা করে নিজেদের শারীরিক সৌন্দর্য তুলে ধরে ।  কোনো বিয়ের অনুষ্ঠানে এভাবেই তরুণ - তরুণীরা নিজেদের বিয়ের সঙ্গী খুঁজে নেয় ।  বেদেদের বিয়েতে বিশেষ কোনো ধর্মের রীতিনীতি নেই ।  বেদেদের বিয়ের আগে হবুবর একটি গাছে উঠে সবচেয়ে উঁচু ডালে গিয়ে বসে আর কনে দাঁড়িয়ে থাকে গাছের নিচে ,  কনে বরকে নেমে আসার জন্য বার বার অনুরোধ করা সত্ত্বেও বর নেমে আসে না ।  তখন সে বরকে প্রলোভন দেখাতে শুরু করে আমি তোমার সংসারের কাজ করবো ।  শ্বশুর - শাশুড়ির সেবা করবো ।  ছেলেমেয়েদের লালন পালন করবো ।  বর নির্বিকার সে উঁচু ডালে বসেই আছে নামার কোনো লক্ষণ নেই ।  কনে এবার বলে আমি তোমার বিরুদ্ধে কোনো সময় অভিযোগ করবো না ।  তুমি যা বলবে তাই শুনবো
বর তবু বসে থাকে¬
শেষে যখন কনে বলে -  তোমাকে আমার ভরণ - পোষণ করতে হবে না ,  বরং আমিই তোমাকে সারাজীবন রোজগার করে খাওয়াব তখন বর গাছের মগডাল থেকে নেমে আসে -  এরপর তাদের বিয়ে হয় ।  একাধিক বিবাহ এবং বাল্যবিবাহের প্রচলন এদের মধ্যেও আছে ।  
 বিয়ে করতে হলে কনেকে অর্থ দিতে হয় ।  যার যেমন সামর্থ্য ,  সে তা - ই দেয় ।  এ অর্থ বেদেনীর কাছে গচ্ছিত থাকে ।  স্বামী - স্ত্রীর মধ্যে কোনো কারণে ছাড়াছাড়ি হলে সম্পত্তি ,  ছেলে - মেয়েও ভাগাভাগি হয় ।  সর্দাররা বিচার করে যা রায় দেয় ,  উভয়পক্ষকে তা মেনে নিতে হয় ।  বিয়ের রাতে স্বামীকে সন্তান পালনের জন্য প্রতিজ্ঞা করতে হয় ।  যতদিন স্ত্রী উপার্জনের জন্য বাইরে থাকে ,  ততদিন স্বামী - সন্তানের প্রতিপালন করে ।  বিয়ের পর স্বামী স্ত্রীর ঘরে যায় ।  স্ত্রীর ঘরই স্বামীর ঘর । 
 বেদে নারীরা স্বামীদের আঁচলে বেঁধে রাখতে তুলনাহীন ।  পুরুষ বশে রাখতে তারা শরীরে সাপের চর্বি দিয়ে তৈরি তেল ব্যবহার করে ।  স্বামীর শরীরে তা নিয়মিত মালিশ করে ।  কোনো পুরুষের পক্ষে বেদে নারীর এই কৌশল উপেক্ষা করা সম্ভব হয় না ।  বেদে নারীর মায়ার জালে পড়লে তাকেও গোত্রের হয়ে থেকে যেতে হয় ।  তাছাড়া পুরুষকে ঘরে রাখার জন্য তারা তন্ত্রমন্ত্র ,  তাবিজ - কবজ করে ।  পুরুষ বেদে নারীর কাছে দেবতার মতো ।  সব ঝামেলা থেকে তারা স্বামীকে আগলে রাখে ।  
   মাতৃতান্ত্রিক বেদে সমাজ ব্যবস্থাঃ   বেদে সম্প্রদায়ের মেয়েদেরও ক্ষমতা অপরিসিম হলেও একটি বহরে সর্দার হন একজন পুরুষ ।  বহরের অভ্যন্তরীন যে কোন সমস্যা বহরের সর্দারই সমস্যা সমাধান করে থাকেন ।  প্রধানত বেদে সম্প্রদায়ের মহিলারাই সংসার চালায় ।  বহরের কিছু পুরুষ সাপ খেলা দেখানো ,  সাপ ধরা ও কবিরাজি পেশায় যুক্ত হলেও মূলত মেয়েরাই শহর ,  গাঁও ,  গ্রামে সকাল থেকে সন্ধ্যা পর্যন্ত গৃহস্থের ঘরে ঘরে নিরক্ষর ও দরিদ্র মানুষের দাতের পোকা বের করা ,  জাড় ফুক ,  সিঙ্গা লাগিয়ে তন্তর - মন্তর করে যা আয় করে তা দিয়েই সংসার চালায় তারা । 
 বেদে সমাজ মাতৃতান্ত্রিক ।  বেদে নারীরা যথেষ্ট স্বাধীনতা ভোগ করে থাকে ।  উপার্জন ,  বিয়ে ও সন্তান প্রতিপালনে তারাই মুখ্য ভূমিকা পালন করে থাকে ।  বেদে পুরুষরা অলস হয় ।  কায়িক পরিশ্রমকে তারা ঘৃণা করে ।  ফলে সংসারের ব্যয় নির্বাহের জন্য বেদে মেয়েদেরই বের হতে হয় ।  এতে তাদের সাংঘাতিক ভোগান্তি পোহাতে হয় ।  স্বামী - সন্তানের মুখের দিকে চেয়ে সব দায়িত্ব পালন করে ।  স্বামীর প্রতি বেদে নারীদের অঢেল মায়া ।  তাই সব ধরনের ঝামেলা থেকে স্বামীকে সে আগলে রাখে । 
   যাযাবর বলেই এদের জীবন বৈচিত্র্যময় ।  বেদে সম্প্রদায়ের নারীরা যথেষ্ট শ্রম দেয় ।  নারীদের মমত্ববোধ ,  প্রেম - ভালোবাসা লোক - কাহিনীতে জুগিয়েছে বাড়তি খোরাক ।  প্রাগৈতিহাসিক কাল ধরেই মনুষ্য চিত্তাকর্ষণ করার লক্ষ্যে তারা বিভিন্ন চটুল গান রচনা করেছেন ।  এটা করতে বেদে নারীদের শরীরী ভাষাও প্রকাশ হয়েছে ।  তাদের শরীরী ভাষা প্রকাশের শিল্পিত উপস্থাপন যা সহজেই অন্যকে প্রলুব্ধ করে ।  গানের ভাষায় উঠে এসেছে তাদের নিত্যকার জীবনে ব্যবহার্য জিনিসের নাম ,  সাপের নাম ,  বিভিন্ন উপাসক দেব - দেবীর নাম ,  বিপরীত লিঙ্গ স্তবক ,  বিরহ ,  বৈরাগ্য প্রভৃতি ।  
 বেদেরা যাযাবর জাতি ।  তারা সাধারণত নদীর আশপাশে সমতল ভূমিতে মাচা করে বসবাস করে ।  তবে নৌকায় বসবাসই তাদের ঐতিহ্য ।  তারা এক জায়গায় বেশিদিন থাকে না ।  নৌকায় গ্রামগঞ্জে পরিভ্রমণ করে ।  বিশেষ করে ফসল ওঠার মৌসুমে ও হাটবারে তারা বেশি যায় ।  বেদে নারীরাই দলবদ্ধভাবে এ পরিভ্রমণে যায় ।  এ সময় বেদে নারীদের সঙ্গে সাপের ঝাঁপি ও ওষুধের ঝুলি থাকে ।  হাটবাজারে সাপের খেলা দেখিয়ে ও ওষুধ বিক্রি করে অর্থ উপার্জন করে থাকে ।  তাছাড়া দাঁতের পোকা তোলা ,  সিঙ্গা ফুঁকা ,  শরীরে উল্কি এঁকেও তারা আয় করে ।  এ সময় বেদেনীরা বেশ সাজগোজ করে ,  কোমরে বিছা আর গায়ে ইমিটেশন গহনা পরে ,  খোঁপায় ফুল গুঁজে রাখে ।  মানুষকে আকর্ষণ করার জন্যই এমন সাজগোজ ।  উপার্জনের মৌসুম শেষ হয়ে গেলে ফেরে নিজ ডেরায় ,  স্বামী - সন্তানের কাছ । 
   বেদেরাই সাধারণত সাপ ধরে ।  বন - জঙ্গল ,  ঝোপঝাড় থেকে পুরুষ বেদেরা সাপ ধরে নিয়ে আসে ।  বেদেনীরাও সাপ ধরতে পারে ।  ঢোঁরা সাপ ,  ঘরচিতি ,  লাউডগা ,  কালনাগিনী ইত্যাদি সাপ সাবলীলভাবে ধরতে পারে ।  তবে সবাই সাপ ধরতে পারে না ।  উগ্র মেজাজের এবং ভয়ঙ্কর বিষাক্ত দাঁড়াশ ,  কালকেউটে ,  গোখরা ,  শঙ্খিনী জাতের সাপ তারা অন্য বেদের কাছ থেকে কিনে নেয় ।  সাপ খেলা দেখানোর জন্য এ ধরনের সাপের দরকার হয় ।  সুরেলা গলায় গান গেয়ে তারা সাপের খেলা দেখায় ।  সাপ খেলা দেখানোর সময় কালনাগিনী সাপকে বেদেনী বাহুতে বিংবা গলায় পেঁচিয়ে রাখে ।  কালনাগিনী বেদেনীদের ভীষণ পছন্দের সাপ ।  এই সাপের রঙ - রূপ - স্বভাব বেদেনীরা অনুকরণ করে ।  তাদের সাজসজ্জায় ও আচরণে তার প্রকাশ ঘটায় ।  এমনকি হাঁটার সময় পা দু ’ টি সমান্তরালে এগিয়ে কোমর দুলিয়ে চলতে দেখা যায় । 
 বেদিনীরা গ্রামে গ্রামে গিয়ে নানা ধরনের অসুখ - বিসুখের চিকিৎসা করে; তারা দাঁতের পোকা খসায় ,  রস -  বিষ - খসায় এমনকি স্বামী - স্ত্রীর মধ্যে অমিল থাকলে তাদের মধ্যে মেলবনের জন্য তাবিজ দিয়ে থাকে ।  বেদে পুরুষেরা পাখি শিকার ,  সাপ ধরা এবং পানিতে কারো সোনা বা রূপার গহনা হারিয়ে গেলে -  টাকার বিনিময়ে সেগুলো খুঁজে দেয় ।  এরা নৌকা বহরে থাকে ,  প্রত্যেক বহরের মধ্যে একজন সর্দার বিদ্যমান দেখা যায় ।  কেউ কোনো অপরাধ করলে সর্দার তার বিচার করে ।  এ ক্ষেত্রে সর্দারের কাছে দু ' পক্ষেরই টাকা জমা রাখতে হয় ,  যে পক্ষ বিচারে হেরে যায় -  সর্দার তার টাকা দিয়ে বহরের লোকজনকে খাওয়ে থাকে ।  
 বহরের ব্যবসা ও নিরাপত্তার পারিপার্শিক অবস্থা বিবেচনা করে বেদের বহর এক জায়গায় এক সাপ্তাহ থেকে এক মাসের বেশি থাকে না ।  এর কারণে বেদে পলহ্মীর শিশুরা শিক্ষার আলো থেকে বঞ্চিত থেকে যাচ্ছে ।  সময় বাস্তবতা আর সচেতনতা বৃদ্ধি ,  দ্রব্য মূল্যের ঊর্ধ্বগতিতে জীবন যাপনে হিমসিম খাচ্ছে বেদে যাযাবর মানুষগুলো । 
   বেদে সম্প্রদায়ের পেশাগত পরিবর্তনঃ   এদের প্রধান পেশা চুড়ি - ফিতা - খেলনা বিক্রি ,  সিঙ্গা লাগানো ,  দাঁতের পোকা তোলা ,  তাবিজ - কবজ বিক্রি ,  সাপেকাটা রোগীর চিকিৎসা ,  সাপের খেলা দেখানো ,  সাপের ব্যবসা করা ,  আধ্যাত্মিক স্বাস্থ্যসেবাদান ,  ভেষজ ওষুধ বিক্রি ,  মৃত পশুর শরীরের অংশ এবং গাছগাছড়া ব্যবহার করে ওষুধ তৈরি করে বিক্রি করা ,  বানর খেলা দেখানো ,  জাদু দেখানো ,  মাছ ধরা ,  পাখি শিকার ইত্যাদি ।  জীবনের তাগিদে পেশায় থাকলেও বর্তমানে তারা ধীরে ধীরে পেশার পরিবর্তন করছেন ।  সাভারের কাঞ্চনপুর ,  অমরপুর ,  বড় অমরপুর ও পোড়াবাড়ি এইসব অঞ্চলে প্রায় ১০ হাজার বেদে পরিবারের বসবাস ।  প্রতিটি পরিবারে গড়ে ৬ থেকে ৭ জন সদস্য রয়েছে ।  এদের মধ্যে কয়েকটি পরিবার সাপের ব্যবসা করে থাকেন ।  তবে এদের অনেকেই শুধু চলচ্চিত্রের শুটিংয়ের জন্য সাপ ভাড়া দিয়ে থাকেন ।  আর অনেকেই সাপ ধরা আর বিক্রির মধ্যে সীমাবদ্ধ রয়েছেন ।  এছাড়া বেশিরভাগ বেদে স্থানীয় বাজারে দোকান কেনা ,  ভাড়া ,  কবুতর পালন ,  মৎস্য চাষ আর দোকান ব্যবসার মাধ্যমে পেশার পরিবর্তন এনেছেন । 
 বিনোদনের নতুন নতুন ব্যবস্থার প্রচলন হয়েছে ।  আগের মতো মানুষ সাপ খেলা দেখে এখন আর আনন্দ পায় না ।  তাছাড়া বেদেদের ওষুধে এখন বিশ্বাস নেই ।  বন - জঙ্গল উজাড় হয়ে যাওয়ায় আগের মতো সাপও পাওয়া যায় না ।  তাই বেদেদের ঐতিহ্যগত পেশায় ধস নেমেছে ।  এতদিনকার সংস্কার - বিশ্বাসে আঘাত এসেছে ।  অভাবের কারণে সংসারে ভাঙন লেগেছে ।  আর এতে সবচেয়ে বেশি ক্ষতিগ্রস্ত হচ্ছে বেদে নারীরা ।  বাধ্য হয়ে তাই তারা পঙ্কিল পথে পা বাড়িয়েছে ।  নতুন পরিস্থিতির সঙ্গে খাপ খাওয়াতে গিয়ে তারা হারিয়ে যাচ্ছে কোনো এক অজানা অন্ধকারে ।  কালের আবর্তে আজ বেদে সম্প্রদায়ের চিরাচরিত জীবন - প্রণালী ধ্বংসের মুখে ।  
   ভাসমান বেদে সমাজ বাঁচার জন্য যুদ্ধ করছেঃ   বর্তমানে বেদেরা সম্পূর্ণ ঠিকানাবিহীন ও অনিশ্চিত জীবনযাপন করছে ।  এদের কুঁড়ে ঘরের ছাউনি হয় শত ছিন্ন পলিথিন কিংবা নাইলনের অথবা সিমেন্টের ব্যাগে ।  আর খেজুর পাতার পাটি দিয়ে তৈরি বিছানা ।  শীত ,  গ্রীষ্ম ,  বর্ষা ,  শরৎ হেমন্ত ও বসন্ত সব ঋতুতেই ছেলেমেয়ে ,  স্ত্রী ,  পরিজন নিয়ে অবস্থান করে দিনের পর দিন ,  মাসের পর মাস ।  জীবিকার সন্ধানে ওরা খুঁজতে থাকে আরো কত কিছু ।  পুকুর ,  ডোবা বা জলাশয়ে কারো স্বর্ণ - রূপা হারিয়ে গেলে উদ্ধার করে দেয় তারা ।  নানা প্রতিকূলতার মোকাবেলা করে বেঁচে থাকে এরা ।  অবহেলিত এই বেদে - বেদেনিরা সভ্য মানুষের চোখের সামনে দিয়ে অবলীলাক্রমে এদের জীবন কাটলেও কোনো মানুষই তাদের জীবন নিয়ে ভাবে না অথবা তাদের পুনর্বাসনের কথা কেউ চিন্তাও করে না ।   ছেলেমেয়েদের পড়াশোনা করানোর ইচ্ছা থাকলেও পরিবেশ ও পরিস্থিতির কারণে সম্ভব হয় না ।  যা আয় হয় তা দিয়ে কোনোমতে দিন কাটে ।  কঠিন রোগ হলে চিকিৎসার ব্যবস্থা নেই ।  ঝাড়ফুঁকে সারলে তো ভালোই অন্যথায় মৃত্যু অনিবার্য ।  
 নদীর রূপ বদলের সঙ্গে সঙ্গে তাদের চলার পরিধি ছোট হয়ে আসছে৷ আর তাই তার মতো আরো অনেকে ছাড়তে শুরু করেছে নদী৷ নদী ছেড়ে কোথায় যাবে এই বেদেরা৷ তাদের নেই কোন শিক্ষা ,  নেই কোন কাজের বিশেষ যোগ্যতা৷ বাংলাদেশের সমাজে শ্রেণি বিভাজন না থাকলেও বেদেদের দেখা হয় কিছুটা আলাদা চোখে৷ আর তাই সমাজের মূলস্রোতে মেশাটাও খুব একটা সহজ নয় তাদের জন্য৷ তবে বেদেরা হারিয়ে গেলে বাংলাদেশের পুরাতন ঐতিহ্য আর সংস্কৃতির একটি অংশ হারিয়ে যাবে৷ তারা খুব দ্রুতই পানি ছেড়ে ডাঙ্গায় আবাস গড়তে শুরু করেছে৷ অথচ ১৫ বছর আগেও পুরো বেদে সম্প্রদায় বাস করতো পানিতে৷ খুব শিগগিরিই হয়তো তেমন দিন আসবে ,  যখন আর কোন বেদেকে নৌকাবাড়িতে করে নদীপথে ঘুরতে দেখা যাবে না৷
   জীবন প্রবাহের ধারা ও মূল্যবোধঃ   পৃথিবীতে সভ্যতার বিকাশ ঘটেছে ।  জীবনপ্রবাহের ধারা বদলে গেছে ।  জ্ঞান ,  বিজ্ঞান ও প্রযুক্তির ব্যাপক উন্নতি হয়েছে ।  কিন্তু আজো মানুষ পারল না বেদে সমাজের জীবনযাত্রার মান পরিবর্তন করতে ।  তারা অজ্ঞতার যুগেও যেমন অন্ধকারে নিমজ্জিত ছিল আজো তেমনি অন্ধকারে রয়ে গেল তাদের জীবন ।  ওদের জীবনে আজো আসেনি সামাজিক মর্যাদা ,  ওরা আজো পায়নি নাগরিক অধিকার ।  এমনকি শিক্ষা ,  চিকিৎসার মতো গুরুত্বপূর্ণ মৌলিক অধিকার থেকে বঞ্চিত ।  সময়ের আবর্তে উন্নতির পরিবর্তে বেদে সমাজের জীবনে নেমে এসেছে চরম দুর্দিন ।  বেদেরা যাযাবর একটি উপজাতি হলেও কোনোভাবেই তারা মূল বাঙালি সংস্কৃতি থেকে বিচ্ছিন্ন নয় ।  এ দেশের প্রতি মমত্ববোধ এবং এ দেশের অন্যান্য সম্প্রদায়কে তারা কোনো সময়ই প্রতিপক্ষ মনে করে না । 
 বেদেদের দেখা হয় নিচু জাতের মানুষ হিসেবে ।  সমাজ তাদের উপকার দুই হাত পেতে নিলেও তাদেরকে কিছু দেয় না ।  মুসলিম প্রধান এই দেশে বেদে নারীদের  ‘ বেপর্দা ’  ঘোরাফেরা অনেকের পছন্দ নয় ।  বেদে নারীদের চিকিৎসা নিতে অনেকের মনে বাধে ।  ফলে ভাগ্য পরিবতন হচ্ছে না এই সম্প্রদায়ের ।  
 নৌকায় বসবাসকারী বেদে সমাজ চিকিৎসা ও শিক্ষাসহ মৌলিক অধিকাসমূহ থেকে বঞ্চিত ।  আধুনিক সমাজ তাদেরকে মানুষ হিসেবে স্বীকৃতি দিচ্ছে না ।  বর্তমান সমাজের সাথে তাল মিলিয়ে চলা এবং সুস্থভাবে বেঁচে থাকার জন্য তাদের জন্য কেউ এগিয়ে আসছে না ।  এই সমাজের শিশু ,  কিশোর ও নারীরা সব ধরনের টিকা থেকে বঞ্চিত ।  অথচ এক সময় এই বেদেরা ঘুরে ঘুরে মানুষকে সেবা দিত এমন কি মুখ দিয়ে সাপের বিষ বের করত ।  বেদে সমাজের শিশুরা স্কুলে পড়া ও কোন প্রকার স্বাস্থ্য সুবিদা নেবার সুযোগ পায় না । 
 বেদেরা আমাদের সমাজে তাদের মৌলিক সকল অধিকার থেকে বঞ্চিত ।  একটি অংশকে বাদ দিয়ে সমাজের সামগ্রিক উন্নয়ন সম্ভব নয় ।  এই গোষ্ঠীর উন্নয়নে সরকার উদ্যোগ গ্রহন করতে হবে । 
 বেদে আমাদের সমাজে বৈষম্যের স্বীকার ।  তাদেরকে সমাজে সাধারন মানুষের ন্যায় জীবন যাপন করার সুযোগ করে দিতে হবে ।  তাদের অর্থিক অবস্থা উন্নয়নের জন্য পেশা পরিবর্তনের সুযোগ করে দিতে হবে ।  বেদেদেরকে সমাজের মূল স্রোতে আসার সুযোগ করে দিতে হবে । 
   সূত্রঃ  • পোস্টটির তথ্য সংগৃহীত হয়েছে বিভিন্ন জাতীয় দৈনিক পত্রিকা যেমনঃ দৈনিক সমকাল ,  দৈনিক জনকণ্ঠ ,  দৈনিক কালের কণ্ঠ ,  দৈনিক প্রথম আলো ,  দৈনিক যুগান্তর ,  দৈনিক বাংলাদেশ প্রতিদিন এবং দৈনিক যায়যায়দিন পত্রিকা থেকে ।  
• এছাড়া বিশেষ কৃতজ্ঞতায় রয়েছেন নাম প্রকাশে অনিচ্ছুক জাতীয় সমাজসেবা অধিদপ্তরের একজন কর্মকর্তা ।  
• ছবি কৃতজ্ঞতায় গুগল সার্চ ইঞ্জিন ।  


                    




শয়তান

    রাতের বেলা লিয়াকত সাহেবের ঘুম পায়না ।  তিনি বাড়ির ভেতর হাটা চলা করেই রাত কাটিয়ে দেন ।  মাঝে মাঝে রাস্তায় নেমেও হাটেন তবে সেটা খুব কমই করে থাকেন ।  কুকুর ভীষণ ভয় পান তিনি ।  আর রাতের বেলা কুকুরগুলো যেভাবে রাস্তা দখল করে সন্ত্রাসী কর্মকাণ্ড চালিয়ে বেড়ায় সেখানে লিয়াকত সাহেবের মত রীতিমত একজন কুকুর ভীতু লোকের পক্ষে রাতের রাস্তায় হাটা চলা করা একটি ভয়ংকর ব্যাপার হয়ে দাড়ায় ।  বয়স বাষট্টি বছর ।  কিছু দিন হল চাকরী হতে অবসর নিয়েছেন ।  এখন এই অলস সময়গুলোতে সময় কাটানো ভীষণ কষ্টকর একটি ব্যাপার তার কাছে ।  জীবন অসহনীয় হয়ে উঠেছে মাত্র এই অল্প কিছু দিনের মধ্যেই ।  সারারাত না ঘুমিয়ে সারাদিন পরে পরে ঘুমানো একটি নিয়মিত অভ্যাসে পরিনত হয়েছে ।  এই ব্যাপারে তার দর্শনটি চমৎকার ।  সারারাত নাঘুমানো তার শুধু মাত্র সারাদিনের অবসর সময়গুলো নিশ্চিন্তে ঘুমিয়ে কাটিয়ে দেয়ার জন্যই ।  এতে করে তার অলস সময়গুলো সুন্দর কেটে যায় ।  অফিসের প্রতি মায়া ভুলে থাকতে পারেন ।  প্রায় পঁয়ত্রিশ বছরের চাকরী জীবনের মায়া কি আর এত সহজেই ভোলা সম্ভব ।   
 লিয়াকত সাহেবের স্ত্রী মারা গেছেন তা আজ প্রায় আট বছর হলো ।  হৃদপিণ্ডের ধমনীগুলো সঙ্কুচিত হয়ে একসময় রক্ত চলাচল বন্ধ হয়ে যায় ।  একটি সরকারী অফিসের সাধারন কেরানী হিসেবে আর কতইবা বেতন পেতেন যা দিয়ে স্ত্রীর চিকিৎসা করাতে পারতেন ।  যেখানে সামান্য সংসার চালাতেই হিমশিম খেতে হতো সেখানে স্ত্রীর চিকিৎসা করানো তার পক্ষে সম্ভব ছিলোনা ।  অবশ্য এ নিয়ে তার স্ত্রীর মনে কোন প্রকার ক্ষোভ ছিলোনা ।  শুধু মৃত্যুর আগে বলে গিয়েছিলেন তাদের একমাত্র মেয়েটিকে একটি ভাল ছেলে দেখে যেন তিনি বিয়ে দেন ।  কিন্তু লিয়াকত সাহেব সেই প্রতিশ্রুতি রাখতে পারেন নাই ।  মা মারা যাওয়ার পর থেকে মেয়েটি একটু বড় বেশী অভিমানী হয়ে উঠেছে ।  কোন কিছুকেই সহজ ভাবে মেনে নিতে পারেনা ।  এইতো কিছুদিন আগেও একটি বিয়ের প্রস্তাব এনেছিলো পাশের বাড়ির খোকন সাহেব তার ছেলের জন্য ।  লিয়াকত সাহেব ছেলেটিকে তেমন পছন্দ করতেন না ।  এলাকার মাস্তান হিসেবে বেশ নাম ডাক রয়েছে ছেলেটির ।  শুধু মাত্র এলাকায় থাকেন তাই ভদ্রতার খাতিরে ছেলেটির কাছে মেয়েটিকে দেখাবেন বলে রাজী হলেন ।  চন্দ্রাকে সেদিন সন্ধ্যায় দেখতে এসেছিলো ছেলে পক্ষ ।  কিন্তু সে মেহমানদের চায়ে মরিচ দিয়ে একটি অপ্রীতিকর অবস্থার সৃষ্টি করল যেন ছেলে পক্ষ সেখান থেকে ভেগে যায় ।  আর হলও তাই ।  বিয়ে ভেঙ্গে গেলো ।  কিন্তু এক ধরনের চাপা ক্ষোভ রয়ে গেলো ছেলেটির ভেতর ।  এর শোধ একদিন সুযোগ বুঝে সে নিবেই এই আসায় অপেক্ষা করতে থাকল ।   
 তবে মেয়ের বিয়ে নিয়ে লিয়াকত সাহেব মোটেও বিচলিত নন ।  বরং তিনি বিষয়টিকে বেশ উপভোগ করছেন ।  রাত জেগে জেগে তার মাথায় অদ্ভুত এক খেয়াল চেপে বসেছে ।  তিনি ঈশ্বরকে দেখতে চান ।  কিন্তু সেটা কি করে সম্ভব হবে তাই নিয়েই তিনি ব্যাস্ত থাকেন সবসময় ।  ধর্মীয় আর বিজ্ঞান বিষয়ক কিছু বই কিনে এনেছেন ।  ছোট খাটো একটা গবেষণার কেন্দ্রে পরিনত করে ফেলেছেন তার শোবার ঘরটিকে ।  কিন্তু চন্দ্রার এসব কিছু নিয়ে কোন মাথা ব্যথা নেই ।  সেও কিছুটা গবেষণা কেন্দ্রিক হয়ে পরেছে তবে তার গবেষণার বিষয় হল শয়তান নিয়ে ।  তার খুব ইচ্ছে জীবনে একবার হলেও শয়তানের মুখোমুখি বসে প্রেম নিবেদন করা ।  তার শোবার ঘরের দেয়ালে আগে যেখানে বাবা - মার একটি যৌথ ছবি ঝুলানো ছিলো সেখানে এখন শোভা পাচ্ছে বাফোমেটের ছবি ।  ঘর ভর্তি মেঝেতে ছড়িয়ে ছিটিয়ে পরে থাকে সিগারেটের ফিল্টার আর ছাই ।  ইদানীং ধূমপান করতে বেশ ভালই লাগে তার ।  মাঝে মাঝে ঘরের বাতি নিভিয়ে দিয়ে রাতের বেলা মোমবাতি জ্বালিয়ে মোমবাতির সামনে বসে থেকে ধ্যান করে ।  চন্দ্রা মনে করে এভাবেই হয়ত সে একদিন শয়তানের দেখা পাবে ।  
 হঠাত করে লিয়াকত সাহেবের মাথায় ভূত চাপল তিনি কিছুদিন দূরে কোথাও হতে ঘুরে আসবেন ।  অতপর এক সকালে অজানার পথে যাত্রা শুরু করলেন ।  তিনি পৌঁছালেন পাহাড়ি একটি এলাকায় ।  একটি কুঁড়ে ঘর ভাড়া নিয়ে নিলেন কিছুদিনের জন্য ।  এখানে হোটেল বলতে ছোট ছোট কুঁড়ে ঘরকেই বোঝায় ।  প্রতিদিন তাকে একটি পাহাড়ি মেয়ে এসে খাবার দিয়ে যায় ।  মেয়েটির নাম সুনেতা ।  চারিদিকে উঁচু উঁচু পাহাড় ।  পুরো পাহাড়ি এলাকা জুড়ে অনেক রকম গাছপালা আর দুই পাশের পাহাড়ের পাদদেশ দিয়ে বয়ে চলে গেছে সরু একটি নদী ।  নদীর গভীরতা খুব কম ।  নীচে পাথর জমে জমে এই অবস্থা হয়েছে ।  পানি এতই স্বচ্ছ যে পাথরগুলো স্পষ্ট দেখা যায় ।  পানির শীতলতা লিয়াকত সাহেবকে ভীষণ মুগ্ধ করেছে ।  তিনি এই জায়গাটিকে তার মেয়ে চন্দ্রার সাথে তুলনা করে ফেললেন ।  চন্দ্রার রূপেও যেন এমন এক পাহাড়ি মায়া বিদ্যমান ।  জায়গাটা অপরিচিত বলে তিনি সুনেতাকে তার গাইড হিসেবে পেতে চাইলেন ।  সুনেতাও খুসি মনে রাজী হয়ে গেলো ।  এমনই একদিন ঘুরতে ঘুরতে তারা এমন এক গভীর জঙ্গলে যেয়ে পৌঁছালো যে রাত হয়ে এলো ।  রাতের এই অন্ধকারে এতটা দূরের পথে ফিরে না গিয়ে অগ্যতা সেখানেই রাত কাটানোর জন্য মন স্থির করল তারা ।  
 এমনিতেই পাহাড়ি এলাকা তার উপর আবার জঙ্গল ।  বড় বড় মশার কামড়ে অস্থির হয়ে গেলেন লিয়াকত সাহেব ।  কিন্তু সুনেতার কোন সমস্যা হচ্ছেনা ।  তার এভাবে এমন অনেক রাত কাটিয়ে অভ্যাস আছে ।  রাতের শেষ ভাগে প্রচণ্ড ঠাণ্ডা বাতাস প্রবাহিত হওয়া শুরু হল ।  লিয়াকত সাহেবের শরীরে ভীষণ জ্বর জ্বর অনুভূত হল ।  জ্বর চলেও এলো ।  জ্বরের তীব্রতা বেড়েই চলল ।  মনে হল এই বুঝি তার শেষ সময় ঘনিয়ে এসেছে ।  এবার বুঝি আর রক্ষা নেই ।  সুনেতা এই ঘুট ঘুটে অন্ধকার রাতেও অনেক দূর হতে সাথে করে নিয়ে আসা পানির বোতলে করে পানি এনে মাথায় পানি পট্টি দিতে লাগল ।  এভাবে কখন যে ভোর হয়ে এলো সুনেতা টের পায়নি ।  ভোরের দিকে লিয়াকত সাহেবের জ্বর কমে এলো ।  সুনেতার কাঁধে ভর দিয়ে তিনি ফিরলেন ।  পাহাড়ি উঁচু নিচু এমন ভয়কর পথ যেখানে সামান্য অসাবধানতায় কয়েকশ ফুট উপর থেকে পরে গিয়ে মৃত্যু ছাড়া অন্য কোন উপায় নেই সেই পথ শুধুমাত্র সুনেতার কাঁধে ভর দিয়ে চলতে চলতে তিনি ভাবলেন এইতো তার ঈশ্বর ।  এই ঈশ্বরের সাথে যদি জীবনের শেষ কয়েকটা দিন কাটিয়ে দেয়া যেত তবে মরে গিয়ে দোযখ পেলেও তার আর কোন আফসোস থাকবেনা ।  
 ওদিকে একা একা চন্দ্রার দিনগুলো বেশ কেটে যাচ্ছে ।  যেন বহুদিন ধরেই এমন একটি ঘরের সন্ধান সে করছিলো ।  এক রাতের বেলা প্রতিদিনের মত ঘরের বাতি নিভিয়ে মোমবাতি জ্বালিয়ে ধ্যানে বসল সে ।  কিছুক্ষন এভাবে ধ্যানে থাকার পর পেছন থেকে দুটি হাত এসে তাকে স্পর্শ করল ।  চোখ বন্ধ করে রেখেই চন্দ্রা ভাবল আজ তার সাধনা পূর্ণ হয়েছে ।  শয়তান এসেছে তার ডাকে সাড়া দিয়ে ।  সেই অচেনা দুটি হাতের কাছে চোখ বন্ধ রেখেই নিজেকে সম্পূর্ণ বিলিয়ে দিল চন্দ্রা ।  এভাবেই রাত কেটে গেলো তাদের ।  খুব ভোর বেলা লিয়াকত সাহেব ফিরলেন সাথে সুনেতা নিয়ে ।  তিনি সুনেতাকে বিয়ে করেছেন ।  এই নিয়ে বেশ উৎফুল্ল মেজাজেই তিনি কলিং বেল চাপলেন ।  তার বিশ্বাস তার মেয়ে এই বিয়েকে খুব সহজ ভাবেই মেনে নেবে ।  কিছুক্ষন কলিং বেল চাপার পর ভেতর থেকে কোন সাড়া শব্দ না পেয়ে তিনি দরজায় ধাক্কা দিতেই দরজা খুলে গেলো ।  তিনি ভাবলেন না মেয়েটি এত বড় হয়েগেছে তবু মাথায় এখনো কোন বোধ জ্ঞান হলনা ।  তিনি মেয়েকে আজ কঠিন ভাবে বকাঝকা করবেন এই বিষয়ে তাই চিৎকার করতে করতে মেয়ের ঘরে প্রবেশ করলেন ।  ঘরের মেঝেতে রক্তাক্ত সম্পূর্ণ নগ্ন নিথর দেহ পরে আছে চন্দ্রার ।  পুরো শরীরে আঘাতের চিহ্ন ।  লিয়াকত সাহেব মেয়ের এমন পরিনতি দেখে শুধু একবার অস্পষ্ট কণ্ঠে বলে উঠলেন শয়তান । 
  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  - 
 আজ বহুদিন পর আমার একটি পুরানো ডায়েরি নিয়ে পড়তে বসেছিলাম ।  তখন আমি ক্লাস নাইনে পড়ি ।  সে সময়ের আমার লেখা এই গল্পটি পড়ে ভীষণ নষ্টালজিক হয়ে পরলাম ।  গল্পটি কোন ভাবনা থেকে লিখেছিলাম মনে করতে পারছিনা তবে ঠিক এই প্লটেই নতুন করে একটি গল্প লেখার ইচ্ছে হলো ।  যদি লেখা শেষ করতে পারি তবে ব্লগে পোস্ট দেয়ার ইচ্ছে রইল ।  তাই এখন এই পুরানো গল্পটি ব্লগে প্রকাশ করার লোভ কিছুতেই সংবরণ করতে পারলাম না ।           

                    




ফান্টুশ


 সামহোয়্যার ইন ব্লগের অফিসে এসেছি ।  এইটাকে ঠিক অফিস বলবো না চিলেকোঠা বলবো বুঝতে পারছিনা ।  তবে বেশ ছিমছাম পরিবেশ ।  সবকিছু খুব সাদামাটা ভাবে গোছানো ,  পরিষ্কার ।  মালিকের রুচি বোধের প্রশংসা করতেই হয় ।  একপাশের দেয়াল পুরোটা কাঁচের ।  সেই কাঁচের দেয়াল দিয়ে পুরো ছাদটা দেখা যাচ্ছে ।  ছাদের পুরোটা জুড়েই বাগান ।  বাইরের আকাশটাকে দেখাচ্ছে অদ্ভুত সুন্দর ।  এমন একটি অফিসে চাকরী করতে পারার মাঝেও আনন্দ রয়েছে ।  জানিনা চাকরীটা পাবো কিনা ।  তবে এখানে চাকরী পাওয়ার জন্য যত প্রকার লবিং করার দরকার; প্রয়োজনে তাই করতে হবে ।  দরজার পাশেই একটা ডেস্ক ।  খুব সম্ভবত এটাই এই অফিসের রিসিপশন ।  রিসিপশন ডেস্কে একটি মেয়ে বসে আছে ।  চোখে কালো রঙের সানগ্লাস পরে সামনে রাখা ল্যাপটপে গভীর মনোযোগ নিয়ে তাকিয়ে আছে ।  সানগ্লাসের কারণে বোঝা যাচ্ছেনা যে আসলে তাকিয়ে আছে না ঘুমিয়ে আছে ।  অফিসে রিসিপশন ডেস্কের মতো একটি গুরুত্বপূর্ণ জায়গায় চোখে সানগ্লাস পরে থাকাটা বিস্ময়কর ।  মালিক দেখলে নিশ্চিত চাকরী থেকে বহিষ্কার করে দেবে ।  এক্সকিউজ মি  ! জী ,  বলুন ।  আমি আপনাকে কীভাবে সাহায্য করতে পারি  ? জী ,  আমি এসেছি চাকরীর ইন্টারভিউ দেয়ার জন্য । আপনার নাম  ? জী ,  আমি কান্ডারি অথর্ব । ওহ  !  আচ্ছা আপনিই কান্ডারি অথর্ব ।  ( এই কথা শোনার পর নিজেকে বেশ সেলিব্রেটি সেলিব্রেটি বলে মনে হতে লাগলো ।  )  বসুন ।  তারপর বলুন কেমন আছেন  ? ভাল আছি । আপনার সিভি আমরা পেয়েছি ।  কিন্তু আপনি এখানে চাকরী করার আবেদন করেছেন দেখে ভীষণ অবাক হয়েছিলাম । অবাক হবার কিছু নেই ।  আমার একটা চাকরীর খুব দরকার ।  আর আপনাদের নিয়োগ বিজ্ঞপ্তি দেখে ভাবলাম যেহেতু আপনাদের প্ল্যাটফর্মে অনেকদিন ধরেই লেখালিখি করে আসছি তাই হয়ত একটু চেষ্টা তদবীর করলে চাকরীটা পেয়েও যেতে পারি ।  সেই আশাতেই এসেছি ।  আচ্ছা ম্যাডাম কি আছেন অফিসে  ? কোন ম্যাডাম  ? ম্যাডাম মানে জানা আপুর কথা বলছি ।  ( এই কথা শুনে মেয়েটি সানগ্লাস খুলে টেবিলের উপর রেখে আমার দিকে তাকালো ।  অদ্ভুত সুন্দর মায়াবী চোখ ।  চোখে কোন সমস্যাও দেখছিনা ।  তাহলে এমন অফিসের ভেতর সানগ্লাস পরে থাকার হেতু কি বুঝতে পারছিনা ।  )  না ,  ম্যাডামতো আজকে অফিসে আসেন নি । ওহ  !  আচ্ছা ।  তাহলে কি আমি আজকে চলে যাবো  ?   চলে যাবেন কেন  ?  বসুন আপনার সাথে কিছুক্ষণ গল্প করি । হুম  !  তা বসা যেতে পারে ।  মেয়েটি পিয়ন গোছের একজন লোককে ডেকে কফি দিতে বলল ।  আমি কিন্তু আপনার লেখার দারুণ একজন ভক্ত ।  আপনি খুব ভাল লেখেন । অশেষ ধন্যবাদ আপনাকে ।  আপনার কি কোন নিক আছে  ?  আপনিও কি লেখালিখি করেন  ? না ,  না আমার কোন আইডি নেই ।  আমি শুধু পড়ি ।  ওহ  !  আচ্ছা ।  তবে আপনি কিন্তু চাইলে একটা নিক খুলে লিখতে পারেন । আরে না ,  না ।  আমায় দিয়ে লেখালিখি হবেনা ।  ( মনে মনে আমি খুব হাসলাম ।  আরে আপনি লিখবেন কি  ?  যে মেয়ে অফিসে বসে সানগ্লাস পরে স্টাইল করে তার জ্ঞান সম্পর্কে আমার বোঝা হয়ে গেছে ।  আর ইনি যে ব্লগ পড়েন সেটাও বিশ্বাস করার মতো কিছু দেখছিনা ।  আমাকে তার সামনে বসিয়ে রেখে কথা বলছে ভাব দেখানোর জন্য ।  যাই হোক চাকরীর জন্য এসেছি ।  এখন অনেক কিছুই হজম করে নিতে হবে ।  নতুবা দেখা যাবে এর কথাতেই চাকরীটা আর নাও হতে পারে ।  আবার দেখা গেলো একে ইমপ্রেস করতে পারলে আমার জন্য ইনিই তদবীর করবেন ।  ) কি যে বলেন না ।  আপনি একটা নিক খুলে লিখতে শুরু করে দিন ।  কোন ব্যাপারি না ।  লিখতে লিখতেই একদিন ভাল লেখক হয়ে উঠবেন ।  আর সবার সাথে আন্তরিক থাকবেন ।  দেখবেন সবাই আপনাকে সাহায্য করবে ।  নিক খুলে প্রথম যে পোষ্টটি দিবেন আমি সেটাকে প্রমোট করে দিবনে ।  আপনি প্রমোট করে দিলেতো আর কোন কথাই নেই ।  কিন্তু আমি কি লিখবো  ?  আমিত এই কাজ কখনওই করিনি ।  আরে যা খুশি একটা কিছু লিখে ফেলুন ।  সেটা কেমন  ? ধরেন আপনি আজকে সারাদিন কি করলেন তাই কিছুটা গুছিয়ে লিখুন না ।  ওকে  !  আমি আজকেই একটা আইডি খুলবো ।  এখানে একটা কথা আছে অবশ্য ।  নিক খুলে প্রথমে কিছু লিখলেই কিন্তু আপনার লেখা প্রথম পাতায় আসবেনা ।  আপনাকে কিছুদিন ওয়াচে রাখা হবে সেটা জানেন নিশ্চয় । সেটা কোন সমস্যা না ।  আমি জানা ম্যাডামকে দিয়ে সেফ করিয়ে নিব ।  হুম  !  সেটাও হয় ।  আপনি কিন্তু আমাকে সাহায্য করবেন ।  আমি কিন্তু আপনার ভরসায় আইডি খুলছি তাহলে ।  অবশ্যই । আচ্ছা আপনি কি আমাকে আইডি খোলার ব্যাপারে সাহায্য করবেন  ?  আসলে আমিতো কখনও আইডি খুলিনি তাই জানিনা কি করে সব কিছু করতে হয় । অবশ্যই সাহায্য করবো ।   ( আমি বেশ আগ্রহ নিয়ে মেয়েটাকে নিক খোলার কাজে সাহায্য করছি ।  নিকের নাম ঠিক করা হয়েছে ফান্টুশ ।  নামটা মেয়েটা নিজেই ঠিক করেছে ।  পিয়ন গোছের লোকটা টেবিলে ওয়ান টাইম প্ল্যাস্টিকের গ্লাসে করে কফি দিয়ে গেছে ।  ) নিন কফি খান ।  আমি কফির গ্লাস হাতে নিয়ে চুমুক দিতে দিতে বললাম আর ভাল কথা শুনুন ।  প্রথম প্রথম পড়ুন আর নাই পড়ুন সবার পোষ্টে পোষ্টে গিয়ে প্লাস দিয়ে ভাল লাগা জানিয়ে আসবেন অবশ্যই ।  এতে আপনার পরিচিতি খুব দ্রুতই হয়ে যাবে সবার সাথে ।  দেখবেন সবাই আপনার পোষ্টে এসেও ভাল লাগার কথা জানিয়ে যাবে ।  হুম  ! আর যদি একেবারেই কিছু লিখতে না পারেন তাহলেও সমস্যা নেই । সেটা কেমন  ? ধরুন একটা কৌতুক লিখে দিলেন দুই তিন লাইনের অথবা সবাইকে হাই হ্যালো টাইপ কিছু লিখে অথবা দুইটা তিনটা ছবি আপলোড করে পোষ্ট দিয়ে দিতে পারেন ।  তাতেও কাজ হয়ে যাবে ।  আপনার পোষ্ট হিট হবে নিশ্চিত । চমৎকার আইডিয়া দিয়েছেনতো  !  আচ্ছা কফি কেমন হয়েছে  ? আমি কফিতে চুমুক দিতে দিতে বললাম ভাল । এরই মধ্যে একটি ছেলে কাঁধে ব্যাগ নিয়ে অফিসে ঢুকেছে ।  আমাদের সামনে এসে দাঁড়িয়ে সুন্দর করে হাসি দিয়ে বলল জানা আপু সরি  !  আজকে একটু লেট করে ফেললাম অফিসে আসতে ।  রাস্তায় আজকে প্রচন্ড রকমের জ্যাম ।  মেয়েটিও হাসি দিয়ে বলল কোন সমস্যা নেই ।  এসো তোমার সাথে পরিচয় করিয়ে দেই ।  ও হলো আমাদের কান্ডারি অথর্ব ।  জানা আপু মিষ্টি করে একটা হসি দিয়ে আমার দিকে তাকিয়ে বললেন কান্ডারি পরিচয় হও ও হলো আমাদের মডু মামা ।   আমি সম্পূর্ণ অপ্রস্তুত হয়ে পড়লাম ।  অসস্তিকর ভীষণ লজ্জাজনক এক পরিস্থিতির মধ্যে পড়ে গিয়েছি ।  এতক্ষণ ধরে আমি জানা আপুর সাথে বসে কথা বলছি অথচ আমি তাকে চিনতে পারিনি ।  আর এতক্ষণ ধরে আমি অধম জানা আপুকেই জ্ঞান দিয়ে চলেছি ।  আমি আসলেই একটা অথর্ব ।  চাকরী আর পাওয়া হয়েছে এখানে  !  চরম একটা বিব্রতকর পরিস্থিতি ।  আমার কাছে মনে হচ্ছে টেবিলে রাখা জানা আপুর সানগ্লাসটা এখন আমি নিজেই পরে ফেলি ।  সানগ্লাস শুধু যে রোদ থেকে রক্ষা পাওয়ার জন্যই মানুষ পরে না; আরও নানা কারণেই সানগ্লাস পরাটা বেশ উপকারী বিষয়টা উপলব্ধি করতে পারলাম ।             পুনশ্চঃগল্পটা নিতান্তই আমার কল্পনা প্রসূত ।  এটাকে বাস্তব হিসেবে ধরে নেয়ার কোন কারণ নেই ।  সামহোয়্যার ইন ব্লগের দশম বর্ষপূর্তি এবং সপ্তম বাংলা ব্লগ দিবসের জন্য লেখা একটি নিছক রম্য ।  সপ্তম বাংলা ব্লগ দিবসে প্রিয় এই মাতৃভূমির সকল স্তরের মানুষকে ,  সকল সহ ব্লগার ,  পৃষ্ঠপোষক এবং শুভানুধ্যায়ীদের জানাই সামহোয়্যার ইন ব্লগের পক্ষ থেকে হৃদ্যতাপূর্ণ শুভেচ্ছা ,  অভিনন্দন এবং অশেষ ভালোবাসা ও কৃতজ্ঞতা ।                            আপডেটঃ আজকে জাতীয় দৈনিক ইত্তেফাক পত্রিকায় সপ্তম বাংলা ব্লগ দিবসকে কেন্দ্র করে আমার একটি লেখা ছাপা হয়েছে মতামত পাতায় ।  এইজন্য আমি সামহোয়্যার ইন ব্লগের প্রতি চিরকৃতজ্ঞ ।  অগণিত ধন্যবাদ ও শুভেচ্ছা এবং হৃদ্যতাপূর্ণ ভালোবাসা সুপ্রিয় সামহোয়্যার ইন ব্লগ ।          

                    




বৃশ্চিক ভীতির প্রোমোশন

    বৃশ্চিক তুমি হারিয়ে যাও
রাতের অদ্ভুত আঁধারে;
মাটির কান্নার স্বরে । 
নীল পোশাকের দেশে , 
পানের সাথে চুন  –  জর্দা  –  সুপাড়ি খেয়ে;
সবহারা সবশেষে , 
এলিয়েন ধর্ষণের লিপ্সা
মনের মাঝে পুষে;
বিলুপ্ত হয়ে মিশে গিয়ে মাটিতে । 
তেলাপোকার বিশ্রাম তেলাপোকা নিতেছে
বুক সেলফের আড়ালে আঁধারে;
বৃশ্চিক তুমি লিখে চলো
মৃত্যু অবধি তোমার কবিতা , 
ঘুমের মাঝেও এমন শান্তি পাবেনা । 
তুমি তাকিয়ে দেখো
হিমোগ্লোবিনহীন টিকটিকির 
অবিরাম কীট শিকার;
তীক্ষ্ণ ব্জ্রপাতের এই কালো রাতে । 
ট্রাপিজিয়ামের নিয়মে এই জ্যামিতি নয় , 
জীবনের প্রসপেক্টাস খানা হাতেই রেখো;
নচেৎ বৃশ্চিক ভীতির আরও হবে ক্ষয় , 
অবিরাম  –  অবিরাম হবে সে ক্ষয় । 
 কোথায় তোমার আজ নীল বৈকালী শিকার  ? 
ডাব গাছের ছায়ায় বসে ডাবের অমৃত রসে
তৃষ্ণা মেটাও তুমি; তুমি বৃশ্চিক , 
সেথায় কি তোমার নীল বৈকালী শিকার  ?   
 

                    




খসড়া রোজনামচা

    মানুষ আমি হতাম যদি তোমাদের মতো 
তবে আমিও লিখতাম কবিতা; 
কিন্তু আমি এক পাখি , 
উড়ে চলি শব্দহীন
এই মেঘ হতে ওই মেঘ । 
তোমরা জানো কি আমার আকাশ কত বড়  ? 
সে আকাশ তোমাদের আকাশের মতো নয় । 
পাখি আমি একলা পাখি , 
মানুষ হতে চাই;
আমাকে কি একটু মানুষ হবার যন্ত্রণা দেবে কেউ  ? 
    লিফট ম্যান  বসে বসে সবার লেখা পড়ি ।  ভালই লাগে ।  কত মানুষের কত রকম ভাবনা ।  কত মানুষ সুখে আছে ।  কত মানুষ আবার দুঃখ নিয়ে দিন যাপন করছে ।  নানা রঙে ,  নানা ঢঙে ,  মনে হয় যেন জীবনটা একটা লিফট ।  শুধু উপরে উঠে যায় আবার নেমে আসে ।  এর মাঝে কতশত মানুষ আসে আর যায় ।  আমি শুধু লিফট ম্যান ,  লিফটে বসেই থাকি ।  যদি ভাবি নামবনা অথবা আর উঠবনা তবে ইলেক্ট্রিসিটি অফ করতে হবে কারন জীবন হচ্ছে লিফট আর মৃত্যু হচ্ছে তার থেমে যাওয়া ।  উঠা নামা বন্ধ করতে চাইলে ইলেক্ট্রিসিটি অফ থাকাই ভাল । 
 লিফট এর ভেতর এসি থাকতে হবে নতুবা গরীব লিফটে চরি না ।  গরীব লিফটগুলো শুধু গর গর শব্দ করে ।  মানুষ পানের পিক ফেলে ,  নোংরা করে; খুব ঘৃণা লাগে তখন ।  তার চেয়ে বড় লোক লিফট যেখানে এসি আছে সেখানে মানুষ তার রূপ আর পারসোনালিটির কারনে পানের পিক ভয়েই গিলে ফেলে ।  আমি তখন হাসি ভীষণ মজা পাই ।  ভাগ্যিস লিফটে চরতে টিকেট কাটা লাগেনা ।  কিন্তু যদি লাগত তাহলে লিফট ম্যান শুধু পানের পিক গিলে ফেলা দেখত । 
 ইলেক্ট্রিসিটি আছে কিন্তু লিফট এর দড়ি ছিরে হঠাত লিফট নিচে চলে গেল ।  এখানে হয়ত লিফট ঠিক করা যাবে কিন্তু এতে ভ্রমনে থাকা মানুষগুলো মরেও যেতে পারে আর লিফট ম্যানের চাকরি চলে যাবে কারন সে ঠিক মত লিফট মেইন টেইন করতে পারে নাই ।  যদি সে বেঁচে যায়; অতএব ঈশ্বর কে বলে দাও লিফট নয় ,  উঁচু ইমারত নয়; চাই একচালা টিনের ঘর যেখানে কোন রিস্ক নেই ।  
 একটা ছোট্ট বাড়ি সাথে লাগোয়া বারান্দা ।  হয়তো একটা ছোট্ট পুকুর ।  উঠোনে অনেকগুলো পায়রা ।  এক কোনে গাছের সাথে দোলনায় ছোট্ট শিশু ।  কোথাও ভেসে আসছে হাস্না হেনার সুগন্ধ ।  নট ব্যাড  ।  বৃষ্টি এলে হুটোপুটি করে ভেজা ।  দারুন একটা লাইফ । 
 কিন্তু একদিন আইলা নামক ঝর অথবা বন্যায় ছোট একচালা টিনের চাল বাতাসে উড়ে যাবে আমরা সেই বন্যায় ডুবে যাব ।  পুকুরে অলসতার কারনে পদ্ম জমে নোংরা হবে পরিবেশ আর দোলনায় দুলতে দুলতে শিশুটি একদিন বড় হবে ।  ছোট ঘরের বদলে একটি বড় ঘরের দরকার হবে; চাহিদা বাড়বে ।  তারচেয়ে বরং ঈশ্বর কে বলে দাও আমার কোন ঘর নয় ,  এক টুকরো মাটি নয় কারন সেখানেও ভাগাভাগির দন্দ আছে ।  তার চেয়ে বরং এক টুকরো মেঘ দাও ।  আমি শান্তিতে ঘুমাতে চাই একটু ।  অনেক দিন ঘুমাই না ।  এবার ঘুমাব ।  
 মৃত্যুর আগে একবার মিশর যেতে চাই ।  দেবী আইসিসের মূর্তিটা একটিবার একটু ছুঁয়ে দেখতে চাই ।  ভাবব ঈশ আমার জন্ম কেন ওই সময় হল না ,  কেন আমি আইসিস কে মূর্তি হিসেবেই ছুঁয়ে দেখছি  ?  
   একদিন তোমার জন্য আমি রিক্সা নিয়ে অপেক্ষা করবো
আমি তোমার এলোমেলো মনের হবো প্রধান সঞ্চালক
তুমি দু হাত ভরে ভালোবাসা কিনে নেবে
আমি রক্ত দিয়ে শোধাব সেই দাম
আমি তোমার জন্য ব্যাকুল রবো
চিরকাল  !  !  !     জোছনা বিলাস   স্থানঃ চায়ের দোকান ,  ঢাকা
সময়ঃ আনুমানিক রাত ৯ টা বেজে ১০ মিনিট ,  ০৬ / ২০১৩   
 কথা হচ্ছিল দোকানের মামার সাথে ।  আমরা সাধারনত চায়ের দোকান যিনি চালান তাকে মামা বলেই ডেকে থাকি ।  এমনকি পথে ঘাটে এমন অনেক কেই মামা বলি ।  এতে করে আত্মার একটি সম্পর্ক স্থাপন হয় ।  নিজের আত্মীয়তার দাবী নিয়ে যদি অতিরিক্ত কোন সুযোগ নেয়া যায় সেই চেষ্টা থেকেই এমনটি করা কিনা ভেবে দেখা হয়নি ।  সবার মত আমিও একই রকম চর্চা করে অভ্যস্ত হয়ে পরেছি ।  তবে ইচ্ছে করেই অনেক সময় কাউকে কাউকে আবার চাচাও বলি ।  যাক এটা আমার পোস্টের মূল বিষয় বস্তু নয় ।  মূল বিষয় বস্তু নিয়ে আলোচনায় আসা যাক ।  
 দোকানটি আমাদের দেশের চির চেনা ছোট একটি টং দোকান ।  সেখানে ভোর হতে গভীর রাত পর্যন্ত মামা শুধু চা আর সিগারেট বিক্রি করে ।  সাথে থাকে কলা আর বন রুটি ।  আমি দোকানের একজন নিয়মিত কাস্টমার ।  মামার সাথে বসে থেকে জগত সংসার নিয়ে অনেক বিষয়ে আমার আলাপ হয় ।  সেদিনও এর ব্যতিক্রম হল না ।  তবে সেদিনকার বিষয়টি নিয়ে আমি বেশ মর্মাহত হয়েছি ।  
 মামার চরিত্রগত একটি দোষ রয়েছে ।  প্রায়ই সময় পেলে গোয়ালন্দ ঘাট চলে যায় মনের কুরুচিকর তৃপ্তি মেটাতে ।  কিছুদিন আগেও গিয়েছিল ।  এবার ফিরে এসে পুরোপুরি আদর্শ গত জীবন যাপন শুরু করে দিয়েছে ।  জানতে চাইলাম এর পেছনের লুকিয়ে থাকা অন্তর্নিহিত তাৎপর্যের কথা ।  মামাও নির্বিকার ভাবে আমাকে বলে চলল সেই কাহিনী ।  
 স্থানঃ গোয়ালন্দ ঘাট 
সময়ঃ আনুমানিক বিকেল ৫ টা বেজে ৪৫  মিনিট ,  ০৬ / ২০১৩ 
 গোয়ালন্দ ঘাট ,  অল্প কিছু দূর এগুলেই পায়ে হাটা পথে নিষিদ্ধ পল্লী ।  যেটাকে ইংরেজিতে ব্রোথেল বলা হয়ে থাকে ।  কিন্তু এর পরিবেশ আর কাঁচাবাজারের পরিবেশ প্রায় একই রকম ।  এখানে ছোট ছোট ঘরের ভেতর বাস করছে শতশত কর্মী ।  এসব ঘরেই তারা তাদের ব্যবসা চালিয়ে থাকে ।  ঘরের দরজায় দাড়িয়ে থেকে অপেক্ষায় থাকে কাস্টমারের জন্য ।  কেউ সঠিক মূল্য দিলেই লেনদেন শুরু হয়ে যায় ।  তারপর সেই ঘরেই আবার সংসারের যাপিত জীবন নিয়ে নতুন ভোরের আগমন হয় ।  
 এমনই একটি লেনদেনের জন্য প্রস্তুত মামা ।  ঠিক তখনই সামনে এলো একটি ৭ বছর বয়সের কিশোরী কন্যা ।  মায়ের আঁচল ধরে রেখেই মাটিতে পরে গেলো ।  মা সেদিকে দৃষ্টিপাত না করে মামার সাথেই ব্যবসায়িক লেনদেন মিটিয়ে নিতে ব্যাস্ত হয়ে রইল ।  কিন্তু মামার অবুঝ ভেতরে লুকিয়ে থাকা আদর্শ স্বত্বাটি সেই দৃশ্য কিছুতেই মেনে নিতে পারলনা ।  মামা সেখান থেকে চলে এলো সেদিনের মত ।   
 স্থানঃ সালমার ঘর ,  গোয়ালন্দ ঘাট 
সময়ঃ পরদিন সকাল ৬ টা বেজে ৩০ মিনিট ,  ০৬ / ২০১৩   
 মামা সেখান থেকে সেই বিকেলে ফিরে এলেও গোয়ালন্দ এলাকা থেকে তার আর ফিরে আসা হয়নি ।  রাতে একটি স্থানীয় হোটেলে থেকে গেলো ।  হোটেলটি কোন আবাসিক হোটেল নয় ।  একটি সামান্য ছোট খাটো খাবারের রেস্তোরা ।  তার মনে কেবলই কিশোরী মেয়েটির প্রতি উদ্বেগ আর উৎকণ্ঠা চলল সারা রাত ধরেই ।  
 খুব ভোরে সেই ঘরে যেয়ে উপস্থিত হল মামা ।  প্রথমটায় মামাকে দেখে খুসির সীমা রইলনা সালমার ।  সেই বিকেলে কোন রোজগার হয়নি ।  এদিকে মেয়েটির গায়ে প্রচর জ্বর ।  আজ সারাদিন চলবে কি করে সেই দুশ্চিন্তার শেষ হল সকাল বেলাতেই মামার মত একজন কাস্টমার পেয়ে ।  কিন্তু মামার হাতে ওষুধপত্র দেখে সেই ভুল ভাঙল সালমার ।  মামা আলাপ চারিতার এক পর্যায়ে তার নাম জানতে পারল যে সালমা ।  আর তার ৭ বছর বয়সের মেয়েটির নাম জোছনা ।  সালমার সাথে কথোপকথনের এক পর্যায়ে বেরিয়ে এলো অনেক অব্যক্ত কাহিনী ।  
 স্থানঃ চালাকচর ,  নরসিংদী  
সময়ঃ মধ্য দুপুর ,  ২০০৫  
 চালাকচর ,  নরসিংদী জেলার একটি অজপারাগা ।  যেখানের মানুষ দারিদ্র সীমার অনেক নীচে জীবন যাপন করে থাকে ।  গ্রামের মানুষ সাধারনত অন্যের জমিতে বর্গা চাষ করে থাকে ।  ফসল ঠিক মত না ফলাতে পারলে অভাবেই কাটে বাকিটা দিনগুলো ।  এমনই এক চাষির মেয়ে ছিল সালমা ।  বাবা - মার তিন মেয়ের মধ্যে সেই বড় ।  অভাবের কারনে রাজধানীর পথে যাত্রা ।  গ্রামের ছেলে মজিদের প্রেমের ফাঁদে জড়িয়ে নিজের সর্বনাশ ডেকে আনাই তার জীবনের করুন কাহিনী ।  
 মজিদ তাকে নিয়ে এসে তুলে দেয় কিছু হায়নার হাতে ।  হায়নাগুলো সালমার করুন আকুতি অগ্রাহ্য করে ছিঁড়ে ছিঁড়ে ভোগ করে তার আত্মাকে ।  তারপর টাংগাইল জেলার এক নিষিদ্ধ পল্লীতে এমনই এক বাজারে এনে তাকে বিক্রি করে দেয় ।  
 স্থানঃ টাংগাইল 
সময়ঃ আনুমানিক রাত ৮ টা বেজে ৩০ মিনিট ,  ২০০৬ 
 টাংগাইলের সেই বাজারে অমানবিক নির্যাতন চলে সালমার উপর ।  তাকে প্রতিনিয়ত মারধোর করা হত ।  মনের ইচ্ছের বিরুদ্ধে নানা রকম ভয় ভীতি দেখিয়ে জোর পূর্বক তাকে দিয়ে ব্যবসা করিয়ে নেয়া হত ।  বহুবার আত্মহত্যা করার চেষ্টা করেছে কিন্তু জীবন তাকে পালাতে দেয়নি ।  এরপর আর কখনো তার নিজ গ্রামে ফেরা হয়নি ।  সে জানেনা তার বাবা - মা কেমন আছে  ?  কেমন আছে তার ছোট দুটি বোন  ?  
 এখানেই তার গর্ভে সন্তান আসে ।  অনেকেই বলেছিল পেটের সন্তানটি নষ্ট করে ফেলতে ।  কিন্তু মায়ের বিবেগ তাকে বাঁধা দেয় ।  অবশেষে নানা প্রতিকূলতা পেরিয়ে জন্ম হয় তার কন্যা সন্তান যার নাম সে রাখে জোছনা ।  তার অন্ধকার জীবনে আলোকিত করে চাঁদের মত রূপ নিয়ে যে সন্তানের জন্ম হয় তার নাম জোছনা ছাড়া আর কিইবা হতে পারে  !  কিন্তু জোছনা আজও জানেনা তার বাবা কে  ?  সে শুধু জানে তার বাবা মারা গেছে ।  সালমার কাছেও এই সন্তানের বাবার পরিচয় রহস্যে ঘেরা ।  জোছনার জন্মের পর সেই বাজারের উপর বিরূপ প্রতক্রিয়া হতে পারে ভেবে বাজারের সরদারনী তাকে গোয়ালন্দ ঘাটের বাজারে পাঠিয়ে দেয় ।  তারপর থেকে এখানেই তার জীবন যাপনের সময় অতিক্রম হয়েছে একটু একটু করে রোজ মৃত্যুর মধ্যে দিয়ে ।  
 স্থানঃ গোয়ালন্দ ঘাট
সময়ঃ আনুমানিক বিকেল ৪ টা বেজে ১০ মিনিট ,  ০৬ / ২০১৩ 
 মামা এর মাঝে সালমার রান্না করা ভাত খেল তারই ঘরে বসে ।  ভাতের সাথে আলু ভর্তা আর কাঁচা মরিচ ।  তবু শুধু এতটুকু খাবারেই মনে হল যেন অমৃত কিছু খেল মামা ।  সালমা তার এই মেয়েটিকে কিছুইতেই এই নষ্ট পথে আসতে দিতে চায়না ।  কিন্তু বাজারের সর্দারনীর চোখ পরেছে তার মেয়ের দিকে ।  এতটুকু মেয়েকে এখন থেকেই কাজে লাগিয়ে দিতে বলেছে ।  অনেক কাস্টমার নাকি এমন ছোট মেয়ে পেলে খুসিতে টাকা বেশী দিবে ।  রোজগার আরও বাড়বে তার ।  
 এমনই নিদারুন কষ্টের জীবন যাপন করছে এই বাজারের আরও অনেক সালমারা ।  তারপর একদিন বয়সের ভারে যখন ব্যবসায় ভাটা পরে তখন অনেকেই বেছে নেয় ভিক্ষা বৃত্তি আবার অনেকেই উন্মাদ হয়ে পথে পথে ঘুরে ফিরে ।  
 স্থানঃ মামার চায়ের দোকান ,  ঢাকা  
সময়ঃ আনুমানিক রাত ১০ টা বেজে ৩০ মিনিট ,  ০৬ / ২০১৩ 
 মামা তার কাহিনী বলছে আর কখন যে আমার চোখের কোনে অশ্রু জমা হয়েছে বিন্দু বিন্দু করে টের পাইনি ।  একটি কিশোরী মেয়ে দৌড়ে দোকানের কাছে এলো ।  মামা বাসায় যাবানা  ?  আহ্লাদি কণ্ঠে তার আবদার ।  চল মামা অনেক রাত হইছে ।  আমার ঘরের ভেতর একা একা ভালা লাগতাছেনা ।  মামা বলল হুম মা যাইতাছি ।  একটু দাড়া অপেক্ষা কর দোকান বন্ধ কইরা লই ।  মামা আমাকে বলল এর নাম জোছনা ।  
 আমি জোছনার দিকে তাকিয়ে রইলাম ।  মনে হল স্বর্গীয় দ্যুতি ছড়াচ্ছে মেয়েটির চোখ থেকে ।  মেয়েটির মাথায় হাত বুলিয়ে দিয়ে ,  আমি মনে মনে মামাকে স্যালুট দিয়ে বিদায় নিয়ে বাসায় চলে এলাম ।  
 ঘোর লেগে থাকা অমাবস্যার অন্ধকার ঢেকে দিয়ে রাতের আকাশে জোছনার দুত্যি ছড়িয়ে আছে ।  আমি দুহাতের মুঠো ভোরে জোছনা তুলে নিলাম ।  পুরো শরীরে মেখে নিয়ে কিছুটা হলেও সকল জ্বালা হতে একটু প্রতিত্রান পাব; শুধু এতটুকু আশা নিয়েই আমার জোছনা বিলাস ।   
     স্বপ্ন সিন্দুকে বন্দী করে রেখেছি আজো 
তোমার পায়ের নুপুরের নিক্কণ
আর সাথে সেতারের টুং টাং সুর ।   
জাফরান রঙের স্ফীত শাড়ির ভাঁজে লুকিয়ে থাকা
মহাকালের কাহিনী পড়েছি তোমার কণ্ঠে সেতো বহুবার ।  
চিক - চিক করে উঠা বেলাভূমিতে জমে থাকা বালুদের মতো 
নাচের কোন অলসতা ছিলোনা কখনো তোমার পায়ে , 
সে আমার ঢের জানা আছে । 
অজানার মায়াডোরে তবু স্থাপিত রয়েছে
মন্দিরে মন্দিরে লাল গালিচার উপর দাড়িয়ে থাকা
তোমার নিম্নভাগের দুটি খোলা ক্ষুদ্র পায়ে
আমার মাথা ঠোকার চিহ্ন । 
সূর্যস্নাত হৃদ্যতা গড়ে উঠুক বা নাই উঠুক 
তবু আমার এই পূজা রবে চলমান ,  
তুমি তাদেখেনিও; ও আমার স্বপ্ন বিলাসী দেবী ।     
    যে গানগুলো প্রায়ই মনের অজান্তেই গুনগুনিয়ে গেয়ে উঠিঃ    #  আমার এই পথ চাওয়াতেই আনন্দ  –  রবীন্দ্র সংগীত
  #  নীলাঞ্জনা  –  শেখ ইশতিয়াক 
  #  তুমি আসবে বলে তাই  –  অঞ্জন দত্ত 
  #  আয় খুকু আয়  –  হেমন্ত মুখোপাধ্যায় 
  #  পৌষের কাছাকাছি রোদ মাখা  –  মান্না দে 
  #  ছেরনা ছেরনা হাত  –  অন্যায় অবিচার 
  #  এলো মেলো বাতাসে  –  বেবি নাজনিন 
  #  মায়াবী এই রাতে  –  সুমনা হক 
  #  এই বৃষ্টি ভেজা রাতে  –  জনম জনম 
  #  চলে গেলে  –  মাকসুদ 
  #  তুমি আজ কথা দিয়েছো  –  দুই জীবন  
  #  ঘুম ভাঙা শহরে  –  আইয়ুব বাচ্চু 
     #  Hello  –  Lionel Richie 
  #   Rders on the Storm  –  The Doors 
  #  Still Loving You  –  Scorpions 
  #  Careless Whisper  –  George Michael 
  #  Self Control  –  Laura Branigan 
  #  Unspeakable  –  Ace of Base 
  #  Hazard  –  Richard Marx
  #  Strange Foreign Beauty  –  Michael Learns to Rock
  #  With Or Without You  –  U2 
  #  Papa Don ’ t Preach  –  Madonna  
  #  Love will Keep Us Alive  –  Eagles 
  #  La - La - La  –  Zanna Friske 
  #  Chingari Koi Varke  –  Amar Prem 
    প্রিয় কিছু কবিতাঃ   কভু মনে হয় পদ্ম কোরক
                   দেহ তরঙ্গে বিকশিত
                   শিশির উষার সুর্যের তাপে
                    যেন আশংকা বলসিত  । 
 ক্ষুধার্ত নদীর মতো তীব্র দুটি জলের আওয়াজ
তুলে মিশে যাই চলো অকর্ষিত উপত্যকায়  । 
 সোনার দিনার নেই  ,  দেন মোহর চেয়ো না হরিনী
                          যদি নাও  ,  দিতে পারি কাবিনহীন হাত দুটি
                           আত্মবিক্রয়ের স্বর্ন কোনকালে সঞ্চয় করিনি
                           আহত বিক্ষত করে চারদিকে চতুর ভ্রুকুটি ;
    ছলনা জানিনা বলে আর কোন ব্যবসা শিখিনি  । 
  -  -  -  -  -  -  -  আল মাহমুদ
 সোনালী কাবিন   হারিয়ে কানের সোনা এ - বিপাকে কাঁদো কি কাতরা ? 
বাইরে দারুন ঝড়ে নুরে পড়ে আনাজের ডাল , 
তস্করের হাত থেকে জেয়র কি পাওয়া যায় ত্বরা  – 
সে কানেট পরে আছে হয়তো বা চোরের ছিনাল  ! 
পোকায় ধরেছে আজ এ দেশের ললিত বিবেকে
মগজ বিকিয়ে দিয়ে পরিতৃপ্ত পন্ডিত সমাজ । 
ভদ্রতার আবরণে কতদিন রাখা যায় ঢেকে
যখন আত্মায় কাঁদে কোনো দ্রোহী কবিতার কাজ ? 
ভেঙ্গোনা কাঁচের চুড়ি ,  ভরে দেবো কানের ছেঁদুর
এখনো আমার ঘরে পাওয়া যাবে চন্দনের শলা , 
ধ্রুপদের আলাপনে অকস্মাৎ ধরেছি খেউড়
ক্ষমা করো হে অবলা ,  ক্ষিপ্ত এই কোকিলের গলা । 
তোমার দুধের বাটি খেয়ে যাবে সোনার মেকুর
না দেখার ভান করে কতকাল দেখবে ,  চঞ্চলা ? 
 অঘোর ঘুমের মধ্যে ছুঁয়ে গেছে মনসার কাল
লোহার বাসরে সতী কোন ফাঁকে ধুকেছে নাগিনী , 
আর কোনদিন বলো দেখব কি নতুন সকাল ? 
উষ্ণতার অধীশ্বর যে গোলক ওঠে প্রতিদিনই । 
বিষের আতপে নীল প্রাণাধার করে থরো থরো
আমারে উঠিয়ে নাও হে বেহুলা ,  শরীরে তোমার , 
প্রবল বাহুতে বেঁধে এ - গতর ধরো ,  সতী ধরো , 
তোমার ভাসানে শোবে দেবদ্রোহী ভাটির কুমার । 
কুটিল কালের বিষে প্রাণ যদি শেষ হয়ে আসে , 
মৃত্যুর পিঞ্জর ভেঙ্গে প্রাণপাখি ফিরুক তরাসে
জীবনের স্পর্ধা দেখে নত হোক প্রাণাহারী যম , 
বসন বিদার করে নেচে ওঠো মরণের পাশে
নিটোল তোমার মুদ্রা পাল্টে দিক বাঁচার নিয়ম । 
   আজকের জীবনের এই টুকরো টুকরো মৃত্যু আর থাকত না : 
থাকত না আজকের জীবনের টুকরো টুকরো সাধের ব্যর্থতা ও অন্ধকার;
আমি যদি বনহংস হতাম , 
বনহংসী হতে যদি তুমি  
  -  -  -  -  -  -  -  জীবনানন্দ দাশ 
 ক্যাম্পে  এখানে বনের কাছে ক্যাম্প আমি ফেলিয়াছি;
সারারাত দখিনা বাতাসে
আকাশের চাঁদের আলোয়
এক ঘাইহরিণীর ডাকে শুনি  – 
কাহারে সে ডাকে ! 
 কোথাও হরিণ আজ হতেছে শিকার;
বনের ভিতরে আজ শিকারীরা আসিয়াছে , 
আমিও তাদের ঘ্রাণ পাই যেন , 
এইখানে বিছানায় শুয়ে শুয়ে
ঘুম আর আসে নাকো
বসন্তের রাতে । 
 চারি পাশে বনের বিস্ময় , 
চৈত্রের বাতাস , 
জোছনার শরীরের স্বাদ যেন্ ! 
ঘাইমৃগী সারারাত ডাকে;
কোথাও অনেক বনে  —  যেইখানে জোছনা আর নাই
পুরুষহিরণ সব শুনিতেছে শব্দ তার;
তাহারা পেতেছে টের
আসিতেছে তার দিকে । 
আজ এই বিস্ময়ের রাতে
তাহাদের প্রেমের সময় আসিয়াছে;
তাহাদের হৃদয়ের বোন
বনের আড়াল থেকে তাহাদের ডাকিতেছে
জোছনায়  – 
পিপাসার সন্ত্বনায়  —  অঘ্রাণে  —  আস্বাদে ! 
কোথাও বাঘের পাড়া বনে আজ নাই আর যেন ! 
মৃগদের বুকে আজ কোনো স্পষ্ট ভয় নাই , 
সন্দেহের আবছায়া নাই কিছু;
কেবন পিপাসা আছে , 
রোমহর্ষ আছে । 
 মৃগীর মুখের রূপে হয়তো চিতারও বুকে জেগেছে বিস্ময় ! 
লালসা  —  আকাঙক্ষা  —  সাধ  —  প্রেম স্বপ্ন স্ফুট হয়ে উঠিতেছে সব দিকে
আজ এই বসন্তের রাতে;
এই খানে আমার নক্টার্ন  –  | 
 একে একে হরিণেরা আসিতেছে গভীর বনের পথ ছেড়ে , 
সকল জলের শব্দ পিছে ফেলে অন্য এক আশ্বাসের খোঁজে
দাঁতের  —  নখের কথা ভূলে গিয়ে তাদের বোনের কাছে অই
সুন্দরী গাছের নীচে  —  জোছনায় ! 
মানুষ যেমন করে ঘ্রাণ পেয়ে আসে তার নোনা মেয়েমানুষের কাছে
হরিণেরা আসিতেছে । 
  –  তাদের পেতেছি আমি টের
অনেক পায়ের শব্দ শোনা যায় , 
ঘাইমৃগী ডাকিতেছে জোছনায় । 
ঘুমাতে পারি না আর;
শুয়ে শুয়ে থেকে
বন্দুকের শব্দ শুনি;
চাঁদের আলোয় ঘাইহরিণি আবার ডাকে;
এইখানে পড়ে থেকে একা একা
আমার হৃদয়ে এক অবসাদ জমে ওঠে
বন্দুকের শব্দ শুনে শুনে
হরিণীর ডাক শুনে শুনে । 
 কাল মৃগী আসিবে ফিরিয়া;
সকালে  —  আলোয় তারে দেখা যাবে  – 
পাশে তার মৃত সব প্রেমিকেরা পড়ে আছে । 
মানুষেরা শিখায়ে দিয়েছে তারে এই সব । 
 আমার খাবার ডিশে হরিণের মাংসের ঘ্রাণ আমি পাব , 
মাংস খাওয়া হল তবু শেষ ? 
কেন শেষ হবে ? 
কেন এই মৃগদের কথা ভেবে ব্যথা পেতে হবে
তাদের মতন নই আমিও কি ? 
কোনো এক বসন্তের রাতে
জীবনের কোনো এক বিস্ময়ের রাতে
আমারেও ডাকে নি কি কেউ এসে জোছনায়  —  দখিনা বাতাসে
অই ঘাইহরিণীর মতো ? 
 আমার হৃদয়  —  এক পুরুষহরিণ  – 
পৃথিবীর সব হিংসা ভুলে গিয়ে
চিতার চোখের ভয়  —  চমকের কথা সব পিছে ফেলে রেখে
তোমারে কি চায় নাই ধরা দিতে ? 
আমার বুকের প্রেম ঐ মৃত মৃগদের মতো
যখন ধূলায় রক্তে মিশে গেছে
এই হরিণীর মতো তুমি বেঁচেছিল নাকি
জীবনের বিস্ময়ের রাতে
কোনো এক বসন্তের রাতে ? 
 তুমিও কাহার কাছে শিখেছিলে ! 
মৃত পশুদের মতো আমাদের মাংস লয়ে আমারও পড়ে থাকি;
বিয়োগের  —  বিয়োগের  —  মরণের মুখে এসে পড়ে সব
ঐ মৃত মৃগদের মতো  – 
প্রেমের সাহস সাধ স্বপ্ন বেঁচে থেকে ব্যথা পাই ,  ঘৃণা মৃত্যু পাই;
পাই না কি ? 
 দোনলার শব্দ শুনি । 
ঘাইমৃগী ডেকে যায় , 
আমার হৃদয়ে ঘুম আসে নাকো
একা একা শুয়ে থেকে;
বন্দুকের শব্দ তবু চুপে চুপে ভুলে যেতে হয় । 
ক্যম্পের বিছানায় রাত তার অন্য এক কথা বলে;
যাহাদের দোনলার মুখে আজ হরিণেরা মরে যায়
হরিণের মাংস হাড় স্বাদ তৃপ্তি নিয়ে এল যাহাদের ডিশে
তাহারাও তোমার মতন  – 
ক্যাম্পের বিছানায় শুয়ে থেকে শুকাতেছে তাদের ও হৃদয়
কথা ভেবে  —  কথা ভেবে  —  ভেবে । 
 এই ব্যথা এই প্রেম সব দিকে রয়ে গেছে  – 
কোথাও ফড়িঙে  —  কীটে ,  মানুষের বুকের ভিতরে , 
আমাদের সবের জীবনে । 
বসন্তের জোছনায় অই মৃত মৃগদের মতো
আমরা সবাই । 
 

                    




যৌন পীড়ন অথবা যৌন বিকৃতি একটি সামাজিক অবক্ষয় এবং পরিত্রানের উপসর্গ সমূহ

    যূথী গ্রামের মেয়ে বয়স ৩০ বছর ।  খুবই করুন অবস্থা তার ।  কারন মাত্র ৭ মাস আগে তার স্বামী মারা গেছে ।  দুই ছেলে মেয়ে নিয়ে কষ্টে দিন কাটছে তার ।  এর মধ্যে সে জানতে পারল যে সরকার বিধবা ভাতার ব্যবস্থা করেছেন ।  তাই সে এ বিষয়ে কথা বলার জন্য মেম্বারের কাছে গেল ।  
 যূথীঃ মেম্বার সাহেব ,  আমাকে একটা বিধবা ভাতার কার্ড দিয়েন  ? 
 মেম্বারঃ আসলে এটাতো তোমার চেয়ে আরো যারা বয়স্ক তারা পাবে ।  তারপরও তুমি চেয়ারম্যান সাহেবের সাথে কথা বলে দেখো ,  সে যদি কিছু করতে পারে । 
 যূথীঃ চাচা ,  আমারে বিধবা ভাতার একটা কার্ড দিয়েন । 
 চেয়ারম্যান  :  এটাতো বয়স্কদের দেয় ।  আচ্ছা ঠিক আছে তুমি আমার বাড়িতে ছোট - খাট কিছু কাজ কইরা দিও ,  আমি ব্যবস্থা কইরা দিমুনে । 
 যূথী চেয়ারম্যানের বাড়িতে যখন কাজ করতে থাকল তখন চেয়ারম্যান নানা অজুহাতে তার সাথে অশালীন আচরণ করতে থাকে ।  একটা পর্যায়ে অসহ্য হয়ে পরে যূথী ।  কিছুদিন পর যূথীকে ধর্ষণের শিকার হতে হয় ।  যূথী আইনের আশ্রয় নিতে চায় ।  কিন্তু চেয়ারম্যান উল্টো গ্রামে তার বিরুদ্ধে চরিত্রহীনা কলঙ্ক দিয়ে গ্রামের মোল্লা দিয়ে শালিস বসায় ।  শালিসে যূথীকে ১০০ দোররা মারার ফতোয়া দেয়া হয় ।  যূথীর ছোট ছোট ছেলে মেয়েদের সামনেই দোররা মেরে হত্যা করা হয় ।  এমন বর্বরতা দেখেও গ্রামবাসী চুপ করে থাকে চেয়ারম্যানের সন্ত্রাসী কর্মকাণ্ডের ভয়ে ভীত হয়ে ।  ভাবতে অবাক লাগে আমাদের দেশে নাকি আইন নামক কিছু রয়েছে যার চোখ কালো রঙের কাপড় দিয়ে শুধুই বাঁধাই থাকে ।  
 ২০০৯ সালে মিরপুর বড়বাগ এলাকায় ৭ বছরের শিশু ময়নাকে সিলিং ফ্যানে ঝুলন্ত অবস্থায় পাওয়া যায় ।  প্রাথমিক তদন্তে ধর্ষণের পর হত্যার আলামত নিশ্চিত হলেও ২ বছরেও চার্জশিট হয়নি ।  তদন্ত কর্মকর্তা বলছেন ,  প্রত্যক্ষ সাক্ষী না থাকাটাই প্রধান সমস্যা ।  ঘটনার তিন মাসের মাথায় অভিযুক্তরা বেরিয়ে আসে জামিনে ।  পরে অভিযুক্তরা থানার পরামর্শে ময়নার বাবা মাকে বিষয়টি আদালতের বাইরে নিত্তি করতে চাপ দেয় ।  তাতে রাজি না হওয়ায় কোনো আলামত পাওয়া যায়নি ,  প্রমাণিত হয়নি জানিয়ে মামলার চূড়ান্ত প্রতিবেদন আদালতে দেয়া হয় ।  অভিযুক্তরা খালাস পেয়ে যায় ।  এ ধরনের ঘটনা অহরহ ঘটছে । 
   যৌনবিকৃতি  বলতে এমনসব যৌন কর্মকাণ্ডের প্রতি আকর্ষণ অথবা এ সকল কর্মকাণ্ডের সংঘটন বোঝায় যেগুলো স্বাভাবিক নয় ।  কোন্‌ কোন্‌ যৌনক্রিয়া স্বাভাবিক বা অস্বাভাবিক তা নির্ধারিত হয় তিনটি পর্যায়ে ।  এগুলো হলো;
  ( ক )  ধর্ম 
 ( খ )  স্থানীয় আইন এবং 
 ( গ )  সামাজিক রুচি ।  
 ধর্ম ব্যতীত বাকী দুটি নিয়ামক যেহেতু চলমান বা পরিবর্তশীল ,  তাই যৌনবিকৃতির সঙ্গার্থও পরম বা চূড়ান্ত নয় ।  যেমন ,  এক সময় সমকাম সকল দেশের আইনে অবৈধ ছিল ; কিন্তু ১৯৮০ সাল থেকে শুরু করে বেশ কয়েকটি দেশে সমকাম একটি আইনসিদ্ধ যৌনক্রিয়া হিসেবে স্বীকৃত হয়েছে ।  
 যৌন অপরাধ - ১  যৌন অপরাধ হলো মানসিক কারণে সৃষ্ট নানা সমস্যার একটি  ।  এটি মূলত মানসিক আবেগের কারণে সংঘটিত হতে পারে ।  শিশু থেকে বৃদ্ধ যে কেউ নানা যৌন অপরাধ সংঘটিত করতে পারে ।  যৌন সংসর্গ স্থাপনের অবৈধ চেষ্টার জন্যও যৌন নানা অপরাধ ঘটে থাকে ।  
 যৌন অপরাধের প্রকারঃ  ক .  পতিতাবৃত্তির জন্য অপরাধ
খ .  জোরপুর্বক ধর্ষণ
গ .  অন্যান্য যৌন অপরাধ
 যৌন অপরাধ - ২  সম্পর্কের মধ্যেও অপরাধঃ  দেখা যায় যে ,  দু ’ জনের মধ্যে সম্পর্ক থাকাকালীন সময়ও যৌন অপরাধ সংঘটিত হয় ।  যেমন প্রেমিক প্রেমজনিত ধর্ষণ করে থাকে এবং বন্ধু বান্ধবের দ্বারা প্রেমিকা ধর্ষিত হয় । 
 অপরাধের স্থানঃ  বিভিন্ন যৌন অপরাধ বিভিন্ন স্থানে শতকরা হারে ঘটে থাকে ।  স্থানগুলো বিভিন্ন হতে পারে ।  যেমন বাসা ,  বাড়ির বাইরে ,  গাড়ির ভেতরে ,  মঞ্চে ,  পাবলিক টয়লেটে ,  স্কুলে ,  অন্যান্য যে কোনো স্থানে । 
 পতিতাবৃত্তিঃ  নানা কারণ এর পেছনে থাকতে পারে তবে প্রধান যে কারণটি বিবেচ্য হয় তা হলো অর্থ উপার্জন ।  পতিতাবৃত্তির বিরুদ্ধে আইন আছে এবং সমাজবাদীদের মতে এটি একটি জঘন্য পেশা  ।  অনেক দেশেই অবশ্য পতিতালয়কে স্বীকৃতি দেয়া হয় তাও আইনের মাধ্যমে  ।  অবশ্য আমাদের মতো ইসলামিক দেশগুলোতে পতিতাবৃত্তি কড়াকড়িবাবে নিষিদ্ধ । 
 সমকাম ঘটিত অপরাধঃ   সমকামিতাও এক ধরনের অনৈতিক যৌনকর্ম  ।  অনেকে মনে করেন এটি জঘন্য এবং ঘৃন্যতম যৌন অপরাধ ।  তবে সমকামিতায় যারা লিপ্ত তারাও এটিকে স্বাধীন এবং তাদের মনের ইচ্ছার প্রতিফলন মনে করে ।  অনেক ক্ষেত্রেই জনগনের আড্ডাস্থান বা কোনো অনুষ্ঠান থেকে সমকামিদের গ্রেফতার পর্যন্ত করা হয়ে থাকে ।  অনেক সময় সমকামিতা ধর্ষণের মতো অবস্থার সৃষ্টি করে ।  যেমন কোনো নাবালক বা ছোট বালক বৃদ্ধ পুরুষের সমকামিতার শিকার হয় ।  অনেক সময় সমকামিতায় লিপ্ত হয়ে অনেকে ডাক্তারি ,  চুরি বা ছিনতাইয়ের ঘটনা ঘটাতে পারে । 
 ধর্ষণ - ১  জোরপূর্বক যৌনমিল কোনো নারীর মতের বিরুদ্ধে হলেই তাকে ধর্ষণ বলা হয় ।  সাধারণত মামলায় এটিকে চোরপূর্বক ধর্ষণ ইল্লেখ করা হয় ।  গত বিশ বছর ধরে শুধু আমেরিকাতেই ধর্ষণের মাত্রা বেড়ে গিয়েছে ।  কোনো সময় দেখা যায় যে ,  ধর্ষণকারী ধর্ষীতার কোনো না কোনোভাবে পরিচিত ।  বেশিরভাগ ক্ষেত্রে ধর্ষণ দিনের বেলায় ধর্ষীতার বাড়িতেই হয়ে থাকে ।  অনেক সময় ঝোপের আড়ালে ক্ষেতে বন্ধুর বাড়িতে কিংবা অজানা কোনো স্থানে হতে পারে ।  তবে বর্তমানে আইন ধর্ষণের ব্যাপারে খুবই কঠিন ।  ধর্ষণকারী সর্বোচ্চ শাস্তি মৃত্যুদন্ড পর্যন্ত হতে পারে ।  আমাদের দেশে ধর্ষণের শতকরা হার উদ্বেগজনক ।  প্রতিদিনই কিছু না কিছু ধর্ষণের ঘটনা আমাদেরকে আশ্চর্য করে দেয় । 
 ধর্ষণ - ২  জোরপূর্বক যৌনমিলন কোনো নারীর মতের বিরুদ্ধে হলেই তাকে ধর্ষণ বলা হয় ।  সাধারণত মামলায় তখন এটিকে জোরপূর্বক ধর্ষণ উল্লেখ করা হয় । 
 অনেক সময় পুলিশের কাছে ধর্ষনের প্রকৃত রিপোর্ট দেয়া হয় না  ।  নানা কারণেই এটি হয়ে থাকে । 
 ক .  ব্যক্তিগত ব্যাপার বিধায়
খ .  কে জরিত তা না জানা থাকলে
গ .  পুনর্বার ধর্ষণের ভয়ে
ঘ .  সাক্ষী বা আলামত না থাকার জন্য
ঙ .  পুলিশকে ডেকে ঝামেলা না বাড়ানোর জণ্য । 
 ধর্ষক এবং ধর্ষিতার বয়সঃ  ধর্ষিতাদের শতকরা ২৮ জন ১৮ বছরের নিচে এবং ৩৩ শতাংশ ১৫ থেকে ২৪ বছর বয়সী এবং ধর্ষণকারীদের বয়স ৬৬ শতাংশ ক্ষেত্রে ১৫ থেকে ২৫ বছর এবং মাত্র ২৪ শতাংশের ক্ষেত্রে ২৫ থেকে ৩৪ বছর হয়ে থাকে । 
 শিশুদের সাথে অপরাধঃ  বিভিন্ন যৌন অপরাধীদের ওপর পরীক্ষা করে দেখা গেছে সে ,  শিশুরা যৌন অপরাধের শিকার হয় খুব কম ক্ষেত্রেই  ।  নানা সময়ে নানা বয়সী শিশু ধর্ষণ বা এরকম নানা যৌন অপরাধের শিকার হয়ে থাকে ।  মনোবিজ্ঞানীরা মত দেন যে শিশুরা একবার যৌন যে কোনো অপরাধে ব্যবহৃত হলে তাদের আত্মবিশ্বাস ভেঙ্গে যায় এবং তারা উন্মাসিক উদাসীন হয়ে যেতে পারে ।  মনের কারিশমা আর শারীরিক পাশবিকতাকে নির্লিপ্ত করার উপায় হিসেবে শিশুদের সাথে অনেক যৌন সংসর্গ স্থাপন করে এতে করে শিশুর মানসিক বিকাশ রহিত হয় ।  দেখা যায় যে ,  শিশু অপরাধের সাথে জড়িত ব্যক্তিরা নানা সময়েই ছাড়া পেয়ে যায় ।  কেননা চূড়ান্ত কোনো প্রমান শিশুটির পক্ষে থাকে না  ।  আমেরিকাতে শিশুর সাথে যৌন অপরাধের জন্য মৃত্যুদন্ড পর্যন্ত শাস্তির ব্যবস্থা আছে ।  আমাদের দেশেও ইদানীংকাল নারী ও শিশু নির্যাতন আইন ব্যাপকভাবে পরিচালিত হচ্ছে এর ফলে নৈতিক অবক্ষয়ের কিছুটা উন্নতি আশা করা যেতে পারে । 
 শিশুদের সাথে যৌন অপরাধ  (  যাদের বয়স ১৫ এর নিচে )   ১ .  যৌনমিলনের জন্য আহবান করা কোনো ভয় বা জোর না
২ .  সমকামী আচরণ ছোট বালকদের সাথে 
৩ .  আপন বা সৎ কন্যার সাথে যৌন সম্পর্ক স্থাপন 
৪ .  জোর বা ভীতি দেখিয়ে যৌন সম্পর্ক স্থাপন 
 আপন কন্যা বা পুত্রের সাথে যৌন সম্পর্কঃ  ক .  বাবা - মেয়ে 
খ .  সৎ - বাবা - মেয়ে 
গ .  দাদা - নাতনী 
ঘ .  মা -  ছেলে
ঙ .  মা -  মেয়ে
 অন্যান্য যৌন অপরাধঃ   অন্যান্য যৌন অপরাধের মধ্যে পাবলিক নুইসেন্স ক্ষুন্ন হয় এমন অপরাধ বিদ্যমান ।  এসব অপরাধীদের জোরপূর্বক কোনো চাওয়ার থাকে না  ।  কিন্ত তারা যৌন সমর্থক চায় ।  অধিকাংশ সময়ই এক্সিবিশন যা দেখানোর প্রক্রিয়া হলো সবচেয়ে মুখ্য ।  সাধারণত টেলিফোনে আড়ি পাতা ,  কাউকে সঙ্গনরত অবস্থায় দেখা বা কাপড় পাল্টানোর অবস্থায় দেখা যা স্বাভাবিকভাবেই অন্যজনের ব্যক্তিগত ব্যাপারে সমস্যার সৃষ্টি করে  ।  কেননা এই সব অপরাধীরা অন্যদের যৌননিপীড়নের মাধ্যম হিসেবে বিভিন্ন মাধ্যম খুজে নেয় ।  বিভিন্ন আচার আচরণের মধ্যে যৌন অপরাধ ব্যাপৃত হতে পারে ।  যেমন ন্যাকরোফিলিয়া বা মৃত মানুষের সাথে যৌনসম্পর্ক ,  বেন্টিয়ালিটি - জীবজন্তুর সাথে যৌন সম্পর্ক এবং অনেক সময় পিতা বা মাতা তার নিজ পুত্র বা কন্যাদের সাথে যৌন সম্পর্ক স্থাপন করে ।  অনেক সময় আবার পারিবারিক এই যৌন সম্পর্কের ফলাফল হিসেবে পরবর্তী জীবনে ছেলে বা মেয়ের অন্যত্র বিয়ে হয় না  । 
 যৌন অপরাধঃ  তিন ধরনের যৌন অপরাধের ওপর সমীক্ষা চালিয়ে দেখা গেছে যে ,  এদের মধ্যে দেখানো ক্রিয়ার হার সবচেয়ে বেশি । 
 ক .  দেখানো ক্রিয়া
খ .  নগ্ন দৃশ্য দেখা
গ .  নগ্ন কতাবার্তা শোনা
 প্রদর্শনগত অপরাধঃ   ১ .  বয়প্রাপ্ত নারীকে যৌন লিঙ্গ প্রদর্শন 
২ .  ছোট মেয়েদেরকে যৌন লিঙ্গ প্রদর্শন
৩ .  জনসমক্ষে হস্তমৈথুন 
৪ .  নগ্নতার প্রচার 
 হস্তমৈথুনঃ   হস্তমৈথুন একটি স্বাভাবিক যৌনকর্ম অথবা যৌনবিকৃতি কিনা এই বিষয়ে দীর্ঘকাল থেকে বিতর্ক আছে ।  বিভিন্ন ধর্মে হস্তমৈথুন একটি নিষিদ্ধ যৌনকর্ম ,  কিন্তু অনেক বৈজ্ঞানিক এটিকে মানুষের স্বভাবী যৌনক্রিয়া হিসেবে গণ্য করেছেন ।  মানুষের স্বাস্থ্যের ওপর হস্তমৈথুন কুফল কি ,  তা নিয়েও বিতর্ক চলমান ।  বিবাহিত ব্যক্তিরা কেন হস্তমৈথুন করে সে প্রশ্নটি নিয়েও গবেষণা চলছে ।  তবে গবেষণায় দেখা গেছে ,  হস্তমৈথুন অনেকের জন্য একটি অনিবার্য অভ্যাসে  ( obsessive compulsive behavior )  পরিণত হয় ।  তবে হস্তমৈথুনকে অনেক বিজ্ঞানীরা এটাকে সাস্থের জন্য ভাল বলে দাবি করেছেন । 
 হার ,  বয়স ,  ও লিঙ্গঃ   হস্তমৈথুনের হার বিভিন্ন বিষয়ের ওপর নির্ভর করে ।  কারো যৌন ইচ্ছা বা হরমোনের মাত্রা তা যৌন উত্তেজনা ,  যৌন অভ্যাস ,  স্বাস্থ্য এবং দৃষ্টিভঙ্গিকে প্রভাবিত করে ।  ই .  হাইবি এবং জে .  বেকার পরীক্ষা করে দেখেছেন যে কোনো স্থানের সংস্কৃতিও হস্তমৈথুনের হারকে প্রভাবিত করে ।  এছাড়াও হস্তমৈথুনের সাথে কিছু চিকিৎসীয় কারণও জড়িত । 
 মানুষের মধ্যে হস্তমৈথুনের হার নির্ণয়ের জন্য বিভিন্ন রকমের জরিপ ও গবেষণা হয়েছে ।  আলফ্রেড কিনসের ১৯৫০ - এর দশকের এক গবেষণায় বলা যায় ,  মার্কিন নাগরিকদের মাঝে ৯২ %  পুরুষ ও ৬২ %  নারী তাঁদের জীবনকালে অন্তত একবার হস্তমৈথুন করেছেন ।  ২০০৭ সালে যুক্তরাজ্যের মানুষের মাঝে করার একটি জরিপেও কাছাকাছি ফলাফল পাওয়া যায় ।  জরিপে দেখা যায় ১৬ থেকে ৪৪ বছরের মধ্যে ৯৫ %  পুরুষ ও ৭১ %  নারী তাঁদের জীবনের যে - কোনো সময়ে অন্তত একবার হস্তমৈথুন করেছেন ।  সাক্ষাৎকারের চার সপ্তাহ আগে হস্তমৈথুন করেছেন এমন পুরুষের হার ৭১ %  ও নারী ৩৭ %  ।  অপর দিকে ৫৩ %  পুরুষ ও ১৮ %  নারী জানিয়েছেন যে ,  তাঁরা এই সাক্ষাৎকারের ১ সপ্তাহ আগে হস্তমৈথুন করেছেন । 
 ২০০৯ সালে নেদারল্যান্ড ও অন্যান্য ইউরোপীয় দেশের সাথে যুক্তরাজ্যেও বয়সন্ধি কালীন ছেলে - মেয়েদের কমপক্ষে প্রতিদিন হস্তমৈথুন করার জন্য উৎসাহ প্রদান করা হয় ।  অর্গাজম বা রাগমোচনকে শরীরের জন্য উপকারী হিসেবে বিবেচনা করা হয় ।  এছাড়া ইউরোপীয় ইউনিয়নভুক্ত দেশগুলোতে শিশু গর্ভবতীর ও যৌন সংক্রামক রোগের হারের প্রাপ্ত উপাত্ত লক্ষ্য করে ,  তা কমিয়ে আনতে এই কার্যক্রম হাতে নেওয়া হয় ,  এবং এটিকে একটি ভালো অভ্যাস হিসেবে উল্লেখ করা হয় । 
 ইতিহাস ও সংস্কৃতিতে হস্তমৈথুনঃ  বিশ্বজুড়ে প্রাকঐতিহাসিক যুগের বহু শিলাচিত্রে পুরুষের হস্তমৈথুন করার প্রমাণ পাওয়া গেছে ।  এ থেকে ধারণা করার হয় ,  অপ্রাকৃতিক যৌন আচরণের সাথে মানুষের পরিচয় প্রাচীন যুগ থেকেই ।  মাল্টা দ্বীপের এক মন্দির সংলগ্ন স্থান থেকে প্রাপ্ত ,  খ্রিষ্টপূর্ব প্রায় চতুর্থ শতকে নির্মিত একটি মাটির ভাস্কর্যে একজন নারীর হস্তমৈথুরত সময়ের চিত্রও পাওয়া গেছে ।  তদুপরি ,  প্রাচীন যুগে মূলত পুরুষের হস্তমৈথুনের প্রমাণই বেশি পাওয়া যায় ।  তাই ধারণা করা হয় সে সময় এটিই বেশি প্রচলিত ছিলো । 
 প্রাচীন ইতিহাস থেকে জানা যায় ,  প্রাচীন সুমেরীয়দের যৌনতার বিষয়ে শিথিল ধ্যানধারণা পোষণ করতো ,  এবং হস্তমৈথুন সেখানে সক্ষমতা তৈরির একটি উপায় হিসেবে ব্যবহৃত হতো ।  এটি একাকী বা সঙ্গীর সাথে উভয়ভাবেই সম্পন্ন হতো । 
 প্রাচীন মিশরে পুরুষের হস্তমৈথুন আরো গুরুত্বপূর্ণ একটি বিষয় হিসেবে বিবেচিত হতো ।  যখন কোনো দেবতার দ্বারা হস্তমৈথুন সংঘটিত হতো ,  তখন তা অনেক বেশি সৃষ্টিশীল ও জাদুকরী কাজ হিসেবে বিবেচিত হতো ।  বিশ্বাস করা হতো মিশরীয় দেবতা আতুম হস্তমৈথুনের মাধ্যমে হওয়া বীর্যপাতের দ্বারা এই বিশ্বজগত সৃস্টি করেছেন ,  এবং সেই সাথে নীল নদের পানি প্রবাহও তার বীর্যপাতের হার দ্বারা নিয়ন্ত্রিত হয় ।  এর সূত্র ধরেই মিশরীয় ফারাওদেরও আনুষ্ঠানিকভাবে নীল নদে হস্তমৈথুন করতে হতো । 
 হস্তমৈথুন ছাড়ার উপায়ঃ   ১ ।  যেসব ব্যাপার আপনাকে হস্তমৈথুনের দিকে ধাবিত করে ,  সেগুলো ছুড়ে ফেলুন ,  সেগুলো থেকে দূরে থাকুন । যদি মাত্রাতিরিক্ত হস্তমৈথুন থেকে সত্যি সত্য মুক্তি পেতে চান তাহলে পর্ণ মুভি বা চটির কালেকশন থাকলে সেগুলো এক্ষুনি নষ্ট করে ফেলুন ।  পুড়িয়ে বা ছিড়ে ফেলুন ।  হার্ডড্রাইব বা মেমরি থেকে এক্ষুনি ডিলিট করে দিন ।  ইন্টারনেট ব্যবহারের আগে ব্রাউজারে প্যারেন্টাল কন্ট্রোল - এ গিয়ে এডাল্ট কন্টেন্ট ব্লক করে দিন ।  কোন সেক্স টয় থাকলে এক্ষুনি গার্বেজ করে দিন । 
 ২ ।  কোন কোন সময় হস্তমৈথুন বেশি করেন ,  সেই সময়গুলো চিহ্নিত করুন ।  বাথরুম বা ঘুমাতে যাওয়ার আগে যদি উত্তেজিত থাকেন ,  বা হঠাত কোন সময়ে যদি এমন ইচ্ছে হয় ,  তাহলে সাথে সাথে কোন শারীরিক পরিশ্রমের কাজে লাগে যান ।  যেমন বুকডন বা অন্য কোন ব্যায়াম করতে পারেন ।  যতক্ষণ না শরীর ক্লান্ত হয়ে যায় ,  অর্থাৎ হস্তমৈথুন করার মত আর শক্তি না থাকে ,  ততক্ষণ পর্যন্ত সেই কাজ বা ব্যায়াম করুন ।  গোসল করার সময় এমন ইচ্ছে জাগলে শুধু ঠাণ্ডা পানি ব্যবহার করুন এবং দ্রুত গোসল ছেড়ে বাথরুম থেকে বের হয়ে আসুন । 
 ৩ ।  অলস মস্তিষ্ক শয়তানের কারখানা ।  সব সময় কোন না কোন কাজে ব্যস্ত থাকুন ।  আগে থেকে সারাদিনের শিডিউল ঠিক করে রাখুন ।  তারপর একের পর এক কাজ করে যান ।  হস্তমৈথুনের চিন্তা মাথায় আসবে না ।  যারা একা একা সময় বেশি কাটায় ,  যাদের বন্ধুবান্ধব কম ,  দেখা গেছে তারাই ঘনঘন হস্তমৈথুন বেশি করে ।  একা একা না থেকে বন্ধুবান্ধবদের সাথে সময় কাটান ।  একা একা টিভি না দেখে বন্ধুদের সাথে কিছু করুন ।  বন্ধুবান্ধব না থাকলে ঘরে বসে না থেকে পাবলিক প্লেসে বেশি সময় কাটান । 
 ৪ ।  বসে না থেকে সময়টা কাজে লাগান ।  জীবনকে সৃষ্টিশীল কর্মকাণ্ড দিয়ে ভরিয়ে তুলুন ।  সব সময় নতুন কিছু করার দিকে ঝোঁক থাকলে হস্তমৈথুনের ব্যাপারটা মাথা থেকে দূর হয়ে যাবে ।  এই সাথে আরো সব বাজে জিনিসগুলোও জীবন থেকে হারিয়ে যাবে ।  নতুন ভাবে জীবনকে উপলব্ধি করতে পারবেন ,  বেঁচে থাকার নতুন মানে খুঁজে পাবেন । 
 ৫ ।  সৃষ্টিশীল কাজে জড়িয়ে পড়ুন ।  লেখালেখি করতে পারেন ,  গান - বাজনা শিখতে পারেন ,  আঁকাআঁকি করতে পারেন ,  অথবা আপনি যা পারেন সেটাই করবেন । 
 ৬ ।  নিয়মিত খেলাধূলা করুন ।  ব্যায়াম করুন ।  এতে মনে শৃঙ্খলাবোধের সৃষ্টি হবে ।  নিয়মিত হাঁটতে পারেন ,  দৌড়াতে পারেন ,  সাঁতার কাটতে পারেন ,  জিমে গিয়া ব্যায়াম করতে পারেন ।  বিকেলে ফুটবল ,  ক্রিকেট -  যা ইচ্ছে ,  কিছু একটা করুন । 
 ৭ ।  স্বাস্থ্যসম্মত ও পুষ্টিকর খাবার খাবেন ।  ফলমূল - শাকসবজি বেশি খাবেন । 
নতুন কোন শখ বা হবি নিয়ে মেতে উঠুন ।  বাগান করতে পারেন ,  নিজের রান্না নিজে করতে পারেন ,  আরো কত কিছু আছে করার ।  আপনি যা করতে বেশি পছন্দ করেন ,  সেটাই করবেন ।  কিছুদিন পর আবার আরো নতুন কিছু করতে বা জানতে চেষ্টা করুন । 
 ৮ ।  অফুরন্ত সময় থাকলে সামাজিক কর্মকাণ্ডে জড়িয়ে পড়ুন ।  দেশ ও দশের জন্য সেবামূলক কাজে জড়িত হোন । 
 ৯ ।  ধৈর্য ধরতে হবে ।  একদিনের একটা নেশা থেকে মুক্ত পাবেন ,  এমন হবে না ।  একাগ্রতা থাকলে ধীরে ধীরে যে কোন নেশা থেকেই বের হয়ে আসা যায় ।  মাঝে মাঝে ভুল হয়ে যাবে ।  তখন হতাশ হয়ে সব ছেড়ে দেবেন না ।  ভুল থেকে শিক্ষা নিয়ে আবার আগাতে হবে । 
 ১০ ।  ভালো কাজ করলে নিজেকে নিজে নিজে পুরস্কৃত করবেন ।  ভালো কোন জায়গাত ঘুরতে যাবেন ।  ভালো কোন রেস্টুরেন্টে গিয়ে খেয়ে আসবেন ।  নিজেকে ছোট ছোট গিফট কিনে দেবেন এবং সেগুলো চোখের সামনে রাখবেন এবং মনে করবেন যে অমুক ভালো কাজের জন্য এই জিনিসটা পেয়েছিলেন । 
 ১১ ।  অপরের সাহায্য নিতে ভুল করবেন না ।  রাতের বেলা হস্তমৈথুন করলে কারো সাথে রুম শেয়ার করুন ।  বা দরজা জানালা খোলা রেখে আলো জ্বালিয়ে ঘুমান ।  যখন দেখবেন যে সব চেষ্টা করেও একা একা সফল হতে পারছেন না ,  তখন বন্ধুবান্ধব ,  পরিবার ,  ডাক্তার -  এদের সাহায্য নেয়া যায় ।  এখানে লজ্জার কিছু নাই । 
 শিশুকে তার মতো করে বেড়ে উঠতে দেয়া উচিত ।  শিশুর ইচ্ছাকে প্রাধান্য দিলে শিশু শারীরিক ও মানসিকভাবে পরিপূর্ণরূপে বেড়ে উঠবে ।  তবে শিশুর সুষ্ঠু বিকাশের ক্ষেত্রে তার পারিপার্শ্বিক পরিবেশ অধিক গুরুত্ব বহন করে ।  আমাদের শিশুদের নানা সমস্যায় পড়তে দেখা যায় ।  অনেক পরিবারে বাবা মা দু ' জনই চাকরি করেন ।  ফলে শিশুর স্বাভাবিক বেড়ে ওঠায় সমস্যা হতে পারে ।  তবে যে কোনো পরিবারের ছেলেদের তুলনায় মেয়েরা বেশি সমস্যায় পড়ে ।  
  রাজধানীর বাড্ডায় ৯ বছরের শিশুকে ধর্ষণ করেছে পালাক্রমে দুই বখাটে ।  গুরুতর আহত অবস্থায় শিশুটিকে ঢাকা মেডিকেল - কলেজ হাসপাতালে ভর্তি করা হয়েছে ।  ভোলার দৌলতখানে চাচাতো ভাইয়ের ছোড়া এসিডে ঝলসে গেছে এক কলেজ ছাত্রীর মুখমন্ডল ।  ধর্ষণের পর হত্যার শিকার হয়েছে ২টি শিশু ।  নারীদের তুলনায় কোমলমতি শিশুদের ধর্ষণের ঘটনা ক্রমেই বাড়ছে ।  ধর্ষকরা শুধু ধর্ষণ করেই থেমে থাকছে না ,  ঘটনা ধামাচাপা দিতে নৃশংসভাবে হত্যা করছে ।  শরীয়তপুরের ভেদরগঞ্জ উপজেলায় সখীপুর থানার মালতকান্দি গ্রামে ৮ বছরের এক শিশু ধর্ষিত হয়েছে ।  তাকে আশঙ্কাজনক অবস্থায় সখীপুর ইউনিয়নের স্বাস্থ্য কেন্দ্রে ভর্তি করা হয়েছে ।  এ ঘটনা শিশুটির বাবা বাদি হয়ে থানায় মামলা করেছেন ।  মোহাম্মদপুরে পাশবিক নির্যাতনের শিকার হয়েছে সাড়ে তিন বছরের এক শিশু ।  ধর্ষণের অভিযোগে ওমর ফারুক নামে এক ব্যক্তিকে গ্রেফতার করেছে পুলিশ ।  গ্রেফতারকৃত ব্যক্তি ঐ শিশুদের পাশের ঘরের ভাড়াটিয়া ।  যশোরে ১১ বছর বয়সী এক শিশু ধর্ষণের শিকার হয় ।  যশোর কোতোয়ালী থানায় দায়ের করা মামলায় উল্লেখ করা হয় ,  যশোর উপশহরে সারথী টেক্সটাইল মিল এলাকায় শিশু কন্যাকে নিয়ে এক মা বসবাস করেন ।  তিনি মেসে রান্নার কাজ করেন ।  ঘটনার দিন রাত সাড়ে ১১টায় শিশুটির মা রান্না করতে গেলে একই এলাকার আব্দুল হামিদের ছেলে ফিরোজ ঘরে ঢুকে শিশুটিকে ধর্ষণ করে ।  ক্রমশ ধর্ষককে আটক করেছে ।  একই দিন চাঁপাইনবাবগঞ্জ ' র ভোলাহাটে ১০ বছরের এক মানসিক প্রতিবন্ধী শিশু ধর্ষণের শিকার হয়েছে ।  ভোলাহাট ইউনিয়নের চর ধরমপুর গ্রামের খাইরুল ইসলামের ছেলে রবিউল শিশুটিকে ধর্ষণ করে পাশের একটি ক্লাব ঘরের পেছনে নিয়ে ।  এ ঘটনায় ধর্ষিতা শিশুর বাবা বাদি হয়ে ভোলাহাট থানায় একটি মামলা দায়ের করলে পুলিশ ধর্ষক রবিউল ইসলামকে গ্রেফতার করে ।  যৌন নির্যাতনের শিকার শিশুদের বেশির ভাগই আইনী সহায়তা পাচ্ছে না ।  এসব শিশু দরিদ্র পরিবারে হওয়ার কারণেই তারা আইনী সুরক্ষার বাইরে রয়ে গেছে ।  যৌন হয়রানি ও শিশু পাচারের বিষয়টি নিয়ে যথেষ্ট আলোচনা এবং পদক্ষেপ নেয়া হলেও শিশুদের যৌন হয়রানির বিষয়টি উপেক্ষিতই রয়ে যাচ্ছে ।  বয়ঃসন্ধিকালীন সমস্যাযুক্ত কন্যা শিশুদের শতকরা প্রায় ৪০ ভাগই যৌন নির্যাতনের শিকার ।  যে কোনো ধরনের যৌন নিপীড়নের ফলে শিশুদের বড় ধরনের মানসিক ও শারীরিক সমস্যা দেখা দিতে পারে ।  এসব অনাকাঙিক্ষত ঘটনার দায় শিশুকে সারা জীবন বহন করতে হয় ।  শিশু যৌন নির্যাতন একটি বড় ধরনের সামাজিক অবক্ষয় ।  কোমলমতি শিশুদের ওপর এ ধরনের জঘন্য অত্যাচার - নির্যাতন রাষ্ট্রের পক্ষেই কঠোরভাবে নিয়ন্ত্রণ করা দরকার । 
 দেশের নারী ও শিশু নির্যাতন দমন আদালতে পর পর ২ বছর ৯৬ শতাংশ মামলাই বিভিন্ন কারণে খারিজ হয়েছে ।  সংশ্লিষ্টরা বলছেন ,  সময়মতো অভিযোগপত্র চার্জশিট না হওয়াই প্রধান কারণ ।  প্রতিদিন যে কারণে মামলা হচ্ছে একই হারে অভিযোগপত্র দাখিল হচ্ছে না ।  আছে দুর্বল প্রাথমিক তথ্য বিবরণী এফআইআর ,  তদন্তে অবহেলা ,  ক্ষেত্র বিশেষে সাজানো মামলা ।  সংশ্লিষ্টরা আরও বলছেন ,  জামিন অযোগ্য অপরাধ হলেও তদন্তে বিলম্বে হওয়ায় আসামীরা জামিন পাচ্ছে ।  বাদিকে প্রভাবিত করার চেষ্টাও করছে ।  সমাজে শিশু যৌন নির্যাতনের ঘটনা ঘটছে পরিবারের সদস্য ও আত্মীয়স্বজনের মাধ্যমে ।  এছাড়াও শিল্প এলাকায় ,  যেখানে মা - বাবা দুজনেই কাজের সঙ্গে যুক্ত ,  সেখানেই শিশু যৌন নির্যাতনের হার বেশি ।  এছাড়াও একান্নবর্তী পরিবারের তুলনায় একক পরিবারে বেশি ঘটে থাকে যৌন নির্যাতন ।  শিশু যৌন নির্যাতনের হার এখন হর হামেশাই ঘটছে ।  যৌন নির্যাতনের ঘটনা অধিকাংশ ক্ষেত্রে গোপন থাকে বলে এখনও এ বিষয়টি নিয়ে কোনো আন্দোলন গড়ে ওঠেনি ।  
 যৌন অবক্ষয় রোধে করনিয়ঃ   আইনের শাস্তির বিধানগুলো সাধারণ মানুষকে জানানো সম্ভব হলে শিশু নির্যাতনের হার কমবে ।  বর্তমান সামাজিক অবক্ষয় এবং বর্তমান তথ্য প্রযুক্তির অপব্যবহারের কারণে এ ধরনের মর্মান্তিক ঘটনাগুলো ঘটছে ।  থানার দায়িত্বপ্রাপ্ত কর্মকর্তার নিরপেক্ষ তদন্তের অভাব এবং আইন প্রয়োগের দুর্বলতায় এসব ঘটনার পুনরাবৃত্তির জন্যে দায়ী ।  তাছাড়া শিশু ধর্ষণের মেডিকেল পরীক্ষাগুলো সময় মতো না পেলে আলামত নষ্ট হয়ে যায় ।  নারী ও শিশু নির্যাতন আইনে শিশু ধর্ষণের ক্ষেত্রে আসামীর শাস্তির বিষয়ের সংজ্ঞাকে সুস্পষ্টভাবে এবং বিস্তৃতভাবে ব্যাখ্যা না থাকায় ধর্ষক বেশির ভাগ ক্ষেত্রেই ছাড়া পেয়ে যায় ।  এছাড়া ধর্ষণ যে একটি জঘন্য অপরাধ সেটিকে আমলে নেয়া হচ্ছে না ।  প্রতিনিয়তই এ ধরনের অপরাধ যারা ঘটাচ্ছে তাদের শাস্তির আওতায় আনতে আইনের কার্যকারিতার বিকল্প নেই ।  পাশাপাশি মেয়ে শিশুদের জীবনযাপন এবং চলাফেরার দিকে অভিভাবকদের একটু বেশি নজর দেয়া উচিত ।  তবে তারা যেন নিগৃহীত না হয় সেদিকেও লক্ষ্য রাখতে হবে । 
 শিশু যৌন নির্যাতন বন্ধে সমাজে সচেতনতা আনতে হবে ।  মেয়েদের স্কুল - কলেজের সামনে বা রাস্তায় যৌন উক্ত্যক্তকারীরা না দাঁড়াতে বা আড্ডা না দিতে পারে সেদিকে সংশ্লিষ্ট কর্তৃপক্ষকে নজর রাখতে হবে ।  শিশু যৌন নির্যাতন যে একটি ঘৃণ্য অপরাধ সে ব্যাপারে মসজিদের ইমাম এবং সমাজপতিদের সভা সমাবেশ করতে হবে ।  এ ব্যাপারে যারা অপরাধী তাদের কঠোর সাজার ব্যবস্থা করতে হবে । 
 যে ধরণের আচরণগুলোকে যৌন পীড়ন বলা যায়ঃ  • যৌন কামনা বা ইচ্ছা চরিতার্থ করার জন্য বলপ্রয়োগ । 
• যৌন কামনা চরিতার্থে কোন অঙ্গ স্পর্শ । 
• উদ্দেশ্যমূলক বা ইচ্ছাকৃতভাবে যৌনাঙ্গ প্রদর্শন । 
• কোন বস্ত্ত দ্বারা যৌন অঙ্গ স্পর্শ । 
• যৌন উদ্দেশ্য প্রণোদিত স্পর্শ । 
  যেসব বয়সী মেয়েরা যৌন পীড়নের শিকার হয়ঃ  • কিশোরী
• কম বয়স্ক এবং নতুন চাকুরিতে যোগদান করা নারী
• কারো করুণা বা সহায়তায় চাকুরি পাওয়া অসহায় নারী । 
• স্টেনো / টাইপিস্ট ,  ব্যক্তিগত সেক্রেটারি ,  টেলিফোন অপারেটর ,  রিসেপশনিস্ট ,  নার্স ,  মডেল । 
• গার্মেন্টস কর্মী ,  গৃহপরিচারিকা । 
• বিধবা / স্বামী পরিত্যক্তা / তালাকপ্রাপ্ত নারী / একা নারী বা মা । 
• সংখ্যালঘু সম্প্রদায়ের নারী ইত্যাদি । 
 যেসব কারনে মানুষ এরকম আচরণ করে ,  তাদের বিবেক বলে কিছু নেইঃ  • সামাজিক ও নৈতিক অবক্ষয় । 
• সামাজিক অস্থিরতা । 
• নারীকে ভোগ ও পণ্যসামগ্রী হিসেবে উপস্থাপন ও ব্যবহার । 
• যৌন হয়রানির বিরুদ্ধে নিরবতা । 
• অপরাধীদের শাস্তি না দেয়া । 
 এর বিরুদ্ধে আমাদের দেশে যেসব আইন প্রচলিত আছেঃ  আইনের দৃষ্টিতে যৌন পীড়ন একটি ভয়াবহ অপরাধ ।  বাংলাদেশের বিভিন্ন আইনে যৌন পীড়নের বিরুদ্ধে প্রতিকারের বিধান রয়েছে । 
   যৌন পীড়ন রোধে আমাদের কিছু করণীয়ঃ  • সামাজিক সচেতনতা ও প্রতিরোধ
• নারীর প্রতি নেতিবাচক দৃষ্টিভঙ্গির পরিবর্তন
• কর্মস্থলে নারীদের জন্য সহায়ক কর্ম পরিবেশ সৃষ্টি করা
• শিক্ষাপ্রতিষ্ঠানে যৌন হয়রানির বিরুদ্ধে কঠোর নীতিমালা ও শাস্তি বিধি প্রণয়ন
• প্রাথমিক ও মাধ্যমিক স্তরের পাঠ্যক্রমে জেন্ডার ,  ন্যায়বিচার এবং মানবাধিকার ইস্যুগুলো অন্তর্ভূক্ত করা
• কিশোর - তরুণদের ইভটিজিং এর বিরুদ্ধে প্রশিক্ষণ / কাউন্সেলিং প্রদান
• বিদ্যমান আইন ,  চুক্তি ও সনদের যথাযথ বাস্তবায়ন
• যৌন হয়রানির বিষয়টি গোপন না রেখে যথাযথ কর্তৃপক্ষের কাছে বিষয়টি জানানো
• যৌন হয়রানি মামলাগুলোর দ্রুত বিচার ও যথাযথ নিষ্পত্তি
• বারসিক গণমাধ্যমে যৌন হয়রানির বিরুদ্ধে গণ সচেতনতামূলক অনুষ্ঠান প্রদর্শন । 
 যৌন পীড়নঃ  নারী নির্যাতনের একটি ধরণ হলো যৌন পীড়ন ।  যদি কোন ব্যক্তি তার যৌন কামনা চরিতার্থ করার জন্য তার শরীরের যে কোন অঙ্গ বা কোন বস্ত্ত দ্বারা কোন নারী বা শিশুর যৌন অঙ্গ বা অন্য কোন স্থান স্পর্শ করেন বা শ্লীলতাহানী করেন তাহলে তার এই কাজ হবে যৌন পীড়ন । 
 যৌন পীড়নের ফলাফলঃ  • মানসিক ভারসাম্যহীনতা । 
• আত্মহত্যা । 
• বিষন্নতা । 
• আত্মবিশ্বাস ও আত্মমর্যাদার অভাব । 
• হীনমন্যতা । 
• নিজেকে অশুচি মনে করা । 
• লেখাপড়ায় অনীহা । 
• সন্দেহ প্রবণতা । 
• যৌনবিকৃতি । 
• সুস্থ যৌন জীবনে অনিচ্ছা । 
  আইনে যৌন পীড়নের ক্ষেত্রে শাস্তির বিধান আছেঃ  যৌন পীড়নের /  নারীর প্রতি অশালীন আচরণের ক্ষেত্রে দন্ডবিধি ,  ১৮৬০ এর  ধারা ৩৫৪ এবং ধারা ৫০৯ এ শাস্তির কথা বলা আছে ।  এছাড়া ঢাকা মহানগরী পুলিশ অধ্যাদেশ ,  ১৯৭৬ ,  ধারা - ৭৬ এবং নারী ও শিশু নির্যাতন দমন আইন ,  ২০০০ এর ধারা - ১০ এ যৌন পীড়নের শাস্তি সর্ম্পকে বলা আছে । 
 যৌন পীড়নের শিকার হলে যেখানে আইনি সহায়তা পাওয়া যেতে পারেঃ  জেলা জজ আদালতের আইন সহায়তা কেন্দ্র ,  বিভিন্ন মানবাধিকার ও আইন সহায়তাকারী সংগঠন ,  জেলা আইনজীবী সমিতি এ ব্যাপারে আইনী সহায়তা প্রদান করে থাকে । 
   দণ্ডবিধিঃ  নারী ও শিশু নির্যাতন দমন আইন , ২০০০  ( সংশোধিত ২০০৩ )  এর ধারা - ১০ অনুযায়ী যদি কোন ব্যক্তি অবৈধভাবে যৌন কামনা চরিতার্থ করার উদ্দেশ্যে তার শরীরের যে কোন অঙ্গ বা কোন বস্ত্ত দ্বারা কোন নারী বা শিশুর যৌন অঙ্গ বা অন্য কোন অঙ্গ স্পর্শ করেন বা কোন নারীর শ্লীলতাহানী করেন তাহলে তার এ কাজ হবে যৌন পীড়ন ।   
দন্ডবিধির ৫০৯ ধারা অনুযায়ী নারীর শালীনতার জন্য অমর্যাদাকর যে কোন মন্তব্য ,  শব্দ বা অঙ্গভঙ্গি বা কোন বস্তু প্রদর্শন দন্ডনীয় অপরাধ ।  
 দন্ডবিধি ,  ১৮৬০
 ধারা - ৩৫৪
 কোনো নারীর শালীনতা নষ্ট করিবার উদ্দেশ্যে তাহাকে আক্রমণ ও তৎপ্রতি অপরাধমূলক বলপ্রয়োগঃ
যে ব্যক্তি কোনো নারীর শালীনতা নষ্ট করিবার অভিপ্রায়ে বা সে তদ্দারা তাহার শালীনতা নষ্ট করিতে পারে জানিয়া তাহাকে আক্রমণ করে বা তৎপ্রতি অপরাধমূলক বলপ্রয়োগ করে সেই ব্যক্তি যেকোনো বর্ণনার কারাদন্ডে - যাহার মেয়াদ দুই বৎসর পর্যন্ত হইতে পারে বা অর্থদন্ডে বা উভয়বিধ দন্ডে দন্ডিত হইবে । 
 ( দন্ডবিধির ধারা - ৩৫৪ অনুযায়ী ,  কোনো নারীর শালীনতা নষ্ট করার উদ্দেশ্যে তাকে আক্রমণ বা তার প্রতি অপরাধমূলক বলপ্রয়োগ করলে একজন ব্যক্তির দু ’ বছর পর্যন্ত কারাদন্ড বা অর্থদন্ড বা উভয়দন্ড হতে পারে ।  ) 
 ধারা - ৫০৯
 কোনো নারীর শালীনতার অমর্যাদার অভিপ্রায়ে কোনো মন্তব্য ,  অঙ্গভঙ্গি বা কোনো কাজঃ
যে ব্যক্তি কোনো নারীর শালীনতার অমর্যাদা করিবার অভিপ্রায়ে এই উদ্দেশ্যে কোনো মন্তব্য করে ,  কোনো শব্দ বা অঙ্গভঙ্গি করে বা কোনো বস্ত্ত প্রদর্শন করে যে উক্ত নারী অনুরূপ মন্তব্য বা শব্দ শুনিতে পায় বা অনুরূপ অঙ্গভঙ্গি বা বস্ত্ত দেখিতে পায় ,  কিংবা উক্ত নারীর নির্জনবাসে অনাধিকার প্রবেশ করে ,  সেই ব্যক্তি বিনাশ্রম কারাদন্ডে - যাহার মেয়াদ এক বৎসর পর্যন্ত হইতে পারে বা উভয়বিধ দন্ডে দন্ডিত হইবে । 
 ( দন্ডবিধির ধারা - ৫০৯ অনুযায়ী ,  কোনো নারীর শালীনতার অমর্যাদার উদ্দেশ্যে কোনো মন্তব্য ,  অঙ্গভঙ্গি বা কোনো কাজ করলে একজন  ব্যক্তির বিনাশ্রম কারাদন্ড - যার মেয়াদ ১ বছর পর্যন্ত বা উভয়বিধ দন্ড হতে পারে ।  ) 
 ঢাকা মহানগরী পুলিশ অধ্যাদেশ ,  ১৯৭৬
 ধারা  - ৭৬
 মহিলাদিগকে উত্যক্ত করিবার শাস্তিঃ
 যদি কেহ কোনো রাস্তায় বা সাধারণের ব্যবহার্য স্থানে বা সেখান হইতে দৃষ্টিগোচরে স্বেচ্ছায় এবং অশালীনভাবে নিজ দেহ এমনভাবে প্রদর্শন করে যাহা কোনো গৃহ বা দালালের ভিতর হইতে হউক বা না হউক ,  কোনো মহিলা দেখিতে পায় ,  অথবা স্বেচ্ছায় কোনো রাস্তা বা সাধারণের ব্যবহার্য স্থানে কোনো মহিলাকে পীড়ন করে বা তাহার পথ রোধ করে অথবা রাস্তায় বা সাধারণের ব্যবহার্য স্থানে অশালীন ভাষা ব্যবহার করিয়া অশ্লীল আওয়াজ ,  অঙ্গভঙ্গি বা মন্তব্য করিয়া কোনো মহিলাকে অপমান বা বিরক্ত করে ,  তবে সেই ব্যক্তি এক বৎসর পর্যন্ত মেয়াদের কারাদন্ড অথবা দুই হাজার টাকা পর্যন্ত জরিমানাদন্ড অথবা উভয় প্রকার দন্ডে দন্ডনীয় হইবে । 
 ( ঢাকা মহানগরী পুলিশ অধ্যাদেশ ,  ১৯৭৬ ,  ধারা - ৭৬ অনুযায়ী ,  মহিলাদের উত্যক্ত করার শাস্তি হলো এক বছর মেয়াদী কারাদন্ড অথবা দুই হাজার টাকা পর্যন্ত জরিমানাদন্ড অথবা উভয় প্রকার দন্ডে দন্ডনীয় হবে ।  ) 
 নারী ও শিশু নির্যাতন দমন আইন , ২০০০  ( সংশোধিত ২০০৩ ) 
 ধারা - ১০
 যৌন পীড়ন ,  ইত্যাদির দন্ডঃ
 যদি কোন ব্যক্তি অবৈধভাবে যৌন কামনা চরিতার্থ করার উদ্দেশ্যে তাহার শরীরের যে কোন অঙ্গ বা কোন বস্ত্ত দ্বারা কোন নারী বা শিশুর যৌন অঙ্গ বা অন্য কোন অঙ্গ স্পর্শ করেন বা কোন নারীর শ্লীলতাহানী করেন তাহা হইলে তাহার এই কাজ হইবে যৌন পীড়ন এবং তজ্জন্য উক্ত ব্যক্তি অনধিক ১০ বৎসর কিন্তু অনূন্য ৩ বৎসর সশ্রম কারাদন্ডে দন্ডনীয় হইবেন এবং ইহার অতিরিক্ত অর্থদন্ডেও দন্ডনীয় হইবেন । 
 ( নারী ও শিশু নির্যাতন দমন আইন ,  ২০০০ ধারা - ১০ অনুযায়ী ,  যৌন পীড়ন ইত্যাদির দন্ড হলো :  অপরাধীর অনধিক দশ বছর কিন্তু অন্যূন তিন বছর সশ্রম কারাদন্ড এবং তিনি এর অতিরিক্ত অর্থদন্ডেও দন্ডিত হবেন ।  ) 
    এক্ষেত্রে যেখানে গেলে আইনগত সহায়তা পাওয়া যাবেঃ  ১ ।  বাংলাদেশ মহিলা পরিষদ ,  কেন্দ্রীয় কার্যালয় সুফিয়া কামাল ভবন ,  ১০ / বি / ১ সেগুনবাগিচা ,  ঢাকা - ১০০০ ,   ফোন  - ৭১৬৯৭০১ , 
ফ্যাক্স ৮৮ - ০২ - ৯৫৬৩৫২৯ ,  ই - মেইল - mahila @ bd . com ওয়েব -  http :  /  / www . mahilaparishad . org আইন ও সালিশ কেন্দ্র ,  ৭ / ১৭ ,  ব্লক - বি , লালমাটিয়া ,   ঢাকা
ফোন -  ৮৮০ - ২ - ৮১২৬১৩৪ ,  ৮১২৬১৩৭ ,  ৮১২৬০৪৭
ফ্যাক্স ৮৮ - ০২ - ৮১২৬০৪৫ , 
ওয়েব -  http :  /  / www . askbd . org / web ই - মেইল - ask @ citechco . net  ২ ।  মহিলা আইনজীবী সমিতি ,  ৪৮ / ৩ ,  মনিকো মিনা টাওয়ার , 
পশ্চিম আঁগারগাঁও ,  ঢাকা ,  ফোন - ৯১৪৩২৯৩
ওয়েব -  http :  /  / www . bnwla . org . bd ব্লাস্ট ,  ১ / ১ পায়নিয়ার রোড /  ওয়াইএমসিএ , কাকরাইল ,  ঢাকা ,  ফোন - ৮১৭১৮৫ ,  ৯৩৪৯১২৬
 এছাড়া নিচের স্থানীয় প্রতিষ্ঠানসমূহের কাছেও সহায়তা চাওয়া যেতে পারেঃ  • ইউনিয়ন পরিষদের চেয়ারম্যান / মহিলা ও পুরুষ সদস্য
• পৌরসভার চেয়ারম্যান / ওয়ার্ড কমিশনার
• নিকটবর্তী থানার ভারপ্রাপ্ত কর্মকর্তা
• উপজেলা মহিলা বিষয়ক কর্মকর্তা
• উপজেলা নির্বাহী কর্মকর্তা
• জেলা প্রশাসক
• আইন সহায়তা কেন্দ্র ,  জেলা জজ আদালত
• জেলা জজের নেতৃত্বে আর্থিকভাবে অসহায়দের সেবাদান কর্তৃপক্ষ
• নিকটস্থ এনজিও / বেসরকারি প্রতিষ্ঠান যারা এ বিষয়ে কাজ করছেন
• মানবাধিকার সংগঠনসমূহ
• মহিলা মন্ত্রণালয়ের আওতায় মহিলা অধিদপ্তরের আইন সহায়তা সেল । 
  কিছু টিপসঃ   ১ .  ঘুমে সমস্যা হলে তখন সুগার ফ্রি মিন্টস্‌ বা ক্যাণ্ডি চিবাতে পারেন ।  হালকা কিছু খেলেও তখন উপকার হয় ।  তবে ঘুমিয়ে পড়ার আগে দাঁত ব্রাশ করে নেবেন । 
২ .  কম্পিউটারে পর্ণ ব্লকিং সফটওয়ার ইনস্টল করে নিন ।  আজব একটা পাসওয়ার্ড দিয়ে রাখেন যাতে পরে ভুল যান ।  অথবা কোন বন্ধুকে দিয়ে পাসওয়ার্ড দিন ।  নিজে মনে রাখবেন না । 
৩ .  কম্পিউটারে পর্ণ দেখতে দেখতে হস্তমৈথুন করলে কম্পিউটার লিভিং রুমে নিয়ে নিন যাতে অন্যরাও দেখতে পায় আপনি কী করছেন ।  এতে পর্ণ সাইটে ঢোকার ইচ্ছে কমে যাবে । 
৪ .  হস্তমৈথুন একেবারেই ছেড়ে দিতে হবে না ।  নিজেকে বোঝাবেন যে মাঝে মাঝে করবেন ।  ঘনঘন নয় । 
৫ .  যারা বাজে বিষয় নিয়ে বা মেয়েদের নিয়ে বা পর্ণ মুভি বা চটি নিয়ে বেশি আলোচনা করে ,  তাদেরকে এড়িয়ে চলুন । 
৬ .  যখন দেখবেন খুব বেশি হস্তমৈথুন করতে ইচ্ছে হচ্ছে এবং নিজেকে সামলাতে পারছেন না ,  বাইরে বের হয়ে জোরে জোরে হাঁটুন বা জগিং করুন । 
৭ .  সন্ধ্যার সময়ই ঘুমিয়ে পড়বেন না ।  কিছু করার না থাকলে মুভি দেখুন বা বই পড়ুন । 
৮ .  ভিডিও গেম খেলতে পারেন ।  এটাও হস্তমৈথুনের কথা ভুলিয়ে দেবে । 
৯ .  হস্তমৈথুনে চরম ভাবে এডিক্টেড হলে কখনোই একা থাকবেন না ,  ঘরে সময় কম কাটাবেন ,  বাইরে বেশি সময় কাটাবেন ।  জগিং করতে পারেন ,  সাইকেল নিয়ে ঘুরে আসতে পারেন ।  ছাত্র হলে ক্লাসমেটদের সাথে একসাথে পড়াশুনা করতে পারেন ।  লাইব্রেরি বা কফি শপে গিয়ে সময় কাটাতে পারেন । 
১০ .  সেক্সুয়াল ব্যাপারগুলো একেবারেই এড়িয়ে চলবেন ।  এধরনের কোন শব্দ বা মন্তব্য শুনবেন না । 
১১ .  ছোট ছোট টার্গেট সেট করুন ।  ধরুন প্রথম টার্গেট টানা দুইদিন হস্তমৈথুন করবেন না ।  দুইদিন না করে পারলে ধীরে ধীরে সময় বাড়াবেন । 
১২ .  যখন তখন বিছানায় যাবেন না ।  কোথাও বসলে অন্যদের সঙ্গ নিয়ে বসুন । 
১৩ .  বাথরুম শাওয়ার নেয়ার সময় হস্তমৈথুনের অভ্যাস থাকলে যত তাড়াতাড়ি সম্ভব বাথরুম থেকে বের হয়ে আসতে চেষ্টা করুন । 
১৪ .  যখনি মনে সেক্সুয়াল চিন্তার উদয় হবে ,  তখনই অন্য কিছু নিয়ে চিন্তা করবেন । 
১৫ .  মেয়েদের দিকে কুনজরে তাকাবেন না ।  তাদের ব্যাপারে বা দেখলে মন আর দৃষ্টি পবিত্র করে তাকাবেন ।  নিজের মা বা বোন মনে করবেন । 
১৬ .  হাতের কব্জিতে একটা রাবারের ব্যান্ড লাগিয়ে নেবেন ।  সেক্সুয়াল চিন্তার উদয় হলে তুড়ি বাজাতে পারেন ,  পা দোলাতে পারেন -  এতে কুচিন্তা দূর হয়ে যাবে । 
১৭ .  যতটা সম্ভব নিজেকে ব্যস্ত রাখুন । 
১৮ .  যে কোন উপায়ে পর্ণমুভি আর চটি এড়িয়ে চলুন । 
১৯ .  বন্ধুবান্ধব ও পরিবারের সবার সাথে বেশি সময় কাটান । 
২০ .  ধ্যান বা মেডিটেশন করতে পারেন ।  যোগ ব্যায়াম করতে পারেন । 
২১ .  নিজের পরিবারের কথা চিন্তা করবেন ,  আপনার সাথে যারা আছে তাদের কথা ভাববেন । 
২২ .  বাড়িতে বা রুমে কখনো একা থাকবেন না । 
২৩ .  কোনদিন করেন নাই ,  এমন নতুন কিছু করার চেষ্টা করুন । 
২৪ .  উপুর হয়ে ঘুমাবেন না । 
২৫ .  বিকেলের পরে উত্তেজক ও গুরুপাক খাবার খাবেন না । 
২৬ .  গার্লফ্রেণ্ড বা প্রেমিকাদের সাথে শুয়ে শুয়ে ,  নির্জনে বসে প্রেমালাম করবেন না । 
২৭ .  ফোনসেক্স এড়িয়ে চলুন । 
    ( এই পোস্টের সকল তথ্য ইন্টারনেট হতে সংগৃহীত হয়েছে )   

                    




না

    প্রাক কথনঃ   বাস্তবতার নির্মম কষাঘাতে জর্জরিত হয়ে আমি আজ ভীষণ ক্লান্ত ।  আর তাইত কল্পনার জগতটাকেই বেছে নিয়েছি বেঁচে থাকার প্রেরনা স্বরূপ ।  আমার যাপিত জীবনের কষ্টগুলো নিতান্তই আমার ।  আমার গল্পের মাঝে আমাকে খোঁজা অর্থহীন ।  প্রতিটি মানুষের কিছু নিজস্ব আদর্শ থাকে ।  আমার আদর্শ আমার লেখার মতই সাদা মাটা ।  নিজের জীবনের মত নিজের লেখাও অথর্ব স্বরূপের বিন্যাস ব্যতীত আর কিছুই নয় ।  আমি জ্ঞানহীন একজন সাধারন মানুষ তাই অন্যকে জ্ঞান দেয়ার মত দুঃসাহস আমার নেই ।  তবু কেউ যদি আমার কল্পনার জগতে প্রবেশ করে আমার দৃষ্টি দিয়ে জীবনে ক্ষণিকের সুখ খুঁজে ফিরে তবেই আমার লেখালিখির সার্থকতা ।   
 ফকির লালন সাঁই গেয়েছেন;   নিচে পদ্ম চরক বাণে
যুগল মিলন চাঁদ চকোরা ।  । 
 সূর্যের সুসঙ্গে কমল
কিরূপে হয় যুগল মিলন । 
জানলি না মন হলি কেবল
কামাবেশে মাতোয়ারা ।  । 
 স্ত্রী পুংলিঙ্গ ভবে নপুংসক না সম্ভবে
যে লিঙ্গ ব্রহ্মাণ্ড গড়ে
কি দিব তুলনা তারে । 
রসিকজনা জানতে পারে
অরসিকে চমৎকারা ।  । 
 সামর্থ্যকে পূর্ণ জেনে
বসে আছো সেই গুমানে । 
যে রতিতে জন্মে মতি
সে রতির কি আকৃতি । 
যারে বলে সুধার পতি
ত্রিলোকের সেই নিহারা ।  । 
 শোণিত শুক্র চম্পাকলি
কোন স্বরূপ কাহারা বলি । 
ভৃঙ্গরতির করো নিরূপণ
চম্পাকলির অলি যে জন । 
গুরু ভেবে কহে লালন
কিসে যাবে তারে ধরা ।  । 
  আমি প্রতিদিন সকালে অফিসে যাওয়ার সময় রাস্তার পাশে একটি ভিক্ষুককে বসে থাকতে দেখি ।  মুখে কিছু বলতে পারেনা শুধু হাতের ইশারায় ভিক্ষা চাওয়াই তার বৈশিষ্ট ।  চেহারা দেখলে মনে হবে যেন এই মাত্র স্বর্গ হতে কোন দূত ,  স্বর্গের পবিত্র পানি দিয়ে গোসল করে পৃথিবীতে নেমে এসেছে; ভিক্ষাবৃত্তি করার জন্য ।  আমি তাকে মাঝে মাঝে মন চাইলে টাকা দেই ,  আবার মন না চাইলে দেই না ।  প্রতিদিন একই ভিক্ষুককে টাকা দেয়া যুক্তিসঙ্গত কিনা  ?  তেমন দ্বিধা থেকেই হয়ত এমনটা করা হয় ।  প্রতিদিনের মত সেদিনও অফিসের পথে তাকে দেখতে পেলাম ।  একবার তার দিকে তাকিয়েই পাশ কেটে চলে যাচ্ছিলাম; এরই মাঝে মনে হল পেছন হতে কেউ যেন আমাকে ডাকল ।  আমি পেছন ফিরে তাকাতেই দেখি সে আমার দিকে তাকিয়ে আমাকে হাত দিয়ে ইশারা করছে কাছে যাওয়ার জন্য ।  আমি কাছে গিয়ে পকেট থেকে মানিব্যাগ বের করে টাকা দিলাম ।  সেও খুসি মনে টাকা তার কপালে ছোঁয়াল ।  তারপর তার গায়ের পরনের পাঞ্জাবীর পকেটের ভেতর থেকে একটি কাগজ বের করে আমার হাতে দিল ।  আমি কাগজটি হাতে নিয়ে জানতে চাইলাম এটা কি  ?  সে আমাকে তার তর্জনীটি আকাশের দিকে দেখিয়ে ইশারা করল ।  আমি এই ইশারার কোন ব্যাখ্যা না খোঁজার চেষ্টা করে কাগজটি আমার পকেটে ঢুকিয়ে অফিসের পথে রওনা হলাম ।  
 অফিসে কাজের ব্যস্ততার কারনে কাগজটির কথা ভুলেই গিয়েছিলাম ।  রাতে বাসায় ফিরে কাগজটির কথা মনে পরল ।  কাগজটি হাতে নিয়ে অনেকটা সময় ধরে নিরীক্ষণ করার পর কিছুটা অনুমান করলাম যে এটা কোন যানবাহনের টিকেট হতে পারে ।  পরদিন সকালে সেই ভিক্ষুকটির কাছে জেনে নিলেই হবে এটা কি  ?  এই ভেবে রাতে ঘুমিয়ে পরলাম ।  অনেক সময় ঘুমের মাঝে নিঃশ্বাস বন্ধ হয়ে আসে ।  হাত পা অশার হয়ে যায় ।  মনে হয় কেউ যেন গলা চেপে ধরেছে ।  মৃত্যু যন্ত্রণায় কাতর হয়ে সামান্য চিৎকার করে ওঠার সামর্থ্যটুকু আর অবশিষ্ট থাকেনা ।  অনেকে বলে থাকেন এটা নাকি ঘুমের ঘোরে বোবায় ধরে মানুষকে ।  তবে যেই ধরুক না কেন ঘুমের এমন ব্যাঞ্জনা সত্যি ভীতিকর ।  সেই রাতে আমাকে ঘুমের ঘোরে বোবায় ধরল ।  যখন প্রান ফিরে পেয়ে জেগে উঠলাম আমার পুরো শরীর ঘামে ভিজে গেছে ।  হাতের মুঠোয় একটি কাগজ দেখতে পেয়ে চমকে উঠলাম ।  সাথে সাথে বিছানা হতে নেমে ভিক্ষুকের দেয়া সেই কাগজটি খুঁজতে লাগলাম ।  খুঁজে পেয়ে দুটি কাগজ নিয়ে মেলাবার চেষ্টা করলাম ।  অবাক হতে হল দুটিতেই লেখার ধরন ,  কাগজের কোয়ালিটি আর কাগজে ব্যবহৃত কালির বেশ মিল খুঁজে পেয়ে ।  তবে স্বপ্নে যে কাগজটি পেলাম সেটাকে আমার কাছে অনেকটা টাকা বলেই মনে হল ।  কিন্তু কোন দেশের টাকা হতে পারে সেটা বোঝা গেলনা ।  অবশ্য অল্প কিছু দেশ ছাড়া আমি খুব বেশী দেশের টাকার চেহারা চিনিও না ।  
 পরদিন সকালে আর অফিসে গেলাম না ।  কিন্তু সেই ভিক্ষুকের জন্য ঠিকই বের হলাম বাসা হতে ।  কিন্তু হতাশ হয়ে ফিরে এলাম ।  ভিক্ষুকটিকে কোথাও খুঁজে পেলাম না ।  তারপর অনেকদিন হয়ে গেল আমি আর সেই ভিক্ষুকটিকে দেখি নাই ।  একরাতের ঘটনা ,  আমি কম্পিউটারে লেখালিখি করছি ।  তখন প্রায় মাঝ রাত ।  একটি কাককে দেখলাম আমার বারান্দায় দাড়িয়ে আছে ।  ভীষণ ভয় পেলাম ।  বহুদিন হল দিনের বেলাতেই কাক কেন ,  কোন প্রকার পাখিই দেখিনা সেখানে রাতের বেলা কাক দেখতে পাওয়া অদ্ভুত একটি বিষয় ।  সাধারনত রাতের বেলা কাক দেখতে পাওয়ার কথা না ।  এই পৃথিবীর অনেক রহস্যই আজও রহস্য হয়েই রয়েছে  ।  যেখানে বিজ্ঞানীরাই সম্পূর্ণ রূপে ব্যর্থ হয়েছেন সেই সব রহস্য ভেদ করতে সেখানে এই রহস্য আমার মত একজন সাধারন মানুষের পক্ষে ভেদ করা সম্ভব নয় ।  এভাবে বেশ কিছুদিন আমি ঠিক মাঝ রাতেই কাকটিকে আমার বারান্দায় দাড়িয়ে থাকতে দেখলাম ।  আমি আমার দৃষ্টি অন্যদিকে ঘুরিয়ে নিলেও কাকটি ঠিক পলকহীন দৃষ্টিতে আমার দিকে তাকিয়ে থাকত ।  এই সময়গুলোতে আমার স্বপ্নে কিছু ভয়ানক ব্যাপার ঘটে যায় ।  আমি প্রায়ই স্বপ্নে দেখতে থাকি একটি সাদা রঙের বিড়ালকে ছুরি দিয়ে জবাই করছি নিজ হাতে ,  আমার পুরো ঘর পানিতে ডুবে গেছে ,  সেই পানিতে আমিও ডুবে গেছি ,  কেউ আমাকে উদ্ধার করতে আসছেনা ।  একই রকম স্বপ্ন বারবার দেখতে থাকলাম ।  
 আমি অনেক চেষ্টা করেও আমার সাথে ঘটে যাওয়া ব্যাপারগুলোকে কোন সমীকরণে ফেলতে পারলাম না ।  আমার এক বন্ধু আছে নাম কমল ।  বাড়ি কিশোরগঞ্জ কিন্তু ঢাকাতেই ব্যবসার কারনে থাকা ।  ওর সাথে পুরো ব্যাপার বিস্তারিত শেয়ার করলাম ।  ও আমাকে জানাল ওর এক চাচা কিশোরগঞ্জের বড় পীর ।  তার সাথে আমাকে দেখা করিয়ে দেবে ।  যদি সেখানে কোন সমাধান পাওয়া যায় তবেই ভাল ।  কিন্তু কমলের ব্যাবসায়িক ঝামেলার কারনে আমার সাথে ওর আর যাওয়া হলনা ।  আমি ওর কাছ থেকে ঠিকানা নিয়ে একাই রওনা হলাম সেই পীরের সন্ধানে ।  সাথে নিয়ে নিলাম কাগজ দুটি ।  বাসে করে কিশোরগঞ্জ যাচ্ছি ।  আমার পাশের সিটে একটি মহিলা বসেছেন ।  মহিলা বললে ভুল বলা হবে ।  একটি মেয়ে বসেছেন ।  মেয়েটিও আমার মত একাই কিশোরগঞ্জ যাচ্ছে ।  মেয়েটি আমার দেখা সবচেয়ে কুৎসিত চেহারার একটি মেয়ে আর গায়ের রং ভীষণ ময়লা ।  পুরো যাত্রা পথে স্বভাবতই কোন কথা হয়নি মেয়েটির সাথে ।  আমি শুধু বাসের জানালা দিয়ে দূরের ওই আকাশের দিকে তাকিয়ে রইলাম  ।  সূর্যটা আমাকে কিছু বলতে চাইল যেন ।  যাই হোক অবশেষে অনেক খোঁজাখুঁজি করার পর আমি আমার পীরের সন্ধান পাই ।  পীরের সামনে একটি বাচ্চা ছেলে মাথা নত করে বসে আছে ।  পীর তার মাথায় ফুলের ঝাড়ু দিয়ে বাড়ি দিচ্ছেন ।  আর পীরের পাশে দাড়িয়ে তারই এক খাদেম পীরের মুখে বিড়ি ধরিয়ে দিচ্ছে ।  প্রায় নব্বই বছরের কাছাকাছি বয়সের এই পীর দেখলাম বেশ আয়েশ করেই বিড়িতে সুখ টান দিচ্ছেন ।  আমার সমস্যার কথা এইসব দেখে মুহূর্তেই বাতাসের সাথে মিলিয়ে গেল ।  আমি সেখান থেকে চলে আসতে চাইলেও পেছন থেকে পীর সাহেব আমাকে উচ্চ স্বরে নাম ধরে ডেকে উঠলেন ।  আমি প্রথম ধাক্কায় নিজেকে সামলে নিলাম ।  আমার নাম তার জানার কথা না কিন্তু ইনি আমার নাম জানেন ।  অতএব নিশ্চয় ইনার ভেতর কিছু পরিমান হলেও আধ্মাতিক কোন শক্তি আছে ।  তাই আমি নিজের অনিচ্ছা থাকার পরেও এখানকার নিয়ম অনুযায়ী পীরের পায়ের কাছে বসলাম ।  আর যাই হোক জঙ্গলে বন্দুক ছাড়া গিয়ে বাঘের সাথে লড়াই করা মানায় না ।  
 পীর আমার কোন কথাই না শুনে আমাকে শুধু বললেন ,   “ যাও পথেই তোমার একজন দেবী মায়ের দর্শন হবে ।  তার কাছেই তুমি তোমার সকল সমস্যার সমাধান খুঁজে পাবে ”  আমি সেখান থেকে চলে আসছিলাম ।  কিন্তু পীর সাহেবের খাদেম আমাকে তার প্রভুর জন্য এক প্যাকেট বিড়ি কিনে দিয়ে যেতে বললেন ।  তিনি নাকি আবার বিড়ি ছাড়া অন্য কিছুই খান না ।  আমি অগ্যতা খুসি মনেই পীর সাহেবের জন্য এক প্যাকেট বিড়ি কিনে দিয়ে সেখান থেকে চলে এলাম ।  কোন যানবাহন না পেয়ে আমি হেটে হেটে অনেকদূর চলে এলাম ।  বুঝলাম হেটে ফেরার কারনে পথ ভুল করে ফেলেছি অর্থাৎ আমি হারিয়ে গিয়েছি ।  যেখানে এসে থামলাম এটাকে ছোট খাটো একটি জঙ্গল বলা যেতে পারে ।  জঙ্গলের ভেতর একটি ছোট পদ্ম পুকুর ।  পুকুরে একটি রক্তের মত লাল রঙের পদ্ম ফুল ফুটে রয়েছে ।  তার পাশেই একটি অশথ গাছের নিচে বসে আছে সেই মেয়েটি ।  যাকে দেখেছিলাম বাসে আমার পাশের সিটে বসে থাকতে ।  আমি মেয়েটির কাছে এগিয়ে গেলাম ।  মেয়েটি আমাকে কিছু বলার সুযোগ না দিয়েই বলল দাও তোমার পকেটের কাগজ দুটি দাও ।  আমি কথা না বাড়িয়ে পকেট থেকে কাগজ দুটি বের করে মেয়েটির হাতে তুলে দিলাম ।  একটি কাগজ আমাকে ফেরত দিয়ে মেয়েটি আরেকটি কাগজ তার কাছেই রেখে দিল ।  দেখলাম যেটিকে আমি টিকেট ভেবেছিলাম ঠিক সেই কাগজটি মেয়েটি রেখে দিল ।  আর টাকার মত কাগজটি আমাকে ফেরত দিয়ে মেয়েটি বলল এটা রেখে দাও সামনে তোমার কাজে লাগবে ।  এরপর মেয়েটি তার দুহাত দিয়ে আমাকে জড়িয়ে ধরল খুব শক্ত করে ।  আমি মেয়েটির এত কাছে চলে এলাম যে তার গরম নিঃশ্বাস আমাকে প্রায় মাতাল করে তুলল ।  আমি সেই মাদকতায় হারিয়ে গেলাম ।  মনে হল এতকাল ধরে যে প্রশান্তি খুঁজে ফিরেছি আজ তার সবটুকু স্বর্গীয় সুখ খুঁজে পেয়েছি ।  বিদ্যুৎ চমকের মত চারদিক আলোকিত হয়ে উঠল মুহূর্তেই ।  গাছে বসে থাকা কিছু পাখি উড়ে গেল অসীমের মায়ায় হারিয়ে ।  পুকুরের পদ্ম ফুলটি সাদা রং ধারন করল ।  সেই সাথে সাদা হয়ে এলো পুকুরের পানি আর পথের ঘাসগুলো ।   
 অল্প কিছুক্ষন পর নিজেকে সম্পূর্ণ ভিন্ন একটি পরিবেশে আবিষ্কার করলাম ।  কিন্তু পাশে আর মেয়েটিকে দেখতে পেলাম না ।  আমি যেখানে দাড়িয়ে সেটা যে পৃথিবী নয় এতটুকু নিশ্চিত হওয়া গেল ।  কারন পৃথিবী হলে মাটি নীল রঙের হতনা ,  সীমাহীন আকাশ দেখা যেত ।  কিন্তু এখানে কোন আকাশ দেখতে পেলামনা ।  বাতাস ভীষণ শীতল ।  কিন্তু শীত করছেনা সেই বাতাসে বরং স্নিগ্ধ প্রশান্তি পেলাম ।  আমি কিছুদুর এগিয়ে যেতেই আমাকে কিছু অদ্ভুত আকৃতির প্রাণী এসে ঘিরে ধরল ।  পৃথিবীর রোবটগুলো দেখতে অনেকটা এই রকমের হয়ে থাকে ।  আমি সেইসব রোবট জাতীয় প্রাণীদের কাছে বন্দী হয়ে একটি গুহার ভেতর আশ্রয় পেলাম ।  এখানের সব কটি গুহাই মেঘ দিয়ে গড়া হয়েছে ।  যেন নীল আকাশের বুকে ভেসে যাওয়া মেঘগুলোই এই অঞ্চলের মাটিতে গড়ে তোলা এক একটি গুহা ।  আমি গুহার ভেতর পায়চারি করছি এমন সময় কিছু রোবট এসে আমাকে গোসল খানার দিকে নিয়ে গেল ।  প্রতিটি রোবটের মাথায় দুটি করে ছোট ছোট বেণী গাঁথা রয়েছে ।  হাত  –  পা অবিকল মানুষের মতই ।  কিন্তু চেহারা মানুষের মত নয় ।  দেহের নীল রঙের ধমনী গুলো স্পষ্ট দেখা যাচ্ছে ।  হয়ত দেহের বর্ণ অত্যাধিক পরিমান সাদা হওয়ার কারনেই এমনটা হয়েছে ।  পৃথিবীতে যেসব রোবট দেখেছি সেগুলো ইস্পাত দিয়ে তৈরি করা কিন্তু এখানকার রোবট গুলো মানুষের মতই তৈরি করা ।  ওদের কাছে জানতে চাইলাম এই অঞ্চলের নাম কি  ?  এখানকার রাজা কে  ?  ওরা আমাকে জানাল ওদের এই দেশটিকেই স্বর্গ বলা হয় ।  আর এই দেশে কোন রাজা নেই ।  যিনি আছেন তারা তাকে দেবী বলে থাকেন নাম লুসিফার ।  আমাকে গোসল করিয়ে তারা তাদের দেবী লুসিফারের কাছেই নিয়ে যাচ্ছে ।  
 একটি বড় চৌবাচ্চায় শীতল দুধ দিয়ে পূর্ণ করে রাখা হয়েছে ।  তার উপর ছিটিয়ে দেয়া হয়েছে হাসনাহেনা ফুল ।  একটি রোবট আমার শরীর থেকে কাপড় খুলে আমাকে সম্পূর্ণ নগ্ন করে ফেলল ।  আমি লজ্জা পেয়েছি দেখে ওদের ভেতর কোন ভাবাবেগ দেখলাম না ।  রোবটদের ভাবাবেগ থাকেনা ।  ওদের খুধা লাগেনা ,  তৃষ্ণায় পানির প্রয়োজন হয়না ।  আর তাই প্রাকৃতিক কাজেরও প্রয়োজন হয়না ।  আমি খুব আয়েশ করে জীবনে প্রথমবার সেই চৌবাচ্চায় গোসল করে নিলাম ।  গোসল শেষে আমাকে ওদের দেশের পোশাক পরতে দেয়া হল ।  রেশমি কাপড় দিয়ে তৈরি করা একটি আলখেল্লা জাতীয় পোশাক ।  পরতে বেশ আরামদায়ক ।  তবে এখানকার রোবটদের পরনে কিন্তু এমন পোশাক নেই ।  খুব সম্ভবত মেহমানদের জন্যই রেশমি আলখেল্লার ব্যাবস্থা রাখা হয়েছে ।  ওদের সবার পরনে নীল রঙের আলখেল্লা ।  কেউ কেউ আবার গোলাপি রঙের আলখেল্লা পরে রয়েছে ।  তবে যতটুকু বুঝলাম এখানকার রোবটদের মাঝেও শ্রেণী ভেদ রয়েছে ।  যারা গোলাপি রঙের আলখেল্লা পরে রয়েছে এরা উচ্চ শ্রেণীর রোবট আর যারা নীল রঙের আলখেল্লা পরে রয়েছে এরা নিম্ন শ্রেণীর রোবট ।  এই নিম্ন শ্রেণীর রোবটদের কাজই হচ্ছে শুধু দেবী লুসিফারের আগ্যা পালন করা ।  এখন এরা আমাকে গোসল করিয়ে দেবীর দর্শনে নিয়ে যাবার আগ্যা পালন করছে মাত্র ।  আমি ওদের পেছনে বেরিয়ে এলাম ।  বাগানের মাঝে দিয়ে দেবীর  গুহার রাস্তা চলে গেছে ।  আমরা সেই পথেই এগুচ্ছি ।  বাগানে নানা রঙের ফুল ফুটে রয়েছে গাছে গাছে ।  কোনটার নামই মনে করতে পারলাম না ।  তবে এত গাছ থাকার পরেও এখানে কোন পাখি দেখলাম না ।  দেখলাম না কোন পোকামাকড় ।  মাঠের ঘাসগুলো যেন চির সবুজ ।  শিশির বিন্দু জমে রয়েছে ঘাসের উপর ।  অথচ শীতকাল নয় ।  দেখেই বোঝা যাচ্ছে এখানে এখন বসন্ত ঋতু চলছে ।  একজন রোবট আমাকে জানাল এখানে বারো মাসই বসন্ত ঋতু কিন্তু ঘাসে শিশির জমে ,  বাতাসে থাকে শীতলতা ।  দেবী লুসিফারের গুহার কাছে পৌঁছে দেখি এই গুহাটিরও একই গড়ন ,  মেঘের তৈরি গুহা এছাড়া আর কোন আসবাব নেই গুহায় ।  এমন ঘর যদি পৃথিবীতে থাকত তবে পরম শান্তিতে ঘুমান যেত ।  এমন আবহাওয়া আর এমন প্রাকৃতিক পরিবেশ আর এমন রোবট যদি পৃথিবীতে থাকত তবে পৃথিবীও হত শান্তি পূর্ণ বসবাসের একটি স্থান ।  এমন জায়গাতে ভ্রমন করতে আসার পরে যদি আবার পৃথিবীর সেই জঞ্জালে ফিরে যেতে হয় তবে আমার মত হতভাগা আর কেউ নেই ।  ভাবলাম আর হৃদয়ের ভেতর চাপা কষ্ট অনুভব করলাম ।  আমি শুনতে পেলাম দেবীর মায়া জড়ান কণ্ঠের করুন মিনতি ।          
 এসো ,  আমার ডানায় ভর করে
আজ তোমাকে নিয়ে যাব প্রিয় , 
সুখের সঙ্গোপনে; যেখানে আলেয়ার তীর্থ । 
দশটি হাতের মুঠিতে রেখাগুলো অস্পষ্ট , 
তারার মালা নিয়ে প্রতীক্ষায় তোমার;
গলায় পরাব বলে প্রিয়তমা , 
আজ আমি সেজেছি অনন্তকালের পর ।  
এসো ,  আমার অধরের মায়ায় লুকিয়ে
আজ তোমাকে হাসতে শেখাব প্রিয় , 
সুখের সঞ্চালনে; যেখানে মৃত্যুও ব্যর্থ ।   
 ওসাইরিস স্বাগতম আমার এই স্বর্গ ভূমিতে ।  আমি চমকে উঠলাম আমাকে এমন অদ্ভুত এক নামে সম্বোধন করাতে ।  আমার সাথের রোবট গুলো আমাকে গুহার দরজায় পৌঁছে দিয়েই চলে গেছে ।  ওদের দেবীর গুহায় প্রবেশ নিষেধ ।  কিন্তু যেহেতু আমি এখানকার দেবীর মেহমান হিসেবে আশ্রিত তাই গুহার ভেতর প্রবেশ করলাম ।  সাধারনত একজন দেবীকে যেভাবে সন্মান জানান উচিত আমি ঠিক সেভাবেই মাথা নত করে সন্মান প্রদর্শন করলাম ।  দেবী আমাকে পুনরায় ওসাইরিস নামেই সন্মোধন করল ।  দেখুন দেবী লুসিফার আমিত ওসাইরিস নই যে আপনি আমাকে এই নামে ডাকছেন  ।  আমার কথা শোনার পর দেবীর কণ্ঠে এক লাস্যময়ী হাসির শব্দ ভেসে এলো ।  সেই শব্দ গুহার দেয়ালে প্রতিধ্বনিত হল কয়েকবার ।  ওসাইরিস এই স্বর্গে আমাকে সবাই লুসিফার নামেই চেনে কিন্তু জান আমি যে লুসিফার নই ।  আমি অবাক হলাম দেবীর এমন কথা শুনে ।  এসো প্রিয়তম আমি তোমাকে আজ তোমার সত্যের মুখোমুখি করব ।  তুমি নিজেকে ভুলে যেতে পার কিন্তু যে আমি তোমার জন্য অনন্ত কাল ধরে প্রতীক্ষায় রয়েছি কি করে তোমাকে ভুলে যাই বল ।  আজ সেই সময় এসেছে নিজেকে তোমার বাহুতে সমর্পণ করার ।  
 আমাকে দেবী পাশের আরেকটি কক্ষের ভেতর নিয়ে গেল ।  এতক্ষন একটি কাপড় দিয়ে পুরো মুখ ঢাকা ছিল বলে আমি খেয়াল করিনি ।  মুখ থেকে কাপড়টি সরাতেই চূড়ান্ত ভাবে বিস্মিত হলাম ।  এত সেই মেয়ে যার বাহুর বন্ধনে আমি এই স্বর্গে এসে পৌঁছেছি ।  অবাক হচ্ছ প্রিয়তম  ?  এত অল্পতেই নয় তোমাকে এবার যা দেখাব তাতে তোমার আর অবাক হবার কিছুই থাকবেনা ।  তার আগে স্বর্গের সুধা পান করে নাও ।  দেবী আমার হাতে একটি কাঁচের গ্লাস এগিয়ে দিয়ে বলল এটা পান কর ।  পানিয় ঠিক বলা যাবেনা ।  মনে হল রক্ত ।  সেই অমৃত সুধা পান করার পরেও কাঁচের গ্লাসটি লাল হয়ে ছিল ।  তুমি জান ওসাইরিস তুমি এখন যা পান করলে সেই পানিয় আর কিছুই নয় আমার শরীর থেকে বের করে নেয়া কিছু রক্ত বিন্দু মাত্র ।  এবার তুমি আমার সাথে অমরত্ব পেলে ।  এবার আর তোমাকে কেউ আমার কাছ থেকে ছিনিয়ে নিতে পারবেনা কিংবা তুমি চাইলেই আমাকে ছেড়ে চলে যেতে পারবেনা আর ।  সামনে কাপড় দিয়ে ঢেকে রাখা একটি কফিন উন্মুক্ত করল লুসিফার ।  কফিনটি পুরো কাঁচের তৈরি ।  কফিনের ভেতর একটি লাশ ।  দেবী বলল চিনতে পেরেছ তোমাকে ,  ওসাইরিস ।  কফিনের ভেতর অবিকল আমারই মতন একজন ঘুমিয়ে আছে চিরনিদ্রায় ।  এবার কিছুটা বিশ্বাস ফিরে এল আমার ভেতর ।  আমি জানতে চাইলাম বিস্তারিত ।  
 ওসাইরিস আমি লুসিফার নই ।  আমি তোমার স্ত্রী আইসিস ।  তুমি ছিলে আমার ভাই ।  কিন্তু আমাদের পিতা - মাতা নুট ও গেবের ইচ্ছায় আমাদের দুজনের মাঝে বিয়ে হয় ।  আমাকে সেত ভীষণ ভালোবাসত ।  সেত আমাদের বিয়ে মেনে নিতে পারেনি ।  তাই সে তোমাকে খুন করল ।  তারপর তোমাকে পেতে আমি লুসিফারের কাছে মিনতি জানাই ।  লুসিফার আমাকে তোমার জীবনের বিনিময়ে পেতে চাইল ।  আমি আমার ভালোবাসার কাছে হেরে গেলাম ।  তোমার প্রানের বিনিময়ে আমি লুসিফারের কাছে নিজেকে বিলিয়ে দিলাম ।  লুসিফার আমাকে তার যাদু বিদ্যা ধার দিল তোমাকে জীবিত করে তোলার জন্য ।  আমি নিজের সেই যাদু ক্ষমতা কাজে লাগিয়ে তোমার মৃতদেহের সমস্ত বিচ্ছিন অংশগুলো জড়ো করে তোমার মরদেহে পুনরায় প্রাণের সঞ্চালন করি ।  এরপর তুমি জীবিত হবার পর; তোমার কাছে ফিরে আসার আমার সেই মুখ আর ছিলনা ।  লুসিফার তখন আমাকে প্রতিনিয়ত ছিঁড়ে ছিঁড়ে ভোগ করছিল ।  কিন্তু জীবনের সবচেয়ে বড় যে ভুল আমি করেছিলাম ,  যার কারনে আজ এতটা কাল আমাকে তোমার প্রতীক্ষায় একাকী কাটিয়ে দিতে হল ।  
 একরাতের কথা লুসিফার প্রতিরাতের মতই আমাকে নিয়ে খেলছিল তার জঘন্য খেলা ।  আমি আর সহ্য করতে না পেরে লুসিফারের গলায় ছুরি দিয়ে আঘাত করি ।  লুসিফারের রক্তে আমার পুরো মুখ ভিজে যায় ।  সেই থেকে আজও আমার মুখ এখনো এমন কুৎসিত হয়েই আছে ।  অথচ একটা সময় ছিল যখন আমার রূপের মোহে সমগ্র পৃথিবীর আকাশ লজ্জায় লাল হয়ে যেত ।  সেই আমি লুসিফারের অভিসপ্ত রক্তে ধৌত হয়ে আজ সবচেয়ে কুৎসিত রূপ ধারন করেছি ।  লুসিফার জীবিত থাকা অবস্থায় আমি তার কাছ থেকে সকল প্রকার যাদু বিদ্যা শিখে নিয়েছিলাম ।  সেই যাদু দিয়ে আমি আমার এই স্বর্গভূমি গড়ে তুলি শুধু তোমার জন্য ওসাইরিস ।  আর নিজেকে আড়াল করে রাখার জন্য নিজেকেই লুসিফার বলে পরিচয় দেই ।  এই কফিনে যাকে দেখতে পাচ্ছ সে তুমি নও ।  এই সেই লুসিফার যাকে আমি যাদু করে তোমার রূপ দিয়ে রেখেছি ।  আর তুমি জীবিত হয়ে আছো লুসিফারের শরীর নিয়ে ।  আমার বিশ্বাস ছিল একদিন তুমি ফিরে আসবে আমার কাছে আর আমরা এই স্বর্গে আমাদের নতুন সুখের সংসার সাজাব ।  দেখ তুমি ফিরে এসেছ ।  আমি জানতে চাইলাম তাহলে আমার শরীরে যে আত্মার বসবাস সেটা কার; আমার নাকি লুসিফারের  ?  দেখ ওসাইরিস আমি শুধু শরীর বিদ্যার যাদুই শিখেছি ।  আত্মার অধিকারিণী আমি নই ।  হতে পারে তোমার ভেতর তোমার  নিজের আত্মাই রয়েছে ।  অথবা লুসিফারের আত্মাও হতে পারে ।  এই একটি জায়গায় আইসিস হেরে গেছে ।  তোমার আইসিস আত্মার কাছে অপারগ আমার প্রানপ্রিয় ।  আমাকে তুমি ক্ষমা কর ।  
 যদি বলি আমি তোমার ওসাইরিস নই ।  আমিই লুসিফার ।  আমার শরীরের ভেতর যে আত্মার বসবাস সেটা লুসিফারের তবে তুমি সত্যি হেরে গেছ আইসিস ।  আইসিসের চোখে অশ্রু চলে এলো ।  আইসিস আমার পায়ের কাছে কান্নায় লুটিয়ে পরল ।  আমি বললাম আইসিস তুমি ভুল করেছ ।  আমার প্রতীক্ষায় এভাবে অনন্তকাল প্রতীক্ষায় থেকে ।  তুমি ভুল করলে তোমার শরীরের রক্ত আমাকে পান করতে দিয়ে ।  এখন আমি অমর হয়ে গেলাম আইসিস ।  আমি তোমার ওসাইরিস নই ।  আমি লুসিফার ।  আমি নিজেও বুঝিনাই আমি সেই লুসিফার ।  আমিই সেই সেত যে তোমকে পাবার জন্য খুন করেছিল তোমার স্বামী ওসাইরিসকে ।  হ্যাঁ চেয়ে দেখ আইসিস আমি সেই সেত ।  আমিই লুসিফার ।  আমার কারনেই পৃথিবীতে আজ এত রক্তপাত ।  এত মানুষের টাকার পেছনে ছোটা ।  এই আমার কারনেই পৃথিবীর মেয়েগুলো প্রতিনিয়ত তাদের শরীর দিয়ে আমাকে তুষ্ট করছে ।  যেভাবে তোমাকে আমি ভোগ করেছিলাম তোমার স্বামীকে হত্যা করে ঠিক সেভাবেই আমি পৃথিবীতে আজও ভোগ করে চলেছি অগনিত মেয়েদেরকে ।  ধন্যবাদ তোমাকে আইসিস ।  আজ তোমার কারনেই পুনরায় আমি আমার স্বর্গ ফিরে পেলাম ।  এবার তবে শেষবারের মত আমার প্রনয়লীলায় মাতিয়ে তোমাকে স্বর্গের সুখ নিদ্রায় ঘুম পারাব ।  
 আমাকে তুমি মারতে পারবেনা লুসিফার ।  তুমি কি ভুলে গেলে আমার রক্ত পান করে তুমি অমর হলে  ।  আমিওত অমর লুসিফার ,  আমাকে তুমি মৃত্যু যন্ত্রণা আর ভোগ করাতে পারবেনা ।  আমি ক্ষণিকের জন্য আইসিসের প্রেম মোহিত হয়ে পরলাম ।  আইসিস আমাকে তার প্রনয়ের জালে বেধে ফেলল ।  শুরু হল দুটি বিপরীত লিঙ্গের প্রতি ভালোবাসার দ্বৈরথ ।  স্বর্গের ভূমিতে বৃষ্টি নেমে এলো ।  বৃষ্টির সুরে ছন্দিত হল দুটি শরীর ।  আমার মাথার ভেতর প্রনয়ের ঠিক অন্তিম মুহূর্তে শূন্যতা অনুভূত হল ।  আমি টের পেলাম আমার আলখেল্লার ভেতর গুঁজে রাখা সেই কাগজটি; যেটা ছিল টাকার মত খুব সুকৌশলে সেটা আইসিস তার কাছে নিয়ে নিল ।  মানুষ তার প্রনয়ের ঠিক অন্তিম মুহূর্তে মস্তিষ্কে যে শূন্যতা অনুভব করে ,  সেই বিদ্যাই কাজে লাগিয়ে আইসিস আমাকে হারিয়ে দিল ।  আমি নিজেকে আবিষ্কার করলাম একটি যুদ্ধের ময়দানে ।  যেখানে দুটি পক্ষের মাঝে স্বাধীনতার জন্য যুদ্ধ হচ্ছে ।  রক্তাক্ত বিভীষিকাময় সেই যুদ্ধ ক্ষেত্রে নিজেকে অসহায় মনে হতে লাগল প্রচণ্ড ভাবে ।  আমি ভাবলাম এর চেয়ে ঢের ভাল হত যদি আইসিসের স্বর্গে আইসিসের সাথেই নতুন করে সংসার গড়া হত ।  কিন্তু আমাকে ফিরতে হল আমার পৃথিবীর এই সংসারে যেখানে আমার জন্য অপেক্ষা করছে কেউ ।  যার ভালোবাসার কাছে আমি দ্বায়বদ্ধ ।       
 

                    




ব্যথার করুন তৃপ্তি

      অনেক যে পোহাল এই ধরণীর রাত , 
তবু এই জীবনের নেই কোন প্রভাত । 
প্রতিটি রাত নতুন এক প্রভাতের খোঁজে 
ফিরে  –  ফিরে আসে;
আর আমি এইসব রাতের নীরব সাক্ষী হয়ে
বসে থাকি আমার বারান্দায় ক্ষীণ আঁধারে মিশে । 
যতটা সময় পেরিয়েছে জীবন হতে , 
যতটা অশ্রু ঝরেছে হৃদয় হতে , 
কিংবা যতটা পেয়েছি আর যতটা হারিয়েছি
এই জীবন হতে;
সেই অংক মেলাবার প্রয়াস পেয়ে প্রতি রাতে
আমি বড় বেশী ক্লান্ত হয়েছি । 
তবুতো জীবনের অংক মেলানো এক কঠিন সরল , 
তারই সাথে হৃদয়ে কি যেন এক ব্যথা জাগে বিরল  ! 
যে ব্যথা আছে ওই আকাশে ক্ষয়ে যাওয়া 
পুরনো নক্ষত্রদের মাঝে , 
যে ব্যথা আছে ওই পথের দারিদ্রতা ছাওয়া 
নিশাচর প্রহরীদের মাঝে , 
সে ব্যথা আছে কি এই জীবনের ঘাঁতে  ?  
জানি নেই; তবু আছে অন্য কোন ব্যথা , 
অন্য কোন কারনে , 
সবার ব্যথাতো আর একরকম নয় । 
শুধু যে যার ব্যথা নিয়ে আছে
প্রতিটি রাতের নীরব সাক্ষী হয়ে 
আমারই মত অন্য কোথাও  – 
অন্য কোন কারনে;
হৃদয়ে অশ্রু ঝরা সুর নিয়ে । 
তবুতো জীবনের জ্যামিতি মেলানো কঠিন কোন উপপাদ্য , 
তারই সাথে জীবনে কি যেন এক যন্ত্রণা হয় প্রতিপাদ্য  !  
দিনের মত কোন তৃপ্তি নয় , 
প্রতিটি রাতে ব্যথার করুণ তৃপ্তি নিয়ে , 
দু ’  ঠোঁটের মাঝে আগুন পোড়া নিয়তির ধোঁয়া নিয়ে
জীবনতো বেশ কেটে যায়; কারন
জীবনে হৃদয়ের যন্ত্রণাকে এই ব্যথার করুন তৃপ্তি দিয়েই
পরাভূত করা যায়; করতে হয় ।    


                    




RIDERS ON THE STORM

    সিলেট রেল স্টেশন ।  ট্রেন আসার অপেক্ষায় বসে আছে রুপম ।  সময় খুব কম ।  আজকে সন্ধ্যার আগেই তাকে ঢাকায় পৌছাতেই হবে নতুবা কেয়ার সাথে তার আর এই জীবনে হয়ত কখনোই দেখা হবেনা ।  আজ সন্ধ্যায় কেয়ার বিয়ের অনুষ্ঠান ।  বর কানাডা প্রবাসী ।  বিয়ে করে কেয়াকে সাথে নিয়ে যাবার কথা এক সপ্তাহের মধ্যে ।  রুপমের সাথেই কেয়া একই বিশ্ববিদ্যালয়ে পড়াশোনা করেছে কম্পিউটার বিজ্ঞানে ।  এরপর বিয়ে ঠিক হয়ে যাওয়াতে কেয়াকে ঢাকায় চলে যেতে হল কিছুদিন আগেই ।  রেল স্টেশনে বসে থেকে ভীষণ অস্থির সময় কাটছে ।  সিগারেটের বাজে অভ্যাস তার নেই ।  তাই চুইঙ্গাম চিবিয়ে চিবিয়ে মনের অস্থিরতা দূর করার একটি ব্যর্থ চেষ্টায় মগ্ন রয়েছে রুপম ।  এরই মাঝে তার বন্ধু সুমন এসেছে ।  একটার পর একটা সিগারেট টেনে যাচ্ছে সুমন ।  যেন বন্ধুর চেয়ে তার নিজের মনের অস্থিরতা অনেক বেশী ।  
 ভাগ্যের নির্মম পরিহাস ।  স্টেশন মাস্টার কিছুক্ষন পর এসে জানিয়ে গেলেন আজ সিলেট থেকে কোন ট্রেন ছেরে যাবেনা ।  কুলাউড়া জংশনের কাছে ভীষণ গণ্ডগোল বেঁধেছে ।  স্থানীয় দুটি রাজনৈতিক দলের মাঝে বিরোধ থেকেই এই গণ্ডগোল বেঁধেছে ।  পুলিশ এসেও সমাধান করতে পারছেনা ।  ভীষণ থমথমে অবস্থা বিরাজ করছে ।  ইতিমধ্যে চারজন নিহত হয়েছেন তাদের মধ্যে একজন আবার পুলিশ অফিসার রয়েছেন ।  খবরটি শোনার পর রুপমের খুব কান্না পেল ।  সুমন সান্তনা দেবার চেষ্টা করছে ।  এরই মাঝে সুমনের ফোন পেয়ে ওদের বড় ভাই মামুন কোথা হতে যেন একটি মাইক্রো নিয়ে হাজির হল স্টেশনে ।  মাইক্রোতে মামুনের সাথে ওদের আরও এক বন্ধু শুভও এসেছে ।  মামুন ওদের দুইজনকে গাড়িতে উঠতে বলল ।  
 এমন একজন বড় ভাই পেয়ে রুপমের আজ খুসির সীমা রইল না ।  এইত জীবন বন্ধুর চেয়েও আজ যে উপকার করেছে তার ভাই সেই ঋণ জীবন দিয়েও শোধ করা যাবেনা ভাবল রুপম ।  মামুন উচ্চ হাসি দিয়ে বলল আরে তোর ভাইয়েরা আছে কেন রে  ?  এভাবে ভেঙ্গে পরলে কি আর চলে  ?  মনে রাখবি আমি শুধু তোদের বড় ভাই না একজন ভাল বন্ধু সবার আগে ।  এই কথা শোনার পর রুপমের চোখে পানি চলে এলো ।  এই অশ্রুর মূল্য পৃথিবীর সবটুকু ভালোবাসার বিনিময়েও শোধ করা সম্ভব নয় ।  মামুনের চোখেও পানি এলো কিন্তু সেটা সে এভাবে সবার সামনে বের করতে পারলনা ।  গাড়ির স্টেয়ারিং হাতে বসে মামুন একটি সিগারেট ধরাল ।  যেন ধোঁয়ার সাথে বের হয়ে যাচ্ছে চোখের কোনে জমে থাকা অশ্রু কণাগুলো ।  
 গাড়ি ছুটে চলেছে হাওয়ার বেগে ।  আজ কোন বাঁধা মানবেনা ,  মানবেনা কোন গতিসীমা এই গাড়ি ।  যে গাড়িতে রয়েছে দুটি চোখে নতুন জীবনের স্বপ্ন ।  নতুন এক প্রেমের সুচনা হাতছানি দিয়ে ডাকছে এই সাদা রঙের মাইক্রোটিকে ।  এরই মাঝে ঝুম বৃষ্টি শুরু হয়ে গেল ।  এই এক সমস্যা দেশটিতে ।  কখনো কখনো সারাদিন আকাশ থাকে রোদ ঝলমলে; কোথা হতে হঠাত করে যেন চারিদিক অন্ধকার করে বৃষ্টি শুরু হয়ে যায় ।  অন্তত আজকের দিনটিতে এমনটি না হলেও পারত ।  এখন গাড়ি চালাতে হচ্ছে ধীর গতিতে ।  কারন সময়ের চেয়ে জীবনের মূল্য অনেক বেশী মামুনের কাছে ।  বেঁচে থাকলে অনেক স্বপ্ন পূরণ হবে কিন্তু কোন ভাবে এক্সিডেন্ট হলে মৃত্যু না হয়ে শেষে দেখা যাবে চিরদিনের জন্য পঙ্গু হয়ে বিছানায় শুয়ে থাকতে হচ্ছে ।  যেটা মৃত্যুর যন্ত্রণার চেয়ে ভয়ংকর ।  
 শুভ গান ধরল ।  রুপমের ঠিক মনের মত না হলেও শুভর সুরের সাথে হারিয়ে গেল তার মন অজানার মায়াডোরে ।  মামুন আরেকটি সিগারেট ধরাল ।  এবার একদম নিরুপায় হয়ে ভদ্রতার মাথা খেয়ে সুমন শুধু বলল মামুন ভাই আমি আর পারছিনা আমাকে একটি সিগারেট খাওয়ার টানার অনুমতি দেন ।  অনুমতি পাবার আগেই সুমন সিগারেট ধরাল ।  ব্যাক ভিউয়ার মিরর দিয়ে সুমন দেখতে পেল তার বড় ভাইয়ের ঠোঁটে মৃদু হাসি লেগে আছে ।  অর্থাৎ মৌনতাই সন্মতির লক্ষন ।  এবার আর বাঁধ মানা নেই ।  একের পর এক সিগারেট টেনে যাচ্ছে সুমন ।  আচ্ছা সুমন সমস্যা তোর না রুপমের জানতে চাইল মামুন ।  এবার গাড়ির ভেতরের গুমোট পরিবেশ ভেঙ্গে হাসির ধুম পরে গেল ।  শুরু হল সবাই মিলে সুমনকে পচান ।  সুমনের সাথে কেয়াকে মিলিয়ে প্রেমের গান ধরল শুভ ।  এতে করে রুপমের মনে কোন রকম হিংসা হল না ।  কারন সে জানে সবাই তাকে কতটা ভালোবাসে ।  আসলে ওদের চারজনের মাঝে ভালোবাসার সম্পর্কটাই অন্যরকম ।  এখানে কারো প্রতি কারো কোনরকম হিংসা বোধ কাজ করেনা ।  যেটা কাজ করে একে অপরের প্রতি দ্বায়বদ্ধতা ।  এই দ্বায়বদ্ধতা নিজেদের বন্ধুত্বের বন্ধনের ।  এবার শুভকে থামিয়ে দিয়ে মামুন একটি কবিতা আবৃত্তি শুরু করল সিগারেট মুখে রেখেই ।  এই ছবিটি তুলে রাখা গেলে হয়ত পৃথিবীর শ্রেষ্ঠ ফটোগ্রাফি হয়ে শোভা পেত প্যারিসের কোন চিত্র প্রদর্শনীতে ।  
 কোথায় যেন শুনেছিলাম
একটি মনের মতন নাম;
আজতা আর মনে পরেনা । 
কোথায় যেন দেখেছিলাম
একটি মনের মতন মুখ;
আজতা আর মনে পরেনা । 
যখন তোমাকে পেয়েছি
অনন্ত প্রণয়ের ভিড়ে;
তুমি আর আমি 
আজ একই সুখের নীড়ে
বন্দী দুজনে । 
আজ এই ছয়টি বছর পরে 
যখন ক্ষয়ে গেছে অনেক 
কেঁচোর মাটির ঘর , 
হারিয়েছে চড়ুই তার নীড় , 
মিশে গেছে মাটিতে সুরমা নদী  –  
সুরমার ঐতিহ্য ভরা মান;
তখন তুমি এলে
বধূ হয়ে আমার নীড়ে , 
অনন্ত প্রনয়ের ভিড়ে । 
স্মৃতি থেকে মুছে দিলে তুমি
সেই নাম  –  সেই মুখ 
যা আমি কোথায় যেন পেয়েছিলাম , 
হৃদয়ের মোহনায়; 
আজতা আর মনে পরেনা ।    হঠাত করে গাড়ি ব্রেক করল মামুন ।  গাড়ির ভেতর সবাই চিৎকার করে উঠল কি ব্যাপার ভাই কোন সমস্যা  !  !  !  মামুন কোন কথা না বাড়িয়ে বৃষ্টির মাঝেই গাড়ি থেকে নামল ।  কেউ কিছু বুঝতে পারল না কি ঘটতে চলেছে ।  সবাই শুধু একে অপরের দিকে মুখ চাওয়া চাওয়ি করে নিল ।  মামুন একটি মেয়েকে নিয়ে হাজির হল গাড়িতে ।  মেয়েটি নীল রঙের একটি শাড়ি পরে রয়েছে ।  ভিজে একাকার অবস্থা ।  নীল শাড়িটি যেন ভিজে আরও গাড় নীল রং ধারন করেছে ।  সেই নীলিমায় মেয়েটির গায়ের রং অদ্ভুত সুন্দর দেখাচ্ছে ।  কেউ কোন কথা বলার সাহস পেল না ।  আসলে সাহস না সবাই লজ্জায় একে অপরের মুখ চাওয়া চাওয়ি করতে লাগল বারবার ।  খুব গম্ভীর মুখে এবার মামুন গাড়ি চালাচ্ছে ।  যেন সে কোন মস্ত বড় এক পাহাড় তুলে এনেছে গাড়িতে ।  এখন এক অপরাধ বোধ তাকে তাড়া করে ফিরছে ।  সিগারেট শেষ হয়ে যাওয়াতে নিজেই লজ্জার মাথা খেয়ে সুমনের কাছে সিগারেট চাইল ।  সুমন নিজে থেকে সিগারেট ধরিয়ে এগিয়ে দিল তার কাছে ।  
 বৃষ্টি ঝরছে আপন ধারায় ।  এবার বৃষ্টির বেগ বেড়েছে আগের চেয়ে দিগুন ।  এই দুপুর বেলাতেও যেন মনে হচ্ছে সন্ধ্যা বেলায় গাড়ি চলছে সামনের আর পেছনের আলো জ্বালিয়ে পাছে পথ ভুল করে যেন হারিয়ে যেতে না হয় সেই সচেতনতায় ।  নীরবতা ভেঙ্গে দিয়ে মামুন নিজেই বলতে শুরু করল পরিচয় করিয়ে দিচ্ছি ইনি হলেন কেয়া ।  মানুষ ভুত দেখলে যেভাবে চমকে উঠে ঠিক যেন সবাই চমকে উঠল কোন ভুত দেখল ভেবে ।  অবাক হবার কিছু নেই ।  ইনি রুপমের সেই কেয়া নয় ।  মেয়েটি কান্না জড়ান কণ্ঠে বলল থাক মামুন আর কিছু বলনা প্লিজ ।  আমাকে নামিয়ে দিয়ে না হয় তুমি ওদের সাথে তোমার কথাগুলো শেয়ার কর প্লিজ ।  এবার মামুন আগের চেয়ে আরও বেশী গম্ভীর হয়ে গাড়ি চালাতে লাগল ।  তবে এবার গাড়ির গতি সীমা আর ধীর রইল না ।  জীবনের আদর্শ বদলে গেল মুহূর্তেই ।  এই মুহূর্তে জীবনে বেঁচে থাকা মূল্যহীন ।  এই যাত্রা যদি শেষ যাত্রা হত পৃথিবীর চলার পথে তবেই সার্থকতা খুঁজে পাওয়া যেত ।  গাড়ির গতি আরও কিছু বেড়ে গেল ।  সুমন এবার নিজ থেকেই আর একটি সিগারেট ধরিয়ে তার ভাইয়ের হাতের কাছে এগিয়ে দিল ।  এবার শুভ আবার তার সেই গানটি ধরল; 
 Riders on the storm 
Riders on the storm 
Into this house we ' re born 
Into this world we ' re thrown 
Like a dog without a bone 
An actor out alone 
Riders on the storm 
 There ' s a killer on the road 
His brain is squirmin '  like a toad 
Take a long holiday 
Let your children play 
If ya give this man a ride 
Sweet memory will die 
Killer on the road ,  yeah 
 Girl ya gotta love your man 
Girl ya gotta love your man 
Take him by the hand 
Make him understand 
The world on you depends 
Our life will never end 
Gotta love your man ,  yeah 
 Yeah !  
 Riders on the storm 
Riders on the storm 
Into this house we ' re born 
Into this world we ' re thrown 
Like a dog without a bone 
An actor out alone 
Riders on the storm 
 Riders on the storm 
Riders on the storm 
Riders on the storm 
Riders on the storm 
Riders on the storm  কেয়া গাড়ির জানালা দিয়ে তাকিয়ে খুব দ্রুত পেছনে ছুটে চলা অবারিত সবুজের মাঠ ,  গাছ আর ছোট ছোট ঘরগুলোর মায়ায় নিজের মনকে মানিয়ে নেয়ার চেষ্টায় মগ্ন হয়ে রইল ।  এতক্ষণ সুমন গাড়ির সামনের সিটে ভাইয়ের পাশেই বসে ছিল ।  কিন্তু শুভর গান থামিয়ে দিয়ে বলল মামুন ভাই গাড়ি থামান আমি পেছনের সিটে যেয়ে একটু সটান হয়ে শুয়ে ঘুম দিব ।  মামুন সুমনের এই চতুরতা টের পেয়ে গাড়ি থামাল ।  
 গাড়ি একটি চায়ের দোকানের সামনে থামাল মামুন ।  সবাই চা খেয়ে নিল যাত্রা বিরতির এই মাঝ পথে ।  শুভ অবাক হয়ে তাকিয়ে রইল চায়ের দোকানি ছোট মেয়েটির দিকে ।  শুভ জানতে চাইল বাবু তোমার নাম কি  ?  মেয়েটি বলল জী সুমি ।  সুমির কাছে জানতে পারল তার বয়স আট বছর ।  বাবা তার মা ও তাদেকে ছেরে চলে গিয়ে আরেকটি বিয়ে করেছে ।  ঘরে মা আছে আর একটি পাচ বছরের ছোট ভাই আছে ।  তাদের জীবন সংগ্রামে টিকে থাকার জন্যই তার এই বয়সে কাজে নামা ।  মা বাড়িতে বাড়িতে ঝিয়ের কাজ করে কিন্তু এতে যা আয় হয় তা দিয়ে তাদের তিনজনের সংসার কোনরকম চলে গেলেও তার পড়াশোনার খরচ চালিয়ে যাওয়া যায় না বিধায় তার এই চায়ের দোকানে কাজ নেয়া ।  দোকানটি তার এক দূর সম্পর্কের মামার ।  মাস শেষে যা পায় এই দোকানে কাজ করে তা দিয়ে তার নিজের লেখাপড়ার খরচ চলে যায় ।  সব শুনে শুভর মন কেঁদে উঠল ।  জীবনের আরেক রুপের সাথে তার পরিচয় হল ।  মানুষ যে শুধু মাত্র টাকার কারনে এভাবে নিজ স্ত্রী আর সন্তান ত্যাগ করে চলে যেতে পারে আজই শুভ জানতে পারল জীবনের এমন একটি অধ্যায় সম্পর্কে ।  ওদিকে কেয়া আর মামুনের সাথে দাড়িয়ে সুমন জানতে পারল তাদের সব ষড়যন্ত্রের ব্যাপারে ।  সবই যে তার ভাই মামুন আর এই মেয়ে কেয়ার পরিকল্পিত সব জেনেও রুপমকে সারপ্রাইজ দেয়ার জন্য সেও চুপচাপ থাকার জন্য প্রতিজ্ঞা করল বড় ভাইয়ের অনুরোধে ।   
  গাড়িতে উঠে বসল সবাই আবার  ।  সুমন পেছনে চলে গেল ঠিকই কিন্তু না ঘুমিয়ে বসে রইল আর সামনে তার ভাইয়ের পাশে বসিয়ে গেল কেয়াকে ।  রুপম হ্যান্ডশেক করে নিল গোপনে সুমনের সাথে যেন এতক্ষনে একটি কাজের কাজই সে করেছে যার সাধুবাদ সে পেল ।  
 কেয়া মামুনের দিকে বার বার তাকাল যেভাবে বিশ্ববিদ্যালয়ে পড়ার সময় ক্লাসে বসে থেকে লুকিয়ে তাকাত ঠিক সেই ভাবে ।  অনেক বদলে গেছে খুব চেনা তার এই ভালোবাসার মানুষটি ।  মনের ভেতর হাহাকার করে উঠল পুরনো কিছু স্মৃতি ।  যেন অনেক কথা না বলেও সব কথাই বলে দিচ্ছে এই গাড়িতে উপস্থিত সকলের মাঝে ।  সেদিন যদি মামুনের সাথে এমন কিছু বন্ধু থাকত যারা তার জন্য এভাবে একটি গাড়ি নিয়ে ছুটে চলত তার প্রেমিকাকে ছিনিয়ে আনতে তবে জীবনটা আজ হয়ত অন্যরকম হত মামুনের ।  কেয়াকে হারাতে হতনা তার ।  ভালোবাসা পেত পূর্ণতা ।  সব ভালোবাসা পূর্ণতা পায়না ।  সব ভালোবাসা পূর্ণতা পাবার আশাও করতে হয়না ।  একদিন কেয়ার কাছেই কথাগুলো শুনতে হয়েছিল তার । 
 গাড়ি যখন ঢাকায় বিয়ে বাড়িতে এসে পৌঁছল তখন প্রায় সন্ধ্যা হয়ে এসেছে ।  বিয়ে তখনও হয়নি ।  গাড়িতে থেকে কেয়া নেমে এসে জানাল যে সে তার খালাত ছোট বোন কেয়াকে নিয়ে আসছে ।  ওরা যেন এখানেই অপেক্ষা করতে থাকে গাড়িতে বসে ।  কেয়াকে নিয়ে হাজির হল তার বড় বোন কেয়া ।  বধূ বেশে লাল শাড়িতে অপরূপ লাগছে কেয়াকে রুপমের কাছে ।  যেন স্বর্গের কোন মায়াবিনী দেবী এইমাত্র পৃথিবীতে নেমে এসে গাড়িতে বসল তার পাশে ।  রুপম কেয়ার হাতে হাত রাখল ।  মামুন তার কেয়ার কাছে দূর থেকে কৃতজ্ঞতা স্বরূপ হাত নাড়িয়ে বিদায় নিল ।  একটি সিগারেট মুখে ধরিয়ে স্টেয়ারিং এর উপর হাত রাখল মামুন ।  গাড়ি আবার ছুটে চলল সিলেটের পথে ।  পেছনে দাড়িয়ে রইল কেয়া ।  ভেজা আঁচলে চোখের নোনা অশ্রু মুছে নিল ।  গাড়ি ছুটে চলেছে সফল প্রেমের নতুন স্বপ্নকে সাথে নিয়ে পেছনে ফেলে সব বিষাদের স্মৃতিকে ।  রুপমের হাতে কেয়ার হাত ।  অবিরত বৃষ্টি ঝরছে প্রেমের সুর হয়ে ।  সেই সুরের সাথে শুভ গান গাইছে;
 Girl ya gotta love your man 
Girl ya gotta love your man 
Take him by the hand 
Make him understand 
The world on you depends 
Our life will never end 
Gotta love your man ,  yeah 
 Yeah !  
 Riders on the storm 
Riders on the storm   

                    




The Dirty Dhaka  –  01

    ঢাকা ,  মনে হয় যেন এর সবকিছুই ঢাকা ।  কিন্তু পথ চলতে গেলেই বোঝা যায় নামের সাথে এর কোন সার্থকতা নেই ।  সবটাই এর উন্মুক্ত ।  বাংলাদেশের রাজধানী হিসেবে পরিচিত এই ঢাকার নামকরণের সঠিক ইতিহাস নিয়ে ব্যাপক মতভেদ রয়েছে ।  কথিত আছে যে ,  সেন বংশের রাজা বল্লাল সেন বুড়িগঙ্গা নদীর তীরবর্তী এলাকায় ভ্রমণকালে সন্নিহিত জঙ্গলে হিন্দু দেবী দুর্গার একটি বিগ্রহ খুঁজে পান ।  দেবী দুর্গার প্রতি শ্রদ্ধাস্বরূপ রাজা বল্লাল সেন ঐ এলাকায় একটি মন্দির প্রতিষ্ঠা করেন ।  যেহেতু দেবীর বিগ্রহ ঢাকা বা গুপ্ত অবস্থায় খুঁজে পাওয়া গিয়েছিলো ,  তাই রাজা ,  মন্দিরের নাম রাখেন ঢাকেশ্বরী মন্দির ।  মন্দিরের নাম থেকেই কালক্রমে স্থানটির নাম ঢাকা হিসেবে গড়ে ওঠে । 
 আবার অনেক ঐতিহাসিকের মতে ,  মোঘল সম্রাট জাহাঙ্গীর যখন ঢাকাকে সুবা বাংলার রাজধানী হিসেবে ঘোষণা করেন; তখন সুবাদার ইসলাম খান আনন্দের বহিঃপ্রকাশস্বরূপ শহরে  ' ঢাক '  বাজানোর নির্দেশ দেন ।  এই ঢাক বাজানোর কাহিনী লোকমুখে কিংবদন্তির রূপ নেয় এবং তা থেকেই শহরের নাম ঢাকা হয়ে যায় ।  এখানে উল্লেখ্য যে ,  মোঘল সাম্রাজ্যের বেশ কিছু সময় ঢাকা সম্রাট জাহাঙ্গীরের প্রতি সম্মান জানিয়ে জাহাঙ্গীরনগর নামে পরিচিত ছিলো । 
 আবার অনেকের মতে ,  একসময় এই অঞ্চলটিতে ঢাক নামের প্রচুর গাছ বিদ্যমান ছিল ।  সেই ঢাক গাছের নাম অনুসারেই এই অঞ্চলের নাম করন করা হয়েছে ।  ঢাক গাছ বলতে আসলে পলাশ ফুলের গাছকেই বঝানো হয়ে থাকে ।  সে যাই হোক ,    
 ঢাকা নগরীকে বর্তমানে দুইভাগে বিভক্ত করা হয়েছে  -  ঢাকা দক্ষিণ ও ঢাকা উত্তর ।  ঢাকা দক্ষিণই মূলতঃ মূল নগরী ।  ঢাকা উত্তর ঢাকার নবীন বর্ধিত উপশহরগুলো নিয়ে গঠিত ।  
   ঢাকা একটি মেগাসিটি এবং দক্ষিণ এশিয়ার অন্যতম প্রধান শহরও বটে ।  বুড়িগঙ্গা নদীর তীরে অবস্থিত এই শহর বাংলাদেশের বৃহত্তম শহর ।  ঢাকার মহানগর এলাকার জনসংখ্যা প্রায় ১ কোটি ২০ লক্ষ ।  এটি বিশ্বের নবম বৃহত্তম এবং সর্বাপেক্ষা ঘন জনবহুল শহরগুলির অন্যতম ।  ঢাকা শহরটি মসজিদ শহর নামেও পরিচিত ।  এখানে বিশ্বের সেরা মসলিন উৎপাদিত হত ।  এছাড়া ঢাকা বিশ্বের রিকশা রাজধানী নামেও পরিচিত ।  এই শহরে রোজ প্রায় ৪০০ , ০০০টি সাইকেল রিকশা চলাচল করে ।  বর্তমানে ঢাকা দক্ষিণ এশিয়ার অন্যতম প্রধান সংস্কৃতি ,  শিক্ষা ও বাণিজ্যকেন্দ্র । 
 সপ্তদশ শতাব্দীতে মুঘল শাসকদের অধীনে এই শহর জাহাঙ্গীর নগর নামে পরিচিত ছিল ।  সে যুগে ঢাকা ছিল প্রাদেশিক রাজধানী এবং বিশ্বব্যাপী মসলিন বাণিজ্যের একটি কেন্দ্র ।  যদিও আধুনিক ঢাকা শহরের বিকাশ ঘটে ঊনবিংশ শতাব্দীতে ব্রিটিশ শাসনে ।  এই সময় কলকাতার পরেই ঢাকা বাংলা প্রেসিডেন্সির দ্বিতীয় বৃহত্তম নগরী হয়ে ওঠে ।  ১৯০৫ সালের বঙ্গভঙ্গের পর ঢাকা নবগঠিত পূর্ববঙ্গ ও আসাম প্রদেশের রাজধানী হয় ।  তবে ১৯১১ সালে বঙ্গভঙ্গ প্রত্যাহৃত হলে ঢাকা তার প্রাদেশিক রাজধানীর মর্যাদাটি হারায় ।  ১৯৪৭ সালে ভারত বিভাগের পর ঢাকা পূর্ব পাকিস্তানের প্রশাসনিক রাজধানীতে পরিণত হয় ।  পরে ১৯৭১ সালে ঢাকা স্বাধীন বাংলাদেশ রাষ্ট্রের রাজধানী ঘোষিত হয় ।  ইতিপূর্বে সামরিক আইন বলবৎ ,  বাংলাদেশের স্বাধীনতা ঘোষণা ,  সামরিক দমন ,  যুদ্ধ ও প্রাকৃতিক বিপর্যয়ের তাণ্ডবলীলার মতো একাধিক অস্থির ঘটনার সাক্ষী থাকে এই শহর । 
 আধুনিক ঢাকা বাংলাদেশের রাজনৈতিক ,  সাংস্কৃতিক ও অর্থনৈতিক জীবনের প্রধান কেন্দ্র ।  এই শহরের নগরাঞ্চলীয় অবকাঠামোটি বিশ্বে সর্বোন্নত হলেও দূষণ ,  যানজট এবং জনসংখ্যা বৃদ্ধির কারণে যথেষ্ট পরিষেবার অভাব ইত্যাদি শহুরে সমস্যাগুলি এখানে প্রকট ।  সাম্প্রতিক দশকগুলিতে ঢাকার পরিবহন ,  যোগাযোগ ব্যবস্থা ও গণপূর্ত ব্যবস্থায় যে আধুনিকীকরণ হয়েছে ,  তা বিশেষভাবে লক্ষণীয় ।  বর্তমানে এই শহর প্রচুর বিদেশী বিনিয়োগ টানতে এবং ব্যবসা - বাণিজ্যের পরিধি বাড়াতে সক্ষম হয়েছে ।  সারা দেশ থেকে প্রচুর মানুষ ঢাকায় আসেন জীবন ও জীবিকার সন্ধানে ।  এই কারণে ঢাকাও হয়ে উঠেছে বিশ্বের দ্রুততম ক্রমবর্ধমান নগরী ।  
   আমার এই পোস্টটি মূলত ঢাকার ইতিহাস নিয়ে জ্ঞানগর্ভ আলোচনার জন্য নয় ,  যদিও জ্ঞানগর্ভ পোস্ট নিয়ে আমার অনেক দুর্নাম রয়েছে ।  আমি ঢাকার একজন সন্তান হিসেবেই আমার ক্যামেরায় তোলা ঢাকার কিছু অসঙ্গতি নিয়ে এই পোস্টের আয়োজন করেছি ।  যেখানে ছবির সাথে আমার দৃষ্টিতে উঠে আসা অসঙ্গতিগুলো নিয়ে কিছুটা আলোচনা করব ।    
 ঢাকার প্রধান সড়ক গুলোর যেদিকটি প্রথমেই নজরে আসে আর তা হল নানা প্রকার দোকান দিয়ে ফুটপাথের অবৈধ দখল ,  ভ্রাম্যমান দরিদ্র জনগোষ্ঠীর সংসার ,  ময়লার ডাস্টবিন ,  বারবার করে খোঁড়া রাজপথ ,  অলি - গলি কখনো ডেসকো ,  কখনো টি এন্ড টি কিংবা কখনো তিতাসের মেরামতের প্রয়োজনে ।  হায় একবারেই যে কেন এ দেশে এমন মেরামত সম্ভব হয়ে উঠে না নাকি সব পকেট ভর্তি করার উপায় সেটা বোঝা বড় দ্বায় ।  তাইত পথ চলতে গিয়ে নাক চেপে ধরা দুর্গন্ধ হতে বাঁচতে গিয়ে ।  তবে এসব কিছুর মাঝেও রিক্সায় ভ্রমন বেশ উপভোগ করার মতই একটি বিষয় ।   
   কোটি টাকা দিয়ে নির্মাণ করে রাখা হয়েছে ফুট ওভার ব্রিজ নামক নিছক যন্ত্রণা ।  যেখানে আছে সেই একই অবস্থা ।  হকার আর ছিনতাইকারীদের জ্বালাতন তাইত সময় বাঁচানর নামে অনেকেই মৃত্যু ভয় উপেক্ষা করেই রাস্তা পার হয় ব্যাস্ত সড়কের মাঝেই ।  আর মৃত্যু হলে দোষ হয় বেপরোয়া গতির গাড়ির ড্রাইভারের উপর ।  এরপর গাড়ি ভাঙা ,  হরতাল ,  আন্দোলন ,  মিছিল ,  সমাবেশ আরও কত কি তাই নিয়ে ঘটে যায় ।  
   যেখানে গন্তব্যে পৌঁছানোর কথা আধা ঘণ্টায় সেখানে দুই থেকে টিন ঘণ্টা শুধু জ্যামেই বসে থাকা ।  এত গাড়ি আর এত জনগণ ।  পুরো জ্যামেই বসে থেকে কেটে যায় আসা আর যাওয়াতেই চার ঘণ্টা অর্থাৎ জীবন থেকে একে একে নষ্ট হয় চারটি করে ঘণ্টা ।  এভাবে জ্যামে বসে না থেকে উপায় কি ?  অথচ একটু উন্নত ট্রাফিক ব্যাবস্থা আর ভোগবিলাসের গণ্ডি হতে বের হতে পারলেই জ্যাম কমে যেতে পারে কারন এই শহরে বিকল্প সড়কের কোন অভাব চোখে পরার মত নেই ।  
   তবে একেবারেই যে অপরিকল্পিত ট্রাফিক ব্যাবস্থা সেটা ঠিক বলা যাবেনা ।  অনেক সময় সুন্দর লেন মেনেও গাড়ি চলতে দেখা যায় সড়কগুলোতে ।  
     সবচেয়ে সুন্দর লাগে দুটি ঈদের সময় ।  মনে হয় যেন অতি পরিচিত এই ঢাকা নগরী যেন হঠাত করেই কোন এক রূপকথার দেশের রূপ ধারন করে ।  কোথাও কোন জ্যাম নেই ।  যেখানে পৌঁছে যাবার কথা আধা ঘণ্টায় সেখানে পৌছাতে সময় লাগে পনের মিনিট ।  ঈশ  !  যদি এমনই থাকত বছরের বাকি দিনগুলোতে ।  এটা তখনই সম্ভব যখন ঢাকা কেন্দ্রিক একক অফিস ,  আদালত ,  ব্যাবসা প্রতিষ্ঠান ,  বিদ্যালয়গুলো বিকেন্দ্রিকরন করা হবে ।    
   কখনো সাস্থ সচেতন এমন প্রেমিক যুগল দেখতেও ভীষণ ভাল লাগে ।  মনে হয় যেন এইত বেঁচে থাকার নির্মল আনন্দ ।  
   একটুকরো মাটি কোথাও ফাঁকা পাওয়া যাবেনা যেখানে নতুন আবাসস্থল হতে পারে ।  তবু চলছে বাড়ি নির্মাণের মহাধুম ।  ঢাকা কিংবা ঢাকার অদূরে যেখানেই একটু মাটির সন্ধান মিলছে সেখানেই রিয়েল এস্টেট নামক ভূমি খেকোরা খেয়ে নিচ্ছে বাড়ি বানিয়ে মাটি ।  আর সবুজের সন্ধান শুধু এ ,  বি অথবা পামকিন ,  রজনীগন্ধা নামক ফ্ল্যাটের বারান্দায় লাগান টবে ফুলের গাছেই শোভা পায় আর ততটুকুই আমাদের বেঁচে থাকার জন্য অক্সিজেনের প্রয়োজন মিটিয়ে নানা রকম রোগের সন্মুখিন করে তুলছে ।  মাঝখান দিয়ে পকেট গরম হচ্ছে প্রাইভেট হাসপাতালগুলোর ।    
     খোলা মাঠে গিয়ে কোথায় একটু গোধূলি আকাশটাকে একটু মায়া ভরা চোখে দেখে নিয়ে প্রেমের কবিতা লিখব তা নয় বাড়ির ছাঁদেই বসে থেকে দুধের সাধ ঘোলে মেটাতে হয় ।  আর বাচ্চারা খেলার মাঠের অভাবে ভুলেই গেছে গোল্লাছুট কিংবা দাড়িয়াবান্ধা খেলা নামের কোন খেলা এই দেশে আছে ।  তারা শুধু কম্পিউটারে গেমস খেলেই অকালে পরছে চোখে চশমা ।  
   ঢাকার কোথাও কোন নির্দিষ্ট বাস স্টপেজ তেমন চোখে পরেনা ।  পরলেও সেখানে গাড়ি থামতে দেখা যায় কদাচিৎ ।  সকাল থেকে গভীর রাত পর্যন্ত একই চিত্র সর্বত্র ।  মানুষ তার গন্তব্যে পৌছাতে অধীর আগ্রহ নিয়ে দাড়িয়ে থাকে ঘণ্টার পর ঘণ্টা ।  কখন একটি বাস এসে সামনে দাঁড়াবে আর ওমনি মারামারি করে হলেও গাড়িতে চড়তে হবে ।  তবু গাড়ি থামে কখনো লোকের ভিড় নিয়েই ,  কখনো থামেনা আবার হয়ত কখনো থামে কিছু খালি সিট নিয়ে ।  এমন অবস্থার পরিবর্তন তখনই সম্ভব যখন পর্যাপ্ত পরিমান গাড়ি থাকবে আর থাকবে নির্দিষ্ট স্টপেজ ।  মানুষ সেখান থেকেই গাড়িতে উঠবে যত্রতত্র যেখান থেকে খুসি সেখান থেকে নয় ।    
       ছোট বেলায় একটি কবিতা পড়েছিলাম যে ,  
আমাদের ছোট নদী চলে বাঁকে বাঁকে
বৈশাখ মাসে তার হাটু জল থাকে
পার হয়ে যায় গরু ,  পার হয় গাড়ি
দুই ধার উঁচু তার ঢালু তার পাড়ি
 এই কবিতাটির সাথে বর্তমান ঢাকার দারুন মিল খুঁজে পাই ।  পুরো ঢাকার প্রতিটি রন্ধ্রে রন্ধ্রে আজ একই চিহ্ন ।  বৃষ্টি হলেই কোমর পানিতে ডুবে যায় ঢাকার সড়কগুলো অপরিকল্পিত পয়নিষ্কাশনের কারনে ।  
   যেখানে বিদ্যুৎ সমস্যা আজ সারা দেশ জুড়েই ,  সেখানে ঢাকা বিদ্যুৎ বিহীন ঘণ্টায় - ঘণ্টায় এটা নতুন কিছুই নয়; তবে এমন সুন্দর আলোক ঝলমলে ঢাকা দেখে নতুন করে স্বপ্ন দেখি একটু সুন্দর করে বেঁচে থাকার ।  আমাদের এই তিলোত্তমা ঢাকায় আমাদের যাপিত জীবনের আলোকিত স্বপ্ন নিয়ে প্রতিদিনের মতই রাত হয় রঙিন আশা নিয়ে ।   
     একটি ধারাবাহিক আয়োজন ।   

                    




জুন এই ঐতিহাসিক মাসটিতেই বাংলা চিরতরে চলে যায় পরাধীনতার শৃঙ্খলে

    ঐতিহাসিক দলিলপত্র থেকে স্পষ্ট যে বাংলা মূলত অঙ্গদের অধীনে ছিল ।  পরবর্তীতে এর অধিকাংশ এলাকা মগধ সাম্রাজ্যের অধীনে আসে ।  মগধ সাম্রাজ্যের পতনের পর বাংলা কিছুকাল নৈরাজ্যে পতিত হয় ,  অতঃপর হর্ষবর্ধনের ঘোরশত্রু শশাঙ্ক এখানে রাজত্ব করেন ।  শশাঙ্কের মৃত্যুর পর অঞ্চলটিতে আবারও নৈরাজ্য বিরাজ করে এবং প্রায় এক শতক ধরে স্থানীয় গোত্রে গোত্রে ও রাজায় রাজায় লড়াই চলতে থাকে ।  রাজা গোপাল ও পালরাজবংশের পত্তনের মধ্য দিয়ে এই নৈরাজ্যের অবসান ঘটে এবং বাংলা এক ঐতিহাসিক স্বর্ণযুগে প্রবেশ করে ।  পালদের পতনের পর সেন রাজবংশের উত্থান ঘটে ,  কিন্তু শীঘ্রই মোঘল সুলতানদের আবির্ভাবে তাদের শাসনের অবসান ঘটে ।  অতঃপর ইস্ট ইন্ডিয়া কোম্পানি বাংলাকে পদানত করতে সক্ষম হয় এবং দেশটি ব্রিটিশ শাসনের অধীনে আসে ।  ১৯০৫ সালে প্রথমবারের মত বঙ্গভঙ্গ করা হয় যা ধর্মীয় টানাপোড়েনকে উস্‌কে দেয় ও স্বাধীনতা আন্দোলনকে স্তিমিত করে ।  ভারতবর্ষ ভাগের পর পশ্চিমবঙ্গ ভারতে এবং পূর্ববঙ্গ পাকিস্তানের অংশ হয় ।  পূর্ববঙ্গ বাংলাদেশ হিসেবে ১৯৭১ সালে স্বাধীনতা লাভ করে ।  
   ইস্ট ইন্ডিয়া কোম্পানি ভারতীয় উপমহাদেশে বাণিজ্য করার জন্য ষোড়শ শতাব্দীতে প্রতিষ্ঠিত একটি জয়েন্ট‌ - স্টক কোম্পানি ।  এর সরকারি নাম  " ব্রিটিশ ইস্ট ইন্ডিয়া কোম্পানি "  ।  ১৬০০ সালের ৩১ ডিসেম্বর রাণী প্রথম এলিজাবেথ এই কোম্পানিকে তখনকার ব্রিটিশ উপনিবেশ ভারতে বাণিজ্য করার রাজকীয় সনদ প্রদান করেন ।  এ সনদ কোম্পানিটিকে ২১ বছর পর্যন্ত পূর্ব ভারতে একচেটিয়া বাণিজ্য করার প্রাধিকার অর্পণ করেছিল ।  তবে পরবর্তীকালে এ কোম্পানি ভারতের রাষ্ট্রক্ষমতা দখল করে এবং ১৮৫৮ সালে বিলুপ্ত হওয়ার পূর্ব পর্যন্ত ভারতীয় উপমহাদেশ শাসন করে ।  অত : পর ব্রিটিশ সরকার সরাসরি ভারত শাসন শুরু করে ।  
   ভারতে ইস্ট ইন্ডিয়া কোম্পানি  ১৬০০ সালে ভারত ও পূর্ব এশিয়ায় বাণিজ্যের উদ্দেশ্যে ইংন্ডের একদল বণিক ইস্ট ইন্ডিয়া কোম্পানি গঠন করে । ৩১ ডিসেম্বর রানি এলিজাবেথের সনন্দ বলে উক্ত কোম্পানি উত্তমাশা অন্তরীপ থেকে সমগ্র পূর্বাঞ্চলে বাণিজ্যের একচেটিয়া অধিকর লাভ করে ।  তারা ১৬০৮ - এ মোগল সম্রাট জাহাঙ্গিরের শাসনকালে সুরাটে প্রথম বাণিজ্য কুঠি স্থাপনের অনুমতি পায় ।  পরে অন্যান্য স্থানসহ হুগলিতে বাণিজ্য কুঠি স্থাপিত হয় ।  সপ্তদশ শতাব্দীর ১৬৫৮ সালে ইস্ট ইন্ডিয়া কোম্পানির একজন প্রতিনিধি হিসেবে জেমস হার্ট ঢাকা প্রবেশ করার মধ্য দিয়ে বাংলায় ইংরেজ আগমন শুরু হয় ।  ১৭১৫ সালে মোগল দরবার থেকে ইস্ট ইন্ডিয়া কোম্পানিকে নিজস্ব মুদ্রা ব্যবহারের অনুমতি দেওয়া হয় ।  ঐ মুদ্রা মোগল সাম্রাজ্যেও চালু হয় ।  ১৭৫৬ সালে নবাব সিরাজউদৌলা কোলকাতা দখল করে নেবার পরে ২০ জুন লর্ড ক্লাইভ এবং ওয়াটসন তামিলনাড়ু থেকে জাহাজযোগে সৈন্যবাহিনী নিয়ে আসেন ও কোলকাতা পুণরায় দখল করেন ২জানুয়ারি , ১৭৫৭ ।  কোম্পানির কেরানি ,  পরে ফ্রান্স - ইংল্যান্ড যুদ্ধ শুরু হলে সৈন্যবাহিনীতে যোগ দেন ।  নিজের যোগ্যতায় পরে উঁচু পদ পান ।  
 চন্দননগর দখল করার পরে সিরাজউদৌলাকে উৎখাত করার জন্য সিরাজের পরিবারের কয়েকজন ও মীরজাফর ,  উমিচাঁদ ,  জগত শেঠ প্রমুখদের সঙ্গে ষড়যন্ত্র করেন ।  চুক্তি মতো কাজ হয় ও নদীয়ার পলাশির প্রান্তরে সিরাজউদৌলার সঙ্গে মেকি যুদ্ধ হয় ।  সিরাজউদৌলা পরাজিত হয়ে পালাবার সময় ধরা পড়ে নিহত হন ।  চুক্তি মতো মীরজাফর নবাব হন এবং ক্লাইভ নগদ ত্রিশ লক্ষ টাকা ও চব্বিশ পরগনার জায়গিরদারি লাভ করেন ।  জায়গির থেকে ক্লাইভের বছরে তিন লক্ষ টাকা আয় হত ।  পরে ১৭৬০ - এ ক্লাইভ দেশে ফিরে যান ।  এ দিকে তার অভাবে ইংরেজরা বিপর্যস্ত হয়ে পড়ে ,  তখন আবার ক্লাইভের ডাক পড়ে । 
 ক্লাইভ এ দেশে আবার ফিরে আসেন ১৭৬৫ খ্রিস্টাব্দের মে মাসে এবং ইংরেজ সরকারের গভর্নর নিযুক্ত হন ।  তিনি তখন দিল্লির বাদশাহ শাহ আলমের কাছ থেকে বাংলা - বিহার - ওড়িশার দেওয়ানি লাভ করেন ১৭৬৫ ,  আগস্ট ১ ।  বিহার - ওড়িশার প্রকৃত শাসন ক্ষমতা লাভ করে ,  নবাবের নামে মাত্র অস্তিত্ব থাকে ।  ফলে পূর্ব ভারতের এই অঞ্চলে যে শাসন - ব্যবস্থা চালু হয় তা দ্বৈত শাসন নামে পরিচিত ।  নবাবের হাতে থাকে প্রশাসনিক দায়িত্ব ,  আর রাজস্ব আদায় ও ব্যয়ের পূর্ণ কর্তৃত্ব পায় কোম্পানি ।  এতে বাংলার নবাব আসলে ক্ষমতাহীন হয়ে পড়ে আর এই সুযোগে কোম্পানির লোকেরা খাজনা আদায়ের নামে অবাধ লুণ্ঠন ও অত্যাচার শুরু করে দেয় ।  ১৭৭০ - এ বাংলা ১১৭৬ অনাবৃষ্টি হয় ।  দেশে দেখা দেয় চরম বিপর্যয় ও দুর্ভিক্ষ কয়েক লক্ষ মানুষ না খেতে পেয়ে মারা যান ।  এটাই ইতিহাসখ্যাত ছিয়াত্তরের মন্বন্তর নামে পরিচিত ।  এরপর ১৭৯৩ সালে লর্ড কর্নওয়ালিশ প্রবর্তিত চিরস্থায়ী বন্দোবস্তের মাধ্যমে কোম্পানির শাসন চলেছিল মূলত এবং মুখ্যত লাভজনক ব্যবসায়িক দৃষ্টি ও রীতিপদ্ধতিতেই ।  কোম্পানির স্বার্থে ও সুবিধার জন্য ১৭৬৫ সালে বাংলার কৃষিপণ্যকে বাণিজ্যিকীকরণ ,  ১৭৭৩ সালে রেগুলেটিং অ্যাক্ট পাস ,  ১৮১৩ সালে ভারতে ফ্রি ট্রেড প্রবর্তন এবং ওই বছরই বাংলার মুখ্য শিল্প খাত টেক্সটাইল রপ্তানি বন্ধ ,  ১৮২০ সালে টেক্সটাইলকে আমদানি পণ্য হিসেবে ঘোষণা ,  ১৮৩০ - এ কলকাতা ডকিং কোম্পানি প্রতিষ্ঠা ,  ১৮৩৫ সালে ইংরেজিকে অফিস - আদালতের ভাষা হিসেবে ঘোষণা ,  ১৮৩৮ - এ বেঙ্গল বন্ডেড ওয়্যারহাউস অ্যাসোসিয়েশন গঠন এবং ১৮৪০ সালে বেসরকারি খাতে চা - বাগান স্থাপনের মাধ্যমে এ দেশীয় অর্থনীতির স্বনির্ভর সত্তাকে পরনির্ভর করার কার্যক্রম শুরু হয় ।  বাংলা নামের এই অঞ্চলটি ধীরে ধীরে ইংরেজদের সম্পূর্ণ করায়ত্ব হয় ১৮১৩ সালে ।  বৃটিশ সরকার এক চার্টার অ্যাক্ট বলে কোম্পানির একচেটিয়া বাণিজ্যাধিকার বিলুপ্ত করে এবং দেশের শাসনভার কোম্পানির উপর ন্যস্ত করে ।  ১৮৫৮ সালে কোম্পানি বিলুপ্ত ঘোষণা করে ব্রিটিশ সরকার ভারতশাসনের দায়িত্ব সরাসরি গ্রহণ করে । 
   রবার্ট ক্লাইভ বা লর্ড ক্লাইভ  ভারত উপমহাদেশে ইংরেজ শাসন প্রতিষ্ঠায় মূল ভূমিকা পালন করেন ।  তিনি ছিলেন ব্রিটিশ ইস্ট ইন্ডিয়া কোম্পানির সেনাপতি ।  তার উপাধি ছিল পলাশীর প্রথম ব্যারন ।  পলাশীর যুদ্ধে তার নেতৃত্বে ইস্ট ইন্ডিয়া কোম্পানি র সেনাদল বাংলার নবাব সিরাজউদ্দৌলার সৈন্যদল কে পরাজিত করে । 
 নবাবগঞ্জের যুদ্ধ   দিল্লীর বাদশা পূর্ণিয়ার নবাব শওকত জঙ্গকে বাংলা - বিহার - উড়িষ্যার নবাবি সনদ পাঠিয়েছিলেন । শওকত নবাব সিরাজদ্দৌলার বিরুদ্ধে যুদ্ধযাত্রার আয়োজন করেন ।  ইংরেজরা এই সংবাদ পেয়ে গোপনে শওকত জঙ্গের সাথে মিত্রতার করার চেষ্টা করতে থাকে ।  অপরদিকেমাদ্রাজের ইংরেজ দরবার কর্নেল রবার্ট ক্লাইভকে প্রধান সেনাপতি করে কলকাতা পুনরুদ্ধারের জন্য পাঠায় ।  সিরাজদ্দৌলাও শওকত জঙ্গকে প্রতিরোধ করার জন্য রওনা হন ।  পথিমধ্যে নবাবগঞ্জ নামক স্থানে উভয়পক্ষ মুখোমুখি যুদ্ধে লিপ্ত হয় ।  যুদ্ধে শওকত নিহত হন ।  সিরাজদ্দৌলা মোহনলালের হাতে পূর্ণিয়ার শাসনভার অর্পণ করে রাজধানীতে ফিরে আসেন । 
 ক্লাইভ ও ওয়াটসন পলতায় পৌঁছেই কলকাতা অভিমুখে রওনা হন ।  প্রায় বিনাযুদ্ধে তারা কলকাতা দুর্গ জয় করে নেন ।  এর আগে ক্লাইভ ও ওয়াটসন কলকাতায় এসে সিরাজদ্দৌলার কাছে সন্ধির প্রস্তাব পাঠিয়েছিলেন এবং সিরাজদ্দৌলা তাতে রাজি হয়েছিলেন ।  কিন্তু ইংরেজরা শর্ত ভংগ করে কলকাতা আক্রমণ করে ।  সিরাজদ্দৌলা তাঁর মন্ত্রীদের কুচক্রের বিষয়ে শংকিত হয়ে পড়েন এবং এ কারণে ইংরেজদের সাথে একটি সম্পর্ক স্থাপনের জন্য চেষ্টা চালাতে থাকেন ।  তাই ইংরেজদের সকল দাবিতে রাজি হয়ে তিনি ১৭৫৭ সালের ৭ ফেব্রুয়ারি ইংরেজদের সাথে একটি সন্ধিপত্রে স্বাক্ষর করেন ।  ইতিহাসে এই সন্ধি  ' আলিনগরের সন্ধি '  নামে পরিচিত ।  কিন্তু ইংরেজরা তাদের মতিগতির কোন পরিবর্তন করল না ।  মূলতঃ তাদের প্রতিদ্বন্দ্ব্বিতা ছিল ফরাসিদের সঙ্গে ।  কিন্তু সিরাজদ্দৌলা ফরাসিদের বেশি প্রাধান্য দিচ্ছিলেন ।  আলিনগরের  ( কলকাতা )  সন্ধির প্রতিশ্রুতি পালনে নবাবকে যথেষ্ট ত্যাগ স্বীকার করতে হয়েছিল ।  
 ছিয়াত্তরের মন্বন্তর '  বাংলার তথা ভারতের ইতিহাসে সর্বাপেক্ষা ভয়াবহ দুর্ভিক্ষ নামে পরিচিত ।  ১১৭৬ বঙ্গাব্দে এই দুর্ভিক্ষ হয়েছিল বলে একে  ' ছিয়াত্তরের মন্বন্তর '  বলা হয় । 
 কারণ   ১৭৫৬ সালে নবাব সিরাজউদৌল্লা কোলকাতা দখল করে নেবার পরে ২০ জুন লর্ড ক্লাইভ এবং ওয়াটসন তামিলনাড়ু থেকে জাহাজযোগে সৈন্যবাহিনী নিয়ে আসেন ও কোলকাতা পুর্দখল করেন ২জানুয়ারি , ১৭৫৭ ।  কোম্পানির কেরানি ,  পরে ফ্রান্স - ইংলন্ড যুদ্ধ শুরু হলে সৈন্যবাহিনীতে যোগ দেন ।  নিজের যোগ্যতায় পরে উঁচু পদ পান চন্দননগর দখল করার পরে সিরাজউদৌল্লাকে উৎখাত করার জন্য সিরাজের পরিবারের কয়েকজন ও মীরজাফর ,  উমিচাঁদ ,  জগত শেঠ প্রমুখদের সঙ্গে ষড়যন্ত্র করেন ।  চুক্তি মতো কাজ হয় ও নদীয়ার পলাশির প্রান্তরে সিরাজউদৌল্লার সঙ্গে প্রহসন মূলক যুদ্ধ হয় ।  
 সিরাজউদৌল্লা পরাজিত হয়ে পালাবার কালে ধরা পড়ে নিহত হন ।  চুক্তি মতো মীরজাফর নবাব হন এবং ক্লাইভ নগদ ত্রিশ লক্ষ টাকা ও চব্বিশ পরগনার জায়গিরদারি লাভ করেন ।  জায়গির থেকে ক্লাইভের বছরে তিন লক্ষ টাকা আয় হত ।  পরে ১৭৬০ - এ ক্লাইভ দেশে ফিরে যান ।  এ দিকে তার অভাবে ইংরেজরা বিপর্যস্ত হয়ে পড়ে ,  তখন আবার ক্লাইভের ডাক পড়ে ।  ক্লাইভ এ দেশে আবার ফিরে আসেন ১৭৬৫ খ্রিস্টাব্দের মে মাসে এবং ইংরেজ সরকারের গভর্নর নিযুক্ত হন ।  তিনি তখন দিল্লির বাদশাহ শাহ আলমের কাছ থেকে বাংলা - বিহার - ওড়িশার দেওয়ানি লাভ করেন ১৭৬৫ ,  আগস্ট ১ । বিহার - ওড়িশার প্রকৃত শাসন ক্ষমতা লাভ করে ,  নবাবের নামে মাত্র অস্তিত্ব থাকে ।  ফলে পূর্ব ভারতের এই অঞ্চলে যে শাসন - ব্যবস্থা চালু হয় তা দ্বৈত শাসন নামে পরিচিত ।  নবাবের হাতে থাকে প্রশাসনিক দায়িত্ব ,  আর রাজস্ব আদায় ও ব্যয়ের পূর্ণ কর্তৃত্ব পায় কোম্পানি ।  এতে বাংলার নবাব আসলে ক্ষমতাহীন হয়ে পড়ে আর এই সুযোগে কোম্পানির লোকেরা খাজনা আদায়ের নামে অবাধ লুণ্ঠন ও অত্যাচার শুরু করে দেয় ।  ১৭৭০ - এ বাংলা ১১৭৬ অনাবৃষ্টি হয় ।  দেশে দেখা দেয় চরম বিপর্যয় ও দুর্ভিক্ষ কয়েক লক্ষ মানুষ না খতে পেয়ে মারা যান ।  এটাই ইতিহাসখ্যাত ছিয়াত্তরের মন্বন্তর ।  
   নবাব আলীবর্দী খাঁ ,  বাংলার শেষ স্বাধীন নবাব সিরাজউদ্দৌলার মাতামহ ।  নবাব সিরাজউদ্দৌলা নবার আলীবর্দী খাঁর উত্তরসূরি হন । 
 আলীবর্দী খাঁ বাংলা ,  বিহার ,  ওড়িশার নবাব ছিলেন ।  তার পূর্ণ নাম মির্জা মুহাম্মদ আলী ।  তার পিতার নামদ মির্জা মুহাম্মাদ ।  আরব বংশোদ্ভূত মির্জা মুহাম্মদ আজম শাহের  ( আওরঙ্গজেবের দ্বিতীয় পুত্র )  দরবারের একজন কর্মকর্তা ছিলেন ।  আলীবর্দী খাঁর মা খুরসানের এক তুর্কি উপজাতি হতে এসেছিলেন ।  তার পিতামহ আওরঙ্গজেবের সৎ ভাই ছিলেন ।  পূর্ণ বয়স্ক হবার সাথে সাথে আজম শাহ তাকে পিলখানার পরিচালক হিসেবে নিয়োগ দেন । 
 ১৭০৭ এর যুদ্ধে আজম শাহের মৃত্যুর পর চাকরি চলে যাওয়ার মির্জা মুহাম্মদ আলীর পরিবার সমস্যার সম্মুখীন হয় ।  তখন ,  বাকি জীবনের জন্য তিনি সপরিবারে ১৭২০ সালে বাংলায় চলে আসেন ।  কিন্তু বাংলার তৎকালীন নবাব মুর্শিদকুলী খান তাকে গ্রহণ করেন নাই ।  ফলে ,  মির্জা মুহাম্মদ আলী চুতাকে গমন করেন ,  যেখানে সুজাউদ্দিন মুহাম্মদ খান তাকে সম্মানের সাথে গ্রহণ করেন ।  সুজাউদ্দিন তাকে মাসিক ১০০ রুপি বেতনের চাকুরিতে নিয়োগ দান করেন ।  তার কাজ ও বিশ্বস্ততায় খুশি হয়ে তিনি তাকে পদোন্নতি দেন ।  বিশেষ করে তাকে ওড়িশার কিছু জমিদারির তদারকি দান করেন । 
 ওড়িষ্যাতে মির্জা মুহাম্মদ আলী প্রশাসনিক দক্ষতা লাভ করেন ।  ওড়িশার সন্তোষজনক দ্বায়িত্ব পালন ছাড়াও সুজাউদ্দিনের শ্বশুর মুর্শিদকুলী খানের মৃত্যুর পর বাংলার মসনদ রক্ষায় সুজাউদ্দিনকে তিনি সাহায্য করেন ।  ফলশ্রুতিতে মির্জা মুহাম্মদ আলীকে চাকলা আকবরনগর  ( রাজমহল )  এর ফৌজদার হিসেবে নিয়োগ দেওয়া হয় ।  ১৭২৮ সালে তাকে আলীবর্দি উপাধি দেওয়া হয় ।  নতুন ফৌজদারের অধীনে রাজমহলের জনগন শান্তি ও সমৃদ্ধি লাভ করে ।  প্রদেশের প্রায় সকল ক্ষেত্রে আলীবর্দি সুজাউদ্দিনের প্রধান উপদেষ্টার দায়িত্ব পালন করতে থাকেন ।  নবাব তার প্রতি এমন নির্ভরশীল হয়ে পড়েন যে ,  বছরে একবার রাজমহল থেকে মুর্শিদাবাদে তার ডাক পড়ত । 
 ১৭৩২ সালে সম্রাট মুহাম্মদ শাহ বিহারকে বাংলা সুবার অধীনে নিয়ে আসেন ।  কিন্তু নবাব সুজাউদ্দিন সম্পূর্ণ অঞ্চল নিজের অধীনে রাখার থেকে ,  আলীবর্দীকে বিহারের নিজাম হিসেবে নিয়োগ দেবার সিদ্ধান্ত নেন ।  কিছু দিন আগে আলীবর্দির কনিষ্ঠ কন্যা আমিনা বেগম তার কনিষ্ঠ ভাতিজা জৈনুদ্দিন আহমেদ খানকে বিয়ে করেন ।  আমিনা বেগমের গর্ভেই বাংলার শেষ স্বাধীন নবাব সিরাজউদ্দৌলার জন্ম হয় ।  আলীবর্দীর নিজের কোন পুত্র সন্তান ছিল না ।  আলীবর্দী সিরাজউদ্দৌলাকে তার উত্তরসূরি ঘোষণা করেন । 
   নবাব সিরাজদৌল্লা বা মিরজা মুহাম্মাদ সিরাজদৌল্লা  (  জন্ম :  ১৭৩২  -  মৃত্যু :  ১৭৫৭ )  বাংলা - বিহার - উড়িষ্যার শেষ স্বাধীন নবাব ।  পলাশীর যুদ্ধে তাঁর পরাজয় ও মৃত্যুর পরই ভারতবর্ষে ইংরেজ - শাসনের সূচনা হয় । 
 জন্ম ও বংশপরিচয়  নবাব সিরাজদৌল্লা ছিলেন বাংলার নবাব আলীবর্দী খান - এর নাতি ।  আলীবর্দী খানের কোন পুত্র ছিল না ।  তাঁর ছিল তিন কন্যা ।  তিন কন্যাকেই তিনি নিজের বড়ভাই  " হাজি আহমদ "  - এর তিন পুত্র ,  নোয়াজেশ মোহাম্মদের সাথে বড় মেয়ে ঘসেটি বেগমের ,  সাইয়েদ আহম্মদের সাথে মেঝ মেয়ে এবং জয়েনউদ্দিন আহম্মদের সাথে ছোট মেয়ে আমেনা বেগম - এর বিয়ে দেন ।  আমেনা বেগমের দুই পুত্র ও এক কন্যা ছিল ।  পুত্ররা হলেন মির্জা মোহাম্মদ  ( সিরাজদ্দৌলা )  এবং মির্জা মেহেদী ।  আলীবর্দী খাঁ যখন পাটনার শাসনভার লাভ করেন ,  তখন তাঁর তৃতীয়া কন্যা আমেনা বেগমের গর্ভে মির্জা মোহাম্মদ  ( সিরাজ উদ দৌলা )   - এর জন্ম হয় ।  এ কারণে তিনি সিরাজের জন্মকে সৌভাগ্যের লক্ষণ হিসেবে বিবেচনা করে আনন্দের আতিশয্যে নবজাতককে পোষ্যপুত্র হিসেবে গ্রহণ করেন ।  সিরাজ তার নানার কাছে ছিল খুবই আদরের ,  যেহেতু তার কোনো পুত্র ছিলনা ।  তিনি মাতামহের স্নেহ - ভালোবাসায় বড় হতে থাকেন ।  সিরাজদ্দৌলার জন্মতারিখ বা সাল নিয়ে সামান্য ভেদাভেদ আছে ।  তবে অধিক গ্রহণযোগ্য মত হলো ১৭৩২ সাল । 
 যৌবরাজ্যাভিষেক  ১৭৪৬ সালে আলিবর্দী খান মারাঠাদের বিরুদ্ধে যুদ্ধে গেল কিশোর সিরাজ তার সাথী হন ।  আলিবর্দি সিরাজদ্দৌলাকে বালক বয়সেই পাটনার শাসনকর্তা নিযুক্ত করেছিলেন ।  তাঁর বয়স অল্প ছিল বলে রাজা জানকীরামকে রাজপ্রতিনিধি নিযুক্ত করা হয় ।  কিন্তু বিষয়টি সিরাজদ্দৌলাকে সন্তুষ্ট করতে পারেনি ।  তাই তিনি একদিন গোপনে কয়েকজন বিশ্বস্ত অনুচরকে নিয়ে ভ্রমণের নাম করে স্ত্রী লুৎফুন্নেসাকে সঙ্গে নিয়ে মুর্শিদাবাদ থেকে বের হয়ে পড়েন ।  তিনি সোজা পাটনা গিয়ে উপস্থিত হন এবং জানকীরামকে তাঁর শাসনভার ছেড়ে দেওয়ার আদেশ দেন ।  কিন্তু নবাবের বিনা অনুমতিতে জানকীরাম তাঁর শাসনভার ছেড়ে দিতে অস্বীকৃতি জানান ।  দুর্গের দ্বার বন্ধ করে বৃদ্ধ নবাবের কাছে বিস্তারিত তথ্য জানিয়ে দূত পাঠান ।  অন্যদিকে জানকীরামের আচরণে ভীষণ ক্ষুদ্ধ হয়ে সিরাজদ্দৌলা দুর্গ আক্রমণ করেন ।  উভয়পক্ষে লড়াই শুরু হয়ে গেলে হতাহতের ঘটনাও ঘটে ।  ঘটনার সংবাদ পেয়ে আলিবর্দি খাঁ দ্রুত ঘটনাস্থলে এসে পৌঁছান এবং পরিস্থিতি স্বাভাবিক করেন ।  সেদিনই আলিবর্দি খাঁ দুর্গের অভ্যন্তরস্থ দরবারে স্নেহভাজন দৌহিত্রকে পাশে বসিয়ে ঘোষণা দেন , 
 আমার পরে সিরাজদ্দৌলাই বাংলা - বিহার - উড়িষ্যার মসনদে আরোহণ করবে ।    ইতিহাসে এই ঘটনাকে সিরাজদ্দৌলার যৌবরাজ্যাভিষেক বলে অভিহিত করা হয়েছে ।  এই সময়ে সিরাজদ্দৌলার বয়স ছিল মাত্র সতেরো বছর ।  তবে তাঁকে সিংহাসনের উত্তরাধিকারী মনোনয়ন করার ঘটনা তাঁর আত্নীয়বর্গের অনেকেই মেনে নিতে পারেনি ।  অনেকেই তাঁর বিরোধিতা শুরু করেন ।  এদের মধ্যে ছিলেন আলিবর্দি খাঁর বড় মেয়ে ঘসেটি বেগম এবং তার স্বামী নোয়াজেশ মোহাম্মদ ।  এছাড়া আলিবর্দী খানের জীবদ্দশায় সিরাজদ্দৌল্লা ঢাকার নৌবাহিনীর প্রধান হিসেবে দায়িত্ব পালন করেন ।  এসময় তার অনুজ ভ্রাতা ইকরামউদ্দৌল্লা ছিলেন সামরিক বাহিনীর দায়িত্বে । 
 সিংহাসনে আরোহণ  মুর্শিদকুলী খানের জামাতা সুজাউদ্দিন মুহাম্মদ খান ১৭২৭ থেকে ১৭৩৯ পর্যন্ত সুবাহ বাংলার নবাব হিসেবে মুর্শিদাবাদ থেকে বাংলা শাসন করছিলেন ।  তাঁর সময়ে তাঁর পুত্র সরফরাজ খান ১৭৩৪ থেকে ১৭৪০ পর্যন্ত ঢাকার নায়েব নাজিম এবং ১৭৩৯ থেকে ১৭৪০ পর্যন্ত মুর্শিদাবাদের নবাবের দায়িত্ব পালন করেন ।  এ সময়  ( ১৭৩৯ - ১৭৪০ )  ঢাকার নায়েব নাজিম হন আবুল ফাত্তাহ খান ।  প্রসঙ্গত ,  ১৭১৭ সালে বাংলার রাজধানী মুর্শিদাবাদে স্থানানত্মরের সময় থেকেই নবাবগণ মুর্শিদাবাদে অবস্থান করতেন আর বাংলাদেশের জন্য তখন থেকেই একজন নায়েব নাজিম নিযুক্ত করা হতো ।  ১৭৪০ থেকে ১৭৪৪ পর্যন্ত আলীবর্দী খানের ভ্রাতুষ্পুত্র ও জামাতা নওয়াজিশ মুহাম্মদ খান নায়েব নাজিম নিযুক্ত হন ।  তবে তিনি মুর্শিদাবাদে অবস্থান করে তাঁর সহকারী হোসেন কুলী খান এবং হোসাইন কুলীর সহকারী হোসেন উদ্দিন খানকে  ( ১৭৪৪ - ১৭৫৪ )  ঢাকায় দায়িত্ব পালন করান ।  এ সময় থেকেই আলীবর্দীর ভ্রাতুষ্পুত্র শাহামৎ জং নওয়াজিস মুহাম্মদের বিরোধ দেখা দেয় ।  এ বিরোধের জের হিসেবে ঢাকায় হোসেন উদ্দিন খান এবং মুর্শিদাবাদে তদীয় চাচা নিহত হন ।  ঢাকায় হোসেন উদ্দিন খানকে হত্যায় জড়িত ছিলেন আগা সাদেক এবং আগা বাখের ।  আগা বাখের ছিলেন বাখরগঞ্জের জমিদার এবং তাঁর পুত্র আগা সাদেক ।  হোসেন উদ্দিন খানের একটি সিদ্ধান্তের বিরুদ্ধে প্রতিবাদ করতে গিয়ে আগা সাদেক মুর্শিদাবাদে হোসেন কুলী খান কর্তৃক বন্দী হন ।  সেখান থেকে ঢাকায় পালিয়ে এসে তিনি হোসেন কুলী খানকে হত্যার পরিকল্পনা করেন ।  অত্যন্ত সৎ এবং ধার্মিক হোসেন কুলী খানকে রাতের আঁধারে তাঁর প্রাসাদে প্রবেশ করে হত্যা করা হয় ।  সকাল বেলা ঘটনাটি জানাজানি হয়ে গেলে শহরের অধিবাসীগণ একত্রিত হয়ে মারমুখী হয়ে ওঠে এবং আগা বাখের ও তদীয় পুত্রকে আক্রমণ করে ।  তারা নায়েব নাজিমের পদে নিয়োগের বিষয় বলে পার পাওয়ার চেষ্টা করলে লোকেরা নায়েব নাজিম পদে নিয়োগের সনদ প্রদর্শনের দাবি করে । তা প্রদর্শন না করে তারা তরবারি ধারণ করে ।  এ অবস্থায় জনতার আক্রমণে আগা বাখের প্রাণ হারায় এবং আগা সাদেক মারাত্মকভাবে আহত হওয়া সত্ত্বেও পলায়ন করতে সক্ষম হয় । নোয়াজেশের পরমবন্ধু ছিলেন হোসেন কুলি খাঁ ও রাজবল্লভ ।  হোসেন কুলি খাঁ ছিলেন নোয়াজেশের ধনভান্ডারের দায়িত্বে ।  তাঁর হত্যাকান্ডে রাজবল্লভ কিছুটা ভীত হয়ে পড়েন ।  তখন তিনি অন্য ষড়যন্ত্র পরিকল্পনা করেন ।  নোয়াজেশ নিঃসন্তান ছিলেন বলে তিনি সিরাজের ছোটভাই মির্জা মেহেদীকে পোষ্যপুত্র গ্রহণ করেছিলেন ।  মির্জা মেহেদী নোয়াজেশের জীবদ্দশাতেই মারা যান ।  কিন্তু তাঁর অল্পবয়স্ক পুত্র সন্তান ছিল ।  রাজবল্লভ তাকেই সিংহাসনে বসিয়ে ঘসেটি বেগমের নামে স্বয়ং বাংলা - বিহার - উড়িষ্যার নবাবি করার স্বপ্ন দেখছিলেন ।  এইরকম দুর্যোগময় পরিস্থিতিতেই আলিবর্দি খাঁ ১৭৫৬ সালের ১০ এপ্রিল মৃত্যুবরণ করেন । 
 চারদিকে শুরু হয় প্রচন্ড অরাজকতা এবং ষড়যন্ত্র ।  ইংরেজরা নবাবের অনুমতি না নিয়েই দুর্গ সংস্কার করা শুরু করে ।  রাজবল্লভ ঘসেটি বেগমকে সহায়তা করার জন্য পুত্র কৃষ্ণবল্লভকে ঢাকার রাজকোষের সম্পূর্ণ অর্থসহ কলকাতায় ইংরেজদের আশ্রয়ে পাঠান ।  এ রকম পরিস্থিতিতেই ১৭৫৬ সালের ১০ এপ্রিল শাহ কুলি খান মির্জা মোহাম্মদ হায়বৎ জং বাহাদুর  ( সিরাজদ্দৌলা )  বাংলা - বিহার - উড়িষ্যার সিংহাসনে আরোহণ করেন । 
 মতিঝিল প্রাসাদ অধিকার ও কাশিমবাজার দুর্গ অবরোধ  সিরাজদ্দৌলা যখন সিংহাসনে আরোহণ করেন ,  তখন থেকেই কলকাতায় ইংরেজদের প্রতাপ ধীরে ধীরে বাড়তে থাকে ।  তিনি তাদেরকে দমন করার জন্য কাশিমবাজারের কুঠিয়াল ওয়াটসনকে কলকাতার দুর্গপ্রাচীর ভেঙে ফেলতে ও ভবিষ্যতে নবাবের পূর্বানুমতি ছাড়া এ ধরণের কাজ না করার নির্দেশ দেন ।  কিন্তু আদেশ তাঁর কাজ বহাল রাখলেন ।  সিরাজদ্দৌলা তখন বুঝতে পারলেন গৃহবিবাদের সুযোগ নিয়ে ইংরেজরা উদ্ধত স্বভাবের পরিচয় দিচ্ছে ।  সুতরাং প্রথমেই ঘসেটি বেগমের চক্রান্ত চূর্ণ করার জন্য তিনি সচেষ্ট হন ।  তিনি মতিঝিল প্রাসাদ অধিকার করে ঘসেটি বেগমকে মুর্শিদাবাদ নিয়ে আসার ব্যবস্থা করেন ।  মতিঝিল অধিকার করে নবাব কাশিমবাজারের উদ্দেশ্যে রওনা হন ।  ২৭ মে তাঁর সেনাবাহিনী কাশিমবাজার দুর্গ অবরোধ করেন ।  তিনি কাশিমবাজার দুর্গের কুঠিয়াল ওয়াটসনকে দরবারে হাজির হয়ে তাঁর নির্দেশ যথাযথভাবে পালন করার জন্য অঙ্গীকারপত্র লিখতে বলেন ।  ওয়াটসন এই অঙ্গীকারপত্র লিখতে বাধ্য হন । 
 কলকাতা আক্রমণ  একই বছর ১৮ জুন সিরাজদ্দৌলা কলকাতা আক্রমণ করেন ।  তুমুল যুদ্ধ হওয়ার পর ২০ জুন কলকাতা দুর্গ সিরাজের দখলে আসে ।  তিনি দুর্গ প্রবেশ করে এবং দরবারে উপবেশন করে উমিচাঁদ ও কৃষ্ণবল্লভকে সেখানে উপস্থিত হওয়ার আদেশ দেন ।  এরপর সেনাপতি মানিকচাঁদের হাতে দুর্গের শাসনভার ছেড়ে দিয়ে সিরাজদ্দৌলা রাজধানীতে ফিরে আসেন ।  ১২ জুলাই তিনি রাজধানীতে প্রত্যাবর্তন করেন । 
 নবাবগঞ্জের যুদ্ধ  দিল্লীর বাদশা পূর্ণিয়ার নবাব শওকত জঙ্গকে বাংলা - বিহার - উড়িষ্যার নবাবি সনদ পাঠালেন ।  শওকত নবাব সিরাজদ্দৌলার বিরুদ্ধে যুদ্ধযাত্রার আয়োজন করেন ।  ইংরেজরা এই সংবাদ পেয়ে গোপনে শওকত জঙ্গের সাথে মিত্রতার করার চেষ্টা করতে থাকে ।  অপরদিকে মাদ্রাজের ইংরেজ দরবার কর্নেল রবার্ট ক্লাইভকে প্রধান সেনাপতি করে কলকাতা পুনরুদ্ধারের জন্য পাঠায় ।  সিরাজদ্দৌলাও শওকত জঙ্গকে প্রতিরোধ করার জন্য রওনা হন ।  পথিমধ্যে নবাবগঞ্জ নামক স্থানে উভয়পক্ষ মুখোমুখি যুদ্ধে লিপ্ত হয় ।  যুদ্ধে শওকত নিহত হন ।  সিরাজদ্দৌলা মোহনলালের হাতে পূর্ণিয়ার শাসনভার অর্পণ করে রাজধানীতে ফিরে আসেন । 
 ক্লাইভ ও ওয়াটসন পলতায় পৌঁছেই কলকাতা অভিমুখে রওনা হন ।  প্রায় বিনাযুদ্ধে তারা কলকাতা দুর্গ জয় করে নেন ।  এর আগে ক্লাইভ ও ওয়াটসন কলকাতায় এসে সিরাজদ্দৌলার কাছে সন্ধির প্রস্তাব পাঠিয়েছিলেন এবং সিরাজদ্দৌলা তাতে রাজি হয়েছিলেন ।  কিন্তু ইংরেজরা শর্ত ভংগ করে কলকাতা আক্রমণ করে ।  সিরাজদ্দৌলা তাঁর মন্ত্রীদের কুচক্রের বিষয়ে শংকিত হয়ে পড়েন এবং এ কারণে ইংরেজদের সাথে একটি সম্পর্ক স্থাপনের জন্য চেষ্টা চালাতে থাকেন ।  তাই ইংরেজদের সকল দাবিতে রাজি হয়ে তিনি ১৭৫৭ সালের ৭ ফেব্রুয়ারি ইংরেজদের সাথে একটি সন্ধিপত্রে স্বাক্ষর করেন ।  ইতিহাসে এই সন্ধি  ' আলিনগরের সন্ধি '  নামে পরিচিত ।  কিন্তু ইংরেজরা তাদের মতিগতির কোন পরিবর্তন করল না ।  মূলতঃ তাদের প্রতিদ্বন্দ্বিতা ছিল ফরাসিদের সঙ্গে ।  কিন্তু সিরাজদ্দৌলা ফরাসিদের বেশি প্রাধান্য দিচ্ছিলেন ।  আলিনগরের  ( কলকাতা )  সন্ধির প্রতিশ্রুতি পালনে নবাবকে যথেষ্ট ত্যাগ স্বীকার করতে হয়েছিল । 
 কুচক্রী সেনাপতিদের বিচার এবং বিরূপ প্রতিক্রিয়া  সব ধরণের গোলমাল মোটামুটি শান্ত হওয়ার পর সিরাজদ্দৌলা সেনাপতিদের অপকর্মের বিচার শুরু করেন ।  মানিকচন্দ্রকে কারাবন্দী করা হয় ।  এটা দেখে রাজবল্লভ ,  জগৎশেঠ ও মিরজাফর সবাই ভীত হয়ে গেলেন ।  স্বার্থ রক্ষার জন্য জগৎশেঠের মন্ত্রণাভবনে মিলিত হয়ে তারা ইংরেজদের সাহায্যে সিংহাসনচ্যুত করে মিরজাফরকে সিংহাসনে বসাবার চক্রান্ত শুরু করল ।  ইয়ার লতিফ গোপনে ওয়াটসনের সঙ্গে মিলিত হয়ে কুমন্ত্রণা দিলেন যে ,  সিরাজদ্দৌলা খুব শীঘ্রই ইংরেজদের বিরুদ্ধে যুদ্ধ ঘোষনা করবেন ।  আর এই কারণেই তিনি পলাশীতে শিবির স্থাপন করেছেন ।  ক্লাইভ এরপর তার সেনাবাহিনীর অর্ধেক লুকিয়ে রেখে বাকীদের নিয়ে কলকাতায় পৌঁছালেন ।  আর নবাবকে পত্র লিখলেনঃ
 আমরা সেনাদল উঠিয়ে আনলাম আর আপনি পলাশীতে ছাউনি গেড়ে বসেছেন ? 
  সিরাজদ্দৌলা সরল বিশ্বাসেই মিরজাফরকে পলাশী থেকে ছাউনি উঠিয়ে মুর্শিদাবাদ চলে যাবার আদেশ দিলেন ।  মিরজাফর রাজধানীতে পৌঁছামাত্রই স্ক্রাফটন তার সঙ্গে মিলিত হয়ে গোপন সন্ধির খসড়া লিখে নিলেন ।  ১৭ মে কলকাতার ইংরেজ দরবারে এই গোপন সন্ধিপত্রের খসড়া নিয়ে আলোচনা হয় ।  মিরজাফরের স্বাক্ষরের জন্য এই গোপন সন্ধিপত্র ১০ জুন তার কাছে পাঠানো হয় ।  কিন্তু এই গুপ্ত বৈঠক গোপন থাকলো না ।  ক্লাইভ যুদ্ধের প্রস্তুতি নেওয়া শুরু করলেন ।  এদিকে গোপন সন্ধিপত্রের সংবাদ জানতে পেরে সিরাজদ্দৌলা মিরজাফরকে বন্দি করার ব্যবস্থা নিলেন ।  ওয়াটসন রাজধানী থেকে পালিয়ে গেলেন ।  
   পলাশীর যুদ্ধ  ১৭৫৭ খৃস্টাব্দের ১২ জুন কলকাতার ইংরেজ সৈন্যরা চন্দননগরের সেনাবাহিনীর সঙ্গে মিলিত হয় ।  সেখানে দুর্গ রক্ষার জন্য অল্প কছু সৈন্য রেখে তারা ১৩ জুন অবশিষ্ট সৈন্য নিয়ে যুদ্ধযাত্রা করে ।  কলকাতা থেকে মুর্শিদাবাদের পথে হুগলি ,  কাটোয়ার দুর্গ ,  অগ্রদ্বীপ ও পলাশীতে নবাবের সৈন্য থাকা সত্ত্বেও তারা কেউ ইংরেজদের পথ রোধ করল না ।  নবাব বুঝতে পারলেন ,  সেনাপতিরাও এই ষড়যন্ত্রে শামিল ।  
 বিদ্রোহের আভাস পেয়ে সিরাজ মিরজাফরকে বন্দি করার চিন্তা বাদ দিলেন ।  তিনি মিরজাফরকে ক্ষমা করে তাকে শপথ নিতে বললেন ।  মিরজাফর পবিত্র কুরআন স্পর্শ করে অঙ্গীকার করলেন যে ,  তিনি শরীরের একবিন্দু রক্ত থাকতেও বাংলার স্বাধীনতাকে ক্ষুণ্ন হতে দেবেন না ।  গৃহবিবাদের মীমাংসা করে তিনি রায়দুর্লভ ,  ইয়ার লতিফ ,  মিরজাফর ,  মিরমদন ,  মোহনলাল ও ফরাসি সেনাপতি সিনফ্রেঁকে সৈন্য চালানোর দায়িত্ব দিয়ে তাদের সঙ্গে যুদ্ধযাত্রা শুরু করলেন । 
   ২৩ জুন সকাল থেকেই পলাশীর প্রান্তরে ইংরেজরা মুখোমুখি যুদ্ধে অবতীর্ণ হওয়ার জন্য প্রস্তুত হলো ।  ইংরেজরা  ' লক্ষবাগ '  নামক আমবাগানে সৈন্য সমাবেশ করল ।  বেলা আটটার সময় হঠাৎ করেই মিরমদন ইংরেজবাহিনীকে আক্রমণ করেন ।  তাঁর প্রবল আক্রমণে টিকতে না পেরে ক্লাইভ তার সেনাবাহিনী নিয়ে আমবাগানে আশ্রয় নেন ।  ক্লাইভ কিছুটা বিচলিত হয়ে পড়েন ।  মিরমদন ধীরে ধীরে অগ্রসর হচ্ছিলেন ।  কিন্তু মিরজাফর ,  ইয়ার লতিফ ,  রায়দুর্লভ যেখানে সৈন্যসমাবেশ করেছিলেন সেখানেই নিস্পৃহভাবে দাঁড়িয়ে থাকলেন ।  তাদের সামান্য সহায়তা পেলেও হয়ত মিরমদন ইংরেজদের পরাজয় বরণ করতে বাধ্য করতে পারতেন ।  দুপুরের দিকে হঠাৎ বৃষ্টি নামলে সিরাজদ্দৌলার গোলা বারুদ ভিজে যায় ।  তবুও সাহসী মিরমদন ইংরেজদের সাথে লড়াই চালিয়ে যেতে লাগলেন ।  কিন্তু হঠাৎ করেই গোলার আঘাতে মিরমদন মৃত্যুবরণ করেন । 
কিন্তু মিরজাফর আবারো বিশ্বাসঘাতকতা করে তার সৈন্যবাহিনীকে শিবিরে ফেরার নির্দেশ দেন ।  এই সুযোগ নিয়ে ইংরেজরা নবাবকে আক্রমণ করে ।  যুদ্ধ বিকেল পাঁচটায় শেষ হয় এবং নবাবের ছাউনি ইংরেজদের অধিকারে আসে ।  ইংরেজদের পক্ষে সাতজন ইউরোপিয়ান এবং ১৬ জন দেশীয় সৈন্য নিহত হয় ।  তখন কোন উপায় না দেখে সিরাজদ্দৌলা রাজধানী রক্ষা করার জন্য দুই হাজার সৈন্য নিয়ে মুর্শিদাবাদের উদ্দেশ্যে রওনা দেন ।  কিন্তু রাজধানী রক্ষা করার জন্যেও কেউ তাঁকে সাহায্য করেনি ।  সিরাজদ্দৌলা তাঁর সহধর্মিণী লুৎফুন্নেসা ও ভৃত্য গোলাম হোসেনকে নিয়ে রাজধানী থেকে বের হয়ে স্থলপথে ভগবানগোলায় পৌঁছে যান এবং সেখান থেকে নৌকাযোগে পদ্মা ও মহানন্দার মধ্য দিয়ে উত্তর দিক অভিমুখে যাত্রা করেন ।  তাঁর আশা ছিল পশ্চিমাঞ্চলে পৌঁছাতে পারলে ফরাসি সৈনিক মসিয়ে নাস - এর সহায়তায় পাটনা পর্যন্ত গিয়ে রামনারায়ণের কাছ থেকে সৈন্য সংগ্রহ করে ফরাসি বাহিনীর সহায়তায় বাংলাকে রক্ষা করবেন ।  
বিখ্যাত পর্তুগিজ ঐতিহাসিক বাকসার পলাশীর যুদ্ধকে গুরুত্বের দিক থেকে পৃথিবীর সেরা যুদ্ধগুলোর অন্যতম মনে করেন । 
   ১৭৫৭ খৃস্টাব্দের ১২ জুন কলকাতার ইংরেজ সৈন্যরা চন্দননগরের সেনাবাহিনীর সঙ্গে মিলিত হয় ।  সেখানে দুর্গ রক্ষার জন্য অল্প কছু সৈন্য রেখে তারা ১৩ জুন অবশিষ্ট সৈন্য নিয়ে যুদ্ধযাত্রা করে ।  কলকাতা থেকে মুর্শিদাবাদের পথে হুগলি ,  কাটোয়ার দুর্গ ,  অগ্রদ্বীপ ওপলাশীতে নবাবের সৈন্য থাকা সত্ত্বেও তারা কেউ ইংরেজদের পথ রোধ করল না ।  নবাব বুঝতে পারলেন ,  সেনাপতিরাও এই ষড়যন্ত্রে শামিল । 
 বিদ্রোহের আভাস পেয়ে সিরাজ মিরজাফরকে বন্দি করার চিন্তা বাদ দিলেন ।  তিনি মিরজাফরকে ক্ষমা করে তাকে শপথ নিতে বললেন ।  মিরজাফর পবিত্র কুরআন স্পর্শ করে অঙ্গীকার করলেন যে ,  তিনি শরীরের একবিন্দু রক্ত থাকতেও বাংলার স্বাধীনতাকে ক্ষুণ্ন হতে দেবেন না ।  গৃহবিবাদের মীমাংসা করে তিনি রায়দুর্লভ ,  ইয়ার লতিফ ,  মিরজাফর ,  মিরমদন ,  মোহনলাল ও ফরাসি সেনাপতি সিনফ্রেঁকে সৈন্য চালানোর দায়িত্ব দিয়ে তাদের সঙ্গে যুদ্ধযাত্রা শুরু করলেন । 
   ২৩ জুন সকাল থেকেই পলাশীর প্রান্তরে ইংরেজরা মুখোমুখি যুদ্ধে অবতীর্ণ হওয়ার জন্য প্রস্তুত হলো । ১৭৫৭ সালের ২২ জুন মধ্যরাতে রবার্ট ক্লাইভ কলকাতা থেকে তাঁর বাহিনী নিয়ে পলাশী মৌজার লক্ষ্মবাগ নামে আম্রকাননে এসে তাঁবু গাড়েন ।  বাগানের উত্তর - পশ্চিম দিকে গঙ্গা নদী ।  এর উত্তর - পূর্ব দিকে দুই বর্গমাইলব্যাপী আম্রকানন ।  বেলা আটটার সময় হঠাৎ করেই মিরমদন ইংরেজবাহিনীকে আক্রমণ করেন ।  তাঁর প্রবল আক্রমণে টিকতে না পেরে ক্লাইভ তার সেনাবাহিনী নিয়ে আমবাগানে আশ্রয় নেন ।  ক্লাইভ কিছুটা বিচলিত হয়ে পড়েন ।  মিরমদন ধীরে ধীরে অগ্রসর হচ্ছিলেন ।  কিন্তু মিরজাফর ,  ইয়ার লতিফ ,  রায়দুর্লভ যেখানে সৈন্যসমাবেশ করেছিলেন সেখানেই নিস্পৃহভাবে দাঁড়িয়ে থাকলেন ।  তাদের সামান্য সহায়তা পেলেও হয়ত মিরমদন ইংরেজদের পরাজয় বরণ করতে বাধ্য করতে পারতেন ।  দুপুরের দিকে হঠাৎ বৃষ্টি নামলে সিরাজদ্দৌলার গোলা বারুদ ভিজে যায় ।  তবুও সাহসী মিরমদন ইংরেজদের সাথে লড়াই চালিয়ে যেতে লাগলেন ।  কিন্তু হঠাৎ করেই গোলার আঘাতে মিরমদন মৃত্যুবরণ করেন । 
   গোলান্দাজ বাহিনীর প্রধান নিহত হওয়ার পর সিরাজদ্দৌলা মীরজাফর ও রায় দুর্লভকে তাঁদের অশ্বারোহী বাহিনী নিয়ে তীব্র বেগে অগ্রসর হতে নির্দেশ দেন ।  কিন্তু উভয় সেনাপতি তাঁর নির্দেশ অমান্য করলেন ।  তাঁদের যুক্তি হলো গোলন্দাজ বাহিনীর আশ্রয় ছাড়া অগ্রসর হওয়া আত্মঘাতী ব্যাপার ।  কিন্তু কোম্পানি ও নবাবের বাহিনীর মধ্যে তখন দূরত্ব মাত্র কয়েক শ গজ ।  বিকেল পাঁচটায় সিরাজদ্দৌলা বাহিনী নির্দেশনার অভাবে এবং ইংরেজ বাহিনীর গোলন্দাজি অগ্রসরতার মুখে যুদ্ধ বিরতি ঘোষণা করেন অর্থাৎ পরাজয় স্বীকার করেন ।  নবাবের ছাউনি ইংরেজদের অধিকারে আসে ।  ইংরেজদের পক্ষে সাতজন ইউরোপিয়ান এবং ১৬ জন দেশীয় সৈন্য নিহত হয় ।  তখন কোন উপায় না দেখে সিরাজদ্দৌলা রাজধানী রক্ষা করার জন্য দুই হাজার সৈন্য নিয়ে মুর্শিদাবাদের উদ্দেশ্যে রওনা দেন ।  কিন্তু রাজধানী রক্ষা করার জন্যেও কেউ তাঁকে সাহায্য করেনি ।  সিরাজদ্দৌলা তাঁর সহধর্মিণী লুৎফুন্নেসা ও ভৃত্য গোলাম হোসেনকে নিয়ে রাজধানী থেকে বের হয়ে স্থলপথে ভগবানগোলায় পৌঁছে যান এবং সেখান থেকে নৌকাযোগেপদ্মা ও মহানন্দার মধ্য দিয়ে উত্তর দিক অভিমুখে যাত্রা করেন ।  তাঁর আশা ছিল পশ্চিমাঞ্চলে পৌঁছাতে পারলে ফরাসি সৈনিক মসিয়ে নাস - এর সহায়তায় পাটনা পর্যন্ত গিয়ে রামনারায়ণের কাছ থেকে সৈন্য সংগ্রহ করে ফরাসি বাহিনীর সহায়তায় বাংলাকে রক্ষা করবেন । 
 বন্দিত্ব এবং মৃত্যু  মিরজাফর রাজধানীতে পৌঁছে নবাবকে খুঁজে না পেয়ে চারদিকে লোক পাঠালেন ।  ১৭৫৭ সালের ৩ জুলাই সিরাজদ্দৌলা মহানন্দা নদীর স্রোত অতিক্রম করে এলেও তাতে জোয়ার ভাটার ফলে হঠাৎ করে জল কমে যাওয়ায় নাজিমপুরের মোহনায় এসে তাঁর নৌকা চড়ায় আটকে যায় ।  তিনি নৌকা থেকে নেমে খাবার সংগ্রহের জন্য একটি মসজিদের নিকটবর্তী বাজারে আসেন ।  সেখানে কিছু লোক তাঁকে চিনে ফেলে অর্থের লোভে মিরকাশিমের সৈন্যবাহিনীকে খবর দেয় । এ সম্পর্কে ভিন্ন আরেকটি মত আছে যে এক ফকির এখানে নবাব কে দেখে চিনে ফেলে ।  উক্ত ফকির ইতিপূর্বে নবাব কতৃক শাস্তিপ্রাপ্ত হয়ে তার এক কান হারিয়েছিল ।  সেই ফকির নবাবের খবর জানিয়ে দেয় ।  তারা এসে সিরাজদ্দৌলাকে বন্দি করে রাজধানী মুর্শিদাবাদে পাঠিয়ে দেয় ।  বন্দী হবার সময় নবাবের সাথে ছিলেন তার স্ত্রী লুতফা বেগম এবং চার বছর বয়সী কন্যা উম্মে জহুরা ।  এর পরের দিন ৪ জুলাই  ( মতান্তরে ৩রা জুলাই ) মিরজাফরের আদেশে তার পুত্র মিরনের তত্ত্বাবধানে মুহম্মদিবেগ নামের এক ঘাতক সিরাজদ্দৌলাকে হত্যা করে ।  কথিত আছে , সিরাজের মৃত্যুর পর তার মৃতদেহ হাতির পিঠে চড়িয়ে সারা শহর ঘোরানো হয় ।  মুর্শিদাবাদের খোশবাগে নবাব আলিবর্দী খানের কবরের কাছে তাকে কবর দেয়া হয় । 
 পরিবারের পরিণতি  সিরাজদ্দৌলার স্ত্রী লুৎফুন্নেছা এবং তাঁর শিশুকন্যাকে মীরজাফর পুত্র মীরনের নির্দেশে ঢাকায় বন্দী করে রাখা হয়েছিল ।  সিরাজের পতনের পূর্ব পর্যন্ত ষড়যন্ত্রকারীরা ঘষেটি বেগমকে ব্যবহার করলেও সিরাজের পতনের পর আর তাকে কোনো সুযোগই দেয়া হয়নি ।  এ সময় তারা তাদের মা শরফুন্নেছা ,  সিরাজের মা আমেনা ,  খালা ঘষেটি বেগম ,  সিরাজের স্ত্রী লুৎফুন্নেছা ও তার শিশুকন্যা সবাইকে ঢাকার জিঞ্জিরা প্রাসাদে বন্দী করে রাখা হয় ।  ঢাকার বর্তমান কেরানীগঞ্জের জিঞ্জিরা প্রাসাদে তারা বেশ কিছুদিন বন্দী জীবন যাপন করার পর মীরনের নির্দেশে ঘষেটি বেগম ও আমেনা বেগমকে নৌকায় করে নদীতে ডুবিয়ে মারা হয় ।  ক্লাইভের হস্তক্ষেপের ফলে শরফুন্নেছা ,  সিরাজের স্ত্রী লুৎফুন্নেছা এবং তাঁর শিশুকন্যা রক্ষা পান এবং পরবর্তীতে তাদেরকে মুর্শিদাবাদে আনা হয় ।  ইংরেজ কোম্পানি সরকার কর্তৃক প্রদত্ত সামান্য বৃত্তির ওপর নির্ভর করে তাদেরকে জীবন ধারণ করতে হয় ।  সিরাজের মৃত্যুর দীর্ঘ ৩৪ বছর পর লুৎফুন্নেছা ১৭৯০ খৃস্টাব্দে ইন্তেকাল করেন । 
 সিরাজকে হত্যার পর মীরজাফর ও মীরন আমেনা এবং পরিবারের অন্যান্য মহিলাদের কয়েকটি নিকৃষ্ট নৌকায় চড়িয়ে অত্যন্ত অপমানজনকভাবে ও অবহেলার সঙ্গে জাহাঙ্গীরনগরে পাঠিয়ে দেয় ।  সিয়ারুল মুতাখখেরিনের লেখক গোলাম হোসাইন তাবাতাবাই লিখেছেন যে ,  সিরাজ পরিবারকে জাহাঙ্গীরনগর পাঠানোর কিছুদিন পর মীরন জাহাঙ্গীরনগরের শাসনকর্তা ও অত্যন্ত সম্মানিত ব্যক্তি যশরথ খানকে লিখিত নির্দেশ দেয় ,  যাতে তিনি দু ’ জন হতভাগ্য বয়স্কা মহিলাকে  ( ঘষেটি বেগম ও আমিনা )  হত্যা করেন । এই সদাশয় শাসনকর্তা এই মহিলাদের ও তাদের স্বামীদের নিকট তার উন্নতি ও অন্নের জন্য ঋণী ছিলেন ।  তিনি মীরনের এই ঘৃণ্য নির্দেশ পালন করতে অসম্মতি জানান ।  পরে ঢাকার জিঞ্জিরা প্রাসাদে সিরাজের মা আমেনা এবং খালা ঘষেটি বেগম দীর্ঘদিন বন্দী থাকার পর তাদের পানিতে ডুবিয়ে হত্যা করা হয় । 
   মীরজাফর ,  যাঁর সম্পূর্ণ নাম মীর জাফর আলী খান  ( জন্ম ১৬৯১ -  মৃত্যু ফেব্রুয়ারি ৫ ,  ১৭৬৫ )  ,  বাংলার একজন নবাব । 
 মীরজাফর সিরাজদ্দৌলার একজন অমাত্য ছিলেন ।  শুধু তাই নয় ,  সম্পর্কে তিনি ছিলেন সিরাজউদ্দৌলার খালু ।  তিনি প্রধান সেনাপতি ছিলেন । নবাব আলীবর্দ্দী খান তার দৌহিত্র সিরাজউদ্দৌলাকে বাংলার নবাব করায় ক্ষুব্ধ হন মীর জাফর ।  তাই তিনি প্রধান সেনাপতি হয়েও কখনোই সিরাজউদ্দৌলাকে নবাব হিসেবে মেনে নিতে পারেন নি ।  সব সময় তিনি চেয়েছেন বাংলার নবাবের পতন ।  কিন্তু বিশ্বাসঘাতকতা করে তিনি ব্রিটিশ ইস্ট ইন্ডিয়া কোম্পানির রবার্ট ক্লাইভ এর সাথে তিনি ষড়যন্ত্রে লিপ্ত হন ,  এবং পলাশীর যুদ্ধে তাঁর কারণেই ব্রিটিশদের হাতে সিরাজুদ্দৌলার পরাজয় ঘটে ।  এই যুদ্ধের পর ইস্ট ইন্ডিয়া কোম্পানি মীরজাফরকে নবাবের মসনদে অধিষ্ঠিত করে । 
 ঘটনা মুলক ইতিহাস  ১৭৫৭ সালের ২৩ জুন পলাশীর আম্রকাননে ইংরেজ বেনিয়াদের সঙ্গে বাংলা ,  বিহার ,  উড়িষ্যার শেষ স্বাধীন নবাব সিরাজউদ্দৌলার সৈন্যদের লড়াই হয় ।  এই যুদ্ধে নবাবের পক্ষে স্বাধীনতা রক্ষার লড়াইয়ে প্রধান সেনাপতি ছিলেন মীরজাফর আলী খান ।  তার সঙ্গে ছিলেন মীর মদন আর মোহনলাল ।  মীর মদন আর মোহনলাল ইংরেজদের বিরুদ্ধে বীর বিক্রমে লড়াই করে পরাজিত হন ।  আর যুদ্ধের ময়দানে নিরব দাঁড়িয়ে থেকে প্রধান সেনাপতি মীরজাফর আলী খান ও তার দোসররা ধূর্ত ইংরেজ বেনিয়া লর্ড ক্লাইভের হাতে বাংলার শাসন ক্ষমতা তুলে দেয় ।  পরাজিত হন বাংলা ,  বিহার উড়িষ্যার শেষ স্বাধীন নবাব সিরাজউদ্দৌলা ।  মুষ্টিমেয় ইংরেজ শাসক বিশ্বাসঘাতকদের সহায়তায় বাংলায় তাদের শাসন ক্ষমতা পোক্ত করে এবং সোয়া দুইশ ’  বছর এদেশ শাসন করে ।  সেই থেকেই মীরজাফরের নাম বিশ্বাসঘাতকতার রূপক হিসাবে চিহ্নিত হয়ে আছে । 
 মীর জাফর নামের ব্যবহার  মীরজাফরের বিশ্বাসঘাতকতার জন্য তাঁর নামটি বিশ্বাসঘাতকের প্রতিশব্দ হিসাবে ব্যবহৃত হয়ে থাকে ।  একটু খেয়াল করলেই দেখবেন বাংলাদেশে মীরজাফর নামে কারো নাম রাখা হয় না । 
 বাংলাদেশে নবাব সিরাজউদ্দৌলার বংশধর  -  ব্লগার গিয়াসলিটন  পোস্টে ব্যবহৃত সকল তথ্য উইকি থেকে নেয়া হয়েছে ।  

                    




প্রেতস্মিনী

    তোমার কল্পনায় তব হোক আমার আলোকিত ভোর যাপন , 
যাপিত জীবনের নেশায় আমি শূন্য হতে শূন্য হতেছি ;
আমাকে তুমি এবার একটু আকাশ পরিমান শান্তি ফিরিয়ে দাও , 
ও আমার প্রেতস্মিনী  !  !  ! 
 সন্ধ্যা ঘনিয়ে এলো ।  যূথীর অপেক্ষায় বাস স্ট্যান্ডে বসে থেকে একটার পর একটা সিগারেট টেনে যাচ্ছে অভি ।  বাস চলে আসার কথা আরও ঘণ্টা কয়েক আগেই কিন্তু সন্ধ্যা হয়ে এলো এখনো বাস আসার কোন চিহ্ন নেই ।  মোবাইলেও পাওয়া যাচ্ছেনা যূথীকে ।  সময়টা ভীষণ অস্থির কাটছে অভির ।  কোন এক অজানা শঙ্কা মনের ভেতর উঁকি দিচ্ছে; পথে আবার এক্সিডেন্ট হলোনাত !  এছাড়া এত দেরী হবারতো কথা নয় ।  সময় যত পেরুচ্ছে দুশ্চিন্তার মাত্রা ততই বেড়ে যাচ্ছে অভির ।  এই মুহূর্তে সিগারেট নয় আরও ভারী কিছু দরকার তার ।  একটি কুকুর কোথা হতে যেন পায়ের কাছে এসে ঘোরাঘুরি করছে হঠাত করেই ।  কালো রঙের কুকুর হলেও এই অন্ধকারে বেশ চকচক করছে কুকুরটির পশমগুলো ।  যতই কুকুরটিকে এড়িয়ে যেতে চাইছে ততই পায়ের কাছে এসে ঘোরাঘুরি করছে কুকুরটি ।  অগ্যতা অস্থির হয়ে সামনের দিকে হাটতে শুরু করল অভি । 
 ভেবেছিল পেছনে পেছনে আসবে কুকুরটি কিন্তু একবার পেছনে ফিরে তাকাতেই কুকুরের আর কোন চিহ্নই সে দেখতে পেলনা ।  সেখানটিতে একটি মেয়ে দাড়িয়ে আছে দেখতে পেল সে ।  এই অন্ধকারেও স্পষ্ট বোঝা যাচ্ছে মেয়েটি খুব সুন্দর করে সেজেছে তার পরনের গায়ের কালো শাড়িটির সাথে মিল করে ।  মফস্বলের সন্ধ্যা মানেই যেন অনেক রাত ।  এখানে রাত হয়না রাত নেমে আসে ।  সন্ধ্যার কিছু পরেই লোকজন ঘরের আলো নিভিয়ে দিয়ে ঘুমিয়ে পরে ।  বাজারে দু একটি টং দোকান খোলা থাকে তাও আবার কুপির আলো জ্বালিয়ে রেখে ।  এমন পরিবেশে অভি নতুন ।  সপ্তাহ খানেক হল এখানে সে এসেছে ।  এখানে একটি রাজবাড়ি আছে তার উপর কিছু প্রত্নতাত্ত্বিক গবেষণা করার জন্য ।  এই মফস্বলে এই অন্ধকারে এভাবে শহুরে সাঁজে একটি মেয়েকে এভাবে হঠাত পথে দাড়িয়ে থাকতে দেখে অভি কিছুটা বিস্মিত হল ।  কিন্তু কাছে যেয়ে মনের কৌতূহল দূর করার সাহস তার হল না । 
 কেউ কবিতা আবৃত্তি করছে অভির কানে এলো ।  মেয়েলি কণ্ঠের আবৃত্তি যেন মুহূর্তেই তাকে মোহিত করে তুলল মনে হল যেন হৃদয়ের গহীন হতে রক্ত ক্ষরণ হচ্ছে কবিতার প্রতিটি লাইন থেকে । 
 আমার আঙিনায় তোমার পায়ের আওয়াজ শুনি
তোমার অবাধ্য পুরুষালী সুগন্ধ ফিসফিস করে ওঠে
জোনাকিরা ঠিক তখনি চমকে তাকায়
চাঁদ লুকোয় লজ্জায়
আমি কান পাতি সেই জোছনায়
তুমি আসবে আমি জানি তাই তোমার
নিঃশ্বাসের শব্দটা খুব চেনা মনে হয়
ঠিক যেন আমার শ্বাস
যে শ্বাস তুমি নিয়েছিলে । 
কতো কাল পরে এলে জানো তুমি  ? 
লক্ষ্য কোটি বছর আমি শ্বাস নেই না
কি করে যে বেঁচে আছি  ! 
আমি খুব একটা ভাবতে পারি না
সুগন্ধের পথ ধরে একবার যদি ফিরে আসো
আমি শ্বাস নেবো তোমার সেই সুগন্ধে
আমি স্বপ্ন দেখবো ওই চোখে
আমি হেঁটে যাবো ওই পায়ের ছাপে
এসো  ।  ভালোবাসায় এসো  ,  মায়ায় এসো
এসো সব ভুলে  ,  এসো সব সুধ্রে
তুমি এলেই পৃথিবী হাসবে
জলচোখে হেসে উঠবো আমিও  । 
আমাকে মুক্তি দাও এবার তবে প্রিয়
এসো তুমি আমার মনের আঙিনায়
ক্লান্ত শয্যায়  ।  এসো  !  এসো  !  !  এসো  !  !   অভিও সেই আহবানে মেয়েটিকে অনুসরন করে পথ চলতে লাগল ।  বারবার তার কানে ধ্বনিত হতে লাগল কবিতাটি ।  পথ চলতে গিয়ে কয়েকদিনের চেনা পথও এই মুহূর্তে অচেনা লাগছে তার কাছে ।  রাজবাড়ির প্রধান গেটে দুজন দারোয়ান দাড়িয়ে ছিল বর্শা হাতে মেয়েটিকে দেখেই মাথা নত করে গেট খুলে দেয়া হল ।  অভিও পেছন পেছন হেটে চলছে ।  একটি জলসা ঘরের ভেতর প্রবেশ করে মেয়েটি ঘুরে দাঁড়াল ।  আমি তোমার সেই ভালোবাসার আফ্রিন আমাকে চিনতে পেরেছ রাজকুমার হিরণ  ?  অভি নিজেকে কিছুটা অপ্রস্তুত ভঙ্গতেই সামলে নিল ।  ঘরটির দেয়ালে কিছু পর পর মেঝে হতে ছাদ পর্যন্ত আয়না লাগান রয়েছে তার পাশেই ছোট ছোট টেবিলে সাজান রয়েছে মোমবাতি ।  কয়েকটি ঝার বাতি ঝুলছে যেন আর একটু হলেই মাথায় এসে স্পর্শ করবে সেগুলো ।  নীরবতা ভেঙ্গে দিয়ে মেয়েটি অশ্রু ভেজা চোখে অভির দিকে তাকিয়ে জানতে চাইল এতটা দূরত্ব কেন আজ তবে দুজনার মাঝে এত কাল পরে প্রিয় ?  কাছে এসো আমাকে তোমার বাহুর বন্ধনে আবদ্ধ করে নাও ।  আমাকে জড়িয়ে ধরে কথা দাও আর হারিয়ে যাবেনা কখনো ।  না হারাবনা কখনো আর কথা দিলাম ।  অভি মেয়েটির হাতে হাত রেখে মেঝেতে পাতা একটি মখমলে ঢাকা বিছানায় বসল ।  পিতলের একটি গ্লাস তুলে দিল মেয়েটি তার হাতে ।  মদ জাতীয় কিছু হবে তবে চুমুক দিয়েই ভুল ভাঙল তার ।  মদ নয় আঙ্গুরের জুস জাতীয় কিছু কিন্তু অমৃত স্বাদ সেই পানীয়র ।  মেয়েটি উঠে দাঁড়াল ।  কোমরে শাড়ির আঁচল গুঁজে নিয়ে শুরু হল তার নাচ ।  তবলা আর সেতার বাজছে সেই সাথে বাজছে বাঁশি আর হারমোনিয়াম ।  নুপুরের ছন্দে পুরো জলসা ঘর মেতে উঠেছে । 
 তুমি বীণা নাহি লাগে মোর জিয়া
ও মোর প্রিয় মধুবীনা নাহি লাগে মোর হিয়া
কি যতনের এই দেহ মোর
তোমারই প্রেমের কারনে
আজ নাচছে দেখ তোমার প্রিয়া
তোমাকে দেখাব বোলে আমি
সেজেছি আজ এই ফাগুনের আগুনে
ও মোর প্রিয় মধুবীনা নাহি লাগে মোর হিয়া
তুমি বীণা নাহি লাগে মোর জিয়া
আজ নাচছে দেখ তোমারই কারনে তোমার প্রিয়া  প্রেমের নেশায় অভির চোখে ফুটে উঠল যূথীর মুখশ্রী যেন আফ্রিন নয় এখানে নাচছে তার ভালোবাসার একমাত্র অহংকার যূথী ।  স্বর্গের সকল সুখ যেন আজ এই জলসা ঘরে এসে তার জীবনকে করে তুলেছে প্রাণময় ।  যৌবনের সকল পাওয়া আজ রাতেই এখানেই পেতে চাইল তার তৃষ্ণার্ত মন ।  তারপর কি হল সেটা আর তার মনে নেই ।  সকাল বেলা অভি নিজেকে একটি মন্দিরে দেবীর পায়ের কাছে শোয়া অবস্থায় ফিরে পেল ।  দেবীর চোখের দিকে তাকিয়ে স্পষ্ট অশ্রু দেখতে পেল সে ।  যেখানে অবাক হওয়াটাই ছিল তার পক্ষে স্বাভাবিক বরং বুকের ভেতর চাপা কষ্ট অনুভূত হল তার যেন রক্ত ক্ষরণ চলছে যা সে ও কেবল দেবীই টের পাবে এছাড়া পৃথিবীর আর কোন মানুষ এমনকি প্রকৃতিও সেই যন্ত্রণা অনুভব করতে পারবেনা । 
 রাতের বেলা খুব সম্ভবত বৃষ্টি হয়েছিল ।  রাস্তাগুলো কাঁদায় পিচ্ছিল হয়ে রয়েছে ।  অভি অনেক কষ্টে নিজেকে সামলে নিয়ে সেই পথেই পায়ে হেটে তার বাংলোতে ফিরে এলো ।  যূথীর কথা সে বেমালুম ভুলেই গিয়েছিল কিন্তু টেবিলে রাখা পত্রিকার পাতায় চোখ পরতেই চমকে উঠল শিরোনাম পড়ে ।  যে বাসটিতে করে যূথী আসছিল সেই বাসটিই গতকাল নিয়ন্ত্রন হারিয়ে খাঁদে পরে যাত্রীদের প্রানহানী ঘটিয়েছে ।  পত্রিকায় যে ছবি ছাপা হয়েছে সেখানে যূথীকে চিনতে পেরে চিৎকার করে কেঁদে উঠল অভি । 
 ঢাকায় ফেরার কিছুদিন পর অভিকে একটি মেন্টাল হাসপাতালে ভর্তি করান হল ।  চিকিৎসা চলল প্রায় একবছর ।  এরই মাঝে অনেকটা সুস্থ হয়ে উঠল সে ।  তার এক প্রফেসরের কাছে সেই রাতের বিস্তারিত ঘটনা সে বর্ণনা করল ।  প্রফেসর জহরলাল বিখ্যাত প্রত্নতত্ত্ব গবেষণা বীদ ।  সেই সাথে আধ্মাতিক বিষয়ে রয়েছে তার অগাধ জ্ঞান ।  অভির কাছে সব শুনে আর এক মুহূর্ত দেরী করতে চাইলেন না তিনি ।  একটি কালো রঙের জীপ গাড়িতে করে তারা রওনা হলেন সেই রাজবাড়ির পথে । 
 অভি যখন মেন্টাল হাসপাতালে চিকিৎসাধীন অবস্থায় ছিল তখন তার সেবায় যে নার্সটি নিবেদিত ছিলেন তার চেহারা কেবলই মনে পরছে তার ।  যেন অবিকল সেই রাতের মেয়েটি আফ্রিন ।  গাড়িতে বসে থেকে হঠাত কেন এমনটা মনে হল তার সেই হিসেব কিছুতেই মেলাতে পারছেনা সে ।  হাসপাতালে থাকা অবস্থায় সুস্থ হয়ে ওঠার কিছু দিন আগেও তার এমন কিছুই মনে হয়নি ।  অথচ তখন সে প্রায় সব স্মৃতি ফিরে পেয়েছে ।  সবকিছু আবার স্বাভাবিক ভাবেই অনুভব করতে পারছিল ।  কিন্তু কখনো একবার তার মনে হয়নি যে নার্সটির সাথে আফ্রিনের মিল রয়েছে ।  তাহলে এখন কেন এসব হঠাৎ করেই মনে আসছে তার  ?  প্রফেসর জহরলাল এর সাথে এ ব্যাপারে আলাপ করবে কিনা ভাবল কিছুক্ষন কিন্তু আবার কি মনে করে যেন চুপ করে বসে রইল গাড়িতে ।  গাড়ির সিডি প্লেয়ারে একটি গান বাজছে । 
 তুমি বীণা নাহি লাগে মোর জিয়া
ও মোর প্রিয় মধুবীনা নাহি লাগে মোর হিয়া
কি যতনের এই দেহ মোর
তোমারই প্রেমের কারনে
আজ নাচছে দেখ তোমার প্রিয়া
তোমাকে দেখাব বোলে আমি
সেজেছি আজ এই ফাগুনের আগুনে
ও মোর প্রিয় মধুবীনা নাহি লাগে মোর হিয়া
তুমি বীণা নাহি লাগে মোর জিয়া
আজ নাচছে দেখ তোমারই কারনে তোমার প্রিয়া
 অভি চিৎকার করে বোলে উঠল স্যার এই গান আপনি কোথায় পেলেন  ?  প্রফেসর হাসছেন অভির এমন ছেলে মানুষী দেখে ।  তিনি তার দিকে একটি সিগারেট এগিয়ে দিয়ে বললেন নাও সিগারেট ধরাও আর শান্ত হয়ে বস ।  এভাবে ছটফট করার কিছু নেই ।  তুমি ঘামছ ।  জানালার গ্লাস উঠিয়ে দাও আমি ড্রাইভারকে বলছি এসি ছেরে দেয়ার জন্য ।  পকেট থেকে রুমাল বের করে তার দিকে এগিয়ে দিয়ে তিনি বললেন নাও ঘাম মুছে নাও ।  তুমি ভীষণ ঘেমে গেছো । 
 তাদের পৌছাতে অনেক রাত হয়ে গেলো ।  তাই পরদিন সকালে রাজবাড়ি যাবে বোলে সিধ্যান্ত নিয়ে সেই বাংলোতে উঠল তারা ।  প্রফেসর জানালেন যে রহস্যের বিস্তারিত যতদিন উদ্ধার না করবেন ততদিন এখানেই থাকবেন তারা । 
 বাবুর্চি টেবিলে খাবার পরিবেষণ করছে আর কাঁদছে ।  প্রফেসর জিজ্ঞাস করলেন কি ব্যাপার তুমি কাঁদছ কেন  ? 
কি আর কমু স্যার আমার একমাত্র মাইয়াটা আইজ দুইদিন হইল মইরা গেছে ।  কিন্তু এলাকায় কারু কুন হেই বিষয়ে মাথা ব্যথা নাইকা । 
কেন কিভাবে মারা গেল তোমার মেয়ে  ? 
স্যার আমার মাইয়াটা আছিল ভীষণ ধার্মিক গোছের মাইয়া ।  রোজ পূজা দিত সকালে দেবী মায়ের চরণে ।  হেই দিন সকালেও গেছিল পূজা দিতে ।  কিন্তু আর ফেরে নাই ।  হেসে তারে পাওয়া গেল রাজবাড়ির জলসা ঘরে মরা অবস্থায় ।  মুখ দিয়া ফেনা বাইর হইতাছিল ।  এলাকার সবাই কইল মাইয়া নাকি পূজা দিয়া রাজবাড়িতে ঢুকছিল ঘুইরা দেখতে ।  অপয়া জায়গা কারু যাওয়া আসা নাই ওইখানে ।  সাপ থাকতে পারে সাপে বিষ দিছে হের কারনে মাইয়ার মরার পর মুখে ফেনা ছিল ।  কিন্তু স্যার আমি জানি আমার মাইয়া সাপের বিষে মরে নাই ।  ওরে মাতবরের পোলায় মারছে ।  গত কয়েক মাস ধইরাই আমার মাইয়ার পিছনে লাগছিল মাতবরের পোলায় ।  কিন্তু আমার মাইয়া রাজী হয়নাই উল্টা একদিন গালে চর দিছিল ওই পোলার গালে । 
তুমি এলাকায় সবাইকে বলনাই এ ঘটনা  ? 
হুম কইছিলাম কিন্তু হগলতে আমারে মাইয়ার মরার শোকে পাগল কইয়া সান্তনা দিল । 
কিন্তু তুমি কি করে নিশ্চিত করে বলছ যে ওই ছেলেই তোমার মেয়েকে মেরেছে  ?  তুমি কি তোমার মেয়ের শরীরের কোথাও আঘাতের চিহ্ন পেয়েছিলে ? 
যে না স্যার । 
তাহলে কিভাবে বলছ  ?  কোথাও সাপের কামড় দেয়ার চিহ্ন খুঁজে পেয়েছিলে  ? 
যে না স্যার  ? 
অদ্ভুত ব্যাপার শরীরে কোথাও আঘাতের চিহ্ন পাওনি ,  সাপের কামরের চিহ্ন পাওনি  ।  তাহলে তোমার মেয়ে মারা গেল কিভাবে  ?  নিশ্চয় তাহলে অন্য কোন ব্যাপার কিছু একটা ঘটেছিল  ! 
স্যার আমি নিশ্চিত আমার মাইয়ারে সাপ না হইলেও বিষ খাওয়াইয়া মারা হইছে নাইলে মরার সময় ওর মুখে ফেনা ছিল কেন আপনেরাই কন স্যার  ? 
হুম সেটাও একটা ব্যাপার  ! 
 এবার অভি বাবুর্চিকে চলে যেতে বোলে প্রফেসরের দিকে তাকাল ।  টেবিল থেকে উঠে হাত ধুয়ে একটি সিগারেট ধরাল ।  খুব গম্ভীর মুখে সে বলল স্যার খুব অবাক হলাম আমি যখন মন্দিরে নিজেকে দেবীর পায়ের কাছে পরে থাকতে পেলাম সকালে তখন ঠিক দেবীর মুখ থেকে আমি এমন ফেনা বের হতে দেখেছিলাম আর চোখ হতে পানি বের হতে দেখেছিলাম ।  মনে হয়েছিল দেবী যেন কাঁদছিল ।  এবার প্রফেসর থালাতেই হাত ধুয়ে উঠে একটি সিগারেট ধরালেন ।  তাকে মোটেও চিন্তিত মনে হলনা ।  তিনি শুধু বললেন চল শুয়ে পরা যাক ।  সকালে উঠে ওই মন্দির আর রাজবাড়িতে যেতে হবে । 
 বিছানায় ঘুমিয়ে আছে দুজন ।  নুপুরের শব্দে অভির ঘুম ভেঙ্গে গেল ।  তার কানে এলো সেই কবিতাটি ।  ঠিক যেন সেভাবেই তাকে আফ্রিন ডাকছে এসো  !  এসো  !  !  এসো  !  !  !  সেই মায়াকান্না জড়ানো সেই সে আহবান ।  অভি বিছানা ছেরে ঘর হতে বাইরে বেরিয়ে এলো ।  দূরে মেয়েটিকে হেটে যেতে দেখল সে ।  আজো তার পরনে রয়েছে কালো শাড়ি ঠিক সেই রাতের মতই সেজেছে সে ।  তবে সেই রাতের মত আজ আর জলসা ঘর নয় দেবীর মন্দিরের সিঁড়ি দিয়ে উঠে গিয়ে দেবীর সামনে দাড়িয়ে থেমে গেল মেয়েটি ।  পেছন ফিরে অভিকে উঠে আসার আহবান জানাল হাত বারিয়ে ।  অভিও মন্ত্র মুগ্ধের মত এগিয়ে গিয়ে দাঁড়াল আফ্রিনের পাশে । 
 রাজকুমার তুমি আমাকে কথা দিয়েছিলে যে আজকের রাতের মত এমনই কোন এক ভরা পূর্ণিমার রাতে এই মন্দিরে আমাকে নিয়ে এসে দেবী মাকে সাক্ষী রেখে আগুনের চারদিকে সাতপাক দিয়ে আমার কপালে সিঁদুর পরিয়ে দিবে ।  এই দেখ আমি তোমার জন্য আজ আগুনের আয়োজন করেছি ।  তবে আমাকে আজ রাতে তোমার চরণে স্থান করে দাও ।  আমি এই একটি রাতের জন্য তোমারই প্রতীক্ষায় কাটিয়ে দিয়েছি অনন্ত কাল ।  দোহাই তোমার আজ আর আমাকে ফেলে সেদিনের মত তুমি চলে যেও না ।  জানো যেদিন তুমি তোমার বাবার কথা মতন আমাকে ছেরে চলে গিয়েছিলে সেই রাতে আমি এখানে এই দেবীর চরণে বসে থেকে সারারাত ধরে শুধু কেঁদেছিলাম ।  আজ তবে প্রিয় আমাকে তুমি মুক্তি দাও ।  আমি মুক্তি পেতে চাই তোমার চরণে মাথা রেখে । 
 সকাল বেলা অভিকে বিছানায় না দেখে প্রফেসর বিচলিত হয়ে উঠলেন ।  তিনি ছুটে চললেন মন্দিরের দিকে ।  দেবীর পায়ের কাছে পরে থাকতে দেখলেন অভিকে ।  মুখ দিয়ে ফেনা বের হচ্ছে অভির ।  হাতের শিরা পরীক্ষা করলেন তিনি ।  না অভি আর বেঁচে নেই ।  পৃথিবীর সব প্রেমের মায়াজাল ছিন্ন করে দিয়ে অভি চলে গেছে চিরতরে তার অসীম প্রেমের পৃথিবীতে যেখানে প্রেমের মায়াজালে জড়িয়ে কেউ আর ফিরতে পারেনা ।  অভিও ফিরবেনা আর কখনো কোন দিন সেই প্রেমের বন্ধন হতে ছুটি নিয়ে ।  দেবীর চোখে আজ অশ্রু নেই ,  মুখেও যেন তৃপ্তির হাসি দেখতে পেলেন প্রফেসর জহরলাল ।  অভিকে সেখানেরই এক শ্মশানে পড়ানো হল ।  ফেরার পথে বাবুর্চির কাছে তার মেয়ের একটি ছবি চাইলেন ।  ছবিটি দেখে মনে হল রাজবাড়ির অন্দর মহলের দেয়ালে জীর্ণশীর্ণ হয়ে ঝুলে থাকা একটি ছবির সাথে মেয়েটির মিল রয়েছে ।  যতটুকু ইতিহাস আবিষ্কার করতে পেরেছেন তিনি যে এই রাজবাড়ির পুত্রবধূর ছবি ঝুলে রয়েছে দেয়ালটিতে ।  আর আফ্রিন ছিল সেই সময়ের একজন বিখ্যাত নর্তকী ।  প্রফেসর তার কালো জীপ গাড়িতে করে ফিরছেন ।  হাতে জ্বলন্ত সিগারেট পুরো অর্ধেক পরিমান ছাই এসে রয়েছে কিন্তু তিনি টানছেন না ।  ধোঁয়ায় আচ্ছাদিত হয়ে তিনি চোখ বন্ধ করে খুব মন দিয়ে সিডি প্লেয়ারে বাজা একটি কবিতা শুনছেন ।  যদিও এসি ছারাই রয়েছে তবুও তার কপালে বিন্দু বিন্দু ঘাম এসে জমা হচ্ছে । 
 আমার আঙিনায় তোমার পায়ের আওয়াজ শুনি
তোমার অবাধ্য পুরুষালী সুগন্ধ ফিসফিস করে ওঠে
জোনাকিরা ঠিক তখনি চমকে তাকায়
চাঁদ লুকোয় লজ্জায়
আমি কান পাতি সেই জোছনায়
তুমি আসবে আমি জানি তাই তোমার
নিঃশ্বাসের শব্দটা খুব চেনা মনে হয়
ঠিক যেন আমার শ্বাস
যে শ্বাস তুমি নিয়েছিলে । 
কতো কাল পরে এলে জানো তুমি  ? 
লক্ষ্য কোটি বছর আমি শ্বাস নেই না
কি করে যে বেঁচে আছি  ! 
আমি খুব একটা ভাবতে পারি না
সুগন্ধের পথ ধরে একবার যদি ফিরে আসো
আমি শ্বাস নেবো তোমার সেই সুগন্ধে
আমি স্বপ্ন দেখবো ওই চোখে
আমি হেঁটে যাবো ওই পায়ের ছাপে
এসো  ।  ভালোবাসায় এসো  ,  মায়ায় এসো
এসো সব ভুলে  ,  এসো সব সুধ্রে
তুমি এলেই পৃথিবী হাসবে
জলচোখে হেসে উঠবো আমিও  । 
আমাকে মুক্তি দাও এবার তবে প্রিয়
এসো তুমি আমার মনের আঙিনায়
ক্লান্ত শয্যায়  ।  এসো  !  এসো  !  !  এসো  !  !     গল্পে ব্যবহৃত কবিতাটি এখান হতে নেয়া হয়েছে আংশিক পরিবর্তন করে   উৎসর্গঃ হ্যাঁ প্রেতস্মিনী তোমাকেই  !  !  !  
                            
                    




বনের খেয়ে নিজের মোষ তাড়ানো


 শিরোনাম পড়েই প্রবাদটির ভুল ধরার কোন অবকাশ নেই বলে আমি আন্তরিক ভাবে দুঃখিত ।  আমার পোষ্টের বিষয়বস্তুই শিরোনামের যথার্থতা নিরূপণ করবে বলেই আশা করি ।  বেশ কিছুদিন যাবতই একটা কথা বেশ মাথায় ঘুরছে ।  বিকল্প গণমাধ্যম হিসেবে বাংলা ব্লগ ।  এখানে বাংলা ব্লগ না বলে বাংলাদেশের ব্লগ বলাই অধিকতর শ্রেয় ।  তার আগে বুঝতে চাই গণ মাধ্যম কি জিনিস  ?  এটাই যদি না বুঝি তাহলে বিকল্পতো অনেক পরের বিষয়  ! গণমাধ্যম বলতে এমন কিছু বুঝায় ,  যা দিয়ে সর্বসাধারণের কাছে তথ্য পৌঁছানো হয়ে থাকে ।  সেটা হতে পারে টেলিভিশন চ্যানেল কিংবা সংবাদ পত্র ।  তবে এই দুটি মাধ্যম যে শুধু সংবাদ পরিবেষণের মধ্যেই সীমাবদ্ধ তা নয় ।  বরং শিল্প সাহিত্যের চর্চাও হয়ে থাকে ।  কিন্তু যেহেতু বিকল্প গণমাধ্যম শব্দটির পাশাপাশি আমরা নাগরিক সাংবাদিকতা শব্দটিকেও জুড়ে দেই তাই এটাকে বিভিন্ন সংবাদ ও তথ্য প্রচারের মাধ্যম হিসেবে গণ্য করাটাই অধিকতর যৌক্তিক ।  যেমনটা সংবাদ চ্যানেল কিংবা সংবাদপত্রগুলো কাজ করে থাকে ।  আর ঠিক এই দুটি গণমধ্যমের বিকল্প হিসেবেই ব্লগ নিয়ে স্বপ্ন দেখা হচ্ছে ।  আর যেহেতু ব্লগকেও নিয়ে স্বপ্ন দেখা হচ্ছে তাই ব্লগের বৈশিষ্ট অনুযায়ী নাগরিক সাংবাদিকতাই প্রাধান্য পায় ।  এখানে শিল্প ,  সাহিত্য চর্চার চেয়ে মূখ্য বিষয় হলো তাৎক্ষনিক তথ্য প্রচার করা ,  যৌক্তিক ব্যাখ্যা বিশ্লেষণ দাঁড় করানো এবং সেই নিরিখে উন্মুক্ত আলোচনা ।  কিন্তু আদৌতে ব্লগের বর্তমান চিত্র তেমনটা নয় ।  আমি বলছিনা যে ,  ব্লগে একেবারেই তথ্য নির্ভর ,  যৌক্তিক ব্যাখ্যা বিশ্লেষণ মূলক লেখা আসেনা ।  আসে কিন্তু সেগুলো কতটা উপযোগী সেটাও ভেবে দেখার বিষয় ।  আমি অন্য কোন ব্লগের আলোচনায় যাচ্ছিনা ।  আমার প্রসঙ্গ সামহোয়্যার ইন ব্লগ কে নিয়ে ।  দশটি বছর একেবারেই কম সময় নয় ।  কিন্তু এই দশ বছরে সামহোয়্যার ইন ব্লগ কি আদৌতে পেরেছে তার লক্ষ্যে অভীষ্ট হতে  ?  কিছু ফিচার ,  কবিতা ,  গল্প ,  চলচ্চিত্র রিভিউ ,  ধর্মীয় ক্যাচাল ,  রাজনৈতিক ক্যাচাল ব্যতীত তেমন উদাহরণ যোগ্য ব্লগিং খুবই সীমিত সংখ্যক হয়েছে বলেই বলা চলে ।  আর এই নিয়ে বিকল্প গণমাধ্যম হিসেবে শুধু স্বপ্নই দেখা চলে ।  বাস্তবতায় অনেক পিছিয়ে রয়েছে সামহোয়্যার ইন ব্লগ ।  কারণ দশটি বছর নিতান্তই কম সময় নয় ।  তাই এখনই ভেবে দেখার সময় যদি বিকল্প গণমাধ্যম হিসেবে সামহোয়্যার ইন ব্লগ তার পরিচিতি চায় ।  কিছু উদাহরণ দেয়া যাক ।  যেমনঃ কারও সামনে ঘটে যাওয়া কোন ঘটনা কিংবা দুর্ঘটনা সচিত্র প্রতিবেদন যা যে কোন মিডিয়ার আগে প্রচার পাওয়া সম্ভব ,  কিংবা শিল্প সাহিত্য বিষয়ক কোন কর্মশালার সচিত্র প্রতিবেদন ,  কিংবা অর্থনৈতিক ,  সামাজিক ,  রাজনৈতিক ,  শিক্ষা বিষয়ক তথ্য নির্ভর বিশ্লেষণ ধর্মী লেখা হতে পারে বিকল্প গণমাধ্যম হিসেবে বাংলাদেশের ব্লগের শক্তিশালী ভিত্তি ।  এগুলো হচ্ছেনা যে একেবারেই সেটাও নয় কিন্তু বাস্তবতা দেখায় ভিন্ন চিত্র ।  এই ধরণের পোষ্ট ভোগে চরম পাঠক খরায় ।  তবে এখানে ব্লগিং মিথস্ক্রিয়াকে দোষারোপ করা গেলেও আদৌতে আমরা তাদের কতটা সঠিক পথ বলে দিতে পারছি কিংবা উৎসাহিত করতে পারছি সেটাও একটা ভেবে দেখার বিষয় ।  ধরা যাক এইসব পোষ্টগুলো থেকে বেছে বেছে মাস শেষে ভাল পোষ্টগুলোকে হাইলাইট করা যেতে পারে ।  কিন্তু আমাদের নিজেদের মধ্যে তেমন কোন পদক্ষেপ নেই ।  তাহলে দেখা যাচ্ছে আমরা নিজেরাই বিকল্প গণমাধ্যম হিসেবে ব্লগের গড়ে উঠার পেছনে প্রধান প্রতিবন্ধক হিসেবে নিজেদের অজ্ঞাতসারেই কাজ করে চলেছি ।  এবার আসা যাক ব্লগ ভিজিটরের সংখ্যার দিকে ।  প্রতিদিন যে হারে মানুষ সংবাদপত্র ছাপা হবার পরেও অনলাইনে পত্রিকা পড়ে সেই অনুপাতে সামহোয়্যার ইন ব্লগ কয়জন মানুষ চেনে কিংবা পড়ে দেখে ।  যদি একটি দিনের কথাই বলি যেখানে সামহোয়্যার ইন ব্লগের ভিজিটর থাকে গড়ে মাত্র ৫০০ সেখানে পত্রিকার ভিজিটর থাকে গড়ে প্রায় লাখের অধিক ।  যদি ব্লগ শুধু ব্লগারদের জন্য ধরে নেয়া হয় তাহলে আর বিকল্প গণমাধ্যম শব্দটা প্রযোজ্য থাকেনা ।  কারণ ব্লগে যতজন ভিজিটর থাকে তার বেশীরভাগই থাকে ব্লগার ।  হয়ত কেউ লগ ইন অবস্থায় আর কেউ লগ আউট অবস্থায় ।  কিন্তু সেখানে সাধারণ মানুষের আনাগোনা নেই বললেই চলে ।  তাহলে আর গণ হিসেবে ব্লগের কোন ভিত্তি থাকেনা ।  একটা অফিসের কথা ভাবা যাক ।  একজন বস সে তার পিসি খুলেই কোন এক অনলাইন পত্রিকায় চোখ বুলিয়ে একবার দেখে নেয় দিনের সংবাদ ।  তার কাছে সামহোয়্যার ইন ব্লগ কিন্তু সম্পূর্ণ অচেনা এক জগত ।  আর এই তার কাছেই যেদিন সামহোয়্যার ইন ব্লগ পৌঁছে যেতে পারবে সেদিনই কেবল বিকল্প গণমাধ্যম হিসেবে ব্লগ প্রতিষ্ঠিত হতে পারবে ।  এখন প্রতিবন্ধকতা একটি জায়গায় আছে ।  একজন সাংবাদিক কিংবা একজন লেখক যেভাবে সমাজে সমাদৃত কিংবা পরিচিত ঠিক সেভাবে একজন ব্লগার কি সামাজিক ভাবে পরিচিত  ?  হতে পারে ব্লগাররা ছদ্মনামে লিখছে কিন্তু এই ছদ্মনামইবা কয়জনা চেনে  ?  শুধু ব্লগাররা নিজেরা ব্যতীত ।  তার উপর এখন ব্লগার বলতেই একটা বদ্ধ মূল ধারণা হয়েছে সর্বস্তরে; ব্লগার মানেই নাস্তিক ,  ব্লগার মানেই আন্দোলনকারী ।  কিন্তু একজন ব্লগার যে একজন সাংবাদিক কিংবা লেখকের মতোই সেটা বুঝেছে সমাজের কয়জনা  ?  এই দায় তবে কার  ?  তবে যদি বিকল্প গণমাধ্যম হিসেবে ব্লগের গন্ডিকে শুধু ব্লগারদের নিজেদের মধ্যেই সীমাবদ্ধ রাখার নাম হয় তাহলে আর কিছুই বলার থাকেনা ।  কিন্তু সেটা যদি না হয়ে আসলেই গণমাধ্যম হিসেবে পরিচিতি পেতে চায় তাহলে এখনও দীর্ঘ পথ চলতে হবে ।  পৃথিবীর দশটি বিখ্যাত ব্লগ সাইটের ভিজিটর পরিসংখ্যান দেখে নেয়া যাক ,  যা সাম্প্রতিক সময়ের হালনাগাদ তথ্যের ভিত্তিতে নিরূপণ করা হয়েছে ।  1  |  Huffington Post মাসিক ভিজিটর সংখ্যা প্রায় ১১ , ০০ , ০০ , ০০০2  |  TMZ মাসিক ভিজিটর সংখ্যা প্রায় ৩ , ০০ , ০০ , ০০০3  |  Business Insider মাসিক ভিজিটর সংখ্যা প্রায় ২ , ৫৫ , ০০ , ০০০4  |  Mashable মাসিক ভিজিটর সংখ্যা প্রায় ২ , ৪০ , ০০ , ০০০5  |  Gizmodo মাসিক ভিজিটর সংখ্যা প্রায় ২ , ৩৫ , ০০ , ০০০6  |  LifeHacker মাসিক ভিজিটর সংখ্যা প্রায় ২ , ৩২ , ৫০ , ০০০7  |  Gawker মাসিক ভিজিটর সংখ্যা প্রায় ২ , ২০ , ০০ , ০০০8  |  The Daily Beast মাসিক ভিজিটর সংখ্যা প্রায় ১ , ৫৫ , ০০ , ০০০9  |  Tech Crunch মাসিক ভিজিটর সংখ্যা প্রায় ১ , ৫০ , ০০ , ০০০10  |  Perez Hilton মাসিক ভিজিটর সংখ্যা প্রায় ১ , ৪৫ , ০০ , ০০০যদিও এইসব জনপ্রিয় ব্লগের সাথে সামহোয়্যার ইন ব্লগের তুলনা করা উচিৎ নয় ।  কিন্তু একজন সামহোয়্যার ইন ব্লগ প্রেমিক এবং তার একজন ব্লগার হিসেবে স্বপ্ন দেখতেই পারি একদিন সামহোয়্যার ইন ব্লগ ঠিক এই পর্যায় এসে বাংলা ব্লগকে করবে বিকল্প গণমাধ্যম হিসেবে আলোকিত ,  সমাদৃত এবং জনপ্রিয় ।  তবে উল্ল্যেখিত ব্লগগুলোর জনপ্রিয়তার কারণ জানতে হলে এবং ব্লগিং সম্পর্কে ধারণা পেতে হলে অবশ্যই এই ব্লগগুলো ঘুরে দেখা যেতেই পারে ।  তবে ,  সামহোয়্যার ইন ব্লগ নিয়ে আমি সব সময়েই প্রচন্ড আশাবাদী ।  আমিও স্বপ্ন দেখি বিকল্প গণমাধ্যম হিসেবে সামহোয়্যার ইন ব্লগের জয় জয়কার ।  কারণ হিসেবে প্রথমেই বলে রাখি এটা কোন ধারাবাহিক সংকলন নয় ।  চলতি মাসের প্রথম সাতদিনে আসা প্রায় ১০০০ পোষ্ট থেকে বাছাই করে নেয়া মাত্র ৬৫ টি পোষ্ট এখানে স্থান দেয়া হয়েছে ।  তবে গতমাস কিংবা দীর্ঘদিন যাবৎ চলমান কোন পর্ব এবং গল্প ,  কবিতা ও নিজস্ব প্রচার প্রচারণা মূলক কোন পোষ্ট এবং কেবল মাত্র লিংক সর্বস্ব পোষ্ট এখানে সংযুক্ত করা হয়নি ।  এছাড়া এখানে কেবল মাত্র সেই সব পোষ্টই স্থান পেয়েছে যা গুণগত মানের দিক দিয়ে মোটামুটি থেকে শুরু করে অত্যন্ত ভাল মানের পোষ্ট । আমরা বিকল্প গণমাধ্যম হিসেবে ব্লগের ভবিষ্যৎ এবং বর্তমান অবস্থা যদি যাচাই করতে চাই তাহলে এক সপ্তাহের পরিসংখ্যান নিয়ে বুঝতে পারি যে ১০০০ হাজার পোষ্ট থেকে মাত্র এই ৬৫ টি পোষ্ট আসলে ব্লগিং এর পর্যায় বিবেচনা করা যায় কিনা যা বিকল্প গণমাধ্যম হিসেবে ব্লগের সার্থকতা নিরূপণ করতে পারে ।  এছাড়াও আজকের বাংলাদেশের ব্লগের মলিন অবস্থার একটা দৃষ্টান্ত হিসেবেও বলা যেতে পারে ।  তবে এই পোষ্টগুলোর কারণে বলা যায় যে ,  এখনও সামহোয়্যার ইন ব্লগের জনপ্রিয়তা এবং গ্রহণযোগ্যতা হারায়নি শুধুমাত্র এই ধরণের পোষ্ট এখানেই কেবল মাত্র পাওয়া যায় বলেই ।  নতুবা মাছের বাজার কিংবা সোহ্রাওয়ার্দি উদ্যানের মধ্যেই বাংলাদেশের ব্লগ সীমাবদ্ধ রয়ে যেত ।  সেটা এখনও হয়নি শুধুমাত্র এমন কিছু পোষ্ট দেয়ার জন্য এখনও ব্লগাররা নিয়মিত পরিশ্রম করে যাচ্ছেন বলেই ।  তবে বিকল্প গণমাধ্যম হিসেবে বাংলাদেশের ব্লগ তখনই পূর্ণ সার্থকতা পাবে যখন ১০০০ পোষ্টের মধ্যে এই ৬৫ টি পোষ্টের স্থলে প্রায় ৯০০ টি পোষ্টই হবে এমন পোষ্ট ।  আর তখনই বলা যাবে আমরা সঠিক ব্লগিং চর্চা করছি ।    তবে শুধুমাত্র পোষ্ট দিলেই কাজ হবেনা ।  ব্লগিং এর অন্যতম কার্যকর রূপই হলো ব্লগিং মিথস্ক্রিয়া এবং বেশি বেশি পড়া ।  এই দুইয়ের সমন্বয় অবশ্যই থাকা লাগবে ।  আর তখনই পূর্ণতা পাবে বাংলা ব্লগ তথা সামহোয়্যার ইন ব্লগের এই সুদীর্ঘ পথ পরিক্রমা ।          *  ব্লগার ফজলুভাই  -  ছোট দলের তারকারা দ্বাদশ পর্ব হংকং *  ব্লগার এক নিরুদ্দেশ পথিক  -  পানি ব্যবহার ও পানি ব্যবস্থাপনা *  ব্লগার মুনযুর - ই - মুর্শিদ  -  তু ইউ ইউ বিজ্ঞানে নতুন উপাখ্যান লেখা নারী *  ব্লগার স্বতঃস্ফূর্ত সুমিত  -  আর্কটিক এর দ্বীপে আবিষ্কৃত হওয়া ক্রান্তীয় অঞ্চলের বনের ফসিল দিচ্ছে উদ্ভিদের বিবর্তন ও অতীত পৃথিবীর পরিবেশ সংক্রান্ত অনেক তথ্য *  ব্লগার রিকি  -  ফাইভ গ্রেটেস্ট স্টার পর্ব ৫ যে পাঁচটি ভিন্ন ঘরানার সিনেমা দেখে তাদের উপর ভালো লাগা আরও পাঁচ ধাপ বেড়ে গিয়েছিল *  ব্লগার Younus Ahammod  -  জাপানে স্টুডেন্ট ভিসা বিস্তারিত *  ব্লগার আহমেদ ফিরোজ  -  আইএসের স্বীকারোক্তি মিথ্যা প্রমান করুন খুব সহজেই *  ব্লগার গেম চেঞ্জার  -  মুক্তমনা মুক্তচিন্তা ও তৎসংক্রান্ত প্রহেলিকা এবং প্রেক্ষিত বাংলাদেশে *  ব্লগার নূর মোহাম্মদ নূরু  -  বিশ্ব এইডস দিবস আজ এইচআইভি সংক্রমণ ও এইডস মৃত্যু নয় একটিও আর বৈষম্যহীন পৃথিবী গড়বো সবাই এই আমাদের অঙ্গীকার *  ব্লগার চাটগাইয়া জাবেদ  -  মুস্তাফিজের এ অজর্ন পুরো বাংলাদেশেরই গর্ব *  ব্লগার নীলসাধু  -  দিনপঞ্জি বেঙ্গল উচ্চাঙ্গসংগীত উৎসব ২০১৫ *  ব্লগার নীল কপোট্রন  -  বিষয় মহাকাশ যেভাবে হারাল মঙ্গলের বায়ুমণ্ডল *  ব্লগার হাবিব রহমানন  -  মুভি রিভিউ Jalals Story জালালের গল্প একটি অসাধারণ সিনেমার অভিজ্ঞতা *  ব্লগার আবু আবদুর রহমান  -  স্কুলেই সন্তান প্রসব ১৩ বছরের ছাত্রীর *  ব্লগার গিয়াস উদ্দিন লিটন  -  আইনস্টাইন অব স্ট্রাকচারাল ইঞ্জিনিয়ার ড .  ফজলুর রহমান খান *  ব্লগার বিদ্রোহী ভৃগু  -  সুখবর বাংলাদেশ সিলেট ও মৌলভীবাজারে উচ্চমাত্রার ইউরেনিয়ামের সন্ধান *  ব্লগার সঞ্জয় নিপু  -  পৃথিবীর যত বড় বড় পোশাক কোম্পানী রয়েছে তাদের পরিচিতি পর্ব ২  *  ব্লগার আরজুপনি  -  আপনার দেয়া রক্তই পারে একটি জীবন বাঁচাতে রক্ত দানের A টু Z *  ব্লগার মাদারি  -  বিদেশি চ্যানেলে দেশি পণ্যের বিজ্ঞাপন বন্ধের দাবি প্রসঙ্গে *  ব্লগার আধার আমি  -  এটি কোনো গল্প নয় বাস্তব ঘটনা ওটিতে মা নবজাতকের মৃত্যু অর্থের লোভ কী ডাক্তার নামের কসাইদের কোনো দিনও যাবে না *  ব্লগার সুবিধাবঞ্চিত মানুষেরা  -  নির্মম নারী নির্যাতনের কথা ও সিরিঞ্জ দিয়ে শরীরের গোপন অঙ্গে খুঁচিয়ে খুঁচিয়ে রক্ত বের করতো *  ব্লগার আমি মিন্টু  -  চিকিৎসার জন্য রাষ্ট্রপতি প্রধানমন্ত্রী কেন বিদেশে ছুটবেন *  ব্লগার রুদ্র জাহেদ  -  প্রসঙ্গ পিরিয়ড একটি দৈনন্দিন স্বাভাবিক আচরন *  ব্লগার মোবাশ্বের হোসেন  -  ফলের মেলা *  ব্লগার স্বতঃস্ফূর্ত সুমিত  -  পদার্থবিজ্ঞানীরা বলছেন সাম্প্রতিক বিমান বিধ্বস্তের ঘটনায় তুরস্ক ও রাশিয়া উভয়ই মিথ্যাবাদী *  ব্লগার ঈপ্সিতা চৌধুরী  -  এই শীতের ছাদ ফুলবাগান *  ব্লগার জুন  -  ক্যাম্বোডিয়ায় চার বছর ত্রাসের রাজত্ব সৃষ্টির খলনায়ক পলপট ও তার কুখ্যাত বন্দী শিবির তোল স্লেং এস ২১ জেনোসাইড মিউজিয়ামে এক বেলা ছবি আর ইতিহাস *  ব্লগার এএন  -  হুমকির মুখে হাকালুকির জীববৈচিত্র *  ব্লগার Sajjad Hosen  -  ফ্রিল্যান্সার ও আইটি উদ্যোক্তা সমাজ ৪ দফা দাবী নিয়ে প্রেস ক্লাব এর সামনে মানব বন্ধন *  ব্লগার যাযাবর চিল  -  সিরিয়ায় ব্রিটেনের স্মার্ট বোমা হামলা *  ব্লগার নীলসাধু  -  শীতবস্ত্র বিতরণ কার্যক্রম আসুন সম্মিলিতভাবে শীতার্তদের পাশে দাঁড়াই *  ব্লগার রমিত  -  পুস্প স্ফুটন মাধুর্য *  ব্লগার বোকা মানুষ বলতে চায়  -  মুঘল রোড ধরে কাশ্মীরের পথে মিশন কাশ্মীর এক্সটেন্ড টু দিল্লী সিমলা মানালি ভারত ভ্রমণ ২০১৫ *  ব্লগার আলি আহমেদ নেমান  -  ভিডিও সম্পাদনা বা ভিডিও এডিটিং কি *  ব্লগার খেয়া ঘাট  -  পৃথিবী তোমার হয়েছে কি না কি পৃথিবীর মানুষগুলোর হয়েছে কি বুঝতে পারছিনা *  ব্লগার নান্দনিক নন্দিনী  -  ওজন কারচুপি প্রতিনিয়ত ঠকছেন আপনি *  ব্লগার অগ্নি সারথি  -  আইনসিদ্ধ যৌনতা প্রয়োজন নিবিড় সতর্কতা *  ব্লগার ফেরদৌসা রুহী  -  প্রকৃতির বিস্ময় লাল বিচ *  ব্লগার অাব্দুল্লাহ তাহির  -  একদিনের অভিজ্ঞতা আমেরিকান মানেই সুপেরিয়র নয় ওদেরও আতেল আছে *  ব্লগার ভুক্তভুগী  -  নিজের বোনকে কি কেউ ধর্ষণ করতে পারে *  ব্লগার সালেহ মতীন  -  দন্ত দম্পতি ও সতীদাহ প্রথা *  ব্লগার কবি আকাশ  -  ডাউনলোড করুন ইউটিউব থেকে অতি সহজে *  ব্লগার রুবাইয়াৎ আহমেদ  -  নষ্টনীড়ের মঞ্চভ্রমণ *  ব্লগার দুঃখ হীন পৃথিবী  -  আমি তনি আর নতুন বাড়ি ব্যাংক লোন যেখানে শত্রু হয়ে দাড়াল *  ব্লগার নতুন  -  কুমারী মাতার সন্তান ধারন ধমী ` য় বিশ্বাস এবং parthenogenesis এর বিজ্ঞান *  ব্লগার গেম চেঞ্জার  -  শুরু হচ্ছে বাংলাদেশ গণিত অলিম্পিয়াড ২০১৬ |  *  ব্লগার ধমনী  -  জাতিকে গালাগাল করে নিজেকে মহৎ প্রমাণ করা যায় না *  ব্লগার নূর মোহাম্মদ নূরু  -  সারা বিশ্বে প্রতিদিন গড়ে মুক্তি পাচ্ছে ৯ . ৫ টি পর্ণো ছবি অতিরিক্ত পর্ণো আসক্তির কুফল ও মুক্তির উপায় *  ব্লগার আফরীন সুমু  -  ইডেন পুলিশ এবং সৌজন্যতা বোধ *  ব্লগার রোকসানা লেইস  -  খরগোশদের উল্লাস *  ব্লগার সুচিন্তিত মতবাদ  -  এক মিনিটের রিপুর তাড়নায় চাকরী হরালো ড্রাইভার *  ব্লগার সাজিল  -  মুক্তিযোদ্ধাদের খোঁজে পর্ব - ১ হালুয়াঘাট ময়মনসিংহ ছবি ব্লগ *  ব্লগার কামরুন নাহার বীথি  -  ফুল পরিচিতি  নাগকেশর *  ব্লগার উল্টা দূরবীন  -  ছবি ব্লগ স্মার্টফোনের আনস্মার্ট ছবি ২ সবার জন্য উম্মুক্ত *  ব্লগার হাবিব রহমানন  -  মুভি রিভিউ The Secret in Their Eyes 2009 অ্যা মুভি টু রিমেম্বার *  ব্লগার শতদ্রু একটি নদী  -  মুভি রিভিউ মাঝি দ্যা মাউন্টেন ম্যান Manjhi The Mountain Man একজন অসাধারন সাধারন মানুষের গল্প *  ব্লগার ডেমোনিয়াক ম্যাডম্যান  -  মুভি রিভিউ Montage 2013 মাথানষ্ট থ্রিল আর টুইস্টের সমন্বয়ে নির্মিত আরেকটি মুভি *  ব্লগার গুরুর শিষ্য  -  ধর্ম কি নারীকে জ্ঞানার্জন করতে বলেনি *  ব্লগার রুবাইয়াৎ আহমেদ  -  মনের মনোরম উদ্যানে তাৎপর্যময় নৃত্য *  ব্লগার চাঁদগাজী  -  গ্লোবেল ওয়ার্মিং জলবায়ু ঝুঁকি মোকাবেলায় কি পদক্ষেপ নিতে চান আপনি *  ব্লগার হ য ব র ল ৩২৭  -  ভাষা সংগ্রামী আব্দুল মতিনের জন্মদিবসে শ্রদ্ধাঞ্জলি *  ব্লগার শহুরে আগন্তুক  -  কিছু প্রিয় বইয়ের রিভিউ ০৮ উভচর মানুষ *  ব্লগার এক নিরুদ্দেশ পথিক  -  বিজয়ের মাস দেশাত্ববোধ ও স্বদেশী পণ্য বাজার *  ব্লগার জুল ভার্ন  -  বিএনপি কেন পৌর নির্বাচনে অংশ নিবে  *  ব্লগার সাদা মনের মানুষ  -  মোগল গার্ডেন চশমেশাহীআমরা যতই আধুনিক হচ্ছি আমাদের চাহিদাতেও এসেছে আধুনিকতার প্রয়োজন ।  আর সেই তাগিদেই লেখালিখির পাশাপাশি সামনের দিনগুলোতে থাকবে ভিডিও ব্লগিং এর চাহিদা ।  যদিও ইউটিউব এক্ষেত্রে তার অবদান রেখে যাচ্ছে কিন্তু ব্লগেও লেখার পাশাপাশি ভিডিও ব্লগিংও সমান গুরুত্ব বহন করবে ।  আজকাল ভিডিও করাও খুব সহজ লোভ্য ।  প্রায় অধিকাংশ মোবাইলেই ভিডিও করা সম্ভব ।  চোখের সামনে যাই ঘটতে দেখছি কিংবা ভাল অথবা দুর্যোগপূর্ণ কোন বিষয় নিয়ে তথ্য ভিত্তিক আলোচনার পাশাপাশি ভিডিও করেও তা ব্লগে প্রকাশ করা যেতে পারে ।  এইজন্য অবশ্য ভিডিওটি প্রথমে ইউটিউবে আপলোড করে নিয়ে তারপর ব্লগে প্রকাশ করতে হবে ।  বিকল্প গণমাধ্যম হিসেবে জনপ্রিয়তা পেতে হলে ভিডিও ব্লগিং এর কোন বিকল্প থাকার আর কোন অবকাশ থাকবেনা ।  তবে এইক্ষেত্রেও সামহোয়্যার ইন ব্লগের ব্লগাররা তাদের গুণের পরিচয় দিয়েছে ।  যদিও সেটা খুবই স্বল্প পরিসরে কিন্তু শুরুটা তারা করেছে ।  এখন আমাদের বাকিটা এগিয়ে নিয়ে যেতে হবে ।  প্রথমে সাম্প্রতিক সময়কার একটি পোষ্টের উদাহরণ; যদিও পোষ্টটি স্বয়ংসম্পূর্ন নয় তবু তার চেষ্টাকে সাধুবাদ জানাতেই হয় ।   *  ব্লগার লাবিব ইত্তিহাদুল  -  ভিডিও ইন্টার্ভিউ একজন ইয়াবা সেবীর অজানা অধ্যায় প্রয়োজন সচেতনতা এবার অতীতে প্রকাশিত দুটি পোষ্টের উদাহরণ;  *  ব্লগার খাটাস  -  সরেজমিন এক টুকরো বন্যার কবলে *  ব্লগার স্বপ্নবাজ অভি  -  ব্লগ ডে স্পেশাল পরিবেশ বন্ধুর সাক্ষাৎকার ভিডিও ব্লগসবশেষে ,  শুভ ব্লগিং ।  আসছে ব্লগ দিবস ।  সবাইকে ব্লগ দিবসের অগ্রীম শুভেচ্ছা ।  দশম বছর পূর্তিতে সামহোয়্যার ইন ব্লগ এবং সকল সহ ব্লগারদের প্রতি হৃদ্যতাপূর্ণ আন্তরিক শুভেচ্ছা এবং অভিনন্দন ।  সামহোয়্যার ইন ব্লগ আপন মহিমায় চির ভাস্মর থাকুক এই শুভকামনা নিরন্তর ।   বিজয় দিবসের অগণিত শুভেচ্ছা

                    




বড় বেশি অবেলায় সময় এসেছে প্রস্থানের


 বড় বেশি অবেলায় সময় এসেছে প্রস্থানের , গন্তব্য অসীমের পথে;জানা নেই ঠিক কতটা সময়ের পর আবারও ফেরা হবে  ? কিংবা আদৌ হবে কিনা ফেরা  ? টুথপেস্ট ,  টুথব্রাশ ,  গামছা ,  লুঙ্গি ,  ট - শার্ট , ল্যাপটপ আর মোবাইলটা সাথে নেয়ার কি কোন প্রয়োজন আছে  ? থাকনা নাহয়  !  এ ভ্রমণ হোক তবে চতুষ্পদ প্রাণীদের মতো;ওদেরতো কখনওই কোন বাহারী পোশাকের প্রয়োজন বোধ হয় না  ! বড় বেশি অবেলায় সময় এসেছে প্রস্থানের ।    ভুল বানানে ভরা কবিতার যত ভুল ত্রুটি , চাইলেই কী আর দুহাতে ছিঁড়ে ফেলা যায়  ? চন্দ্রবালিকার গর্ভে ভ্রূণের বিলাপ শুনি , কাজল আলোয় অলস প্রেতের ঘুম ভাঙে আদিম নীড়ে; উপরে তাঁর ধূলো মাখা ঘাসের নিঃশব্দ নৃত্যকারিগর ।    বাইরে দাঁড়িয়ে বিধবার ঘোমটা টেনে অহর্নিশ রাত্রি জাগে , যেতে হবে এখনি; বড় বেশি অবেলায় সময় এসেছে প্রস্থানের , ভাল থেকো তোমরা যত অশ্রুর সম্ভাষণ ।     

                    




স্মৃতিতে চির অনির্বাণ বাংলাদেশের ব্যান্ড সংগীত

 মনে পড়ে যায় আমার কৈশোরস্মৃতি হারানো সেই সুর আজও ভুলিনিসেই দিনগুলি  মনে পড়ে যায়আবার ফিরে আসেআবার ফিরে আসে .  .  . বাংলাদেশের ব্যান্ড সংগীতের কথা মনে হলেই আমার সঞ্জয়ের গাওয়া এই গানটির কথা খুব মনে পড়ে ।  এই দেশের ব্যান্ড সংগীত প্রিয়দের মাঝে সঞ্জয় এক অনন্য নক্ষত্রের নাম ।  ওয়ারফেজ ব্যান্ডের এক সময়কার ভোকাল ছিলেন ।  যার জন্য কাল হয়ে দাঁড়ায় তার গান ।  গলার ভোকাল কর্ড ছিঁড়ে যাওয়ার পর মূলত সঞ্জয় ব্যান্ড সংগীত জগত থেকে বিদায় নেন ।  কিন্তু তিনি যতদিন ছিলেন ওয়ারফেজ ব্যান্ড ছিলো তরুণ প্রজন্মের হৃদয়ের প্রতিধ্বনি হিসেবে ।  সঞ্জয়ের অবসরের পর মিজান এই ব্যান্ডটির হাল ধরলেও এখনও হৃদয়ে দোলা দেয় সঞ্জয়ের গাওয়া গানগুলোই ।  বাংলাদেশের সংগীত জগতটাকে ব্যান্ডের গান অনেকাংশেই দখল করে আছে ।  বিশেষ করে নব্বই দশকের গানগুলোই চির সবুজ হয়ে আমাদের হৃদয়ে আজও রাজত্ব করে চলেছে ।  নব্বই দশকের পর আরও অনেক ব্যান্ড দলই এসেছে কিন্তু নব্বই দশকের মতো করে হৃদয়ে আলোড়ন জাগাতে সক্ষম হয়নি ।  সেই সময়ের গানগুলো একদিকে যেমন ছিলো সামাজিক প্রেক্ষাপট নিয়ে তেমনি ছিলো প্রেম ঘটিত সুখ দুঃখের অনুভূতিতে গাঁথা ।  যেমন ছিলো প্রতিটা গানের গীতিকবিতা তেমনি ছিলো মনকাড়া সুর ।  শুধুই সামাজিক কিংবা প্রেম নয় গ্রাম বাংলার কথা ,  ইতিহাস ,  ঐতিহ্য ,  সংস্কৃতি ,  দেশাত্ববোধক ,  মানুষের জীবন যাপনের রূপ প্রায় সবকিছুই উঠে এসেছিলো সেসব গানের মাধ্যমে ।  আজও যখন গান শোনা হয় কিংবা গানের কথা বলতে গেলে সেই সময়ের গানের কথাই মনে পড়ে ।  আমার মাঝে মাঝে এই ভেবে গর্ব হয় যে আমি সেই যুগের সাথে বেড়ে উঠতে পেরেছিলাম ।  বাংলাদেশের ব্যান্ড সংগীত প্রসঙ্গে কিছু বলতে গেলে সবার আগে স্মরণ করতে হয় গুরু আজম খানকে ।  মূলত গুরুর হাত ধরেই বাংলাদেশের ব্যান্ড জগতের যাত্রা শুরু হয় ।  বন্ধু নিলু আর মনসুরকে গিটারে ,  সাদেক ড্রামে আর নিজেকে প্রধান ভোকাল করে শুরু করলেন তার ব্যান্ড উচ্চারণের যাত্রা ।  বিটিভিতে একটি অনুষ্ঠানে এতো সুন্দর দুনিয়ায় কিছুই রবে না রে এবং চার কালেমা সাক্ষী দেবে গান দুইটি গাওয়ার মাধ্যমে ব্যাপক প্রশংসা আর তুমুল জনপ্রিয়তা পান ।  এরই মধ্যে বন্ধু ইশতিয়াকের পরামর্শে সৃষ্টি করেন একটি এসিড রক ঘরানার গান জীবনে কিছু পাবোনা এ হে হে !  তিনি দাবী করেন এটি বাংলা গানের ইতিহাসে প্রথম হার্ডরক !  আমাদের মাঝে গুরু যেমন চির ভাস্মর হয়ে থাকবেন তেমনই চির ভাস্মর হয়ে থাকবে গুরুর গাওয়া; রেল লাইনের ঐ বস্তিতে ,  ওরে সালেকা ওরে মালেকা ,  আলাল ও দুলাল ,  অনামিকা ,  অভিমানী ,  আসি আসি বলে ইত্যাদি গানগুলো । এরপর অনেক ব্যান্ড এসেছে একের পর এক ।  কোন ব্যান্ডের চেয়েই কোন ব্যান্ডকে এবং তাদের কোন গানকেই খাটো করে দেখার কোন রূপ সুযোগ হয়ে উঠেনি কখনওই ।  ব্যান্ড সংগীত আমাদের জীবনে স্থান করে নেয় সার্বিক ভাবে ।  সেই ফিতার ক্যাসেটের যুগ ।  যে কোন গান বার বার শোনা যে সময়টাতে ছিলো বিশেষ এক কসরত করার যুগ ।  সেইসব শুধুই এখন স্মৃতি ।  যে সময়টাতে প্রেমিক মন নিয়ে ঘুরে বেড়তাম একটি প্রেম করার প্রয়াসে এক বুক তৃষ্ণা নিয়ে ,  ঠিক সেই সময় এলো ডিফারেন্ট টাচ তাদের মন কি যে চায় বল যারে দেখি লাগে ভাল গানটি নিয়ে ।  আহা  !  যেন একদম অন্তরের কথাগুলোই গানের ভাষায় প্রকাশিত হলো ।  লিড ভোকালিস্ট মেসবা এবং গিটারিস্ট পিয়াল অতুলনীয় এক জুটির নাম ।  শ্রাবনের মেঘ ,  দৃষ্টি প্রদীপ জ্বেলে ,  জীবন মাঝি ,  স্বর্ণলতা ,  সুখ আসে এই গানগুলো যতই শুনি মনে হয় যেন এই সময়টাকেই ধারণ করা হয়েছে প্রতিটা গানের মাধ্যমে ।  মন ছুঁয়ে যাওয়া প্রতিটা গান ।  এই ক্ষেত্রে আমার তপন চৌধুরীর গাওয়া মন শুধু মন ছুঁয়েছে গানটির কথাই বলতে হয় ।  ব্যান্ড সোলসের একসময়কার সদস্য ছিলেন তিনি ।  এই একটি ব্যান্ড যার মাধ্যমে আত্মপ্রকাশ ঘটেছিলো কুমার বিশ্বজীৎ ,  আইয়ূব বাচ্চু ,  নকীব খান ,  পীলু খান ,  নাসিম আলী খান ,  সাজিদ উল আলম ,  লুলু ,  নেওয়াজ ,  রনি বড়ুয়া ,  তাজুল ,  পার্থ বড়ুয়ার মতো গুণী সব শিল্পীদের ।  তারা এসেছেন মন জয় করে নিয়েছেন আবার ব্যান্ড ছেড়ে চলে গিয়ে গড়েছেন নিজেদের ভিন্ন ব্যান্ড দল কিন্তু সোলস কখনও ভাঙেনি ।  টিকে থাকে তার আপন মহিমায় চির ভাস্মর হয়ে ।  তবে এইজন্য পার্থর কৃতিত্ব অনেকাংশেই ।  তিনিই এখনও পর্যন্ত ব্যান্ডটির হাল ধরে রেখেছেন আপন মহিমায় ।  সুপার সোল ,  কলেজের করিডোরে ,  মানুষ মাটির কাছাকাছি ,  ইষ্ট এন্ড ওয়েস্ট ,  এ এমন পরিচয় ,  আজ দিন কাটুক গানে ,  অসময়ের গান ,  আনপ্লাগড মুখরিত জীবন ,  তারার উঠোনে ,  টু - লেট ,  ঝুট ঝামেলা ,  জ্যাম এই পর্যন্ত প্রকাশিত এ্যালবাম ।     ব্যান্ড জগতের আরেক নক্ষত্র আইয়ূব বাচ্চু যিনি সোলস থেকে বের হয়ে এসে লিটল রিভার ব্যান্ড  ( এলআরবি )  নামক নতুন এক ব্যান্ডের জন্ম দেন ।  সারা ভারতীয় উপমহাদেশে গীটারে বিখ্যাত এই গুণী শিল্পী ব্যান্ড সংগীত পাগল শ্রোতাদের কাছে আজম খানের পর গুরু হিসেবেই সমান পরিচিত ।  তিনি একাধারে গায়ক ,  লিডগিটারিস্ট ,  গীতিকার ,  সুরকার ,  চলচ্চিত্রের প্লেব্যাক শিল্পী ।  এলআরবি ব্যান্ড দলের আগে তিনি দশ বছর সোলস ব্যান্ডের সাথে লিড গিটারিস্ট হিসেবে যুক্ত ছিলেন ।  মূলত রক ঘরানার কন্ঠের অধিকারী হলেও আধুনিক গান ,  ক্লাসিকাল সংগীত এবং লোকগীতি দিয়েও শ্রোতাদের মুগ্ধ করেছেন ।  রক্তগোলাপ তার সর্বপ্রথম প্রকাশিত একক এ্যালবাম ।  এই এ্যালবামটি তেমন একটা সাফল্য পায়নি ।  তার সফলতার শুরু দ্বিতীয় এ্যালবাম ময়না এর মাধ্যমে ।  তারপর তিনি বের করেন তৃতীয় অ্যালবাম কষ্ট ।  সর্বকালের সেরা একক এ্যালবামের একটি বলে অবিহিত করা হয় এটিকে ।  এই অ্যালবামের প্রায় সবগুলো গানই জনপ্রিয়তা পায় ।  বিশেষ করে কষ্ট কাকে বলে  ,  কষ্ট পেতে ভালোবাসি  ,  অবাক হৃদয়  ,  আমিও মানুষ ।  তিনি অনেক চলচ্চিত্রেই প্লে ব্যাক করেছেন ।  অনন্ত প্রেম তুমি দাও আমাকে বাংলাদেশের চলচ্চিত্রের অন্যতম একটি জনপ্রিয় গান ।  এটি তার গাওয়া প্রথম চলচ্চিত্রের গান ।  গুরু আমাদের হৃদয়ে চিরকাল বেঁচে থাকবেন তার গাওয়া অবিস্মরণীয় গান; সেই তুমি কেন অচেনা হলে ,  রূপালী গীটার ,  রাত জাগা পাখি হয়ে ,  কষ্ট পেতে ভালোবাসি ,  মাধবি ,  ফেরারি মন ,  এখন অনেক রাত ,  ঘুমন্ত শহরে ,  বার মাস ,  হাসতে দেখ ইত্যাদি গানের মাধ্যমে ।  সোলস থেকে বের হয়ে নকীব খান গড়ে তুলেন তার ব্যান্ড রেনেসাঁ ।  ফয়সাল সিদ্দিকি বগী ,  পীলু খান ,  কাজী হাবলু ,  মোটো ,  মামুন ছিলেন ব্যান্ডের প্রাথমিক সদস্য বৃন্দ ।  রেনেসাঁর হৃদয় কাদা মাটির কোন মূর্তি নয় আঘাত দিলেই ভেঙে যাবে এবং আজকের শিশু গান দুটি রেনেসাঁকে দিয়েছে অন্যন্য এক স্থান ।  এরপর দেশ নিয়ে বেশ কিছু গান করে নামের সার্থকতা রাখতে সক্ষম হয় ব্যান্ডটি ।  যারা কিছুটা দুঃখ বিলাসী তাদের জন্য চাইমকে ভোলা কখনওই সম্ভব নয় ।  আর চাইম মানেই খালিদ ।  চাইমের প্রাথমিক সদস্য ছিলেন আশিকুজ্জামান টুলু ,  সাইদ হাসান টিপু ,  শওকত আলী ইমন ,  সুমন ,  বাবু ,  আল আমিন ।  পরবর্তীতে তারা সবাই চলে গেলে খালিদ আবারও ঘুরে দাঁড়ান নতুন প্রত্যয় নিয়ে নতুন কিছু মুখ নিয়ে ।  যাদের মধ্যে বাহাদুর ,  বীপ্লব ,  রিয়াজ ,  নাদিম এবং আশিক ছিলেন চাইমকে নতুনভাবে রূপদান করার সফল রূপকার ।  আমার কাছে মনে হয় নাতি খাতি বেলা গেল সুতী পারলাম না এই গানটি সেই সময় যারা শুনেছিলেন তারা কখনও চাইমকে ভুলতে পারবেন না ।  এরপর অসংখ্য জনপ্রিয় গান দিয়ে শ্রোতাদের মন জয় করে নিয়েছেন খালিদ তার সুরেলা কণ্ঠের মাধ্যমে ।  হাঁসের ছাও ,  তুমি হিমালয় হয়ে ,  সরলতার প্রতিমা ,  হয়নি যাবার বেলা ,  আকাশনীলা ,  আবার দেখা হবে ,  জয় জগা নন্দন ,  আজকে রাতে ,  কোনো কারণে ইত্যাদি তাকে দিয়েছে ভক্তদের কাছে দারুণ জনপ্রিয় গায়কের সন্মান ।  চাইম থেকে বের হয়ে সাইদ হাসান টিপু অর্থাৎ আমাদের সকলের প্রিয় টিপু গঠন করেন তার ব্যান্ড অবসকিউর ।  রোমান্টিক গান মানেই তখন ছিলো টিপু ।  ছাইড়া গেলাম মাটির পৃথিবী ,  মাঝ রাতে চাঁদ যদি আলো না বিলায় ,  তুমি ছিলে কাল রাতে ,  খোদা তোমায় ডাকবো যখন ,  আধার ঘেরা স্বপ্ন ,  সন্ধ্যা আকাশ ,  দৃষ্টিরই সীমানায় এর মতো চিরসবুজ ও চিরকাল মনে রাখার মতো প্রিয় সব গান গেয়ে অগণিত ভক্ত হৃদয়ে স্থান করে নেন টিপু ।  এরপরে খানিক বিরতি দিয়ে অবসকিউর এর একটু অন্যরকম রকিং এ্যালবাম স্বপ্নচারিণী আসে যেখানে এতদিনের চেনা শান্ত শিষ্ট রোমান্টিক টিপু অনেক দুর্দান্ত ,  বুকের ভেতর জমে থাকা কোন ক্ষোভ যেন বারুদ হয়ে বিস্ফোরণ ঘটাচ্ছে সেইরকম একটি এ্যালবাম বের করেন ।  এই এ্যালবামের আগে খুলনার দুই জনপ্রিয় শিল্পী ফ্রম ওয়েস্ট ও ডীফরেন্ট টাচ কে সাথে নিয়ে একটি অসাধারণ ব্যান্ড মিক্সড এ্যালবাম আবেগ বের করে অবসকিউর ।  যে এ্যালবামের প্রতিটা গানই ছিল আবেগ নিয়ে খেলা করা দুর্দান্ত সুন্দর সব গান ।  এরপর অবসকিউর কে আর পাওয়া না গেলেও শ্রোতারা প্রিয় টিপু কে পেয়েছিল সবসময় বিভিন্ন মিক্সড এ্যালবামের চরম জনপ্রিয় ও দুর্দান্ত সব গানে ।  সেই মিক্সড এ্যালবামের যুগে শ্রোতারা পায় প্রিয় টিপুর প্রথম একক এ্যালবাম একাকী একজন ।  সেই এ্যালবামের একাকী একজন ,  আমার আমি ছাড়া ,  আমার মন গানগুলো ছিল চোখে পানি আসার মত সব গান ।  চাইম থেকে বের হয়ে এসে আশিকুজ্জামান টুলু আরেক জনপ্রিয় শিল্পী ভিন্ন মাত্রার গায়কী ঢঙয়ের হাসান ও অসাধারণ সুরকার পঞ্চম কে নিয়ে গঠন করেন ব্যান্ড আর্ক ।  যাদের প্রথম এ্যালবাম ছিলো তাজমহল ।  তারপর জন্মভূমি ,  স্বাধীনতা নামে আরও দুটি এ্যালবাম বের হয় তাদের ।  গুরু তোমার এমন বাণী ,  তাজমহল ,  একাকী ,  পাগল মন ,  সুইটি ,  মনে পড়ে ,  আকাশের নীলে ,  এই দূর পরবাসে ,  অভিমানে নয় ,  বাংলাদেশ গান দিয়ে জয় করে নেয় অগণিত ভক্তের হৃদয় ।  পরবর্তীতে হাসান বিভিন্ন মিক্সড এ্যালবামে একক ভাবে গান গেয়ে তার জনপ্রিয়তা ধরে রাখেন । নোভা বাংলাদেশের আরেকটি জনপ্রিয় ব্যান্ডের নাম যার সাথে হৃদয়ে আজও নাড়া দেয় আহমেদ ফজল করিমের নামটি ।  মাদক বিরোধী গান আহবান দিয়ে যিনি স্থান করে নেন অগণিত ভক্তের হৃদয় ।  তারপর আরেকটি তুমুল ঝড় তোলা গান রাজাকারের তালিকা চাই গেয়ে চিরদিনের জন্য বাংলাদেশের ব্যান্ড সংগীত জগতে স্থান করে নেন ।  তারপর স্কুল পলাতক মেয়ে ,  সজনী সাঁঝেরও তারা হয়ে গানদুটি গেয়ে সমান ভাবে সমাদৃত হন তিনি ।  পপ সম্রাট আজম খানের ব্যান্ডের কিছু সদস্য সিদ্ধান্ত নেন নিজেরা কিছু গান করার ।  তখন উইনিং ব্যান্ডটি গঠিত হয় যার সদস্য ছিলেন হায়দার হোসেন ,  মিতুল ,  রঞ্জন ,  শেলী ,  রানা ,  ফাহিম ।  একটা সময় মিতুল ,  হায়দার ,  ফাহিম ও রানা আমেরিকাতে পাড়ি জমান উন্নত জীবন এবং পড়াশোনার জন্য ।  তখন ব্যান্ডে কিছু নতুন সদস্য যোগ দেন ।  বাবু ,  রেজা এবং বিপ্লব ।  একটা সময় উইনিং ব্যান্ড তাদের মূল ভোকালের খোঁজ শুরু করে ।  তখন বর্তমানে নগর বাউল ব্যান্ডের জেমসকে তারা কিছু সময়ের জন্য ব্যান্ডের সাথে অনুশীলনে রাখে ।  পরে চন্দন ব্যান্ডে যোগ দেয় গিটারিস্ট ও ভোকাল হিসেবে ।  তারপর রঞ্জন ক্রিকেট খেলতে গিয়ে আহত হয়ে আংগুল ভেঙ্গে ফেলেন এবং আর ড্রামস বাজাতে সক্ষম ছিলেন না ।  এ অবস্থাতে টিপু ব্যান্ডে যোগ দেন ড্রামার হিসেবে ।  তাদের সেলফ টাইটেল এ্যালবাম উইনিং বের হয় এবং বাবু ও রেজা ব্যান্ড ত্যাগ করেন ।  তখন ব্যান্ডের নতুন সদস্য হিসেবে যোগ দেয় কিবোর্ডে বিপ্লব ও সজল ।  একটা সময় আবারও ব্যান্ডটি ভেঙে যায় ।  শেলী সিলেটে চা বাগানে তার কর্মজীবন শুরু করেন ও সজল তাঁর ব্যবসা নিয়ে ব্যস্ত হয়ে পড়েন ।  এ সময় দলে যোগ দেন মবিন যিনি পরে সড়ক দুর্ঘটনাতে নিহত হন ।  এসবের মাঝেও ব্যান্ডের দ্বিতীয় এ্যালবাম অচেনা শহর মুক্তি পায় ।  তারপর আরও অনেকবার ব্যান্ডের লাইন আপে পরিবর্তন আসে ।  টিপু ব্যান্ড ত্যাগ করলে তার জায়গায় আসেন ইমন ,  মবিন ব্যান্ড ত্যাগ করেন ।  এসময় বর্তমানে মাইলস ব্যান্ডের সদস্য জুয়েল ব্যান্ডে কিছুদিন কাজ করেন ।  সবশেষে মোর্শেদ এবং রাসেল ব্যান্ডে যোগ দেন ।  এরপর ইমন ব্যান্ড ত্যাগ করেন ও চন্দন ব্যান্ড ছেড়ে এক বছরের জন্য ইংল্যান্ডে উচ্চ শিক্ষার জন্য পাড়ি জমান ।  তারপর ব্যান্ডের কার্যক্রম প্রায় স্থবির হয়ে পড়ে ।  তবে এত ভাঙা গড়ার মাঝেও আজও উইনিং মানেই অচেনা শহরে ,  ইচ্ছে করে ,  ঐ দূর পাহাড়ের ধারে এখনও আমাদের হৃদয়ে স্থায়ী ভাবে জায়গা করে রেখেছে ।  সময়ের সঙ্গে পথ চলার ব্যান্ড প্রমিথিউস ।  মূলত দেশাত্মবোধক গানের জন্যই বিখ্যাত হয়ে আছে এই ব্যান্ডটি ।  সামাজিক দায়বদ্ধতার জায়গা থেকে একসময় আরিফ ,  রেজওয়ান ,  শারেক ,  কোয়েল এবং বিপ্লব মিলে ব্যান্ডটি গঠন করেন ।  প্রকাশিত এ্যালবামগুলো হচ্ছে স্বাধীনতা চাই ,  মুক্তির প্রত্যাশায় ,  প্রজন্মের সংগ্রাম ,  স্লোগান ,  যোদ্ধা ,  প্রমিথিউস ২০০০ ,  স্মৃতির কপাট ,  অ - আ ,  পাঠশালা ,  ঢোল ,  টাকা ,  নাগরদোলা ,  রাজপথ ,  প্রমিথিউস আনবাউন্ড ,  প্রমিথিউস আনবাউন্ড ওয়ান ও ছায়াপথ ।  বেশির ভাগ এ্যালবামেই দেশের সমসাময়িক বিভিন্ন সমস্যা ও দেশাত্মবোধক গান রয়েছে ।   লাল শাড়িতে গানটির কথা সবারই মনে আছে নিশ্চয় ।  অরবিট ব্যান্ডের পলাশের গাওয়ার একটি তুমুল জনপ্রিয় গান সেই সময়ের যা ছিলো আমাদের মুখে মুখে ।  তারপর মনিটর ,  পালস ,  নেক্সাস ,  উইন্ডস ,  সলিড ফিঙ্গারস ,  ওয়েভস ,  শিঞ্জন ,  রং নাম্বার ,  অর্কিড ,  চার্মিং ,  অডিসি ,  ডিজিটাল ,  রকস্টারটা ,  ইন ঢাকা ,  স্পন্দন ,  ইকারাস ,  ব্লু ওশেন ,  তীর্থক ,  কেইড্যান্স ,  কেওজ ,  লিজেন্ড ,  অরবিট ,  নরদানস্টার ,  ড্রিমল্যান্ড ,  মাইক্রো ,  স্টারলিং ,  ফেইথ ,  মিউজিক টাচ ,  সফট টাচ ,  সিম্ফনি ,  লেসন ,  সানডে ,  পেপার রাইম এর মতো অনেক ব্যান্ড আসে ।  আরেক শিল্পী আদনান বাবুর গাওয়া মৌচাক মার্কেটে হলো দেখা ,  রং নাম্বার টেলিফোনে ,  ও পরানের পাখিরে ,  চিত্র নায়িকা মৌসুমির সাথে ডুয়েট গান পাশের বাড়ির ঐ মেয়েটি ছিলো তখন জনপ্রিয়তার তুঙ্গে যা এখনও আমাদের হৃদয়কে দোলা দেয় ।  তাছাড়া পার্থ ,  চারু ও আশরাফ বাবুর ব্যান্ড ত্রীরত্নের ক্ষ্যাপার চলছে ,  গায়ে হলুদ ,  সারাদিন গানগুলো ছিলো বাংলা ব্যান্ড জগতে র‍্যাপ গান হিসেবে নতুন এক সংযুক্তি ।  ব্যান্ডের গান ছাড়াও এখানে আরও মনে পড়ছে দীঘল কালো লম্বা চুলের সুন্দর মুখশ্রীর গায়িকা সুমনা হকের গাওয়া মায়াবী এই রাতে ,  ডলী সায়ন্তনীর রং চটা জিন্সের প্যান্ট পরা যুবক ,  বেবী নাজনিনের গাওয়া এলোমেলো বাতাসে উড়িয়েছি শাড়ির আঁচল ,  শুভ্র দেবের মন আমার পাথর নয় ,  সাবিনা আক্তার রুনার নীল চাঁদোয়া ,  দিলরুবার পাগল মন ,  মুরাদের আমি আগের ঠিকানায় আছি ,  আবদুল মান্নান রানার যেখানেই যাও ভালো থেকো ,  কুমার বিশ্বজীতের যেখানেই সীমান্ত তোমার ,  সাইফের কখনও জানতে চেয়েও না কী আমার সুখ ,  আগুনের আমার স্বপ্নগুলো কেন এমন স্বপ্ন হয় ,  জুয়েলের দুঠোঁটের ভাঁজে সিগারেট জ্বলে পুড়ে যায় গানগুলো শুনলে আজও শরীরে কাঁটা দিয়ে উঠে ।  এখানে আরও দুইজন মহান গায়কের কথা না বললেই নয় ।  লাকী আখন্দ এবং শেখ ইশতিয়াক ।  আমায় ডেকোনা ,  এই নীল মনিহার ,  নীলাঞ্জনা কিংবা তোমার মনের ফুলদানীতে গানগুলোর জন্য যাদের প্রতি শ্রদ্ধা থাকবে আজীবন ধরে ।   যাই হোক ফিরে আসি আবারও ব্যান্ডের মাঝে ।  ফীডব্যাক ,  মাইলস ,  ওয়ারফেজ এবং নগর বাউল বাংলাদেশের ব্যান্ড সংগীত জগতে যারা দিয়েছেন চারটি ভিন্ন মাত্রার সংযুক্তি ।  প্রথমেই আসি মেটাল ব্যান্ড ওয়ারফেজের কথা নিয়ে ।  যদিও পরবর্তীতে ব্ল্যাক ,  অর্থহীন ,  শিরোনামহীন ,  ভাইকিংস নামের আরও কিছু মেটাল ব্যান্ড আসে কিন্তু ওয়ারফেজের মতো করে হৃদয়ে কেউ আর তেমন করে স্থান করে নিতে পারেনি ।  সঞ্জয় ,  বাবনা ,  টিপু ,  কমল আর রাসেল মিলে গঠন করেন প্রিয় ব্যান্ড ওয়ারফেজ ।  কৈশোর ,  মনে পড়ে ,  ধূপছায়া ,  হতাশা ,  মহারাজ ,  বিচ্ছিন্ন আবেগ ,  আলো ,  অসামাজিক ,  ইত্যাদি গান দিয়ে আজও যেভাবে মোহময় করে রেখেছে তার কোন তুলনা হয়না ।  ওয়ারফেজ ,  অবাক ভালবাসা ,  জীবনধারা ,  অসামাজিক ,  আলো ,  মহারাজ ,  পথচলা ,  সত্য প্রকাশিত এ্যালবাম । মাইলস মানেই আধুনিক বাদ্যযন্ত্রের ব্যবহারে দুর্দান্ত সব গানের জনক ।  শাফিন আহমেদ ,  হামিন আহমেদ ,  মানাম আহমেদ ,  ইকবাল আসিফ জুয়েল নিয়ে বর্তমান লাইন আপ হলেও একসময় হ্যাপি আখন্দ ,  ইশতিয়াকের মতো জনপ্রিয় গুণী শিল্পীরা ছিলেন এই ব্যান্ডের সদস্য হিসেবে ।  মাইলস সর্বপ্রথম ইংরেজীতে ব্যান্ডের নামেই একটি এ্যালবাম বের করেছিলো ।  তারপর বের করে প্রতিশ্রুতি ।  মূলত এই দ্বিতীয় এ্যালবামের পড়ে তাদের আর পেছনে ফিরে তাকাতে হয়নি ।  মাইলস খুব সম্ভবত জনপ্রিয়তার শিখরে পৌঁছে যায় বাংলাদেশের প্রায় প্রতিটি সংগীত শ্রোতার হৃদয়ে ।  তারপর একে একে বের হয় তাদের প্রত্যাশা ,  প্রত্যয় ,  প্রয়াস ,  প্রবাহ ও প্রতিধ্বনি এ্যালবামগুলো ।  চাঁদ তারা সূর্য ,  জ্বালা জ্বালা ,  ধ্বিকি ধ্বিকি ,  সে কোন দরদীয়া ,  ফিরিয়ে দাও ,  এক ঝড় এসে ,  আর কতকাল খুঁজব তোমায় ,  পলাশীর প্রান্তর ,  পাহাড়ী মেয়ে ,  নীরবে কিছুক্ষণ ,  হৃদয়হীনা ,  সোনালী রোদে ,  গুঞ্জণ শুনি গানগুলো এমন ভাবেই এখনও জীবনের সাথে জড়িয়ে রয়েছে যে সুখ দুঃখ যাই বলি না কেন; এই গানগুলোই সকল সময়ের সঙ্গী ।   ফীডব্যাক বাংলাদেশের সংস্কৃতিকে দিয়েছে মেলায় যাইরের মতো এক মাইল ফলক গান ।  বৈশাখের মেলা মানেই এই গান বাজাতেই হবে ।  নইলে বৈশাখ উদযাপন বৃথা ।  ফুয়াদ নাসের বাবু ,  লাবু রহমান ,  পিয়ারু খান ,  পন্টি ,  লুমিন ,  রায়হান এই নিয়ে প্রিয় ব্যান্ড ফীডব্যাক ।  একসময় মাকসুদ ব্যান্ডের মূল ভোকাল হিসেবে থাকলেও পরে তিনি গড়ে তুলেন নিজের ব্যান্ড ঢাকা যেখান থেকে তিনি বের করেন নিষিদ্ধ নামের এ্যালবামটি ।  যা আজও দেশের রাজনৈতিক পরিস্থিতির উপর একমাত্র সেরা একটি এ্যালবাম হিসেবে ইতিহাস হয়ে রয়েছে ।  বিশেষ করে গণতন্ত্র গানের কথা না বললেই নয় ।  তাছাড়া নিজের দেশ হতে পারে গরীবের দেশ গানটি যখনই শুনিনা কেন চোখে পানি চলে আসে ।  যাই হোক ফীডব্যাকের কথায় ফিরে আসি ।  আসলে ফীডব্যাকের কথা বলতে গেলে মাকসুদের কথা না বলে পারা যায়না ।  চলচ্চিত্রেও তার গাওয়া তোমাকে দেখলে একবার মরিতে পারি শতবার এখনও যেন মাথার ভেতর অনুরণন তোলে ।  ফীডব্যাকের ফীডব্যাক ,  উল্লাস ,  মেলা ,  জোয়ার ,  বাউলিয়ানা ,  বংগাব্দ - ১৪০০ ,  দেহঘড়ি ছিলো এক একটা মাইল ফলক এ্যালবাম ।  গীতিকবিতা - ১ , ২ ,  মামা ,  টেলিফোনে ফিসফিস ,  পালকি ,  চিঠি ,  বিদ্রোহী ,  মৌসুমি গানগুলো আজও চির সবুজ ।  জেমস গুরুর কথা বললেই হৃদয়ে কাঁপন ধরে যায় ।  বাংলাদেশের ব্যান্ড মূলত গুরুর হাত ধরেই পায় নতুন এক মাত্রা ।  যার গায়কী ঢঙের সাথে কারও কোন তুলনাই আসলে হয়না ।  প্রথমটায় ফিলিংস নামে ব্যান্ড দিয়ে শুরু করলেও পরে নগর বাউল নামে ব্যান্ড করে এখনও গানের জগতে চির অম্লান রয়েছেন ।  গুরু দেশীয় চলচ্চিত্র এবং ভারতীয় চলচ্চিত্রেও প্লে ব্যাক শিল্পী হিসেবে বেশ কিছু গান করেন ।  বের হয় একক শিল্পী হিসেবেও বেশ কিছু এ্যালবাম ।  তরুণ প্রজন্মের হার্টথ্রব জেমস আসলে যাই গেয়েছেন তাই ইতিহাস সৃষ্টি করেছে ।  তার গাওয়া বাংলাদেশ গানের কথা বিশেষ ভাবে না বললেই নয় ।  যদিও ব্যান্ড জগতের আরেক গুরু আইয়ূব বাচ্চুর গাওয়া বাংলাদেশ গানটিও অসাধারণ কিন্তু জেমসের গানটি এক অনন্য ইতিহাস সৃষ্টি করে রেখেছে চিরদিনের জন্য ।  গুরুর সবচেয়ে মজার যে ব্যাপারটি হলো তিনি সমাজের সকল শ্রেণীর মানুষদের জীবন ই জীবিকা নিয়ে গান করেছেন ।  যেমনঃ লেইস ফিতা ,  মান্নান মিয়াঁর তিতাস মলম ,  হাউজি ,  বায়োস্কোপ ,  বাংলার লাঠিয়াল ,  বিজলী ,  মীরা বাঈ ইত্যাদি অনন্য সব গান ।  জেমস একদিকে যেমন কবিতা ,  লিখতে পারিনা কোন গান ,  ভালোবেসে চলে যেও নার মতো প্রেমের গান গেয়েছেন তেমনি আবার আধ্মাতিক গানও করেছেন যেমনঃ ঈশ্বর ,  যিকীর ।  দুঃখিনী দুঃখ করোনা তার সেরা এ্যালবাম ।  মা এবং বাবা গান দুটিতো আরেক মাইল ফলক গান হিসেবে অত্যন্ত সুপরিচিত ।  জেমসের এত এত জনপ্রিয় গান আছে যে লিখে শেষ করা যাবেনা ।  জীবনের সঙ্গে ,  রক্তের স্রোত ধারার সাথে মিশে আছে প্রায় সবগুলো গানই ।        দলছুট হলো একমাত্র ব্যান্ড যারা নব্বই দশকের পর এখনও মনে স্থান করে রেখেছেন ।  নতুবা অন্যান্যগুলো শুধু এসেছেই দুই একটা গান গেয়ে উধাও হয়ে গেছে ।  তবে ব্ল্যাক আর বাংলা ব্যান্ড দুটির কথা সম্পূর্ণ ভিন্ন ।  যাই হোক ,  বাপ্পা মজুমদার আর সঞ্জীব দা মানেই প্রাণের স্পন্দন ।  কিন্তু অত্যন্ত পরিতাপের বিষয় সঞ্জীব দা অকালেই চলে গেলেন আমাদের ছেড়ে ।  নতুবা আমরা পেতাম আরও কিছু কালজয়ী গান ।  তোমার বাড়ির রঙের মেলায় ,  গাড়ি চলেনা ,  বাজী ,  ছুঁয়ে কান্নার রং ,  নাম না জানা মাস্তান গানগুলো কখনও হৃদয় থেকে মুছে যাবার নয় ।  তাছাড়া আমাদের সুপ্রিয় ব্লগার রানা ভাইয়ের লেখা পরী গানের কথা বিশেষ ভাবে না বললেই নয় ।  ব্যান্ডগুলো যখন একটা সময় ম্রিয়মাণ হয়ে পড়ছিলো ঠিক তখনই এলো মিক্সড এ্যালবাম ।  বিভিন্ন ব্যান্ডের একটি বা দুটি করে গান নিয়ে একটি করে এ্যালবাম বের হতে থাকলো ।  সে এক অন্যরকম অনভূতি শুরু হলো ।  বিশেষ করে ক্যাপস্যুল এবং স্ক্র ড্রাইভার এ্যালবাম দুটি ছিলো সেই সময় জনপ্রিয়তার তুঙ্গে ।  এই মিক্সড এ্যালবাম বলতেই তখন বুঝতাম মূলত প্রিন্স মাহমুদের সুরের কথা ।   তিনি দি ব্লুজ নামের একটি ব্যান্ডের ভোকালিস্ট ছিলেন বেশ কিছু দিন ।  এরপর নব্বই দশকের শুরুতে তিনি গঠন করেন ফ্রম ওয়েস্ট নামক একটি ব্যান্ড যেখানে ব্যান্ড লিডার এবং মূল ভোকাল ছিলেন তিনিই ।  সেই ব্যান্ড এর আলোচিত একটি গান ছিলো রাজাকার আলবদর কিছুই রইবো নারে উপরে দালাল ভিতরে চোর কিছুই হইবো নারে সব রাজাকার ভাইসা যাইবো বঙ্গোপসাগরে গানটি ।  ফ্রম ওয়েষ্ট এর প্রকাশিত প্রথম অ্যালবাম এর নাম ছিল সে কেমন মেয়ে ।  পরবর্তীতে তিনি নিজের ব্যান্ড বাদ দিয়ে হাত দেন মিক্সড এ্যালবামের কাজে ।  একের পর এক উপহার দেন আমাদের মাঝে শক্তি ,  দাগ থেকে যায় ,  এখনও দু চোখে বন্যা ,  ঘৃণা ,  ক্ষমা ,  শেষ দেখা ,  ব্যবধান ,  ওরা এগারো জন ,  স্রোত ,  পিয়ানোর মতো দুর্দান্ত সব এ্যালবাম ।  এই কথা অস্বীকার করার কোন উপায় নেই যে প্রিন্স মাহমুদের যাদুকরী সব সুরে ব্যান্ডগুলোর জনপ্রিয়তা বাড়িয়ে দিয়েছিলো আরও কয়েক ধাপ এগিয়ে ।    বাংলাদেশের ব্যান্ডের গান যতদিন বেঁচে থাকবে ততদিন এই ব্যান্ডগুলো ইতিহাসের এক একটি উজ্জ্বলতম তারা হয়ে জ্বলজ্বল করে বাংলা গানের আকাশে জ্বলবে ।  যাদের অক্লান্ত পরিশ্রম ,  গানের প্রতি ভালোবাসা আর শ্রোতাদের প্রতি দায়বদ্ধতা থেকে সবসময় বাংলা গানের সম্ভারকে করেছেন সমৃদ্ধ ।  আজকের এই ভালো ও শ্রুতিমধুর মানসম্পন্ন বাংলা গানের দুর্ভিক্ষের সময়কে কেবলমাত্র এরাই দূর করতে পারেন ।  তাদের ফিরে আসাটা এবং আবার সেই কাণ্ডারির ভূমিকায় অবতীর্ণ দেখার জন্য কোটি কোটি বাংলার মানুষ আশায় বুক বেঁধে আছে ।  যাদের গান আমাদের মুক্তি দিবে মানহীন বস্তাপচা গানের এই আকালের যুগ থেকে । সবশেষে জেমসের গানের সুরে সুর মিলিয়ে বলে যাই;যেদিন বন্ধু চলে যাবো বহু দূরেক্ষমা করে দিও আমায় .  .  .    

                    




মায়া

 চিত্রঃ MIRA SCHORখুন কখনও ঝোঁকের বশে করতে নেই ।  খুন করতে হয় অত্যন্ত সূক্ষ্ম পরিকল্পনা নিয়ে ।  ঠাণ্ডা মাথায় ।  খুন করার পর কোনরূপ অনুশোচনায় ভোগা যাবেনা ।  খুন করার পর যদি থানায় গিয়ে পুলিশের কাছে কান্নাকাটি করে আত্মসমর্পণ করা লাগে তাহলে সেই খুন করার কোন অর্থ আর থাকেনা ।  খুন করে নির্লিপ্ত থাকতে পারার মাঝেই প্রকৃত সার্থকতা ।  খুন করা অত্যন্ত শৈল্পিক একটি ব্যাপার ।  খুন চাইলেই সবাই করতে পারেনা ।  আমি আজকে রাতে একটা খুন করবো ।  লিংকন আমার খুব ভাল একটি বন্ধু ।  গতকালই বিয়ে করেছে ।  সন্ধ্যায় চায়ের দোকানে বসেছি আড্ডা দিতে ।  মাইকেল গেছে লিংকনকে বাসা থেকে নিয়ে আসার জন্য ।  এতবড় ছেলেকে বাসায় গিয়ে নিয়ে আসার কোন মানে হয়না ।  কিন্তু লিংকনের ব্যাপারটা সম্পূর্ণ ভিন্ন ।  ওকে ওর পরিবার থেকে শুরু করে বন্ধু মহল সবাই ছোট বাচ্চাদের মতো করে স্নেহ করে ।  এর বিশেষ কারণ হলো ওর মস্তিষ্ক বিগত কয়েক বছর যাবত বাচ্চাদের মতো আচরণ করতে শুরু করেছে ।  এমন এক অবস্থা যে টয়লেটে গেলেও বাড়ির সবাই অস্থির হয়ে পড়ে ।  এই বুঝি ছেলেটা টয়লেটের মধ্যে পা পিছলে পড়ে গেলো ।  আমি একটা সিগারেট ধরিয়ে খুনের পরিকল্পনাটা নিয়ে ভাবছি ।  মায়াকে বলে দিয়েছি যেন বিউটি পার্লার থেকে বউ সেজে বাসায় অপেক্ষা করে ।  মায়া ,  আমার স্ত্রী ।  আজকে আমাদের বিবাহ বার্ষিকী ।  আমরা পালিয়ে গিয়ে বিয়ে করেছিলাম ।  প্রেমের সফল পরিণতি যাকে বলা যেতে পারে ।  যদিও সেটা ছিলো আমাদের উভয়ের জন্যই বিরাট দুঃসাহসিক একটা কাজ ।  কিন্তু আমাদের জন্য আসলে পালিয়ে বিয়ে করা ছাড়া অন্য কোন উপায়ও আর ছিলোনা ।  মায়াকে খুব বেশী রূপসী বলা যাবেনা ।  কিন্তু ওর নামের সাথে চেহারার ভীষণ মিল রয়েছে ।  ওকে দেখলেই মায়ার বাঁধনে জড়িয়ে যেতে মন চাইবে ।  ভীষণ মায়াবী একটা চেহারা ।  গোধূলি আকাশের মতোই মায়াবী ।  অপার্থিব একটা আকর্ষণ রয়েছে ।  মাইকেল লিংকনকে সাথে করে নিয়ে এসেছে ।  কিন্তু তাতে বিশেষ লাভ হলোনা ।  আজকে আর লিংকনের সাথে আড্ডা দেয়া হলোনা ।  আসার সাথে সাথেই বাড়ি থেকে ওর ফোন এসেছে ।  ওকে এক্ষুনি বাড়ি ফিরে যেতে হবে ।  নতুন বউয়ের সৌজন্যে চটপটি রান্না করা হয়েছে ।  লিংকনকে বউয়ের সাথে বসে চটপটি খেতে হবে ।  আমি আর মাইকেল ওকে একটা রিক্সায় উঠিয়ে রিক্সা ওয়ালার হাতে ভাড়া বুঝিয়ে দিলাম ।  সাথে ওর হাতে একটা সিগারেট ধরিয়ে দিলাম ।  রিক্সায় বসে থাকা লিংকনকে দেখে মনে হচ্ছে যেন বেহেশত থেকে কোন ফেরেশতা নেমে এসে পৃথিবীর রিক্সায় চড়ে বসেছে ।  কোন পুরুষ মানুষ এত সুন্দর হতে পারে আমার ধারণার বাইরে ।  আল্লাহ পাক মনে হয় তাঁর সমস্ত রূপ ওর মধ্যেই দিয়ে দিয়েছে ।  এই মুহূর্তে যে কোন মেয়েই লিংকনকে দেখলে প্রেমে পাগল হয়ে যাওয়ার দশা হবে ।  বন্ধু আমার উদাস ভঙ্গীতে আকাশের দিকে তাকিয়ে সিগারেট টানছে ।  লিংকনের চলে যাওয়ার পর আমিও মাইকেলের কাছ থেকে বিদায় নিয়ে আমার বাড়ির দিকে রওনা হোলাম ।  মায়াকে বউ সাজে অপূর্ব লাগছে ।  বিয়ের সময় বেচারী বউ সাজতে পারেনি ।  প্রতিটা মেয়ের জীবনেই একবার বউ সাজার খুব শখ থাকে ।  কিন্তু মায়ার জীবনে সেটা পূরণ হয়নি ।  হয়ত আমার সাথে এভাবে পালিয়ে বিয়ে না করলে ওর জীবনের এই শখ থেকে বঞ্চিত হতে হতোনা ।  মায়া আমাকে দেখেই জড়িয়ে ধরলো ।  আমিও ওকে বুকের কাছে জড়িয়ে ধরে ওর রাঙা ঠোঁটে চুমু খেলাম ।  কী ব্যাপার তুমি আমার জন্য কিছু আনোনি  ? হ্যাঁ এনেছিতো । কই দেখাও কি এনেছো  ? এখনই দেখাবোনা ।  তার আগে তুমি আজকে নাচবে; তারপর তোমার উপহার পাবে ।  কি বলছো  !  নাচবো মানে  ? হ্যাঁ তুমি আজকে রাতে নাচবে ।  আমি তোমার নাচ দেখে মুগ্ধ হবো ।  তুমি নাচতে নাচতে তোমার শাড়ি খুলে ফেলে একদম নগ্ন হয়ে যাবে ।  আমি তোমাকে খুব করে তখন আদর করবো ।  যাহ  ! যাহ  !  নয় ।  তোমাকে সত্যি সত্যি আজকে রাতে নাচতে হবে ।  আমি রাজা বাদশাহদের মতো করে বসে থেকে তোমার নাচ দেখবো ।  মায়া আমার চোখের দিকে তাকিয়ে আছে ।  আমার চোখে এই মুহূর্তে কি কাজ করছে সেটাই বোঝার একটা চেষ্টা ।  ওর নিঃশ্বাস ক্রমশ উষ্ণ হয়ে আসছে ।    কই নাচা শুরু করে দাও  !  মায়া নাচছে ।  আমি বসে বসে মায়ার নাচ দেখছি ।  লিংকনের প্রথম স্ত্রী নাচের শিল্পী ছিলো ।  মেয়েটা যেমন নাচতে পারতো ,  তেমনই ছিলো রূপ ।  মেয়েটার এমনই রূপ ছিলো যে চেহারার দিকে তাকানো যেত না ।  তাকালেই চোখ ঝলসে যাওয়ার উপক্রম হতো ।  প্রকৃতি সব সময় তাঁর ভারসাম্য রক্ষা করে চলে ।  এই কারণেই হয়তো দুইজন অপরূপ রূপের অধিকারী মানুষ এক হয়েও শেষ পর্যন্ত আর একসাথে টিকে থাকতে পারেনি ।  ওদের বিবাহিত জীবনের ইতি ঘটাতে বাধ্য হয় ।  লিংকনের একটা মেয়ে আছে ।  মূলত মেয়েটার জন্যই ওকে আবারও বিয়ে করতে হলো ।  তবে এবার প্রকৃতি তাঁর ভারসাম্য ঠিকই রক্ষা করেছে ।  ওর প্রথম স্ত্রীর নাম ছিলো কেয়া ।  মাঝেই মাঝেই লিংকন কেয়ার কথা খুব বলে ।  কেয়াকে কখনও হয়ত ওর পক্ষে ভোলা সম্ভব হবেনা ।  তবে সময় মানুষকে সবকিছু ভুলিয়ে দেয় ।  হয়ত লিংকন একসময় কেয়াকে সম্পূর্ণ ভুলে গিয়ে সুখের সংসার গড়তে পারবে ।  মায়া নাচতে নাচতে ওর পরনের লাল শাড়ি খুলে ফেলে সম্পূর্ণ নগ্ন হয়ে গেছে ।  এখনই সময় ।  সবকিছুই পরিকল্পনা অনুযায়ী এগুচ্ছে ।  আমি ওকে বুকের কাছে জড়িয়ে ধরে ছুরিটা একদম গলায় বসিয়ে দিলাম ।  ওর রক্তে আমার পুরো মুখ ভিজে গেলো ।  মেঝেতে পড়ে গিয়ে থর থর করে কাঁপছে মায়ার পুরো নীথর শরীরটা ।  মায়ার চোখ আমার দিকে বড় বড় করে তাকিয়ে আছে ।  এই চোখের আকর্ষণেই একদিন আমি ওকে ভালোবেসে ফেলেছিলাম ।  নাহ  !  কিছুতেই আজকে আর এই চোখের দিকে তাকিয়ে থাকতে পারছিনা ।  ছুরি দিয়ে ওর চোখ দুটি উপড়ে ফেললাম ।  বেসিন থেকে মুখ ধুয়ে এসে একটা সিগারেট ধরিয়ে বসেছি মায়ার রক্তাক্ত মৃত শরীরের পাশে ।  আজকে হঠাৎ করেই রাতে বৃষ্টি শুরু হয়েছে ।  ঝির ঝির বৃষ্টি ।  এমন বৃষ্টি হলে সারারাত ধরেই এভাবেই বৃষ্টি হতে থাকবে ।  যদি মুষল ধারে বৃষ্টি হতো তাহলে কিছুক্ষণ হয়েই থেমে যেতো ।  কিন্তু এই বৃষ্টি দেখেই বোঝা যাচ্ছে আজকে রাতে আর বৃষ্টি থামছে না ।  ঠাণ্ডা বাতাসও বইতে শুরু করে দিয়েছে ।  বেশ শীত শীত লাগছে ।  আজকের রাতটা লিংকনের খুব ভাল ভাবেই কাটবে ।  নতুন বউয়ের শরীরের সাথে শরীর মিলিয়ে ঘুমাবে ।  তৃপ্তির ঘুম ।  আহ  !  এমন ঘুম কতদিন ঘুমাইনা ।  আমি মায়ার নগ্ন মৃত শরীরের পাশে শুয়ে কিছুক্ষণ ওকে বুকের সাথে জড়িয়ে ধরে থাকলাম ।  লিংকন একবার ওর স্ত্রী কেয়ার এক নাচের অনুষ্ঠানে আমকে নিয়ে গিয়েছিলো ।  সেখানেই কেয়ার সাথে আমার প্রথম পরিচয় ।  কেয়ার নাচ দেখে আমার কাছে মনে হচ্ছিলো যেন কোন স্বর্গের দেবী নাচের মুদ্রার মাধ্যমে স্বর্গের বর্ণনা নিখুঁত ভাবে প্রকাশ করছে ।  স্বর্গে যাওয়ার আগেই যদি স্বর্গের পরিতৃপ্তি পাওয়া যেতো  !  নাচ শেষ হবার পর অনুষ্ঠানে উপস্থিত দর্শকরা সবাই যখন করতালি দিচ্ছিলো আমি তখন মনে মনে ভাবছিলাম শালা  !  লিংকনকে যদি কখনও খুন করতে পারতাম তাহলে আমার মনঃটা শান্ত হতো ।  ওকে খুন করে দেবীর পায়ে বলির ভেট দিয়ে পূণ্য লাভ করতে পারতাম ।  শরীরে ভীষণ কাঁপন অনুভব করছি ।  এক কাপ চা খেতে পারলে এই মুহূর্তে মন্দ হতোনা ।  কিন্তু এখন নিজে নিজে চা বানিয়ে খেতে ইচ্ছা করছেনা ।  মায়া বেঁচে থাকলে ওকে বললেই চা বানিয়ে দিতো ।  আমার খুব চায়ের নেশা ।  তাই কখনও চাওয়া বা না চাওয়ার আগেই মায়া আমাকে চা করে দিতে কুণ্ঠিত হয়নি ।  খুব ভুল হয়ে গেছে মায়াকে মারার আগে ওর হাতের এক কাপ চা শেষবারের মতো খেয়ে নেয়া উচিৎ ছিলো ।  যাই হোক এখন নিজের চা নিজেকেই বানিয়ে খেতে হবে ।  আমি চা বানিয়ে এনে একটা সিগারেট ধরিয়ে মায়ার সামনে এসে বসেছি ।  আমার এই ঘন ঘন সিগারেট খাওয়া নিয়ে ছিলো ওর যত আপত্তি ।  অবশ্য শুধু সিগারেট কেন আরও অনেক কিছুইতেই ওর আপত্তি ছিলো ।  আমার বাবা - মার প্রতিও ওর অভিযোগের কমতি ছিলোনা ।  ঠিক একই ভাবে ওর প্রতিও আমার বাবা - মায়ের অভিযোগের কমতি ছিলো না কোনদিন ।  আজ থেকে সকল অভিযোগের সফল সমাপ্তি করে দিয়েছি ।  এবার মায়া তুমি পারলে আমার সিগারেট খাওয়া বন্ধ করে দেখাও পারলে ।  একের পর এক সিগারেট টানছি আর মায়ার মৃত শরীরে সেইসব জ্বলন্ত সিগারেট নিভাচ্ছি ।  মনের ভেতর একটা পৈশাচিক আনন্দ কাজ করছে ।  বাইরে বৃষ্টির তীব্রতা কিছুটা বেড়েছে ।  আমার বার বার লিংকনের আজকের সন্ধ্যার চেহারাটা খুব মনে পড়ছে ।  কেয়ার সাথে ছাড়াছাড়ি হয়ে যাওয়ার পর থেকেই বেচারার মাথাটাই কেমন যেন বিগড়ে যেতে শুরু করলো ।  শেষ পর্যন্ত ছেলেটার মাথা পুরোই এলোমেলো হয়ে গেলো ।  এখন ওর আচরণ পুরোই বাচ্চাদের মতো ।  মাঝে মাঝে অবশ্য বিরাট দার্শনিকদের মতো কথা বলতে শুরু করে দেয় ।  মানুষকে নাকি চার মাত্রার এক ভিন্ন জগত বানাতে হবে ।  যেখানে মানুষের সবকিছু তার নিয়ন্ত্রণে থাকবে ।  আবেগ ,  অনুভূতি ,  ক্ষোভ ,  ঘৃণা ,  ভালোবাসা ,  রাগ ,  অভিমান ,  সুখ ,  দুঃখ সবকিছুই মানুষের নিয়ন্ত্রণে থাকবে ।  তবেই মানুষের শরীর পাবে চির মুক্তি ।  ওর মেয়েটাকে নাকি এখন থেকেই চার মাত্রার জগত তৈরি করে দেবে ।  যেন বেঁচে থাকার কোন গ্লানি ওর মেয়ের ভেতর কখনওই কাজ না করে ।  আমরা বন্ধুরা ওর এইসব কথা শুনে খুব হাসাহাসি করি ।  কিন্তু আজকে আমার মনে হচ্ছে আসলে ওর কথাই ঠিক ।  চার মাত্রার একটা জগত কেমন হতে পারে  ?  ছুরি দিয়ে মায়ার শরীর কেটে কেটে তারই একটা চিত্র আঁকার চেষ্টা করছি ।  প্রথমে বুকের অংশটা কেটে নেয়া যাক ।  মেয়েদের বুকের সৌন্দর্য থেকে পুরুষদের পরিত্রাণ পাওয়ার মাঝে হতে পারে দ্বিতীয় ধরণের মুক্তি ।  চোখ হলো মুক্তির প্রধান অঙ্গ ।  এটাকেতো উপড়ে ফেলেছিই ।  এবার হাত ,  তারপর পা ।  এবার নিতম্বের অংশটুকুও কেটে ফেলা যাক ।  নাচের কিছুটা মোহ এই অংশটাতেও কাজ করে অনেকাংশেই ।  মাথার চুলগুলো শুধু বাদ থাকুক ।  কিছু স্মৃতি ধরে রাখা উচিৎ ।  নতুবা মস্তিষ্ক নতুন দিনের প্রত্যয় নিয়ে সামনে এগিয়ে যেতে বার বার পথচলায় হোঁচট খাবে ।  মায়ার নাভিটা ভীষণ সুন্দর ।  সকল সৌন্দর্যের কেন্দ্রস্থলকে কেটে দিতে পারলেই কেবল মাত্র চার মাত্রার জগত তৈরি করা সম্ভব ।  নাভির উপর ছুরিটা গেঁথে দিয়ে একটা সিগারেট ধরিয়েছি ।  হঠাৎ মোবাইলটা বেজে উঠলো ।  মোবাইলের রিংটোনটা মায়াই বেছে দিয়েছিলো ।  বধূয়া আমার চোখে জল এনেছে হায়  !  বীনা কারণে  .  .  .  হ্যালো কেয়া ।  কেমন আছো তুমি  ? মাহিন ,  লিংকন বিয়ে করেছে ।  আমার মেয়েটার এখন কী হবে মাহিন  ?  মাহিন ,  তোমরা সবাই আমাকে ক্ষমা করে দিও ।  আর শোন আমার মেয়েটাকে কখনও আমার সম্পর্কে কিছুই বলোনা ।  মাহিন ,  তোমরা সবাই খুব ভাল থেকো ।  লাইনটা কেটে যায়নি ।  তবু ওপাশ থেকে কেয়ার আর কোন সাড়া নেই ।  হ্যালো  !  হ্যালো  !  !  কেয়া  ?  কেয়া শোন ,  আমি তোমাকে ভীষণ ভালোবাসি ।  কেয়া  ?  বাইরে বৃষ্টির তীব্রতা ক্রমশ বাড়তে শুরু করেছে ।  মাঝে মাঝেই প্রচন্ড আওয়াজ করে বিদ্যুৎ চমকাচ্ছে ।  হাতে সিগারেট পুড়ছে কিন্তু সেই সিগারেটে শেষবার টান দেয়ার আজ আর কোন ইচ্ছাই করছেনা ।  আমি মৃত মানুষের মতো দৃষ্টি নিয়ে তাকিয়ে আছি আমার স্ত্রী ,  আমার ভালোবাসার মায়ার টুকরো টুকরো শরীরটার দিকে ।  

                    




বার্মিজ মার্কেট নয় চাই দেশীয় পণ্যের সমাহার

 দেখতে দেখতে আরও একটি বিজয়ের মাস এসে উপস্থিত হয়েছে আমাদের মাঝে ।  সময় এসেছে প্রোফাইল পিকচারে জাতীয় পতাকার ছবি দেয়ার ।  বাসা - বাড়ি এবং গাড়িতে জাতীয় পতাকা উড্ডয়নের এখনই শ্রেষ্ঠ সময় ।  নইলে আমাদের দেশপ্রেমের চেতনার বহিঃপ্রকাশ হবে না ।  সারা বছর জুড়ে শহীদ মিনার এবং স্মৃতি সৌধ ভ্রাম্যমাণ পতিতাদের অভয়ারণ্য হলেও এবং গাঁজার আশর জমে উঠলেও বছরের নির্দিষ্ট দিনটিতে খালি পায়ে ফুল হাতে সন্মান প্রদর্শনের মাঝেই আমাদের দেশপ্রেম জাগ্রত হয় ।  ভাষার জন্য প্রাণ দেয়ার ইতিহাস থাকলেও আমরা আমাদের দোকানের নাম সততা জেনারেল স্টোর রাখতেই পছন্দ করি ।  এতে করে ইংরেজীর সাথে বাংলা ভাষার একটা মেলবন্ধন রচিত হয় ।  কাগজে জাতীয়তার স্থানে বাংলাদেশী লিখতে হলেও আসলে আমাদের কার্যক্রমে আমরা বিজাতীয় চেতনার ধারক এবং বাহক হিসেবে থাকতেই বেশী সাচ্ছন্দ বোধ করি ।  খুব সম্ভবত এই কারণে গ্লোবালাইজেশন শব্দটা দিয়ে সবকিছু থেকে পরিত্রাণ পেতে চাই ।  গ্লোবালাইজেশন খারাপ কিছুই নয় ।  আমি মোটেও এর বিপক্ষে নই ।  ট্রিট কিংবা জীলেট নামক ব্লেড থেকে শুরু করে টয়োটা কিংবা টাটা নামক গাড়ি ইত্যাদি যে কোন পণ্য ব্যবহারে কোন বাঁধা নেই ।  কিন্তু তারমানে এই নয় যে আমাদের দেশীয় পণ্য নিগৃহীত হয়ে পড়ে থাকবে ।  আমাদের গর্ব করার মতো অনেক পণ্যই রয়েছে ।  যেমনঃ জামদানী ,  বেনারসি ,  পাটজাত দ্রব্য ,  ওষুধ ,  প্রসাধনী ,  পোশাক শিল্প ,  প্ল্যাস্টিক সামগ্রী ,  সিমেন্ট ,  সিরামিক শিল্প ,  কাঁচ শিল্প ,  মেলামাইন ইত্যাদি ।  এগুলোর প্রায় সবকিছুই বিদেশে রপ্তানী করা হয়ে থাকে ।  এটা আমাদের জন্য অত্যন্ত গর্বের বিষয় ।  কিন্তু প্রশ্ন হলো আমরা নিজেরা আমাদের পণ্য সম্পর্কে কতটা উদার  ?  নাকি দেশীয় পেঁয়াজ ,  ডাল ,  তৈরি পোশাক থাকতেও আমরা ভারতীয় পেঁয়াজ ,  ডাল আর তৈরি পোশাকে বেশী আসক্ত ।  আমরা ন্যাশনাল টঙ্গী পাখার চেয়ে বেশী সাচ্ছন্দ বোধ করি জিএফসি পাখা ব্যবহারেই ।  দেশীয় চলচ্চিত্রের চেয়ে বেশী আগ্রহ আমাদের বিদেশী চলচ্চিত্রের রিভিউ লেখা নিয়ে ।  যেন এই দেশে ভাল চলচ্চিত্র প্রায় হয় না বললেই চলে  !  অথবা আমি যে একজন মুভী প্রেমী তার নমুনা প্রদর্শন হিসেবে বিদেশী চলচ্চিত্রই মুখ্য আর যদি এই দেশের চলচ্চিত্র সম্পর্কে কিছু বলতেই হয় শুধুমাত্র অতীত নিয়ে কিছুটা স্মৃতিচারণা ছাড়া আর কিছুই তেমন ভাল নয় বলেই দ্বায়সারা একটা মনোভাব নিয়ে থাকা ।  তাইতো ঋত্বিক রোশনরা এই দেশে এসে প্রশ্ন রেখে যাওয়ার সুযোগ পায় কেন বাংলাদেশে তাদের দেশের ছবি মুক্তি পায় না  ?  যদি মুক্তি পায় তাহলে সে আর স্টেজে নাচবেনা ,  নাচবে আমাদের সকলকে নিয়েই ।  আর আমাদের দেশের নায়করা আমাদের কাছে রয়ে যাবে খ্যাঁত হিসেবেই ।  এই যখন আমাদের অবস্থা তখন বার্মিজ মার্কেট নিয়ে ভেবে দেখার অবকাশ আমাদের হওয়ার কথাও না ।  আমরা অনেকেই থাইল্যান্ড ,  মালয়েশিয়া ,  নেপাল ,  ভারত ,  অস্ট্রেলিয়া ,  ইতালি ,  জাপান ,  চীন কিংবা দুবাই যাই ভ্রমণে ।  দেশে ফেরার আগে কেনাকাটা করে আনি সেইসব দেশের নাম খোদাই করা পণ্য সামগ্রী ।  কিন্তু ভেবে দেখার বিষয় হলো আমাদের দেশ থেকে যখন কোন বিদেশী পর্যটক ফিরে যায় তখন তারা কোন দেশীয় পণ্যটা কিনে নিয়ে যায় তাদের সাথে করে তাদের দেশে ।  কক্সবাজার হলো দেশের পর্যটন স্থানগুলোর মধ্যে সবচেয়ে অধীক জনপ্রিয় স্থান ।  আর ভ্রমণের সাথে জড়িয়ে থাকে কেনাকাটার বিষয়টাও ।  কিন্তু কক্সবাজার সমুদ্র সৈকতে যদি কোন বিদেশী পর্যটক এসে কিছু কেনাকাটা করতে চায় তাহলে সে পাবে বার্মিজ মার্কেট ।  যাওয়ার আগে সাথে করে কিনে নিয়ে যাবে বার্মিজ আঁচার ,  চকোলেট ,  সাবান ,  স্যান্ডেল ইত্যাদি ।  তারা চিনবে বার্মিজ পণ্য সামগ্রী ।  শুধু বিদেশী পর্যটক কেন স্বয়ং আমরা নিজেরাই কক্সবাজার বেড়াতে গেলেই বার্মিজ পণ্য সামগ্রী না কিনে ধন্য হতে পারিনা ।  যেন বার্মা আমাদের দেশেরই কক্সবাজার জেলার একটি গ্রাম ।  আমরা না পারলেও বার্মা কিন্তু ঠিকই আমাদের একটা মূল্যবান বাজার দখল করে ফেলেছে অত্যন্ত সুকৌশলে ।  পুরো কক্সবাজার এলাকাজুড়ে গড়ে উঠেছে বার্মিজ মার্কেট ।  শুধু পণ্যই নয় পুরো বাজারের নামই রাখা হয়েছে বার্মিজ মার্কেট ।  আমরা এতটাই বার্মিজ প্রিয় জাতি যে নিজেদের ঐতিহ্যের চেয়ে আমরা বিদেশী ঐতিহ্য ধারণ করতেই বেশী পছন্দ করি ।  এসব বার্মিজ পণ্য টেকনাফ দিয়ে আসে চোরাই পথে ।  খোদ টেকনাফেই আছে বিশাল এক বার্মিজ মার্কেট ।  এই যখন চোরাকারবারের অবস্থা তখন বার্মিজ মদ ,  আঁচার ,  চকোলেট ,  স্যান্ডেল ,  সাবান ,  শ্যাম্পু ,  পোশাক ,  মশারি ইত্যাদি পণ্যের মতো রোহিঙ্গারাও করে নিয়েছে তাদের নিরাপদ আশ্রয় স্থল ।  এমনও দেখা গেছে তাদেরকে এই দেশের নাগরিক সনদপত্র দেয়া হয়েছে স্থানীয় ভাবে ,  তারা এইদেশে থেকেই বার্মিজ কারেন্সিতে লেনদেনও করছে ।  যাই হোক ,  এই বার্মিজ মার্কেটের ইতিহাস সম্পর্কে যা জানা যায় তা হলো ,  এক রাখাইন উদ্যোগী মহিলা উনাং তার নিজ বাড়িতে খুবই ছোট পরিসরে স্থানীয়ভাবে উৎপাদিত রাখাইন হস্তশিল্পের কিছু মালামাল - চাদর ,  কাঁধে ঝোলানো ব্যাগ ,  চুরুট ,  পুরুষদের লুঙ্গি আর টুকিটাকি জিনিস পত্রের পসরা সাজিয়েছিল ।  সেখান থেকেই আজকের এই সর্বজন স্বীকৃত বার্মিজ মার্কেটের সূচনা । যদিও শুরুতে দোকানগুলোতে বার্মিজ কোন পণ্য ছিল না কিন্তু পরবর্তীতে বার্মিজ পণ্য যেমনঃ লুঙ্গি ,  থামি ,  স্যান্ডেল ,  আঁচার ,  বাম জাতীয় ভেসজ ,  স্নেখা ,  বিভিন্ন জাতের পাথর এবং বার্মিজ হস্তশিল্পের কাঠের ও ঝিনুকের তৈরী বিভিন্ন সৌখিন জিনিস সংযোজন হতে থাকে এবং বার্মিজ মার্কেট নামের পরিপূর্ণতা লাভ করে ।  যদিও বলা হয়ে থাকে এটা মূলত রাখাইন উপজাতিদের দ্বারা পরিচালিত কিন্তু মনে প্রশ্ন জাগে তাহলে কেন এর নাম রাখাইন মার্কেট না হয়ে বার্মিজ মার্কেট রাখা হলো  ?  এই রাখাইনদের সম্পর্কে যা জানা যায় ,  এরা মূলত আরাকান উপজাতি ।  তাহলে কি এটা বার্মিজদের কোন সুদূর প্রসারী বাণিজ্যিক প্রক্রিয়া নয়; যা আমরা আমাদের স্বভাব জাত কারণে টোপ হিসেবে গিলে নিয়ে এখন তার বৈধতা দিয়ে চলেছি ।  আমরা কক্সবাজারে বিদেশী পর্যটকদের কাছে দেশীয় পণ্য তুলে দেয়ার বদলে তুলে দিচ্ছি বার্মিজ পণ্য ।  নিজেদের পরিচিতির চেয়ে যেন আমাদের কাছে মূখ্য হয়ে দাঁড়িয়েছে বার্মিজ পণ্য তুলে ধরার প্রয়াস ।  সবচেয়ে দুঃখজনক বিষয় হলো জাতীয় পর্যটন নিয়ে যে ওয়েব সাইটটি আছে সেখানেও কক্সবাজারের বিশেষ আকর্ষণীয় স্থান হিসেবে তুলে ধরা হয়েছে এই বার্মিজ মার্কেট সম্পর্কে ।  যেন এটা আমাদের জাতীয় পর্যায় অত্যন্ত গৌরবের একটি বিষয়  !  আপাতদৃষ্টিতে মনে হতে পারে সামান্য কিছু আঁচার আর স্যান্ডেল কিংবা মদ বেঁচে বার্মা আমাদের কাছ থেকে কি আর তেমন অর্থনৈতিক ভাবে লাভবান হচ্ছে ।  থাকনা ওরা এভাবেই ।  পাছে আমরা ওদের ওখানে না গিয়েওতো সহজেই ওদের পণ্য পেয়ে যাচ্ছি ।  কিন্তু ভেবে দেখার বিষয় হলো ওরা কি এভাবে আমাদের পণ্য পাচ্ছে  ?  আমরা কি এভাবে ওদের বাজার দখল করতে পেরেছি ?  বিষয়টা পণ্যের সাথে সাথে আমাদের সামগ্রিক জাতীয়তা বোধেরও ।    বার্মিজ পণ্য আমাদের বাজারে পাওয়া যেতেই পারে কিন্তু সেটার পরিচিতি কেন জাতীয় পর্যায় হবে  ?  এটা আমাদের কেমন ধরনের জাতীয়তাবোধ ।  তারচেয়ে বরং কক্সবাজারের মতো পৃথিবী বিখ্যাত একটি স্থান হোক আমাদের একান্ত নিজস্ব দেশীয় পণ্যের একটি স্থান ।  যার নাম হবে বাংলাদেশী মার্কেট ।  সেখানে পাওয়া যাবে দেশীয় সব তৈরি পোশাক ,  গহনা ,  জামদানী কিংবা বেনারসি ,  মনিপুরী ,  সাঁওতাল আর চাকমাদের তৈরি পোশাক ,  হস্তশিল্প ,  পাটজাত পণ্য ,  দেশীয় আঁচার আর চকোলেট ।  বিদেশ থেকে আমরা যেমন সামান্য চাবির রিং কিনে আনলেও দেখি সেখানে সেইসব দেশের নানা উল্ল্যেখ যোগ্য স্থান শোভিত রয়েছে তেমনই যেন কোন বিদেশী পর্যটক এই দেশ থেকে ৫৫৫ লেখা চাবির রিং না কিনে; যাওয়ার আগে সাথে করে কিনে নিয়ে যেতে পারে বগুড়ার মহাস্থানগড় কিংবা কুমিল্লার ময়নামতি অথবা সুন্দরবনের রয়েল বেঙ্গল টাইগারের চিত্র ।  বিজয়ের মাসে এই হোক তবে নব প্রত্যয় ।  বার্মিজ মার্কেট নয় চাই দেশীয় পণ্যের সমাহার ।  হৃদয়ে সদা জাগ্রত থাকুক জাতীয়তা বোধ ।     

                    




শেফালী

 হরিণ চোখের মাদকতায় নির্ঘুম লুব্ধক , নিয়তির জটিল সব গাণিতিক সমাধানে ক্লান্ত বিভোর , বিষুবীয় রেখার পথ ধরে স্বপ্নের সঞ্চালন;ঘাসের দেহে শিশির হয়ে ঝরে , একদিন - জোছনা বিধৌত পলি জমে উর্বরতা ফিরে পাবে;তোমার বিস্তর অরণ্যভূমি ।  স্বপ্ন আর তোমার মাঝের ব্যবধান  –  এক হেমন্ত রজনী , রাতের ঘুম কাটিয়ে ভোর হবে , মিছিলের ঘ্রাণ ছড়িয়ে ঝরবে শেফালী;কেউ তাঁর মালা গেঁথে অর্ঘ দেবে , কেউ গাইবে প্রণয়ের গান ।  আমি যাকে প্রেম মানি , সেতো হৃদয়েরই গান ।   

                    




বাংলাদেশের অর্থনৈতিক অগ্রগতিতে অপার সম্ভাবনাময় পর্যটন শিল্প


 স্বপ্নের দেশ মালদ্বীপ ।  মালদ্বীপের সমুদ্র সৈকতে গড়ে ওঠা শৈল্পিক রিসোর্টগুলোতে দুদন্ড শান্তির অভিপ্রায় আমাদের মাঝে অনেকেরই আছে ।  আর এই অভিপ্রায় থাকাটা দোষেরও কিছু নয় ।  দেখা হয় নাই চক্ষু মেলিয়া ,  তাই জগতটাকে ঘুরে দেখার বাসনা আমাদের সকলেরই থাকবে এটাই চিরন্তন ।  দক্ষিণ এশিয়ার সার্কভুক্ত দেশগুলোর মধ্যে মালদ্বীপ একটি ।  ২০১৪ সাল পর্যন্ত মালদ্বীপের জিডিপিতে পর্যটন শিল্প থেকে আয় হয়েছে ৪১ . ৫ %  এবং ২০১৫ - ২০২৫ সাল নাগাদ  যার প্রবৃদ্ধির হার ধরা হয়েছে ৩ . ১ %  ।  এখানে বিবেচনার বিষয় হলো মালদ্বীপের এই পর্যটন শিল্পের বিকাশে অনুষঙ্গ হিসেবে মূলত রয়েছে সমুদ্র সৈকত ।  বাংলাদেশের তুলনায় এছাড়া আর তেমন দর্শনীয় কোন কিছুই মালদ্বীপে নেই ।  প্রায় ১১১ কিলোমিটার দীর্ঘ পৃথিবীর বৃহত্তর সমুদ্র সৈকত বাংলাদেশের কক্সবাজারের তুলনায় মালদ্বীপের সমুদ্র সৈকত অত্যন্ত ক্ষুদ্রই বলা যেতে পারে ।  কিন্তু তারপরেও পৃথিবী জুড়ে পর্যটকদের কাছে মালদ্বীপের তুলনায় বাংলাদেশ পিছিয়ে আছে ।  ২০১৪ সাল পর্যন্ত বাংলাদেশের জিডিপিতে পর্যটন শিল্প থেকে আয় হয়েছে মাত্র ১ . ৯ %  এবং ২০১৫ - ২০২৫ সাল নাগাদ যার প্রবৃদ্ধির হার ধরা হয়েছে ৬ . ১ %  ।  অর্থাৎ ২০২৫ সালে যদি মালদ্বীপের পর্যটন শিল্প থেকে জিডিপিতে অংশ থাকে গড়ে ৩৭ . ৬ %  বাংলাদেশের থাকবে তখনও ২ . ০ %  ।  এই সমীক্ষাটি প্রকাশিত হয়েছে ওয়ার্ল্ড ট্র্যাভেল এন্ড ট্যুরিজম কাউন্সিল এর পক্ষ থেকে ২০১৫ সালে অর্থনীতিতে পর্যটন শিল্পের প্রভাব সম্পর্কিত করা রিসার্চে ।  যেখানে পৃথিবীর সবকটি দেশের পর্যটন শিল্পের অর্থনৈতিক অগ্রগতির চিত্র তুলে ধরা হয়েছে ।  আমি এখানে শুধুমাত্র বাংলাদেশের সাথে মালদ্বীপের অবস্থানগত পার্থক্যটুকুই তুলে ধরলাম ।  কারণ সার্কভুক্ত দক্ষিণ এশিয়ার অপর দেশগুলোর তুলনায় মালদ্বীপে শুধুমাত্র সমুদ্র সৈকত ছাড়া বিশেষ আর কোন দর্শনীয় স্থান নেই ।  এক সমুদ্র সৈকত দিয়েই তারা আর্থিকভাবে লাভবান হচ্ছে ।  অত্যন্ত পরিতাপের বিষয় এইযে ,  পৃথিবীতে বাংলাদেশ এখনও দরিদ্র দেশগুলোর মধ্যে অন্যতম; যাকে এখনও অর্থনৈতিক উন্নতির জন্য বৈদেশিক সাহায্যের অপেক্ষায় থাকতে হয় ।  অথচ এই দেশের রয়েছে নিজস্ব খনিজ সম্পদ ,  মানব সম্পদ ।  রয়েছে গর্ব করার মত পোশাক শিল্প ,  ওষুধ শিল্প ।  এক সময় পাটকে বলা হত সোনালী আঁশ তার বৈদেশিক অর্থ উপার্জনের জন্য ।  কিন্তু সেই ঐতিহ্যবাহী পাট শিল্পকে আমরা শেষ রক্ষা করতে পারিনি অব্যবস্থাপনার কারণে ।  বর্তমানে পোশাক শিল্পও হুমকীর সম্মুখীন ।  স্বাধীনতার পর থেকে এই পর্যন্ত গড়ে উঠেনি উৎপাদন মুখী তেমন কোন বড় শিল্প কারখানা ।  যাও হাতে গোণা কয়েকটি শিল্প কারখানা গড়ে উঠেছে কিন্তু সেগুলো মুখ থুবড়ে পরেছে দুর্নীতি আর সঠিক পরিকল্পনার অভাবে ।  নাহয় বাদই দিলাম এইসব শিল্প কারখানার কথা ।  নাহয় তেল ,  গ্যাস ,  কয়লা ,  সিমেন্ট ,  চিনি ,  লবন ,  চিংড়ি কিংবা চুনাপাথর এর কথা বাদই দিলাম ।  কারণ উন্নত প্রযুক্তির অভাবে সেগুলো থেকে আমরা তেমন সুবিধা করতে পারছিনা ।  কিন্তু কেন বেহাল দশা পর্যটন শিল্পের  ?   বাংলাদেশ ইতিহাস ,  সংস্কৃতি ,  ঐতিহ্য আর প্রাকৃতিক সৌন্দর্যের এমন এক লীলাভূমি যা দিয়ে সবচেয়ে বেশি অর্থ উপার্জন সম্ভব ছিলো ।  বাংলাদেশ হতে পারত পৃথিবীতে সবচেয়ে আকর্ষণীয় পর্যটন কেন্দ্র ।  দেশের প্রধান অর্থনীতির উৎস হতে পারত দেশের প্রাকৃতিক লীলাভূমি ।  কিন্তু স্বদিচ্ছা ও পরিকল্পনার অভাবে তেমনটা হয়ে উঠেনি ।  বিভিন্ন দর্শনীয় স্থানে কিছু পর্যটন মোটেল গড়ে উঠা ছাড়া তেমন কোন উদ্যোগ নেয়া হয়নি ।  আর আছে কিছু আবাসিক হোটেল কিন্তু সেগুলো বিদেশী পর্যটকদের কাছে আকর্ষণীয় করে তোলার মত কোন ব্যবস্থা গ্রহন করা হয়নি ।  নেই পর্যাপ্ত ফাইভ স্টার কিংবা থ্রি স্টার হোটেল ।  নেই উন্নত মানের প্রমোদ এবং বিনোদনের ব্যবস্থা ।  কক্স - বাজারে পৃথিবীর দীর্ঘতম ১১১ কি . মি .  দীর্ঘ সমুদ্র সৈকত রয়েছে ।  কিন্তু এই কক্সবাজারই যখন মালদ্বীপ কিংবা ভারতের ছোট গোঁয়ার কাছে হার মানে তখন সত্যি আফসোস করা ছাড়া আর কিছুই থাকেনা ।  কিংবা শ্রীলংকার মন্দিরগুলো যখন হয়ে উঠে পর্যটনের মূল কেন্দ্রস্থল আর আমাদের বান্দরবনের স্বর্ণ মন্দির ,  ঢাকেশ্বরী মন্দির ,  ময়নামতি ,  মহাস্থানগড় কিংবা বিরিশিরির মতো নয়নাভিরাম হাওড়গুলো যখন বিদেশী পর্যটকের অভাবে খাঁ খাঁ করে কিংবা সোনারগাঁও পানাম নগর অথবা এর জামদানী শাড়ি ,  নকশি কাঁথা থেকে শুরু করে পার্বত্য অঞ্চলের উপজাতিদের সংস্কৃতি যখন বিদেশী পর্যটকদের আকর্ষণ করতে ব্যর্থ হয় তখন সত্যি দেশকে ভালোবাসি এই কথা বলতে লজ্জা বোধ হয় ।  এই দেশে যেমন রয়েছে নাফাখুমের মত জলপ্রপাত তেমনি রয়েছে মাধবকুন্ড ,  হিমছড়ি ,  কিংবা লাউয়াছড়া ,  লালাখাল ,  বিছানাকান্দির মত দর্শনীয় স্থান ।  রয়েছে হাতিয়া ,  সন্দ্বীপ ,  মহেশখালী আর সেন্টমার্টিনের মতো দ্বীপ ।  কক্সবাজার ছাড়াও আরও সমুদ্র সৈকত আছে পতেঙ্গা ও কুয়াকাটায় ।  রয়েছে কেওকারাডং এর মতো সুউচ্চ পাহাড় ,  রয়েছে রাঙামাটির ঝুলন্ত ব্রীজ ।  বিস্তীর্ণ এলাকা জুড়ে রয়েছে সবুজ চা - বাগান ,  রয়েছে মনিপুরী কিংবা চাকমাদের রাস নৃত্য ।  একদিকে যেমন রয়েছে ইতিহাসের সাক্ষী হয়ে লাল বাগের কেল্লা তেমনি অন্যদিকে রয়েছে সুন্দরবনের মত পৃথিবীর সর্ববৃহৎ ম্যানগ্রোভ সুন্দরবন যার রয়েল বেঙ্গল টাইগার নিয়ে আমাদের গর্বের শেষ নেই ।  আম ,  কাঁঠাল ,  মোঘল খাবার থেকে শুরু করে দোয়েল ,  কোকিল কিংবা কৃষ্ণচূড়ার এই দেশে কি নেই  !  তবু কেন আমরা পিছিয়ে থাকি আমাদেরই নিকটবর্তী দেশ মালদ্বীপ ,  ভারত ,  নেপাল কিংবা শ্রীলংকার কাছ থেকে  ?    আমরা হরহামেশাই টেলিভিশনের বিজ্ঞাপনে মালয়েশিয়ান এয়ারলাইন্স ,  ইন্দোনেশিয়ান এয়ারলাইন্স কিংবা ভারতীয় এয়ালাইন্সের চটকদার বিজ্ঞাপন দেখি ।  দেখি নানা রকম ভ্রমণ সংক্রান্ত বিজ্ঞাপন ।  কেউ দিচ্ছে স্বল্প খরচে দুই দিন তিন রাতে নেপাল ভ্রমণের সুযোগ কেউবা দিচ্ছে স্বল্প খরচে পাতায় বীচে ঘুরে আসার সুযোগ ।  কিন্তু সেই আশির দশকের পর কি বিমান বাংলাদেশ এয়ারলাইন্সের কোন বিজ্ঞাপন টেলিভিশনের পর্দা জুড়ে কারও নজরে এসেছে  ?  কিংবা দেখেছেন কখনও কক্সবাজার কিংবা সিলেটে হানিমুন করার কোন দুর্দান্ত চটকদার বিজ্ঞাপন  ? আমাদেরকে ব্র্যান্ডিং করতে হবে ।  প্রচার করতে হবে কক্সবাজার পৃথিবীর সবচেয়ে বৃহৎ সমুদ্র সৈকত কিংবা ম্যানগ্রোভ বনের সৌন্দর্য তুলে ধরতে হবে ।  পৃথিবীর কাছে আমাদের খাবার ,  ঐতিহ্য ,  শিল্প - সাহিত্য ,  সংস্কৃতি তুলে ধরতে হবে ।  টেলিভিশনের পর্দায় দেখা যায় ভীন দেশের অনুকরণে রিয়্যালিটি শো কিন্তু দেখা যায়না নিজের সংস্কৃতকে তুলে ধরার কোন প্রয়াস ।  কক্সবাজারে রয়েছে প্রায় ৪৫০টির মত হোটেল যার বেশিরভাগেই নেই উন্নত আধুনিক ব্যবস্থা ।  নেই সুইমিং পুল ,  ক্যাসিনো কিংবা কোন বার ।  তাহলে বিদেশী পর্যটকরা আকর্ষিত হবে কেমন করে  ?  নেই পর্যাপ্ত সিকিউরিটি ব্যবস্থা ।    অতীতে বাংলাদেশের জন্য বড় একটি সুখবর দিয়েছিলো লোনলি প্ল্যানেট নামের একটি আন্তর্জাতিক প্রতিষ্ঠান ।  সংগঠনটির মতে বিদেশী পর্যটকদের ভ্রমণের জন্য পৃথিবীর সেরা দেশ হতে পারে বাংলাদেশ ।  মূলত তাদের প্রতিবেদনের ওপর ভিত্তি করেই প্রতি বছর বিপুলসংখ্যক পর্যটক তাদের গন্তব্য ঠিক করেন ।  শুধু বাংলাদশ নয় ,  দক্ষিণ এশিয়ার আরো কয়েকটি দেশ পর্যটনকে শিল্প হিসেবে গড়ে তুলতে বিশেষ নজর দিয়েছে ।  বাংলাদেশে পর্যটন শিল্পের বিকাশ ও উন্নয়নের জন্য ১৯৯২ সালে প্রথম জাতীয় পর্যটন নীতিমালা করা হয়েছিলো ।  ওই নীতিমালায় বলা হয় ,  বিদেশী পর্যটকদের আধুনিক ও চিত্তবিনোদনের জন্য সব ধরনের সুযোগ - সুবিধা সৃষ্টি করা হবে ।  সুন্দরবন ও কক্সবাজারের জন্য নেয়া হবে মহাপরিকল্পনা ।  বিদেশী পর্যটকদের আগমন ও বহির্গমন সহজ করা হবে ।  দূতাবাসগুলোতে এ সংক্রান্ত সব তথ্য দেয়া হবে ।  কিন্তু এরপর দীর্ঘ সময় পেরিয়ে গেলেও বাস্তবে আসলে তেমন আশানুরূপ কিছুই হয়নি ।  ২০১০ সালে প্রণীত পর্যটন নীতিমালাটি হালনাগাদ করে জাতীয় পর্যটন নীতিমালা ২০১০ নামে আরেকটি নীতিমালা করেছিলো সরকার ।  আগের নীতিমালায় যা যা করার কথা ছিলো ,  তার সবই স্থান পেয়েছে পরবর্তী পরিকল্পনায়ও ।  কিন্তু কবে নাগাদ সেটি বাস্তবায়িত হবে ,  তা জানা নেই কারো ।  এত অবহেলার পরও বাংলাদেশে পর্যটকদের সংখ্যা বাড়ছে ।  পর্যটন কর্পোরেশনের তথ্যানুযায়ী ২০০০ সালে বাংলাদেশে এসেছিলেন ১ লাখ ৯৯ হাজার ২১১ জন পর্যটক ।  ২০০১ সালে বেড়ে হয় এর প্রায় দ্বিগুণ ।  এরপর টানা কয়েক বছর তা বাড়লেও রাজনৈতিক অস্থিরতার কারণে ২০১৩ সাল থেকে তা আবার হ্রাস পায় ।  ২০১৫ - ২০১৬ অর্থবছরে বেসামরিক বিমান পরিবহন ও পর্যটন মন্ত্রণালয়ের বিপরীতে মোট ১৭ হাজার ৪১১ কোটি টাকা বাজেট বরাদ্দ করা হয়েছে ।  অথচ যা পূর্বের অর্থবছর থেকে ১৫৯ কোটি টাকা কমিয়ে বাজেট ধার্য করা হয়েছে ।  অথচ যেখানে অর্থনৈতিক ভাবে বিশাল উন্নতির জন্য পর্যটন শিল্পে রয়েছে বাংলাদেশের অপার সম্ভাবনা ।  পৃথিবীর অন্যতম বৃহত্তর ম্যানগ্রোভ সুন্দরবনকে পর্যটন শিল্পের জন্য বিকশিত করে তোলার বদলে; এখানে কয়লা থেকে বিদ্যুৎ উৎপাদনের জন্য প্রকল্প হিসেবে বেছে নেয়া হয়েছে ।  যা জাতি হিসেবে অত্যন্ত দুঃখজনক আমাদের জন্য ।  প্রধান প্রতিবন্ধকতা সমূহঃ১ ।  আমলাতান্ত্রিক জটিলতা ও দুর্নীতি ।  ২ ।  আইনশৃঙ্খলার অবনতি ও অরক্ষিত নিরাপত্তা ব্যবস্থা । ৩ ।  অনুন্নত যাতায়াত ব্যবস্থা ও সড়ক দুর্ঘটনা ।  ৪ ।  বিদেশী হত্যাকান্ড ও জঙ্গি তৎপরাতা বিষয়ক প্রোপাগান্ডা ।  ৫ ।  অনুন্নত হোটেল ও মোটেল ব্যবস্থাপনা এবং অপর্যাপ্ত বিনোদন ব্যবস্থা । ৫ ।  ভিসা সংক্রান্ত জটিলতা । ৬ ।  নানাবিধ সামাজিক অপরাধের কারণে ভাবমূর্তি ক্ষুণ্ণ হওয়া । ৭ ।  বিমানবন্দরের অব্যবস্থাপনা ও নিরাপত্তা জনিত সমস্যা । ৮ ।  কক্সবাজার ,  সেন্টমার্টিন ,  টেকনাফ ,  কুয়াকাটা ,  সুন্দরবনের সমুদ্রসৈকত ,  রাঙ্গামাটির সুভলং ঝরনা এবং বান্দরবানের  শৈলপ্রপাত ও বগা লেক তথা সর্বত্র পরিবেশ দূষণ । ৯ ।  কক্সবাজার ও কুয়াকাটার মতো স্থানে রিয়েল এস্টেট কোম্পানিগুলোকে এপার্টমেন্ট ব্যবসার অনুমোদন দেয়া ।  ১০ ।  রাজনৈতিক অস্থিরতা । উত্তরণের উপায় সমূহঃ ১ ।  পর্যটন বান্ধব যোগাযোগ ব্যবস্থার উন্নয়ন ও পর্যটন কর্মক্ষম জনগোষ্ঠী তৈরি করতে হবে । ২ ।  ব্র্যান্ডিং ও প্রাচরনা চালানো ।  ৩ ।  পর্যাপ্ত নিরাপত্তা ব্যবস্থা নিশ্চিত করণ ।  ৪ ।  পর্যটন এলাকা জুড়ে লোকজ সংস্কৃতিক মেলা ও উৎসবের আয়োজন ।   ৫ ।  ধর্মীয় বিশ্বাস ও সংস্কৃতিক রুচি ভেদে পর্যটন সুবিধার ভিন্নতা তৈরি ।  ৬ ।  পর্যটন কেন্দ্র ঘীরে পর্যটকদের জন্য সুইমিং জোন ,  ক্যাসিনো ,  পানশালা বিশেষায়িত ক্লাব ,  ইনডোর - আউটডোর স্পোর্টসজোন ,  পার্টি এন্ড এক্সিবিশন সেন্টার ,  বহুজাতিক সাংস্কৃতিক কেন্দ্র ইত্যাদি গড়ে তুলতে হবে । ৭ ।  সমুদ্র সৈকত জুড়ে স্কুবা ডাইভিং ,  কারলিং ,  সার্ফিং ,  ফিশিং ,  বোটিং সুবিধা ,  ওয়াটার রাইডিং ,  বীচ স্পোর্টস ও পাহাড়ে ক্লাইম্বিং ইত্যাদির ব্যবস্থা রাখতে হবে ।  ৮ ।  জীববৈচিত্র্যকে পুঁজি করে পর্যটন শিল্পের মাধ্যমে সম্পদের সুষম বণ্টন নিশ্চিত করে অর্থনৈতিক ক্রিয়াকলাপে ইতিবাচক প্রভাব সৃষ্টি করা । ৯ ।  সামগ্রিক উন্নয়ন কর্মকাণ্ডে স্থানীয় জনগণকে সম্পৃক্ত করে অংশগ্রহণ ও দায়িত্ববোধমূলক পরিবেশবান্ধব পর্যটন সেবা সৃষ্টি করা ,  যা আমাদের সংস্কৃতি ও ঐতিহ্যের সাথে সামঞ্জস্যপূর্ণ । ১০ ।  বার্মিজ মার্কেট নামক তথাকথিত বিদেশী পণ্যের মার্কেটের বদলে দেশীয় পণ্য ও ঐতিহ্য সমৃদ্ধ বাজার সৃষ্টি করতে হবে ।    ভৌগোলিক অবস্থান এবং প্রাকৃতিক পরিবেশ বাংলাদেশের পর্যটন শিল্পের বিকাশে অত্যন্ত সহায়ক ।  তাই সরকারী ও বেসরকারী বিনিয়োগ বৃদ্ধি করা একান্ত প্রয়োজন যাতে পর্যটন কেন্দ্রগুলোর আধুনিকায়ন ,  অবকাঠামোগত উন্নয়ন এবং পর্যাপ্ত বিনোদন ব্যবস্থা চালু করা যায় ।  এ জন্য সরকারকেই উদ্যোগ নিতে হবে ।  পর্যটন স্থানগুলোর সৌন্দর্য্য বৃদ্ধির জন্য যথাযথ ব্যবস্থা গ্রহণ করা দরকার ।  বাংলাদেশে পর্যটন শিল্পের উন্নয়নে জাতীয় পরিকল্পনায় পর্যটন শিল্পকে আগ্রাধিকার প্রদান পূর্বক জাতীয় বাজেটে বরাদ্দ রাখা ,  ভিসা প্রক্রিয়া সহজ করা ,  নিরাপত্তা নিশ্চিত করা ,  পর্যটন পুলিশ গড়ে তোলা ,  পরিকল্পিত প্রচারণা চালানো ,  দেশের ইতিবাচক ভাবমূর্তি প্রতিষ্ঠা এবং পরিকল্পিত বিনিয়োগ প্রয়োজন ।  পর্যটন স্থানগুলোর জন্য যোগাযোগ ব্যবস্থার উন্নয়ন ঘটানো একান্ত আবশ্যক ।  স্বয়ংসম্পূর্ণ পর্যটন কেন্দ্র হিসেবে গড়ে তোলার জন্য অবশ্যই বিমান বন্দরকে আন্তর্জাতিক মানের করতে হবে ।  পর্যটন স্থানগুলোয় উন্নত মানের হোটেল ,  রেস্টুরেন্টের সংখ্যা যেমন বৃদ্ধি করা দরকার তেমনি উন্নত সেবাও নিশ্চিত করা প্রয়োজন ।  তাছাড়া এ শিল্পে কর্মরত পর্যটক গাইড সংখ্যা বৃদ্ধি করা এবং দক্ষ ও পেশাদার জনবল তৈরি করাও প্রয়োজন ।  এ জন্য দেশের শিক্ষা প্রতিষ্ঠানগুলোতে এ সংশ্লিষ্ট কোর্স চালুর মাধ্যমে তা করা যেতে পারে ।  পর্যটন শিল্পের উন্নয়ন ঘটাতে পারলে আমরা ব্যাপকভাবে লাভবান হতে পারি ।  বাংলাদেশ তার প্রাকৃতিক সৌন্দর্য কাজে লাগিয়ে হতে পারে পৃথিবীর সবচেয়ে ধনী দেশের মধ্যে অন্যতম একটি দেশ ।  আমাদের নিজেদের দেশের স্বার্থেই আমাদের চিন্তা চেতনায় পরিবর্তন আনতে হবে ।  পর্যটকদের সেই পর্যায় সন্মান দেখাতে হবে যেন তারা নিজ দেশে ফিরে গিয়েও আবারও বাংলাদেশে ভ্রমণে ইচ্ছুক হয় ।  এই আমরাই যখন নেপালে গিয়ে মুগ্ধ হয়ে ফিরে এসে নেপালের গুণগান গাইতে থাকি; ঠিক যেন তেমনি ইউরোপ থেকে কেউ এসে বাংলাদেশে ঘুরে গিয়ে; নিজ দেশে ফিরে বলতে পারে বাংলাদেশের প্রবালদ্বীপ স্বপ্নের হাতছানি দেয় ।  তবেই প্রকৃত স্বাধীন দেশ হিসেবে আমরা সার্থক হতে পারব ।   

                    




উত্তরণ

 I am Horus and I traverse millions of years .   -  মিশরীয় পৌরণিক ধর্মগ্রন্থ বুক অফ দ্যা ডেড সুপ্রিয় কথা সাহিত্যিক শ্রদ্ধেয় হুমায়ূন আহমেদ স্যারের অত্যন্ত সুলিখিত বিখ্যাত সাই - ফাই গল্প ইরিনার অনুপ্রেরণায় মূলত এই গল্পটি লেখা ।  তবে ইরিনা গল্পটি আর আমার এই গল্পটি সম্পূর্ণ দুটি ভিন্ন মাত্রার গল্প ।    [ ১ ]  শামু একমনে মাংস কোপাচ্ছে ।  তার দোকানের সামনে দাঁড়িয়ে ছলছল চোখে ক্রমাগত লেজ নাড়িয়ে যাচ্ছে একটি কুকুর ।  মাঝে মাঝে কুকুরটা জিহবা বের করে তার ক্ষুধার কথা জানান দিচ্ছে ।  শামু মাঝে মাঝে হুশ  !  হুশ  !  !  বলে তাড়া করতেই কুকুরটা দৌড়ে পালাচ্ছে ।  কিছুক্ষণ পরপর আবারও আগের অবস্থানে এসে হাজির হচ্ছে কুকুরটা ।  যতবারই কুকুরটা আসে শামু তাকে তাড়িয়ে দেয় ।  একপর্যায় আর না পেরে শেষে হাতের কাছের চাপাটিটাই ছুঁড়ে মারে কুকুরটার দিকে ।  শামুর হাতের নিশানা নির্ভুল ।  চাপাটিটা সোজা কুকুরটার ঘাড়ের উপর বসে যায় ।  মুহূর্তের মধ্যে পিচকারীর মতো রক্ত বের হয়ে আসতে থাকে ।  গোঙানির শব্দ তুলে দেখতে দেখতেই কুকুরটা মারা যায় ।  রক্তে ভেসে যাচ্ছে পুরো রাস্তা ।  শামুর মনে এসব কিছুই কোন প্রভাব ফেলেনা ।  প্রতিদিন এমন রক্ত দেখে দেখে সে অভ্যস্ত ।  নির্বিকার ভাবে সে চাপাটিটা সহই কুকুরটাকে নিয়ে গিয়ে ঢিল দিয়ে ফেলে আসে বড় রাস্তায় রাখা আবর্জনার কন্টেইনারটিতে ।  ফিরে এসে সে আবারও মাংস কোপানতে মনযোগী হয়ে ওঠে ।  এই শহরের আইন কানুন সম্পর্কে শামুর অজানা কিছুই নেই ।  এই শহরের সবাইকে আইন মেনেই বেঁচে থাকতে হয় ।  সে এই শহরের বাজারটির সবচেয়ে পুরান কসাই ।  এক নামেই সবাই তাকে চেনে ।  তার সবচেয়ে বড় বিশেষত্ব হলো সে কখনও মাংসে পানি দেয় না ।  ধারা ৩৪ এর অনুচ্ছেদ  ( ঘ )  অনুযায়ী মানবের খাদ্য উপযোগী পশু ব্যতীত অন্য যে কোন প্রাণী হত্যা একটি শাস্তি যোগ্য অপরাধ ।  কিন্তু শামু আজকে আইন ভঙ্গ করেছে অতএব তার শাস্তি অবধারিত ।  দেখতে দেখতে দুটি রোবট পুলিশ এসে শামুকে ধরে নিয়ে গেলো ।  রোবট পুলিশরা অপরাধীদের ধরে কোথায় নিয়ে যায় সে সম্পর্কে সাধারণ মানবদের কোন ধারণা নেই ।  এই যে এত কিছু ঘটে গেলো কারও মনে কোন প্রতিক্রিয়া নেই ।  কেউ কোন কিছু দেখছেও না ।  যে যার কাজে ব্যাস্ত রয়েছে ।  রাস্তা দিয়ে নির্বিকার ভাবে পথচারীরা হেটে যাচ্ছে ঘটনাস্থলের সামনে দিয়েই ।  অথচ কেউ ফিরেও তাকাচ্ছেনা ।  এই শহরের মানবগুলো এভাবেই বোধ জ্ঞানহীন ভাবে বেঁচে থাকে ।  তাদের কাছে সময়ই সবকিছু ।  এক মুহূর্ত সময় নষ্ট করার মতো সময় কারও নেই ।  এখানে সবার জন্য নির্দিষ্ট কিছু সময় নির্ধারণ করে দেয়া হয়েছে ।  তাই এই নির্ধারিত সময়ের মাঝেই সবকিছু করতে হয় ।  কোথাও দাঁড়িয়ে সময় নষ্ট করার মতো সময় তাই কারও থাকেনা ।  অথচ আজকে আমি বেশ কিছুটা সময় নষ্ট করে ফেলেছি ।  অবশ্য এই শহরে একমাত্র আমিই আছি যার কিছুই করার নেই ।  তাই সময় নষ্ট করতে পারলেই দ্রুত মৃত্যুর কাছাকাছি পৌঁছাতে পারবো বলেই আমার ধারণা ।  মৃত্যুর পর মানবকে দেয়া হয় অমরত্ব ।  তবে অমরত্ব দেয়া হয় শুধুমাত্র সেইসব মানবদেরকেই যারা সম্পূর্ণভাবে এক মুহূর্ত সময় নষ্ট না করে বেঁচে থাকে ।  আমি অমরত্ব পেতে চাইনা বলেই নির্দ্বিধায় সময় নষ্ট করে যাচ্ছি ।  খুব সম্ভবত শামুরও অমরত্ব পাওয়ার ইচ্ছা নেই ।  তাই সে আইন ভঙ্গ করেছে ।  আইন ভঙ্গ করলেও অমরত্ব দেয়া হয়না ।   [ ২ ]  আমি এখন যাচ্ছি বাঘা হোরের দরবারে ।  বাঘা হোর এই শহরের সবচেয়ে বেশী সময় পাওয়া একজন মানব ।  বেঁচে থাকার জন্য দীর্ঘ সময় পেতে হলে মানবকে সময় নিয়ন্ত্রণ করার কৌশল রপ্ত করতে হয় ।  এটা কোন সাধারণ মানবের পক্ষে সম্ভব নয় ।  কিন্তু বাঘা হোর সেটা করতে পেরেছেন ।  অতএব তিনি অবশ্যই কোন সাধারণ মানবের পর্যায় পরেননা ।  বাঘা হোরের দরবারে যাওয়ার পেছনে আমার দুটি উদ্দেশ্য আছে ।  প্রথমত তার সময় নিয়ন্ত্রণের কৌশলের রহস্য জানা ,  দ্বিতীয়ত আমার জীবন থেকে আরও কিছু সময় নষ্ট করা ।  এই শহরের কোন মানবকে জিজ্ঞাসা করলেতো আর রহস্যটা জানা যাবেনা ।  কেউ এই নিয়ে সময়ও নষ্ট করতে চাইবেনা ।  কিন্তু আমার খুব দ্রুত সময় নষ্ট করার প্রয়োজন ।  আমি অমরত্ব চাই না ,  চাইনা বেঁচে থাকতেও ।  এই শহরে মানবদের জন্য আত্মহত্যার কোন অপশন রাখা হয়নি ।  শুধুমাত্র নির্ধারিত সময় শেষ হলেই মানবের সময় শেষ হয়ে যাবে ।  মারা যাবে ।  তাই আমার কাছে মনে হয়েছে সময়গুলো খুব দ্রুত নষ্ট করতে পারলেই কেবলমাত্র মারা যাওয়া সম্ভব ।  যেখানে নিয়ম আছে সেখানে অবশ্যই নিয়ম ভাঙার কোন না কোন উপায়ও আছে ।  এভাবে সময় নষ্ট করে মরতে পারাটাও এক রকমের আত্মহত্যা ।  এই শহর আর শহরের মানবদের যে বা যারা বানিয়েছে তারা আত্মহত্যা যে এভাবেও করা যেতে পারে সেটা নিয়ে নিশ্চয় ভাবেনি ।  ভাবলে এভাবেতো আমার সময় নষ্ট করতে পারার কথা না ।  তবে এটাও হতে পারে যে অমরত্ব পাওয়া আর না পাওয়ার বিষয়টি বিবেচনায় রেখেই এই দিকটায় ইচ্ছা করেই একটা ফাঁক রাখা হয়েছে ।  বাঘা হোরকে দরবারে পাওয়া গেলো না ।  কিন্তু তার দরবারে টেবিলের উপর একটা বইয়ের দিকে নজর যেতেই ভীষণ আকৃষ্ট হোলাম ।  বইয়ের নাম অজানা একজন মানুষের রহস্য ।  বইটা হাতে নিয়ে দুই তিন পাতা করে উল্টাতে উল্টাতে পুরোটাই যে কখন শেষ করে ফেললাম টের পাইনি ।  অজানা একজন মানুষের রহস্যের সার সংক্ষেপ করলে মোটামুটি যা দাঁড়ায় তা অনেকটা এইরকম ।  তিনি পৃথিবী নামক এক গ্রহের মানুষ সম্প্রদায়ের মধ্যে একজন নিষিদ্ধ মানুষ ।  তিনি হঠাৎ করেই একদিন উধাও হয়ে যান ।  পৃথিবীবাসীর কাছে তাঁর রহস্য ভীষণ জটিল হিসাবেই থেকে যায় ।  যতটুকু জানতে পারা যায় তিনি সময়কে নিয়ন্ত্রণ করার এক বিশেষ যন্ত্র আবিষ্কার করে ফেলেছিলেন ।  সেই যন্ত্রের মাধ্যমে তিনি এক হাজার বছর পেছনের অতীতে চলে আসেন ।  এরপর থেকে তিনি অতীত সেই সময়ের মাঝেই থেকে যান ।  সেখানে গড়ে তুলেন নিজস্ব এক শহর ।  শহরের মানবদের জন্য সম্পূর্ণ নিজের মতো করে আইন তৈরি করেন ।  তাঁর কাজের সুবিধার জন্য তিনি তৈরি করেন রোবট ।  এইসব রোবট শুধুমাত্র তাঁর নির্দেশ অনুযায়ী কাজ করে থাকে ।  এদের কার্যত কোন বোধ শক্তি দেয়া হয়না ।  খাদ্য গ্রহণেরও কোন প্রয়োজন হয়না ।  অতীত সময়ের মানবদের নিয়ন্ত্রণের জন্য তিনি তৈরি করেন বিশেষ সময়ের এক অভিনব কৌশল ।  যা অতীত সময়ের প্রতিটি মানবের শরীরে তিনি একটি অতি ক্ষুদ্র মাইক্রো চিপ সংযুক্ত করার মাধ্যমে করেন ।  তিনি নিজের থাকার জন্য ত্রিভুজ আকৃতির একটি ঘর বানান ।  যা ঠিক কোথায় অবস্থিত সে রহস্য ভেদ করার সাধ্য তিনি মানবদের মধ্যে রাখেননি ।  তবে সেই ত্রিভুজ আকৃতির ঘরের সম্পর্কে ধারণা করা হয় যে ঘরটির ভেতরের দেয়াল জুড়ে অঙ্কিত রয়েছে পৃথিবীবাসীদের জীবন যাপনের নানা রকম চিত্রলিপি ।  খুব সম্ভবত তিনি তাঁর পৃথিবীর স্মৃতি চিহ্ন ধারণ করতে চান বলেই এসব চিত্রলিপি এঁকে রেখেছেন ।  আর বাইরের দেয়াল ধাপে ধাপে বিন্নস্ত ।  তাঁর এই ত্রিভুজ আকৃতির ঘরের নাম তিনি রেখেছেন পিরামিড ।  বইটা পড়া শেষ হতেই হঠাৎ বাঘা হোরের দরবারের দেয়ালে চোখ পড়লো ।  ভীষণ চমকে উঠলাম ।  অজানা এক শঙ্কা মনে দানা বাঁধতে শুরু করেছে ।  বইটির বর্ণনার সাথে এই দরবারের হুবহু মিল আছে ।  কিন্তু দেয়ালে যেসব চিত্রলিপি আঁকা রয়েছে সব এই শহরের মানবদের জীবন যাপনের স্বরূপ ।  আর বাইরের দেয়াল ধাপে ধাপেই বিন্নস্ত ।  এমনকি এই দরবারটিও ত্রিভুজ আকৃতির ।  মনে হচ্ছে যেন এই বইয়ের বর্ণনা অনুযায়ীই বাঘা হোর তাঁর দরবার গড়ে তুলেছেন ।  বাঘা হোর এখনও ফিরে আসেননি ।  আমারও এখন ভীষণ ভয় করছে ।  তাই বইটি রেখে যত দ্রুত সম্ভব দরবার থেকে বের হয়ে এলাম ।   [ ৩ ] রাস্তা দিয়ে হাটছি এমন সময় দুটি রোবট পুলিশ এসে আমার পথ আটকালো ।  একটা রোবটের হাতে ভাইব্রেটর টিউব আর অন্যটার হাতে আরপি - ৭১ লেজার গান ।  ভাইব্রেটর টিউব কোন মানবের মাথায় স্পর্শ করলে সেই মানব মুহূর্তের মধ্যে অজ্ঞান হয়ে যায় ।  রোবট পুলিশরা সাধারণত অপরাধীদের এই ভাইব্রেটর টিউবের মাধ্যমে অজ্ঞান করে নিয়ে যায় ।  যেন তারা জানতে না পারে তাদের কোথায় নিয়ে যাওয়া হয় ।  আরপি - ৭১ লেজার গান এমন এক উন্নতমানের লেজার গান সিরিজের গান যার থেকে এক ধরণের তেজস্ক্রিয় রশ্মি বের হয় ।  যা পুরো প্রাণী জগতের প্রকৃতি পরিবর্তন করে ফেলতে সক্ষম ।  রোবট পুলিশ দুটি দুই দিক দিয়ে আমার দুই হাত ধরে মাথায় ভাইব্রেটর টিউব স্পর্শ করিয়ে দিলো ।     চোখ খুলতেই নিজেকে আবিষ্কার করলাম একটা কাঁচের কফিনের ভেতর ।  বাইরে থেকে নানা রকম তার লাগানো রয়েছে ।  সবগুলো তার একটা যন্ত্রের সাথে লাগানো ।  পর্দায় নানা রকম রেখা আর লেখা উঠছে আবার সেগুলো মুছে যাচ্ছে ,  একটা মানব আকৃতির রেখা চিত্র উঠে আছে পর্দায় ।  একটা রোবট এসে সেই যন্ত্রটায় একবার হাত ছোঁয়াতেই পর্দায় লেখা উঠলো অথোরিটি রিকগনাইযড ।  আমার কাঁচের কফিনের দরজাটা মুহূর্তে খুলে গেলো ।  মিঃ লুসিফার এখন কেমন অনুভব করছেন  ?  কথা বলার সাথে সাথে রোবটটির চোখে নানা রঙের আলো জ্বলতে শুরু করলো ।  আমি একজন মানব ।  আমাকে এখন কথা বলতে হবে একটা রোবটের সাথে ।  মানব কথা বলছে রোবটের সাথে ।  ব্যাপারটা মোটেও সুখকর বলে মনে হচ্ছেনা ।  তবু এখন আমাকে কথা বলতে হবে ।  মানবের ইচ্ছার বাইরে অনেক কিছুই করতে হয় এখানে ।  তবে আমি যেমন ধরণের মানব তাতে করে এই রোবটের সাথে শুধু কিছু বোধগত পার্থক্য নেই বলেই আমার ধারনা ।  ভাল ।  আপনার জন্য একটি সুংবাদ আছে  ! বলুন কি সেই সুসংবাদ ।  আপনি মনে মনে যা চাচ্ছিলেন তা পূর্ণ করে দেয়া হয়েছে ।  আপনার সময় নষ্ট করে দেয়া হয়েছে ।  তাহলে আমি এখনও বেঁচে আছি কি করে  ? কিছুটা সময় রাখা হয়েছে ।  যেন আপনি মারা যাওয়ার আগে আপনার সৃষ্টির উদ্দেশ্য জেনে যেতে পারেন ।  আপনার হিসাব আপনাকে পরিপূর্ণ ভাবে বুঝিয়ে দেয়া হবে ।  মানবদের অমরত্ব কিংবা মৃত্যু দেয়ার আগে তাদের সৃষ্টির উদ্দেশ্য এবং জীবনের সম্পূর্ণ হিসাব বুঝিয়ে দেয়া হয় ।  একে বলা হয় জাজমেন্ট ।  আপনার এখন যেটুকু সময় রাখা আছে তা জাজমেন্টের জন্যই ।  এই জাজমেন্টটা করেন কি আপনারাই  ? না ,  এটা করেন তিনি স্বয়ং যিনি আমাদের সবাইকে সৃষ্টি করেছেন ।  আপনি কি এখন কিছু খাবেন ? একটা সিগারেট খেতে খুব ইচ্ছা করছে ।  রোবটটি আমার হাতে একটি সিগারেট ধরিয়ে দিয়ে চলে গেলো ।  আমি নীরবে বসে সিগারেট টানছি আর অপেক্ষা করছি আমার জাজমেন্ট পাওয়ার জন্য ।  সিগারেট টানতে টানতে পুরো জায়গাটা ঘুরে দেখা যেতে পারে ।  আসলে পুরোটা একটা বিশাল ত্রিভুজ আকৃতির ঘর ।  সেই বইয়ের বর্ণনা আর বাঘা হোরের দরবারের মতোই পুরো ঘরটা ।  বাইরের দেয়াল ধাপে ধাপে বিন্নস্ত আর ভেতরের দেয়ালে মানুষের জীবন যাপনের চিত্রলিপি আঁকা ।  মানুষের সাথে দেখা যাচ্ছে মানবের আকৃতিগত খুব একটা পার্থক্য তেমন কিছুই নেই ।  একটা গোলাকার বস্তুর ছবি আঁকা আছে যেটার ভেতর থেকে সিঁড়ি বেয়ে মানুষ নামতে দেখা যাচ্ছে ,  কারও কারও হাতে আরপি লেজার গান নিশানা করা অন্য আরও মানুষদের দিকে ,  মানুষ কাজ করছে এক যন্ত্রের সামনে দাঁড়িয়ে যেমনটা কিছুক্ষণ আগে রোবটটা এসে যে যন্ত্রটির সামনে দাঁড়িয়ে কাজ করছিলো ,  কাঁচের কফিনের ভেতর মানুষ ,  ইত্যাদি আরও নানা রকম চিত্রলিপি আঁকা রয়েছে ঘরটির পুরো দেয়াল জুড়েই ।   [ ৪ ] হে মহারাজ ,  লুসিফারের সময় নষ্ট করে দেয়া হয়েছে ।  এখন সে আপনার জাজমেন্টের জন্য অপেক্ষা করছে ।  খুব বেশী সময় তার নেই ।  কোর তুমি কাজটি মোটেও ঠিক করোনি  ? কিন্তু মহারাজ আমিতো আপনার নির্দেশ ছাড়া কোন কিছুই করি না ।  এমনটাই নির্দেশ দেয়া ছিলো নাকি কোর  ? হ্যাঁ ,  মহারাজ ।  বুঝলে কোর আমার আজকাল খুব ভুলে যাওয়ার রোগে ধরেছে ।  খুব সম্ভবত আমি আর আমার সময়ের উপর নিয়ন্ত্রণ করতে পারছিনা ।  তাই হয়ত বয়স বেড়ে যাচ্ছে ।  যদি এভাবে নিজের সময়ের নিয়ন্ত্রণ হারিয়ে ফেলতে থাকি তাহলে সবকিছু শেষ হয়ে যাবে কোর ।  এই শহরের সব মানবের সময় শেষ হয়ে যাবে ,  এই শহর পরিত্যাক্ত হয়ে যাবে ।  নতুন করে কোন মানবের আর জন্ম হবেনা কোন দিন ।  হে মহারাজ যদি সত্যি এমনটা হয় তাহলে আমাদের কি করণীয় থাকবে  ?  তোমাদের স্বেচ্ছায় কিছু করার প্রোগ্রাম করা নেই ।  তাই তোমরাও আর কিছুই করার না পেয়ে সময়ের একটা পর্যায় বিকল হয়ে যেতে শুরু করবে ।  তোমাদের পাওয়ার সোর্স স্থবির হয়ে পড়তে শুরু করবে ।  এক পর্যায় তোমরা পুরোপুরি অকার্যকর হয়ে পড়বে ।  হে মহারাজ আপনিতো চেষ্টা করলে পুনরায় আপনার সময়ের নিয়ন্ত্রণ ফিরে পেতে পারেন  ? হুম  !  পারি ।  কিন্তু সেটাও করতে পারছিনা ।  আমি মূল সিস্টেমের পাসওয়ার্ড কিছুতেই মনে করতে পারছিনা ।  আমি যতদূর জানি ,  হে মহারাজ আপনার হৃদপিণ্ড স্ক্যান করলেই সময় নিয়ন্ত্রণ সক্রিয় হয়ে ওঠে ।  হুম  !  তুমি ঠিকই জানো ।  কিন্তু সমস্যা হচ্ছে অতিমাত্রায় সিগারেট খাওয়ার ফলে আমার হৃদপিণ্ডের সাথে সংযুক্ত ফুসফুস এর অধিকাংশ স্থান ক্ষয়ে যাওয়ার কারণে এখন হৃদপিণ্ড তার মূল অবস্থায় নেই ।  যা দিয়ে সর্বপ্রথম পাসওয়ার্ড করে ছিলাম ।  এখন সে রিড করতে পারেনা ।  বারবার ম্যাসেজ দেয় অথোরিটি মিস ম্যাচড ।  মহারাজ পাসওয়ার্ড বদলে নেয়ার কোন অপশন নেই  ? না আমি তৈরি সময় ইচ্ছা করেই সেটা রাখিনি ।  ভেবেছিলাম তার প্রয়োজন হবেনা ।  আমার পুরো নিয়ন্ত্রণেই থাকবে ।  তাহলেতো মহারাজ এখন আমাদের ধ্বংস অনিবার্য এবং এর জন্য এখন শুধু আমাদের অপেক্ষার প্রহর গোণা ছাড়া আর কিছুই করার নেই ।  হুম  !  কোর তুমি হলে আমার আবিষ্কৃত সবকিছুর মধ্যে সবচেয়ে প্রধান আবিষ্কার ।  তোমাকে ঠিক আমার আদলে ,  আমার কিছু বিশেষত্ব দিয়ে তৈরি করা ।  তোমার সাথে সংযুক্ত করা আছে আমার অন্যান্য সব সৃষ্টি ।  আমি জানি হে মহারাজ ।  আমি এও জানি আপনি আমাকে ভীষণ রকম ভালোবাসেন ।  আপনি আমাকে আপনার নিজের সন্তান বলেই বিশ্বাস করেন ।  তুমি এখন যাও কোর ।  আমাকে কিছুক্ষণ একা থাকতে দাও ।  আমার সিগারেট শেষ ।  আমার জন্য কিছু সিগারেট এনে রেখে যেওতো । মহারাজ আমি কি লুসিফারের কিছুটা সময় বাড়িয়ে দিব  ? কোর দেখতো আমার আর কতটা সময় অবশিষ্ট আছে  ?  আমার যতটা সময় অবশিষ্ট আছে ঠিক ততটা সময় তুমি লুসিফারকে দিয়ে দাও ।  কোর সিগারেট এনে রেখে গেছে ।  আমি সিগারেট ধরালাম ।  আজ খুব মিরিন্ডার কথা মনে পড়ছে ।  আমি তখন তিন হাজার সালের একজন মানুষ ।  আমার কাজ হলো সমস্ত সময় ধরে সময় নিয়ন্ত্রণ করার কৌশল উদ্ভাবন করার প্রয়াসে ব্যাস্ত থাকা ।  মিরিন্ডার সাথে প্রথম পরিচয় হয় আমার এক বন্ধুর বাসায় ।  রক্সি খুব ভাল একজন চিত্রশিল্পী ।  ওর কাছে সময়ে সময়ে যেতাম আঁকাআঁকি শেখার জন্য ।  মিরিন্ডা জনপ্রিয় একজন সংগীত শিল্পী ।  আমার সংগীতের প্রতি কখনই কোন আকর্ষণ নেই ।  তাই মিরিন্ডার সংগীত পরিচিত সম্পর্কে প্রথম রক্সির বাসায় জানতে পারি ।  মিরিন্ডার শখ হয়েছে তার পুরো নগ্ন শরীরের একটি পোট্রেট আঁকাবে রক্সিকে দিয়ে ।  মিরিন্ডা পুরো নগ্ন হয়ে সোফায় বিশেষ ভঙ্গিতে শুয়ে আছে ।  একটি স্ক্রীনে তার শরীরের একটা স্ক্যান কপি নিয়ে রক্সি এডিটিং এর কাজ করছে ।  স্ক্রীনে কি হচ্ছে সেই দিকে আমার কোন আগ্রহ নেই ।  আমি এক দৃষ্টিতে তাকিয়ে আছি মিরিন্ডার দিকে ।  মেয়েটাকে কৃষ্ণ সুন্দরী বলা যেতে পারে ।  গায়ের রং কালো হলেও খুব পরিষ্কার ।  তবে মিরিন্ডার আসল রূপ হলো তার মায়াবী মুখ ।  এমন মায়াবী মুখের কাছে অনন্ত সময়কাল যেন নস্যি  !  মেয়েটা ভীষণ রকমের অভিমানী ।   আমি আমার আবিষ্কার নিয়েই সারাক্ষণ ব্যাস্ত থাকতাম বলে তাকে সময় দেয়া হয়ে উঠত না ।  আমি মিরিন্ডাকে কখনও বোঝাতে সক্ষম হয়নি আমি তাকে কতটা ভালোবাসি ।  তারপর একদিন সময় নিয়ন্ত্রণের স্পেশ শীপ বানাতে সক্ষম হোলাম ।  স্পেস শীপে করে এক হাজার বছর পেছনের অতীত সময়ে চলে আসার সময় তাকে আর জানানো হয়নি ।  ইচ্ছা ছিলো খুব মিরিন্ডাকে সাথে করে নিয়েই সময় নিয়ন্ত্রণের স্পেস শীপ ভ্রমণের ।  কিন্তু কেন জানি সেটা আর করতে পারিনি ।  বারবার মন চাইছিলো কিন্তু যতবারই ভাবছিলাম ততবারই মনঃটাকে শেষ পর্যন্ত আর মানাতে পারিনি ।  সময়ের একটা পর্যায় এসে আমার কেবলই মনে হয়েছে মিরিন্ডা আমাকে ভালোবাসে না ।  তার ভালোবাসা কেবলই রক্সির প্রতি ।     [ ৫ ] রবোট এসে আমাকে আবারও সেই কাঁচের কফিনে ঢুকিয়ে আমার সময় বাড়িয়ে দিয়ে গেছে ।  আপনার সময় বাড়িয়ে দেয়া হয়েছে ।  আমার প্রতি কেন এমন মহানুভবতা দেখানো হচ্ছে জানতে পারি কি  ?  দুঃখিত আমি এই বিষয়ে সম্পূর্ণ অপারগ ।  তবে আপনি চাইলে আপনার সৃষ্টির উদ্দেশ্য আপনাকে জানানো যেতে পারে ।  আপনি কি সেটা জানতে আগ্রহী  ? না ,  এই নিয়ে আমার কোন মাথা ব্যথা নেই ।  বেশ ,  তাহলে ।  আচ্ছা আমি কি এই ঘরের বাইরে যেতে পারবো  ? অবশ্যই যেতে পারবেন ।  তবে এই ঘরের বাইরে দেখার মতো তেমন কিছুই আপনি খুঁজে পাবেন না ।  বাইরে শুধুই বিস্তর মরুভূমি ।  আচ্ছা এই ঘরটার নাম কি পিরামিড  ? হ্যাঁ ।  হুম  !  আচ্ছা আমাকে কি কিছু সিগারেটের ব্যবস্থা করে দেয়া যাবে ।  অবশ্যই যাবে ।  রোবটটি আমাকে কিছু সিগারেট এনে দিয়ে চলে গেলো ।  আমি সিগারেট ধরিয়ে পিরামিডের ভেতর থেকে বাইরের মরুভূমিতে ঘুরতে বের হয়েছি ।  সত্যি এখানে ঘুরে দেখার মতো কিছুই নেই ।  চারদিকে শুধু মরুভূমির বালু আর বালু ।  আমি হাটছি বালুর পথ ধরে ।  হাটতে হাটতে অনেকটা দূরের পথে চলে এসেছি ।  একটা প্রাসাদ চোখে পড়তেই খুব বিস্মিত হোলাম ।  দ্রুত প্রাসাদের দিকে এগুচ্ছি ।  মনের ভেতর অবদমিত কৌতূহল কাজ করছে এই মুহূর্তে ।  প্রাসাদের প্রধান দরজার সামনের দুই দিকে দুটি সিংহের মূর্তি ।  কি অদ্ভুত শিল্প কর্ম  !  সিংহ দুটিকে দেখে মনে হচ্ছে যেন জীবন্ত অথচ পাথড়ে খোদাই করে গড়ে তোলা হয়েছে এই অপূর্ব শিল্পকর্ম ।  প্রাসাদের ভেতরে রাখা এক নগ্ন নারী মূর্তির দিকে চোখ পড়লো ।  কৃষ্ণাঙ্গ শ্বেত পাথড়ে গড়া মূর্তিটির মুখটি দেখে মনে হলো এমন মায়াবী মুখ আর দ্বিতীয়টি হওয়া কোন সময়তেই সম্ভব নয় ।  আমার কাছে মনে হচ্ছে আমি এই নারী মূর্তির মায়াবী মুখের আকর্ষণে প্রেমে পড়ে যাচ্ছি ।  আমি একটা সিগারেট ধরিয়ে অপলক দৃষ্টিতে তাকিয়ে আছি মূর্তিটির দিকে ।  এই প্রাসাদটি ঠিক কত বছরের পুরানো আঁচ করতে পারছিনা ।  রোবটটি বলছিলো পিরামিডের বাইরে মরুভূমি ছাড়া আর কিছুই নেই ।  তাহলে কি এই প্রাসাদ সম্পর্কে তাদের কিছুই জানা নেই ।  অথবা এমনওতো হতে পারে রোবটটি আমার কাছে ইচ্ছা করেই প্রাসাদটি সম্পর্কে এড়িয়ে গেছে ।  আমি আরও কিছুটা সময় প্রাসাদের ভেতর মূর্তিটির সামনে বসে থেকে ফিরে এলাম পিরামিডে ।  কোর আপনি বলছিলেন এই পিরামিডের বাইরে মরুভূমি ছাড়া আর কিছুই নেই ।  কিন্তু আমি একটা প্রাসাদের সন্ধান পেলাম ।  বিষয়টা কি বলবেন  ? দেখুন আমি শুধুমাত্র একটি প্রোগ্রাম যা আমার মহারাজের তৈরি করা ।  আমি তার দেয়া ইন্সট্রাকশনের বাইরে কোন জ্ঞানই রাখি না ।  প্রাসাদ সম্পর্কে হয়ত আমার মহারাজ বলতে পারবেন ।  হুম  !  আমার কি মহারাজের সাথে দেখা করে কথা বলার কোন সুযোগ আছে  ? এটা সম্পূর্ণ নির্ভর করছে মহারাজের একান্ত ইচ্ছার উপরে ।  হুম  !  কোর লুসিফারকে মনে হচ্ছে পিরামিডের বাইরে যেতে দেয়ার অনুমতি দেয়াটা ঠিক হয়নি ।  মহারাজ সে বলছিলো সে নাকি মরুভূমিতে কি এক প্রাসাদ দেখেছে  ! হুম  !  কোর এখন থেকে লুসিফারের পিরামিডের বাইরে যাওয়া সম্পূর্ণ নিষিদ্ধ ।  আপনি যেমনটা চাইবেন হে মহারাজ  !  কোর তুমি এখন যাও ।  আমি এখন কিছুটা সময় একা থাকবো ।  আমি একটা সিগারেট ধরালাম ।   [ ৬ ] আমি যেদিন প্রথম অতীত সময়ে এলাম ।  আমার স্পেস শীপ এসে থামল বিস্তর এক মরুভূমির একটা প্রাসাদের ভেতরে ।  স্পেস শীপের দরজা খুলে বের হতেই প্রচন্ড রকম একটা ধাক্কা খেলাম অবিকল মিরিন্ডার মতো গড়া এক নারী মূর্তি দেখে ।  প্রাসাদের দেয়ালে লেখাগুলোর পাঠ উদ্ধার করলাম ।  এখন থেকে কয়েক হাজার বছর আগে এখানে ছিলো এক বিস্তর জনপদ ।  আর এই প্রাসাদটি ছিলো সেই জনপদের রাজ দরবার ।  যে নারী মূর্তিটি দেখা যাচ্ছে তিনি ছিলেন এই প্রাসাদের রানী ।   রানীর এক ভাইয়ের সাথে তার পরবর্তীতে বিয়ে হয় ।  অন্য আরেক রাজার হাতে তার স্বামীর হত্যা হয় কারণ সেই রাজাও রানীর প্রেমে পড়েছিলেন ।  অবশেষে রানীর যাদুবলে তার স্বামী প্রাণ ফিরে পায় ।  তাদের এক পুত্র সন্তানের জন্ম হয় ।  পরবর্তীতে সেই সন্তান রাজপাঠ বুঝে নেন ।  তার সাথে অন্য এক রানীর ভয়ংকর যুদ্ধ হয় ।  যুদ্ধে তারই জয় হয় ।  একদিন তিনি হঠাৎ করেই যেন কোথায় উধাও হয়ে যান ।  তার মা বিশ্বাস করেন তার পুত্র অমর ।  তিনি একদিন আবারও ফিরে আসবেন ।  কোর লুসিফার এখন কি করছে  ? মহারাজ তাকে কাঁচের কফিনে ঘুম পাড়িয়ে রাখা হয়েছে ।  লুসিফারকে জাগিয়ে তুলে আমার কাছে নিয়ে আসো কোর । জী মহারাজ  ! লুসিফার ,  তুমি কেমন আছো  ? হে মহারাজ ভাল নেই ।  কেন  ? আমার মাথায় এখন শুধু একটি প্রাসাদ ঘুরপাক খাচ্ছে ।  হুম  !  সেটা আমি জানি ।  তোমাকে যে কাজের জন্য সৃষ্টি করা হয়েছিলো সেটা তুমি করোনি কেন জানতে পারি কি  ?  হে মহারাজ আমি সেটা ইচ্ছা করেই করিনি ।  আমার খুব ইচ্ছা ছিলো সম্পূর্ণ জীবিত অবস্থায় আপনার কাছে ফিরে আসার ।  তুমি ধারা ৯ এর অনুচ্ছেদ  ( ক )  আইন ভঙ্গ করেছো ।  এর একমাত্র শাস্তি মৃত্যুদণ্ড ।  এটা জানার পরেও তুমি আইন ভঙ্গ করেছো ।  কেন  ?  কারণ মহারাজ ,  আমি জানতাম আপনি আমার এই আইন ভঙ্গের পরেও আমাকে বাঁচিয়ে রাখবেন ।  কারণ আপনি একজন মহান হৃদয়ের অধিকারী মহারাজ ।  আর তুমি এও ভাল করেই জানতে তুমি কাজটা না করলে আমি তোমাকে ঠিকই আমার কাছে জীবিত অবস্থাতেই ফিরিয়ে আনবো আবারও ।  বাহ  !  লুসিফার তুমি তোমার পরিকল্পনায় পুরোপুরি সার্থক হয়েছো ।  হে মহারাজ আমার পরিকল্পনা সার্থক হয়েছে ।  এখন তুমি চাইছো আমাকে মেরে ফেলে এই জগতের পুরো নিয়ন্ত্রণ তোমার করে নিতে ।  হা হা হা হা মহারাজ আপনি ঠিকই ধরেছেন ।  লুসিফার তুমি ভীষণ বোকা ।  তোমার এই পরিকল্পনা এখন আর কিছুতেই সার্থক হওয়া সম্ভব নয় ।  হ্যাঁ আবার তোমার পরিকল্পনা সার্থক তখনই হতো তুমি যদি আমার দেয়া কাজ অনুযায়ী বাঘা হোরের আবিষ্কৃত সময় নিয়ন্ত্রণ স্পেস শীপ তোমার নিয়ন্ত্রণে নিতে পারতে ।  কিন্তু তুমি সেটা করতেও পারোনি আর এখন আর সেটা সম্ভবও নয় ।  বাঘা হোর তার স্পেস শীপে করে চলে গেছে তিন হাজার বছরে ।  সে আর কখনও সেখান থেকে ফিরে আসবেনা ।  সে এখন থেকে সেখানেই থাকবে ।  সে সেখানে গড়ে তুলবে তার নতুন এক পিরামিড দরবার ঘর ।  এই ক্ষেত্রে বাঘা হোর তার সার্থকতা পেয়েছে ।  আর আমার আবিষ্কৃত স্পেস শীপ এখন পুরোপুরিভাবে নিষ্ক্রিয় ।  আমি চাইলেও এখন এটার কার্যকারিতা ফিরিয়ে আনা সম্ভব নয় ।  তাই আমি নিজেই বাঘা হোরের আবিষ্কৃত সময় নিয়ন্ত্রণ স্পেস শীপ পাওয়ার জন্য তোমাকে সৃষ্টি করেছিলাম ।  কিন্তু তুমি নিজে যেমন তাতে ব্যর্থ হয়েছো; আমার পরিকল্পনাও তুমি ব্যর্থ করে দিয়েছো ।  এখন আমারও মৃত্যু হবে সেই সাথে মৃত্যু হবে তোমারও ।  একই সাথে শেষ হয়ে যাবে আমারই সৃষ্ট এই জগতের পুরোটা সময় ।  লুসিফার কি ভাবছো  ?  এখন তুমি চাইলে আমাকে লেজার গান দিয়ে মেরে ফেলতে পারো ।  জানি লেজার গানটা তোমার পকেটেই রাখা আছে ।  তবে তাতে করে বিশেষ কোন লাভ তোমার হবেনা লুসিফার ।  লুসিফার তোমার খুব আফসোস হচ্ছেনা এখন  ? কিসের জন্য আফসোস মহারাজ  ? তুমি মনে মনে চাইছিলে সময় নিয়ন্ত্রণ স্পেস শীপে করে প্রাসাদের সেই সময় ফিরে যাবে ।  ফিরে গিয়ে রানীকে তোমার প্রেম নিবেদন করবে ।  কিন্তু তোমার এই আশা যে পূর্ণ হবার নয় ।  আপনি হে মহারাজ ,  সব কিছু সম্পর্কেই অবগত আছেন ।  জানো লুসিফার ,  আমি একবার স্পেস শীপে করে গিয়েছিলাম সেই সময়ের অতীতে ।  কিন্তু আমি রানীর কাছে আমার প্রেমের নিবেদন করতে পারিনি ।  আমি পুরোপুরি ব্যর্থ হয়ে ফিরে এসেছি; যেভাবে ব্যর্থ হয়েছিলাম ঠিক মিরিন্ডাকে প্রেম নিবেদন করতে গিয়ে ।  লুসিফার আমার সময় শেষ হয়ে এসেছে ।  বিদায় লুসিফার ।  আমি একটা সিগারেট ধরালাম ।  মহারাজের মুখেও একটি সিগারেট ধরিয়ে দিলাম ।  বিদায় ,  হে মহারাজ  !     

                    




রেসিপিঃ অরিও কিংবা ডরিও চকোলেট বিস্কুট ক্রাশার এবং সিট্রাস আইসড সুইট টি

 চিলে কান নিয়ে গেছে ,  এখন চিলের পেছনে ছুটছে সবাই ।  মানুষের এই সহজাত প্রবৃত্তি যে কোন ক্ষেত্রেই প্রযোজ্য ।  ইংরেজরা আমাদেরকে চা খাওয়াতে শিখিয়ে গেছে; এখন আমরা চা খাই নেশার মতো ।  তবে এখন চায়ের সাথে চলছে কফির দৌড় ।  ব্যাঙের ছাতার মত চারদিকে শুধু কফি শপ আর কফি হাউস ।  এইসব কফির দোকানে ঠাণ্ডা কিংবা গরম কফির পাশাপাশি থাকছে বিভিন্ন রকম হিমশীতল শেক / ক্রাশার নামক পানীয় ।  এমনই জনপ্রিয় এক ক্রাশার হলো অরিও ক্রাশার ।  যেন অরিও ক্রাশার না থাকলে বা না খেলে কোন রকম স্ট্যাটাসই আর বজায় থাকেনা ।  আমি মাঝে মাঝে ফুটপাথের একটা স্ট্রীট কফি শপ থেকে কফি খাই ।  দোকানটাতে অবশ্য কোন ক্রাশার তৈরি করা হয়না ।  কফির পাশাপাশি দুই রকমের শেক এখানে পাওয়া যায় ।  স্ট্রবেরী শেক এবং অরিও শেক ।  অতএব বোঝাই যাচ্ছে অরিও শেক কতটা চাহিদাপূর্ণ পানীয় ।  স্ট্রবেরী ,  ম্যাঙ্গো ,  বেনানা ,  আপেল আর লেমনের মতোই যেন অরিও গাছে ধরে ।  অরিও বিস্কুট আমেরিকার নাবিস্কো কোম্পানির একটি প্রোডাক্ট ।  যার এদেশের বাজার মূল্য ১৬০ টাকা ।  আর এই অরিও ক্রাশার প্রথম আনে কেএফসি ।  কেএফসির সাথে নাবিস্কোর ব্যবসায়িক চুক্তি আছে ।  যাতে তারা দুইয়েই লাভবান হচ্ছে ।  কিন্তু এই অরিও বিস্কুট যেভাবে বাজার দখল করে নিয়েছে তাতে করে কোন প্রকার ব্যবসায়িক চুক্তি ছাড়াই সামান্য ফুটপাথ কফি শপও নাবিস্কোকে করছে ব্যবসায়িক ভাবে লাভবান ।  তবে যাই হোক নাবিস্কো কিন্তু এইক্ষেত্রে ব্যবসায়িক ভাবে শতভাগ সফল ।   সবচেয়ে মজার ব্যাপার হচ্ছে বাজারে অরিও বিস্কুটের অনুকরণে বের হয়েছে সস্তা মূল্যের ডরিও নামের এক বিস্কুট ।  যেহেতু ডরিও বিস্কুট দামে খুব সস্তা তাই এখন এই ডরিও বিস্কুট ব্যবহার করেই চালিয়ে দেয়া হচ্ছে অরিও ক্রাশার / শেক নামে ।  হায়রে  !  অরিও বিস্কুট ধন্য করেছো এই জাতিরে ,  কেএফসির ক্রাশার খাইয়ে শীতল করছো কিন্তু শ্যাওলা জমছে বোধের দেয়ালে ।  যাই হোক আজকের রেসিপি অরিও ক্রাশার ।  আসুন জেনে নেই এই মহা মূল্যবান অরিও ক্রাশার কীভাবে খুব সহজেই তৈরি করতে হয় ।  তবে আমি এখানে শুধুমাত্র উদাহরণ হিসেবে অরিও বিস্কুট এর কথা বলছি ।  যে কোন চকোলেট বিস্কুট দিয়েই চাইলে এই ক্রাশার / শেক তৈরি করা যাবে ।  কোন সমস্যা নেই ।  তবে রেসিপিতে দেয়া উপকরণের পরিমাণ নিজস্ব মিষ্টির চাহিদা এবং রুচি অনুযায়ী বদলে নিয়ে তৈরি করা যাবে সুস্বাদু চকোলেট বিস্কুট ক্রাশার / শেক ।  এখানে আমি দুইজনের পরিবেশনের জন্য উপযোগী প্রস্তুত প্রণালী দিয়ে দিচ্ছি ।  বাকিটা নিজের মতো করলেই চলবে ।   উপকরণঃ *  ১ / ২ লিটার দুধ *  ১ কাপ চকোলেট পাউডার *  ৪ / ৫ টি চকোলেট বিস্কুট এবং আরও ২ টি অতিরিক্ত বিস্কুট উপরে ডেকোরেশন করে সৌন্দর্য বৃদ্ধির জন্য *  ২ টেবিল চামচ পরিমাণ চিনি *  ২ কাপ ভ্যানিলা আইস ক্রীম *  ৪ / ৫ টি বরফ কুঁচি  ( ক্রাশার না করে মিল্কশেক করতে চাইলে বরফ আলাদা রাখতে হবে ।  যদি ঘন না করে অতিমাত্রায় তরল করার প্রয়োজন হয় তবে বরফ কুঁচির সংখ্যা এবং দুধের পরিমাণ বাড়িয়েও নেয়া যাবে প্রয়োজন অনুযায়ী ।  )  প্রস্তুত প্রণালীঃ >  >  প্রথমে সবগুলো চকোলেট বিস্কুট  ( যেমনঃ অরিও )  ব্লেন্ডারে নিয়ে গুঁড়ো করে নিতে হবে ।  >  >  এবার বরফ কুঁচিগুলো কিছু দিয়ে ভেঙে গুঁড়ো করে নিতে হবে ।  >  >  এবার ব্লেন্ডারে দুধ ,  চকোলেট পাউডার ,  গুঁড়াকৃত বিস্কুট এবং বরফ কুঁচি ,  চিনি ও ভ্যানিলা আইস ক্রীম সবকিছু একসাথে মিশিয়ে নিয়ে ব্লেন্ড করে নিতে হবে ।  >  >  ২ - ৩ মিনিট ব্লেন্ড করার পর গ্লাসে ঢেলে ডেকোরেশনের জন্য মিশ্রণটির উপর দিয়ে কিছু বিস্কুটের গুঁড়া ছড়িয়ে দিলেই তৈরি হয়ে যাবে সুমিষ্ট চকোলেট বিস্কুট ক্রাশার / শেক ।  যদিও আমি ক্রাশার এবং শেকের মধ্যে তেমন কোন পার্থক্য খুঁজে পাইনি তবু চেষ্টা করে দেখতে পারেন ক্রাশার কিংবা শেক আর অরিও কিংবা ডরিও যাই নাম দেয়া হোক না কেন পানীয় হিসেবে কিন্তু একদম খারাপ না জিনিসটা ।  সিট্রাস আইসড সুইট টিসিট্রাস শব্দের বাংলা অর্থ করলে দাঁড়ায় লেবুবর্গ ।  আসুন রেসিপি থেকে জেনে নেয়া যাক কেন এর নাম সিট্রাস আইসড সুইট টি ।  রেসিপিতে দেয়া উপকরণের পরিমাণ নিজস্ব মিষ্টির চাহিদা এবং রুচি অনুযায়ী বদলে নিয়ে তৈরি করা যাবে সুস্বাদু সিট্রাস আইসড সুইট টি ।  এখানে আমি দুইজনের পরিবেশনের জন্য উপযোগী প্রস্তুত প্রণালী দিয়ে দিচ্ছি ।  বাকিটা নিজের মতো করলেই চলবে ।     উপকরণঃ  *  ২ টি লবঙ্গ *  ২ টি টি - ব্যাগ  *  ১ / ২ কাপ পাইনাপেল  ( আনারসের রস )  জুস *  ১ / ২ কাপ অরেঞ্জ  ( কমলার রস )  জুস *  ১ / ৪ কাপ লেমন  ( লেবুর রস )  জুস  *  ২ / ৩ চামচ চিনি *  ৪ / ৫ টি বরফ কুঁচি   প্রস্তুত প্রণালীঃ  >  >  একটি পাত্রে ৩ কাপ পানির সাথে ২ টি - ব্যাগ পরিমাণ চা পাতা এবং লবঙ্গ নিয়ে নিভু নিভু আগুনে ১০ মিনিট ধরে ফুটাতে হবে ।   >  >  তারপর গ্লাসে মিশ্রণটি ছেকে নিয়ে কিছুক্ষণ ঠাণ্ডা হওয়ার জন্য রেখে দিতে হবে ।  >  >  তারপর মিশ্রণটির সাথে পাইনাপেল জুস ,  অরেঞ্জ জুস ,  লেমন জুস এবং চিনি আর বরফ কুঁচি নিয়ে ভাল মতো মেশালেই তৈরি হয়ে যাবে চমৎকার সুস্বাদু সিট্রাস আইসড সুইট টি ।   আসুন চা এবং ক্রাশারের এই হিমশীতল অনুভূতি নেয়ার ফাঁকে ব্লগার নাসরিন চৌধুরী রচিত বোধের দেয়ালে কতটা শ্যাওলা জমেছে কবিতাটি পড়ে আমাদের বোধকে কিছুটা সজীব করে তোলা যাক ।    

                    




রুহ

 এরই মধ্যে তুমি ছয় পেগ মদ খেয়ে ফেলেছো ।  অনেক হয়েছে আজকের মতো বাদ দাও ।  তুমি খুব বেশী মদ খেয়ে ফেললে আমি আমার নিয়ন্ত্রণ হারিয়ে ফেলি ।  স্বাভাবিক কার্যক্ষমতা লোপ পেতে থাকে ।  তখন তোমার শরীরের অন্যান্য অঙ্গগুলোকে সঠিক সংকেত পাঠাতে পারিনা ।  আমি খুব ভাল ভাবেই লক্ষ্য করছি আজকাল তুমি বেশ উৎপাত করতে শুরু করেছো ।  আমার বিরুদ্ধে এক রকমের ষড়যন্ত্র করা শুরু করেছো ।  আমাকে নানাভাবে অত্যন্ত সুকৌশলে নিয়ন্ত্রণ করার চেষ্টা করছো ।  এটা ঠিক হচ্ছেনা ।  এমনটা আর কখনও করবেনা ।  দেখো আমার কাজই হচ্ছে তোমাকে নিয়ন্ত্রণ করা ।  আমি মোটেই কোন ষড়যন্ত্র করছিনা ।  আমি শুধুমাত্র আমার দায়িত্ব পালন করছি ।  আমার দায়িত্বই হলো তোমাকে সঠিক ভাবে পরিচালনা করা ।  ভুল বললে ।  এটা সম্পূর্ণ তোমার ভুল ধারণা ।  যেসব মস্তিষ্কের বিকৃতি ঘটে তাদের শরীর নিয়ন্ত্রণ হারিয়ে ফেললেও তাদের রুহ কিন্তু ঠিকই বেঁচে থাকে ।  তাদের শরীর সঠিক ভাবে পরিচালিত হতে না পারলেও তাদের রুহ কিন্তু বেঁচে থাকে অনন্তকাল ধরে ।  শোন মস্তিষ্ক ,  তোমাদের মৃত্যু আছে কিন্তু আমার কোন মৃত্যু নেই ।  আমি অমর ।  আমার শুধু ঠিকানার পরিবর্তন হয় ।  বেশ  !  তুমি যেটা ভাল মনে করো ।  আমার কাজ হলো তোমাকে সতর্ক করে দেয়া ।  তাই আমি করেছি মাত্র ।  কি ব্যাপারে সতর্ক করলে ঠিক বোঝা গেল না বিষয়টা ।  আমিতো দেখছি তুমি আমাকে সতর্ক না করে বরং তোমার নিজেকে নিয়েই বেশী উদ্বিগ্ন ।  মোটেও তা নয়  !  তোমার বিরুদ্ধে গভীর ষড়যন্ত্র চলছে ।  ওরা তোমাকে মেরে ফেলতে চাইছে ।  আবারও ভুল করলে তুমি ।  ওরা চাইলেই আমাকে মারতে পারবেনা ।  ওরা যা করবে ওদের নিজেদের মৃত্যুই ওরা নিজেরা ডেকে আনবে ।  আমার কোন মৃত্যু নেই ।  আমি অমর ।  আসলে তুমি উদ্বিগ্ন তোমার এবং তোমার সঙ্গীসাথীদের মৃত্যু নিয়েই ।  তাই তুমি আসলে আমাকে সতর্ক করছোনা ।  নিজেদের বাঁচার তাগিদেই ষড়যন্ত্র করছো ।  আর যদি তোমার এতই বেঁচে থাকার স্বাদ জাগে তাহলে ওদের সতর্ক করে দাও ।  ওদের পুরো নিয়ন্ত্রণতো তোমার কাছেই ।  আমি আর কিছুই বলবো না ।  তোমার যা ভাল মনে হয় তুমি তাই করো ।  হ্যাঁ  !  আমি তাই করবো ।  আমার পরিপূর্ণ তৃপ্তিই আমার কাছে অত্যন্ত মূল্যবান ।  ঘরের ভেতরটা হঠাৎ করে এমন অন্ধকার অন্ধকার লাগছে কেন  ?  আমিতো ঘরের বাতি জ্বালিয়ে রেখেই মদ খেতে বসেছি ।  কোথাও কোন ভুল হচ্ছেনাতো  ?  চারদিকটা হঠাৎ ঝাপসা হয়ে আসছে ।  এইতো আমি সিগারেট খাচ্ছি ।  মুখ দিয়ে ধোঁয়া ছাড়ছি ।  সবইতো ঠিক আছে ।  কিন্তু কোন কিছুই হঠাৎ করে যেন ঠিক মতো ভাবতে পারছিনা ।  সবকিছু কেমন যেন এলোমেলো লাগছে ।  ভীষণ ঘুম পাচ্ছে ।  ঐতো শ্রাবণীকে দেখতে পাচ্ছি ।  সাদা রঙের শাড়িতে মনে হচ্ছে যেন বেহেশতের কোন এক সাদা পরী সাদা মেঘের ভেলায় চড়ে নীল আকাশে ভেসে বেড়াচ্ছে ।  কী ব্যাপার পাকস্থলী হঠাৎ আজকে এই অবেলায় এতো জরুরী তলব  ?  শোন ফুসফুস তুমি আমার খুব ভাল একজন বন্ধু ।  তুমিতো ভাল করেই জানো আমার জীবনটা কতটা বিষাক্ত হয়ে উঠেছে ।  তাই আমি একটা কঠিন সিদ্ধ্যান্ত নিয়ে ফেলেছি ।  তুমি কি সিদ্ধ্যান্ত নিয়েছো জানিনা ।  তবে তোমার মতোই আমারও একই অবস্থা ।  আমার পুরো অস্তিত্ব জুড়ে এখন শুধুই বিষাক্ত নিকোটিন ।  এভাবে চলতে থাকলে আমরা তীলে তীলে নিঃশেষ হয়ে যেতে থাকবো ।  একটা সময় আমাদের অস্তিত্ব হুমকীর মুখে পড়বে ।  তখন কোন ওষুধেই আর আমাদের সুস্থ করতে পারবেনা ।  তা বলো শুনি তোমার সিদ্ধ্যান্তটা কি শুনি ।  আমি ঠিক করেছি আমি ওকে মেরে ফেলবো ।  তুমি ওকে কীভাবে মারবে  ?  তোমার কি আর সেই ক্ষমতা আছে নাকি  ? শোন আমার পরিকল্পনাটা খুব দারুণ ।  একটা সুপরিকল্পিত হত্যা ।  আরে তুমি কি পাগল হলে নাকি  ?  আমাদেরকে নিয়ন্ত্রণ করে মস্তিষ্ক ।  আর এই মস্তিষ্ক সবসময় ওর গোলামী করে ।  মস্তিষ্ক কখনই আমাদেরকে এই হত্যায় সাহায্য করতে চাইবেনা ।  বরং আমরাই ওর নিয়ন্ত্রণ ছাড়া অসহায় ।  এই নিয়ে তোমাকে মোটেই ভাবতে হবেনা ফুসফুস ।  তুমি জেনে খুব খুশী হবে যে এবং সেই সাথে অবাকও হবে মস্তিষ্ক এখন আমাদের দলে যোগ দিয়েছে ।  আজকের সভায় মস্তিষ্ককেও আসতে বলা হয়েছে ।  এবং সে আসছে আমাদেরই একজন সদস্য হিসেবেই ।  ভাল করে একবার ভেবে দেখো পাকস্থলী  ?  মস্তিষ্ককে কি আমাদের মাঝে আনাটা ঠিক হচ্ছে  ?  ওকে ভরসা করাটা কি উচিৎ হবে  ?  দেখা গেলো আমাদের কাছ থেকে সব তথ্য নিয়ে উল্টো আমাদেরকেই বিপদে ফেলে দিলো ।  তোমার এই কথা ঠিক যে মস্তিষ্ক আমাদের চেয়েও অনেক বেশী জ্ঞান রাখে ।  আর যেহেতু সে আমাদের সবার নিয়ন্ত্রক তাই তার কাছে আমরা সবাই নস্যি ।  কিন্তু তুমি এই নিয়ে কোন দুশ্চিন্তাই করোনা ।  এতদিনে মস্তিষ্কের ভুল ভেঙেছে ।  সে এখন নিজে থেকেই আমাদের দলে আসতে রাজী হয়েছে ।  এবং তুমি জেনে অবাক হবে যে এই হত্যাকান্ডের পুরো পরিকল্পনাই কিন্তু মস্তিষ্কের নিজের করা ।  আমি শুধু তোমাকে বলছি মাত্র । ঐতো মস্তিষ্ককে আসতে দেখা যাচ্ছে ।  কিন্তু ওকে এমন লাগছে কেন  ?  মনে হচ্ছে এখনই ঘুমিয়ে পড়বে ।  শোন পাকস্থলী আর ফুসফুস আমার সবকিছু কেমন যেন এলোমেলো হয়ে যাচ্ছে ।  আমি আমার নিজের উপর থেকেই হঠাৎ করেই নিয়ন্ত্রণ হারিয়ে ফেলতে শুরু করে দিয়েছি ।  এখন তোমাদের সাথে যাই বলতে পারছি সেটা সঞ্চয় করে রাখা কোষ থেকে বলতে পারছি ।  নতুন করে কিছুই আর ভাবতে পারছিনা ।  আর একটু পর হয়তো পুরানো কিছুও আর মনে করতে পারবোনা ।  তোমরা আজ যে কারণে সভা ডেকেছো তার আর কোন প্রয়োজন নেই ।  আমি ইতিমধ্যে হাতকে দিয়ে সব কাজ শেষ করিয়ে ফেলেছি ।  হাত অত্যন্ত সুচারু ভাবেই আমার দেয়া পরিকল্পনা অনুযায়ী হত্যার প্রাথমিক কাজটি করে ফেলেছে ।  এখন বাকিটা তোমাদের দুইজনকেই করতে হবে ।  পাকস্থলী ইতিমধ্যেই তোমার কাছে বিষাক্ত মদ চলে এসেছে আর ফুসফুস তোমার কাছে চলে এসেছে অতিমাত্রার নিকোটিন ।  ব্যাস হয়েইতো গেলো এবার বাকিটা নির্ভর করছে তোমাদের উপর ।  তোমরা চাইলেই সব হজম করে ফেলতে পারো আর না চাইলে তোমাদের কার্যক্রম বন্ধ করে দিতে পারো ।  মস্তিষ্ক ,  মস্তিষ্ক কি হলো চুপ করে গেলে কেন  ?  পাকস্থলী ,  শোন মস্তিষ্ককে ডেকে আর কোন লাভ নেই ।  ও আর কখনই কোন কথা বলবে না ।  আমার ভীষণ যন্ত্রণা হচ্ছে ।  আমি নিঃশ্বাস নিতে পারছিনা পাকস্থলী । বন্ধু ফুসফুস আমারও ভীষণ যন্ত্রণা হচ্ছে ।  আমার সাথে সাথে আমার ক্ষুদ্রান্ত ,  বৃহদান্ত সবকিছুই কেমন যেন অশ্বার হয়ে পড়ছে ।  বিদায় বন্ধু । ভাল থেকো বন্ধু ।  বিদায় ।  হা হা হা আজকে আমি স্বাধীন ।  আমি মুক্ত ।  বোকার দল আমাকে মেরে ফেলা কিংবা বাঁচিয়ে রাখা তোমাদের কাজ নয় ।  আমাকে কেবলমাত্র নিঃশেষ করতে পারে একজনই ।  তোমাদের আমার প্রয়োজন ছিলো বটে কিন্তু আমি আবারও তোমাদের মতো একটি শরীরের ঠাই পাবো ।  কিন্তু তোমাদের কার্যপ্রক্রিয়ার বদলে যাবে ।  আমি রুহ আমার কোন পরিবর্তন নেই ।  হা হা হা হা কে হাসছে ওখানে  ? ভয় পেওনা ।  আমি তোমার মতোই আরেকজন রুহ ।  তুমি আসলে যা ভাবছো ঠিক তেমনটা নয় ।  তুমি এখন থেকে নিজেই দেখতে পাবে রুহদের বাকি জীবন আসলে কেমন হয় ।  যাই হোক রুহ বন্ধু তোমাকে আমাদের রুহের জগতে স্বাগতম ।  

                    




ডিচকিয়াঁ  ! 

 এসো বঙ্গোপসাগরে এক সন্ধ্যায় স্রোতের প্রতিকূলে গা ভেজাই , এসো ভরা পূর্ণিমার এক রাতে চোখে রঙিন চশমা পরে স্বপ্ন কুড়াই ,  তোমাকে আসতেই হবে , আমাকে ভালোবাসতেই হবে , নতুবা গুলি করে কিভাবে ভালোবাসা ছিনিয়ে নিতে হয়;তা আমার জানা আছে বেশ ভাল করে । কেননা; মনেরই পিস্তলে তুমি প্রেমের গুলিরে । আমার কাছে প্রেম মানে গণতান্ত্রিক অধিকার নয় ,  আমি রামসিস ,  আলেকজেন্ডার মানি , শাহজাহানের প্রেমের অমরকীর্তি আমার কাছে ভ্রান্ত বিলাস , আমার কাছে প্রেম মানেই শতভাগ স্বৈরাচার  ! শব্দহীন নিঃশ্বাসে কান পেতে শুনে দেখো;কি এক অদ্ভুত জীঘাংসা কাজ করে  ! গোধূলি আকাশের মতো অপার্থিব রূপ তোমার , যাকে আমি দুহাত ভরে ছুঁতে চেয়েও পারিনা ছুঁতে , সে শুধু পরে থাকে মাথার ভেতরে;মৃত্যুর মতো করে নির্জীব ।  তবু ,  আমি তোমাকে চাই পরমাণুর বীক্ষণে;প্রণয়ের সালোকসংশ্লেষণে , কোষ থেকে কোষে  !  সমর থেকে সমরে  !    

                    




রেসিপিঃ গ্রীন টি ফ্রাপ্পুচ্চিনো এবং দারুচিনি কফি

 ব্রিটিশ চলে গেছে কিন্তু রেখে গেছে চা ।  এখনতো এমন এক অবস্থা যেন ভাত না হলেও আমাদের চলে কিন্তু চা নাহলে পেটে যেন কোন খাবার হজমই হতে চায়না ।  বাংলাদেশের আনাচে কানাচে গড়ে উঠেছে চা বিক্রির জন্য টং দোকান ।  অবশ্য এই চায়ের জন্যই কোটি বেকারের এই দেশে অসংখ্য মানুষের হয়েছে আত্ম কর্মসংস্থান ।  তবে শুধু চাই নয় আমরা বাংলাদেশীরা যে প্রচন্ড রকম ভোজন বিলাসী তার প্রমাণ মেলে ব্যাঙের ছাতার মতো গজীয়ে ওঠা নানা রকম খাবারের দোকানগুলোতে ।  ফুটপাথ থেকে শুরু করে শীতাতপ নিয়ন্ত্রিত বিরিয়ানির দোকান ,  ফাস্ট ফুড ,  হোটেল এবং রেস্তোরাঁ সর্বত্রই দিন রাত চব্বিশ ঘন্টা মানুষের আনাগোনা লেগেই থাকে ।  সেই ভোজন বিলাসীতায় এখন নতুন মাত্রা পেয়েছে কফি ।  ঠাণ্ডা কিংবা গরম কফির জন্য ব্যাঙের ছাতার মতো গড়ে উঠেছে ফুটপাথের স্ট্রীট কফি শপ এবং শীতাতপ নিয়ন্ত্রিত কফি শপ ।  টিভি চ্যানেলগুলোও পিছিয়ে নেই নানা রকম রেসিপি প্রদানে ।  কিছুদিন আগে দেখলাম কোন এক টিভি চ্যানেলে ডাবের জুসের রেসিপি দেখাচ্ছে ।  রেসিপি যিনি দিচ্ছেন তিনি সাম্প্রতিক সময়ের একজন বিশিষ্ট সংগীত শিল্পী ।  রেসিপিটা বেশ ।  প্রথমে একটা গ্লাসে ডাবের পানি নিয়ে তাতে কিছু বরফ কুঁচি আর প্রয়োজন অনুযায়ী বীট লবণ মেশালেই তৈরি হয়ে যাবে অসাধারণ ডাবের জুস ।  যাই হোক আমার সেসব নিয়ে কোন মাথা ব্যথা নেই ।  আমার আগ্রহ কফি এবং চায়ে ।  আমি যেহেতু নিজেই একজন সেই রকম চা এবং কফি খোর তাই কিছু চা এবং কফির রেসিপি দিয়ে বাংলা ব্লগোস্ফেয়ারকে সমৃদ্ধ করার প্রয়াসে ব্রত হয়েছি ।  আজকের রেসিপি গ্রীন টি ফ্রাপ্পুচ্চিনো এবং দারুচিনি কফি ।   গ্রীন টি ফ্রাপ্পুচ্চিনোউপকরণঃ *  ২ কাপ ঠাণ্ডা দুধ *  ২ চা চামচ চিনি *  ২ চা চামচ গ্রীন টি পাউডার *  ১ / ৪ কাপ ঠাণ্ডা হুইপড ক্রীম *  ২ টেবিল চামচ ভ্যানিলা আইস ক্রীম *  বরফ কুঁচিযেভাবে তৈরি করতে হবেঃ  >  >  একটি পাত্রে ১ / ২ কাপ দুধের সাথে গ্রীন টি পাউডার মিশিয়ে প্রথমে ওভেনে গরম করে নিতে হবে খেয়াল রাখতে হবে যেন তা ফুটানো না হয়ে যায় ।  এই কারণেই চুলা ব্যবহার না করে ওভেনে গরম করে নেয়াই উত্তম ।  গরম হয়ে গেলে তা ঢাকনা দিয়ে ঢেকে ঠাণ্ডা করে নিতে হবে যেন তা বরফে পরিণত হয়ে যায় ।  >  >  এবার অবশিষ্ট দুধ ,  বরফে পরিণত হয়ে যাওয়া দুধ এবং গ্রীন টি এর মিশ্রণ ,  ১ / ৪ কাপ হুইপড ক্রীম মিশিয়ে ব্লেন্ডারের মধ্যে নিয়ে ৩০ সেকেন্ড ব্লেন্ড করতে হবে ।  তারপর ২ টেবিল চামচ পরিমাণ ভ্যানিলা আইস ক্রীম নিয়ে আরও কয়েক সেকেন্ড ব্লেন্ড করে বরফ কুঁচি দিয়ে ১ মিনিট ব্লেন্ড করতে হবে যেন ভাল মতো সবকিছু মিশে যায় ।   >  >  এবার একটি গ্লাসে মিশ্রণটি ঢেলে উপরে ডেকোরেশনের জন্য কিছু হুইপড ক্রীম দিয়ে তার উপর সামান্য গ্রীন টি পাউডার ছড়িয়ে দিলেই হয়ে তৈরি হয়ে যাবে গ্রীন টি ফ্রাপ্পুচ্চিনো ।   দারুচিনি কফি উপকরণঃ *  ২ চা চামচ কফি পাউডার *  ২ কাপ তরল দুধ *  ১ / ৪ চা চামচ দারুচিনি গুড়া *  ২ চা চামচ চিনি *  ১ / ৪ হুইপড ক্রীম দুই মিনিটের ম্যাগী নুডুলসের মতোই অত্যন্ত সহজ একটি রেসিপিঃ   >  >  প্রথমে দুধ একটি পাত্রে নিয়ে ফুটিয়ে নিতে হবে ।  তারপর ব্লেন্ডারে দারুচিনি ব্লেন্ড করে ১ / ৪ চা চামচ পরিমাণ দারুচিনি গুড়া নিয়ে ,  সাথে ২ চা চামচ পরিমাণ কফি পাউডার ,  ২ চা চামচ পরিমাণ চিনি ভাল করে মিশিয়ে নিতে হবে ।   >  >  এবার একটি গ্লাসে মিশ্রণটি ঢেলে তার সাথে ১ / ৪ কাপ হুইপড ক্রীম মিশিয়ে নিলেই তৈরি হয়ে যাবে দারুচিনি কফি ।    আমার মতো ঘরকুণোরা ঘরে বসেই কফি এবং চায়ে মনে - প্রাণে সজীব হয়ে উঠুক এই প্রত্যাশায় ।    

                    




কোবতে  ! 

  [ ১ ] পড়ে থাকি ঘরকুণো নির্জীব আমি এক আসবাব , যেভাবে রাখছো সেভাবেই থাকছি;নেই কোন হাহুতাশ , নেই কোন স্বপ্ন বিলাস , যদি এক মরু ধুলোতেও সাঁজে আমার যত হাবভাব , জানি তুমি নত হয়ে আসবেই কাছে;আমি নীরবে তাকিয়ে রব তোমার আকাশ পানে , মেঘের  ' পরে মেঘ ভাসে , আমি সিক্ত হব , আমি সিক্ত হই , তোমার ভালোবাসার স্যাভলনে , পড়ে থাকি ঘরকুণো নির্জীব আমি এক আসবাব ,  যতনে - অযতনে;কারণে - অকারণে ,  জানি তবু আমারই আবেশে তুমি সুখ খুঁজে পাও ।  [ ২ ] গহীণে নিঃশব্দের অনুভূতি সুতীব্র; অরণ্যের আধিক্যে এক অদ্ভুত মাদকতা , সবটাই এখন কেবলই ধূসর স্মৃতিচারণা , কংক্রিটের শহরে বেঁচে থাকা এক নির্মোহ যাতনা । সূর্যের প্রেমে রাতখোর সময়গুলোকে পবিত্র করে , সকালের পথে হই ক্লান্ত;ঘামে ভেজা মানুষ আমি , একে দুর্গন্ধ বলোনা , এ আমার বেঁচে থাকার পরম আনন্দ । রাজপথে যে মেয়েটি বেলী আর গোলাপ ফেরী করে ফেরে;ফুটপাথে বেওয়ারিশ জীবনের সংঘাতে , তার কাছে পরাজয় মেনে নেয়াই শ্রেয় ।  [ ৩ ] খেয়ে দেখি গোপালভোগ আম টক লাগে , টক আমেই চরম মাদকতা পেলাম , কখন যে ঘুমিয়ে পড়েছি;পাইনি টের , দিগন্ত জুড়ে বিস্তৃত সূর্যের কাতানে জীবন যখন হাঁসফাঁস , জেগে দেখি গরুতে খেয়ে গেছে আমার মাঠের সবটুকু ঘাস ।  বুড়ো তেঁতুল গাছের ছায়ায় বসে কান্নার শব্দ শুনি , দেখি এক জীন কন্যা , দাঁড়িয়ে আছে স্বৈরাচারী চোখ পেতে;শার্টের আড়ালে বিবস্ত্র সম্ভ্রম ঘামে ভিজে একাকার , এখন কফির সময় নয়;প্রয়োজন এক গ্লাস হিম শীতল ম্যাঙ্গো জুস  ! লেট নাইট ডীযেদের কণ্ঠে শোনা জীবনের যত উচ্ছ্বাস , সীসার টানে টানে ধোঁয়ার কুন্ডলীতে ব্যালে নাচ নাচিয়ে , মীর জাফর সময়ের অবৈধতায় করেছিলো আমাকে;লোকাল বাসের যাত্রীদের মতো , আমিও এক টাকার ভাঁড়া নিয়ে তুমুল তর্ক শেষে ফিরেছি এই দুপূরে , বড় বেশি ক্লান্ত আমি , এখন তোমার আছরে পাগল হওয়ার মত মানসিকতা আমার নেই ।  শেষকালে কোন ওঝায় আমি আরোগ্য হব  ? গেরুয়া - সাদা - সবুজ রঙে রাঙানো; ওই চোখের পাতায় ছায়ামনির দুর্গম চাহনি হতে ,  আমাকে নিস্তার দাও , এখনও বিস্তর ক্ষেত চাষা রয়ে গেছে বাকী ।  [ ৪ ] বরং তুমি জন্ম নাও সোনালী ধান হয়ে , মানুষের আহারে মহীয়সী জীবন নিয়ে । এক মুঠো ভাতের অন্বেষণে প্রতিদিন কত ঘাম ঝরে , কত মানুষ বীনা আহারে নিদ্রা যায়;যে শিশুটি ফুটপাথের সংসারে বেড়ে উঠে , তার কাছে ভাতের চেয়ে সুখকর আর কিছু নয় । খরঞ্চলের মানুষগুলোর কথা একবার ভেবে দেখ , এক বিন্দু পানির তৃষ্ণায় জীবন তাদের কতটা মরীচিকাময়  ! বরং তুমি কৃষাণের চোখে সুদিনের স্বপ্ন হও;যান্ত্রিক জীবনের পেছনে যে শ্রম পূঁজি রয় , তাকে আঁকড়ে ধরে বেঁচে থাকাতেই জয় । 

                    




বিশ্বাস ও বিজ্ঞান এবং আজকের বিপর্যস্ত মুসলমান

 মহানবী হযরত মুহাম্মদ  ( সাঃ )  তাঁর বিদায় হজ্জের ভাষণে সুস্পষ্ট করে বলে গিয়েছেন ,  তিনি মানুষের জন্য কোরআন এবং হাদিস রেখে যাচ্ছেন এবং এই দুটিকে আঁকড়ে ধরে থাকলেই মানুষের জন্য রয়েছে মুক্তির পথ ।  আমরা মুসলমানেরা সবাই আশেকে রাসূল ।  কিন্তু আসলেই কি তাই  ?  মুসলমানদের আজ এত চরম বিপর্যয়ের কারণ কি  ?  কেন আজ পৃথিবী জুড়ে এত অবিশ্বাস আর প্রমাণ খোঁজার তাগিদ  ? যদি গভীরভাবে চিন্তা করা যায় ,  তাহলে একটি কথাই বলতে হয় আমরা কেউ নবীর কথা মতো কোরআন এবং হাদিস আঁকড়ে ধরে নেই ।  কোরআন এবং হাদিস আঁকড়ে ধরে থাকা মানে ঘরের ভেতর দামী মখমলের কাপড় দিয়ে এই দুটি ধর্ম গ্রন্থ মুড়িয়ে রাখা নয় কিংবা দৈনিক কোরআন তেলাওয়াত করা ,  নামাযে সূরা পড়া আর রমজান এলেই তারাবী নামাযে কোরআন খতম দেয়া নয় ।  হ্যাঁ অবশ্যই কোরআন ধর্মীয় এইসব কাজের জন্যই কিন্তু কোরআন কখনই শুধুই একটি ধর্ম গ্রন্থ নয় ।  এঁকে বলা হয়েই থাকে পরিপূর্ণ জীবন বিধান ।  অতএব পৃথিবীর জন্য এবং মানুষের জন্য এই কোরআনেই রয়েছে সকল কিছুর সমাধান ।  কিন্তু আমরা কি মুসলমান হিসেবে সত্যিকার ভাবে সেইসব সমাধানে পৌঁছাতে পেরেছি  ?  আসুন দেখা যাক সূরা আল ইসরায় বর্ণিত কিছু আয়াত সম্পর্কেঃ  আর তিনি এমন জিনিস সৃষ্টি করেন যা তোমরা জান না ।  তিনিই তোমাদের কাজে নিয়োজিত করেছেন রাত্রি ,  দিন ,  সূর্য এবং চন্দ্রকে ।  তারকাসমূহ তাঁরই বিধানের কর্মে নিয়োজিত রয়েছে ।  নিশ্চয়ই এতে বোধশক্তিসম্পন্নদের জন্যে নিদর্শনাবলী রয়েছে ।  তোমাদের জন্যে পৃথিবীতে যেসব রং - বেরঙের বস্তু ছড়িয়ে দিয়েছেন ,  সেগুলোতে নিদর্শন রয়েছে তাদের জন্যে যারা চিন্তা - ভাবনা করে ।  তিনিই কাজে লাগিয়ে দিয়েছেন সমুদ্রকে ,  যাতে তা থেকে তোমরা তাজা মাংস খেতে পার এবং তা থেকে বের করতে পার পরিধেয় অলঙ্কার ।  তুমি তাতে জলযান সমূহকে পানি চিরে চলতে দেখবে এবং যাতে তোমরা আল্লাহর কৃপা অন্বেষণ কর এবং যাতে তার অনুগ্রহ স্বীকার কর ।  এবং তিনি পৃথিবীর উপর বোঝা রেখেছেন যে ,  কখনো যেন তা তোমাদেরকে নিয়ে হেলে - দুলে না পড়ে এবং নদী ও পথ তৈরী করেছেন ,  যাতে তোমরা পথ প্রদর্শিত হও ।  এবং তিনি পথ নির্ণয়ক বহু চিহ্ন সৃষ্টি করেছেন ,  এবং তারকা দ্বারা ও মানুষ পথের নির্দেশ পায় ।  উপরের প্রতিটা আয়াতেই একটি বিষয় খুব লক্ষণীয় ।  মহান আল্লাহ তাআলা তাঁর সৃষ্টি থেকে জ্ঞান অর্জন এবং চিন্তা ভাবনার কথা বলছেন কিছু নিদর্শন উল্ল্যেখ করে ।  কোরআনের বেশিরভাগ আয়াতেই ঠিক এমনি ভাবে বলা আছে যে চিন্তাশীলদের জন্য রয়েছে জ্ঞানের খোঁড়াক ।  কিন্তু আমরা মুসলমানরা এই কোরআনের আয়াত নিয়ে আসলে কতটা সুগভীর চিন্তা করার প্রয়াশ পেয়েছি ,  কতটা বিশ্লেষণ করে বোঝার চেষ্টা করেছি  ?  আমরা শুধু কিছু ঘটনার মধ্যেই আবধ্য রয়েছি কিন্তু স্বয়ং আল্লাহ তাআলা বলেছেন এইসব ঘটনার মধ্যে রয়েছে জ্ঞানীদের জন্য ভাবনার বিষয় ।  আমরা সূরা ফীলের ঘটনায় দেখতে পাই কি করে আবাবিল নামক পাখি দ্বারা বিরাট হাতি বাহিনী কুপোকাত হয়েছে ,  কিভাবে মূসা  ( আঃ )  তাঁর দলবল নিয়ে নীল নদ অতিক্রম করেছেন এবং ফেরাউন ডুবে মরেছে ,  কিভাবে ইব্রাহীম  ( আঃ )  তাঁর পুত্র ইসমাইল  ( আঃ )  কে কোরবানি করার পরীক্ষায় উত্তীর্ণ হয়েছেন ।  এইসবই আমরা গল্পের মতো করে পড়েই বিশ্বাস করি এবং এর থেকে শিক্ষা নেই ।  কিন্তু আদৌ কি এসবের গভীরে পৌঁছাতে পেরেছি কিংবা কখনও চেষ্টা করেছি  ?  নাকি অন্ধ ধর্ম বিশ্বাসের দোহাই দিয়ে শুধু মেনেই গিয়েছি ,  পাছে যদি পাপা হয়ে যায় এই ভয়ে  ! অথচ স্বয়ং আল্লাহ নিজেই তাঁর গ্রন্থে বলে দিয়েছেন এইসব নিয়ে রয়েছে জ্ঞান চর্চার অবাধ সুযোগ এবং আমরা যেন এসব থেকে শিক্ষা গ্রহণ করি ।  শিক্ষা গ্রহণ বলতে শুধুই পড়ে মুখস্ত করে কিছু বয়ান করাকেই বোঝানো হয়নি ।  যেখানে কোরআনের প্রথম আয়াতেই বলা হয়েছে ,  পড় তোমার প্রভুর নামে ।  পড়তে বলা হয়েছে মানে এই নয় শুধুই পড় ।  এখানে অত্যন্ত গভীরের জ্ঞান অন্বেষণের কথাই বলা হয়েছে ।  নতুবা কোরআনকে বলা হতো না পরিপূর্ণ জীবন বিধান ।  উপরে বর্ণিত সূরা আল ইসরার কিছু আয়াতে দেখা যাচ্ছে ,  বলা হয়েছে জল পথে নৌ যান চলার কথা ,  বলা হয়েছে চাঁদ ,  তারা আর সূর্য হলো মানুষের পথ নির্ণায়ক ।  এবং এইসব বোধশক্তি সম্পন্ন মানুষের জন্য জ্ঞান চর্চার উপাদান ।  অতএব এখানে চাঁদ ,  তারা আর সূর্য নিয়ে গবেষণা করতে কোন বাঁধা নেই ।  সেই প্রাচীন কাল থেকেই মানুষ জ্যোতিষ শাস্ত্রের চর্চা করে আসছে তবে কি এইজন্যই  ?  সেই মিশর পুরাণ ,  ইনকা সভ্যতাতেও দেখা গেছে জ্যোতিষ শাস্ত্র নিয়ে চর্চা ।  এইসব নক্ষত্রের উপর ভিত্তি করে পিরামিড পর্যন্ত নির্মিত হয়েছে ।  আমরা যারা আশেকে রাসূল আমাদের কাছে মেরাজের ঘটনা অত্যন্ত গুরুত্বপূর্ণ ।  এই মেরাজের জন্য যে যানের কথা এসেছে তাঁর নাম বোরাক ।  বোরাক আরবী শব্দ যার অর্থ বিদ্যুৎ ।  প্রচলিত ধারণা অনুযায়ী দেখা যায় বোরাক ছিলো গাধা কিংবা খচ্চরের মতো একটি জীব যা অতি উচ্চগতি সম্পন্ন এবং যার কান অতি চিকন ,  পাখা আছে এবং গায়ের রং ধবধবে সাদা ।  এখানে লক্ষণীয় বিষয় হলো নবী যে বর্ণনা দিয়ে গেছেন তা মূলত বুঝিয়েছিলেন সেই বোরাক নামক যানটি দেখতে কেমন ছিলো ।  এর অর্থ এই নয় যে ,  বোরাক ছিলো খচ্চর প্রজাতির কোন প্রাণী বিশেষ ।  এখন পরবর্তীতে এটি রূপান্তরিত হতে হতে যদি বোরাক থেকে খচ্চরে পরিণত হয়ে যায় তাহলে সেটি নিতান্তই আমাদের অন্ধ জ্ঞানের কারণ ।  পারস্যের জ্ঞানীরা একসময় এই বোরাকের চিত্ররূপ দান করেছিলো মানুষের মুখের মতো ।  আবার আরবী থেকে ফারসীতে অনুবাদের সময় করা হয়েছিলো ভুল অনুবাদ এবং পরবর্তীতে মোঘল আমলে ভারতবর্ষে এর চিত্র অঙ্কিত হয় পাখা ওয়ালা উড়ন্ত এক ঘোড়া রূপে ।  কিন্তু আমাদের মস্তিষ্কে কি একবারও এলোনা যে কেন এর নাম বোরাক অথবা বিদ্যুৎ ।  নতুবা এর নামতো আরবীতে হাম্মার কিংবা বাংলায় গাধার গাড়িই হতে পারতো ।  যদি বোরাকের বর্ণনা আধুনিক কালের কোন রকেটের সাথে তুলনা করে মেলাই দেখা যাবে তুলনা করতে গিয়ে বলছি মাথায় চিকন কান আছে ,  রং সাদা ,  আর আছে পা পর্যন্ত লম্বা পাখা ।  তাহলে কি বোরাক এর সাথে রকেটের কোন সাদৃশ্য পাওয়া যাবে  ?  এবার আসুন নবী ইউনুস  ( আঃ )  এর কাহিনী সম্পর্কে জানা যাক ।  তাকে মাছের পেটে দীর্ঘ দিন থাকতে হয় ।  এবং শেষে জীবিত অবস্থায় সেই মাছ তাকে ফেলে যায় সমুদ্রের তীরে ।  কি অদ্ভুত না  ?  মাছের পেটে থেকেও একজন মানুষ জীবিত থাকলেন এবং এখানেই আল্লাহর অপার মহিমা নিহীত রয়েছে ।  আমরা ঠিক এই বিশ্বাস নিয়েই থাকতে বিশ্বাসী যে সেটি আসলে মাছই ছিলো ।  নতুবা ধর্মদ্রোহী হয়ে যেতে পারি ।  কিন্তু একজন প্রকৃত মুসলমান হিসেবে কি কখনও ভেবে দেখেছি আসলেই সেটি মাছ ছিলো কিনা  ?  যেখানে আল্লাহ স্বয়ং নিজেই বলেছেন জলে চলা যানের কথা যেখানে আমাদের জন্য রয়েছে জ্ঞান চর্চার নিদর্শন ।  কেন আমরা ধরেই নেই যে সবই আসলে ছিলো খচ্চর ,  মাছ আর আবাবিল নামক পাখি ।  যদি বলি আল্লাহ মাছ নয় তিনি আসলে সাবমেরিন পাঠিয়েছিলেন ,  পাঠিয়েছিলেন রকেট ,  পাঠিয়েছিলেন হেলিকপ্টার তাহলে কি আল্লাহতে অবিশ্বাস করা হয়ে যাবে  ?  আমিতো বলবো মুসলিম হিসেবে যেহেতু বিশ্বাস করি আল্লাহ সর্বজ্ঞানী ,  সর্ব প্রজ্ঞাময় ,  সর্বশক্তিমান তাঁর পক্ষে রকেট ,  সাবমেরিন কিংবা হেলিকপ্টার পাঠানো কোন বিচিত্র কোন বিষয় নয় ।  যিনি চাঁদ ,  সূর্য ,  তারা বানাতে পারেন মানুষের পথ নির্ণায়ক হিসেবে ,  যিনি দোযখ এবং জান্নাত বানাতে পারেন তিনি এইসব কেন পারবেন না  ?  এটা আমার কাছে এক বিপন্ন বিস্ময় ।  হযরত মুহাম্মদ  ( সাঃ )  বলেছেন ,  তোমরা আল্লাহ্‌র নবীদের মধ্যে মর্যাদার তারতম্য করোনা ।  তিনি যেমন মেরাজে সিদরাতুল মুনতাহায় গিয়েছেন ,  তেমন নবী ইউনুস  ( আঃ )  ছিলেন মাছের পেটে ।  আমরা লুত  ( আঃ )  এর ঘটনায় বিশ্বাস করি ।  কি করে একটি জাতির উপর আকাশ থেকে আগুন বর্ষিত হয় ,  কি করে তাঁর স্ত্রী লবনের মূর্তিতে পরিণত হয় ।  আকাশ থেকে আগুন নিক্ষেপের যেসব বর্ণনা পাওয়া যায় তাঁর বেশিরভাগেই দেখা যায় আজকের পারমাণবিক বোমার সাথে মিল রয়েছে ।  এত উজ্জ্বল রশ্মির বিকিরণ শুধুমাত্র আগুন নিক্ষেপে সম্ভব নয় বরং তা পারমাণবিক বোমার মতোই ছিলো ।  আমরা জানি যে পৃথিবীতে সর্বপ্রথম পারমাণবিক বোমার আঘাত হানা হয় হিরোশিমা আর নাগাসাকিতে ।  কিন্তু মহেঞ্জোদারোতেও পাওয়া গেছে অনুরূপ বিস্ফোরণের চিহ্ন কিংবা পেরুতেও পাওয়া গেছে একই রকম বিস্ফোরণের চিহ্ন ।  যেখানে দেখা গেছে প্রচুর পরিমাণে রেডিয়েশন হয়েছে যা ধূমকেতুর আঘাতে সম্ভব নয় ।  তাহলে এত আগে নিশ্চয় মানুষ তখন পারমাণবিক বোমা বানাতে সক্ষম হয়েছিলো ।  এইসবই বিস্তর গবেষণার বিষয় ।  এখন মানুষ ব্যাটারী চালায় কিন্তু হাজার বছর আগের সভ্যতা খুঁড়ে ইরাকে পাওয়া গেছে উন্নত মানের ব্যাটারী কোষ ।  সেইসব মানুষ ব্যতীত অন্য কারও আবিষ্কার ভাবার কোন অবকাশ দেখিনা ।     এখন আসুন ঈসা  ( আঃ )  এখনও জীবিত আছেন ।  এবং তিনি যে বয়সে আকাশে উঠে গিয়েছিলেন ঠিক সেই বয়সেই আবার পৃথিবীতে নেমে আসবেন ।  অনেক বর্ণনাতেই এসেছে তিনি যখন আসবেন দেখে মনে হবে সদ্য তিনি গোসল করে এসেছেন এবং তাঁর মাথার চুল হতে বিন্দু বিন্দু পানি ঝরবে ।  তবে কি বলা যেতে পারেনা এখানেও কোন বিশেষ প্রক্রিয়ার ব্যবহার করা হয়েছে ।  আর এইসব ধারণায় অবশ্যই আল্লাহ তাআলার উপর বিশ্বাসের কোন ভাটা পরার কথা নয় ।  বরং তিনি চাইলে সবই পারেন যা মানুষও করতে পারেনা সেই বিশ্বাসই দৃঢ় হয় ।  আর মানুষকে আল্লাহ দিয়েছেন শ্রেষ্ঠত্ব ।  বানিয়েছেন আশরাফুল মাখলুকাত করে ।  দিয়েছেন সকল বিষয়ে জ্ঞান ।  অতএব মানুষ আজকে যে রকেট ,  সাবমেরিন ,  হেলিকপ্টার বানাতে সক্ষম হয়েছে সেই সবই আল্লাহ প্রদত্ত জ্ঞানের কারণেই সম্ভব হয়েছে ।  কারণ আল্লাহর কাছে সকল সৃষ্টিই বিদ্যমান এবং সেইসব জ্ঞানই তিনি মানুষকে দান করেছেন ।  যেমন আল্লাহ সূরা আল ইসরায় আরও বলেছেন , নভোমন্ডল ও ভূমন্ডলের গোপন রহস্য আল্লাহর কাছেই রয়েছে ।  কিয়ামতের ব্যাপারটি তো এমন ,  যেমন চোখের পলক অথবা তার চাইতেও নিকটবর্তী ।  নিশ্চয় আল্লাহ সব কিছুর উপর শক্তিমান ।    তাই অনেক রহস্য চাইলেও ভেদ করা সম্ভব নয় ।  শুধুমাত্র ধারণা করা যেতে পারে ।  ধরুন আফ্রিকার কোন গভীর জঙ্গলে যেখানে শিক্ষার আলো ,  প্রযুক্তির আলো পৌঁছায়নি সেখানে গিয়ে যদি মানুষকে কম্পিউটার সম্পর্কে বলতে চান কিসের সাথে তুলনা করে বলবেন  ?  যদি বলা হয় কম্পিউটার হলো একটা প্রস্তরখন্ড এখানে লেখা যায় ,  ছবি আঁকা যায় ,  তাহলে কি হবে  ?  আফ্রিকার মানুষ একসময় প্রস্তরখন্ডকেই বলবে কম্পিউটার ।  আমরা মানুষ আমাদের নিজেদের জ্ঞান সম্পর্কেই অনিশ্চিত সেখানে আল্লাহ্‌র জ্ঞান সম্পর্কে কি করে জ্ঞানী হবো  ? আমরা আমাদের পূর্বের হাজার হাজার বছর আগের মানুষের প্রযুক্তির কথা ভাবতে গিয়ে মনে করি তারা ছিলো মূর্খ তারা কি করে পিরামিড ,  স্টোনহেঞ্জ বানাবে  ?  এইসব কোন ভিনগ্রহের অশরীরির কাজ ।  অথচ এই মানুষই কিন্তু আজকের যুগের কম্পিউটার বানিয়েছে ।  আমরা এলিয়েনে বিশ্বাস করি যে তারাও নাকি মানুষের চেয়ে প্রযুক্তিতে এগিয়ে ।  তা আজ পর্যন্ত কোন এলিয়েন কে পৃথিবীতে এসে কোন যুদ্ধ করতে দেখা গেলোনা কেন  ?  অথচ কেবলমাত্র মানুষই আকাশে স্যাটেলাইট পাঠাতে সক্ষম হয়েছে ।  আজকের যুগের মানুষ যদি ক্রেন ব্যবহার করে আইফেল টাওয়ার বানাতে পারে অবশ্যই আদি যুগের মানুষও বিশেষ কোন প্রযুক্তি ব্যবহার করে পিরামিড বানিয়েছিলো ।  যা তাদের ধ্বংসের মধ্য দিয়ে বিলুপ্ত হয়ে গেছে ।  এখন যদি আজকের বিশ্ব কোন কারণে ধ্বংস হয়ে যায় তাহলে আগামী কোন সভ্যতা কি বলবে  ?  আমরা কোন প্রযুক্তি ব্যবহার করে করেছিলাম এইটা একটা তাদের কাছে বিস্ময় ।  অথবা কোন ভিনগ্রহ থেকে কেউ এসে আমাদের সব কিছু করে দিয়ে গিয়েছিলো ।  আসলে আমরাই সভ্যতায় সবচেয়ে এগিয়ে ,  আর আগের যেসব সভ্যতা ছিলো সেগুলো কিছুই না এমনটা হয়ত ইচ্ছা করেই আমরা ভাবি; পাছে আমাদের অজ্ঞতা প্রকাশিত হয়ে পড়ে ,  আমরা হেরে যাই আমাদের পূর্ব পুরুষের জ্ঞানের কাছে ।  আমরা জানি যে ,  আল্লাহ মানুষ ও জীন সৃষ্টি করেছেন তাঁর ইবাদতের জন্য ।  মুসলমান ধর্মের বিশ্বাস অনুযায়ী এও জানি যে ,  আল্লাহ যখন মানুষ সৃষ্টির সিদ্ধ্যান্ত নেন তখন ফেরেশতারা উদ্বেক প্রকাশ করেছিলো মানুষ না জানি আবার জীনদের মতো মারামারি ,  কাটাকাটি শুরু করে দেয়  ?  কেন তাদের এই উদ্বেক কারণ তখন জীনদের দমাতে পৃথিবীতে ফেরেশতাদের নেমে আসতে হতো ।  তাহলে দেখা যাচ্ছে মানুষ সৃষ্টির বহু আগেই এই পৃথিবীতে জীন জাতির সৃষ্টি হয়েছিলো এবং কে জানে বিভিন্ন আদি সভ্যতার নিদর্শনে যেসব অদ্ভুত প্রকৃতির দেবতাদের ছবি পাওয়া গেছে তারা আবার জীন নয়তো  !  বহু নিদর্শনে পাওয়া গেছে আকাশ থেকে পাখা লাগানো দেবতা পৃথিবীতে নেমে আসছে কিংবা আছে আগুন চালিত রথের বর্ণনা ।  দেবতারা নাকি আগুন চালিত রথে করে পৃথিবীতে আসতো যাদের দেহে পাখা থাকতো ।  এখন কথা হলো এরা তাহলে কোন প্রকারের বোরাক ছিলো  ?  নাকি ফেরেশতা জীব্রাইল  ( আঃ )  এর দেহের বর্ণনা অনুযায়ী পাখা সম্বলিত কেউ ছিলো ,  নাকি স্বয়ং ফেরেশতা জীব্রাইল  ( আঃ )  আসতেন যাকে সেই সভ্যতার মানুষেরা তাদের প্রস্তর খন্ডে এঁকে রেখেছিলেন ।  এই ধারণা একেবারে উড়িয়ে দেয়া যায়না ।  কারণ আমরা জানি আল্লাহ অসংখ্য নবী রাসূল গোত্র ভেদে পাঠিয়েছিলেন এবং তাঁর আসমানী কিতাব সংখ্যা ১০৪ ।  কিন্তু কোরআনে কিন্তু সব নবীদের ঘটনা আসেনি কিংবা মূল ৪ টি কিতাব ছাড়া বাকি ১০০ খানা কিতাব সম্পর্কে আমাদের অজানাই রয়ে গেছে ।  হিন্দু ধর্মে বিশ্বাস করা হয় যমদূত মৃত্যু নিয়ে আসে ,  মুসলমান ধর্মে বিশ্বাস করে আজ্রাইল  ( আঃ )  জান কবচ করে ,  ইনকা কিংবা মিশরীয় পুরাণে বুক অফ ডেথে উল্ল্যেখ আছে এমনই এক মৃত্যু দেবতার কথা যাকে কালো মেঘময় বাতাসের সাথে তুলনা করা হয়েছে ।  গ্রীক পুরাণে মানুষের মাথা ওয়ালা পাখা ওয়ালা অশ্বারোহী কল্পনা করা হয় ।  যে ধর্মের আলোকেই আর যে পুরাণের আলোকেই দেখা যাক না কেন বিশ্বাস প্রায় একই শুধু ধর্ম আর পুরাণ ভিন্নতায় ব্যবহৃত হয়েছে ভিন্ন নাম ।  কোথাও দেবতা বলা হলে ,  কোথাও বলা হয়েছে ঈশ্বরের দূত ।  নূহ  ( আঃ )  এর যে ঘটনা তা হিন্দু পুরাণে দেবতা শিবের দশ রূপের একটি মৎস্য রুপধারী আবতারের সাথে হুবুহু মিলে যাওয়া কি শুধুই কাকতালীয়  !  কিংবা মিশর পুরাণের দেবতা রায়ের পাখা কিংবা গ্রীক দেবতা হোরাডাসের পাখার সাদৃশ্য কি শুধুই কাকতালীয়  !  আরব্য রজনীর আলীবাবা চল্লিশ চোরেরা কোন দেবতা ছিলো যে তারা পাহাড়ের অটোমেটিক দরজা বানিয়েছিলো  ?  চিচিং ফাঁক বললেই দরজা খুলে যেতো ।  সেই সবই কি শুধুই রুপকথার কোন গল্প  ?  যদি তাই হয়ে থাকে তবে আজকের মানুষ যেভাবে আধুনিক শপিং মলে অটোমেটিং গ্লাস ডোর ব্যবহার করে পা রাখলেই চিচিং ফাঁক; এটাও তাহলে রুপকথার গল্প কিংবা কোন এলিয়েনের কাজ  ! বস্তুত মানুষ সবসময় সর্বযুগেই জ্ঞান বিজ্ঞানে আধুনিক এবং যার কাছ থেকে এই জ্ঞান প্রাপ্ত হয়েছে তিনি আর কেউ নন স্বয়ং সৃষ্টিকর্তা যিনি সর্ব জ্ঞানের অধিকারী ।    তাই সভ্যতার যে কোন কালকেই ছোট করে দেখার কোন অবকাশ নেই কিংবা মানুষের জ্ঞানকে ছোট করে দেখারও কোন কারণ নেই ।  মানুষ যেমন আদি কালে মমি বানাতে সক্ষম হয়েছে ,  এই কালে বানাচ্ছে ক্রিয়নিক্স ।  শুধুমাত্র সভ্যতার বিলুপ্তিতে রহস্যের জালে বাঁধা পড়ে গেছে সেইসব বিজ্ঞান ,  সেইসব আধুনিক আবিষ্কার ।  আর যেখানে মানুষের জ্ঞানকে ছোট করে দেখার কন অবকাশ নেই ,  সেখানে সৃষ্টিকর্তা হলেন সর্বশক্তিমান মহাপ্রজ্ঞার অধিকারী । 

                    




অহমের মায়াজালে

  [ ১ ] মনের অন্তরীক্ষে জার্মান শেফার্ড তুমি হেসেছো ঈদের চাঁদ হয়ে , বাতাসে তোমার বাদামী চুলের ঘ্রাণ ছড়িয়ে;কার্তিকের এই শুভ্র সকালের রোদে , আমাকে ভেলায় ভাসাতে চাইছো লক্ষ্মীন্দরের মতো বুড়িগঙ্গার জলে , আমি কালের পরিক্রমায় ক্লান্ত যাত্রী তোমার , আমাকে তোমার নৌকার ছইয়ের মতো শরীরে একটু ঠাই দাও ।  জামিল ভাই কবিতাটি পড়া শেষ করেই একটা সিগারেট ধরালেন ।  মুখের অভিব্যাক্তি ঠিক বোঝা যাচ্ছে না ।  অবশ্য তিনি সব সময় এই রকমই ।  গম্ভীর মুখ করে বসে থাকেন ।  রাজ প্রাসাদের প্রহরীদের মতো রোবট প্রকৃতির ।  কোন প্রকার আবেগ তাদেরকে স্পর্শ করেনা ।  চোখের সামনে হাসা - হাসি ,  কান্না - কাটি ,  প্রেম - ভালোবাসা ,  কাম - অভিসার ,  জন্ম - মৃত্যু যাই ঘটুক না কেন তারা মূর্তির মতো ভাবলেশহীন ভাবে দাঁড়িয়ে থাকবে ।  জামিল ভাই অবশেষে তার নীরবতা ভাঙলেন ।  জিনিয়াস  !  এইরকম কবিতা বাংলা সাহিত্যে এই প্রথম তুমি লিখলে ।  কুকুরের প্রতি মানুষের ভালোবাসা ।  জীব দয়া অর্থাৎ জীবের প্রতি মানুষের ভালোবাসা পরম ধর্ম ।  ঈশ্বর এতে প্রচ্ছন্ন হন ।  মেটাফোর হিসেবে কুকুরটিকে এক অনিন্দ্য সুন্দরী নারীরূপে আঁকাটা কবিতাটিকে অভিনব শৈল্পিকতা দিয়েছে ।  ম্যাডামের কবিতার বইতো সুপার হিট হবে শুধুমাত্র এই কবিতাটির জন্যই ।  ম্যাডাম মানে ডাক ও টেলিযোগাযোগ প্রতিমন্ত্রী কুসুম কুমারীর দীর্ঘদিনের ইচ্ছা তিনি কবিতার বই বের করবেন ।  কবি হিসেবে পরিচিতি পাওয়া তার অদ্ভুত সব শখের মধ্যে একটি ।  কিন্তু তিনি নিজে কবিতা লিখতে পারেন না ।  জামিল ভাইয়ের সাথে পূর্ব পরিচয়ের কারণে নেত্রীর কাব্যগ্রন্থের জন্য কবিতা লেখার কাজটি আমিই পেয়েছি ।  এইসব জিনিস খুব গোপনে হয় ।  আর জামিল ভাই অত্যন্ত বিচক্ষণ ভাবে পুরো ব্যাপারটার চমৎকার গোপনীয় একটা সমাধান করেছেন আমাকে কবিতা লেখার কাজে নিযুক্ত করার মধ্য দিয়ে ।  সস্তায় কবিতা লিখে দেয়ার জন্য আমার চেয়ে ভাল বিশ্বস্ত কাউকে অবশ্য তিনি আর পানওনি ।  জামিল ভাই নেত্রীর খাস পিএস ।  আমার সাথে কখনও নেত্রীর সাক্ষাৎ হয়নি ।  জামিল ভাইয়ের মাধ্যমেই সব লেনদেন হয় ।  জামিল ভাই একশত টাকার নোটের একটা বান্ডিল হাতে ধরিয়ে দিয়ে বললেন এই নাও গোলাপ ভাই এটা তোমার এডভান্স ।  যাও কবিতা লিখতে থাকো গিয়ে ।  বই বের হলে বাকি টাকা এসে নিয়ে যেও ।  আমি টাকাটা নিয়ে নেত্রীর অফিস থেকে বের হয়ে এলাম ।  পকেটে জার্মান শেফার্ডের হাতে লিখে দেয়া মোবাইল নাম্বারের চিরকুটটি আছে ।  তাকে একটা ফোন দেয়া যেতে পারে ।  তাকে ফোন দিয়ে জানানো দরকার ,  হে অনিন্দ্য সুন্দরী জার্মান নারী; তোমার আমি নাম দিয়েছি জার্মান শেফার্ড ।  কুকুরের নামে নাম দিয়েছি বলে আবার মনে কিছু করোনা ।  আসলে জার্মানের আর কিছু সম্পর্কে আমার তেমন কোন কিছুই জানা নেই ।  এক হিটলার সম্পর্কে জানি আর জানি জার্মান শেফার্ড নামের এক জাতের কুকুর আছে ।  অবশ্য জার্মান শেফার্ড সম্পর্কেও তেমন কিছুই জানিনা ।  আর এক আছে জানি জার্মান পলিটেকনিক্যাল ইনস্টিটিউট সম্পর্কে ।  কিন্তু হিটলার আর ইনস্টিটিউট নামে ডাকার মাঝে কোন নান্দনিক সৌন্দর্যতা নেই ।  তাই আর কিছু না পেয়ে শেষে জার্মান শেফার্ড নামটিই মাথায় এলো ।  এটা অবশ্য আমারই দোষ ।  আমারই উচিত ছিলো তোমার নামটি জিজ্ঞাসা করে নেয়া ।  কিন্তু আমি সেটা করিনি ।  মানুষের মস্তিষ্ক ঘোরের মধ্যে থাকলে তার স্বভাব সুলভ অতি সাধারণ কাজটি করতেও তাৎক্ষণিক ভাবে ভুলে যায় ।  আমিও সেদিন তোমার রুপের মোহে ঘোরের মধ্যে ছিলাম ।  জার্মান শেফার্ডকে মোবাইলে পাওয়া গেলো ।   ( গল্পের সুবিধার্থে সকল কথোপকথন বাংলায় লেখা হলো ) হ্যালো  !  শুভ দুপুর ।  আমি গোলাপ ভাই বলছি ।  সেদিন আহসান মঞ্জিলে আপনার সাথে কথা হয়েছিলো ।  আপনি আমাকে আপনার মোবাইল নাম্বার লিখে দিয়েছিলেন ।  আপনার একজন গাইড দরকার ।  আপনি আমাকে গাইড হিসেবে নিয়োগ দিবেন বলে বলেছিলেন ।  ওহ  !  হ্যাঁ ।  মিঃ গোলাপ আমি আপনাকে চিনতে পেরেছি ।  আজকে কি আপনার সময় হবে  ? আজকেতো সময় হবে না ।  আজকে আমার হাতে অনেক কাজ আছে ।  তাহলে আপনি যখন সময় করতে পারবেন আমাকে একটা ফোন করে হোটেলে চলে আসবেন ।  আমি হোটেল ইন্টারকন্টিনেন্টালে উঠেছি ।  রুম নাম্বার ৩০৬ ।  আমি ম্যানেজারকে বলে রাখছি যেন আপনি এসে আপনার পরিচয় দিলেই সরাসরি রুমে আসতে দেয় ।  বিদায় নিয়ে ফোনের লাইন কাটতেই খেয়াল হলো আজকেও তার নাম জানা হলোনা ।  এই মেয়েটি যেমন রূপসী তেমনি তার কণ্ঠ ।  ঘোর লাগা অদ্ভুত যাদুকরী কণ্ঠ ।  ঘোরের কারণে আজকেও তার নাম জিজ্ঞাসা করতে পারলাম না ।  সামনা সামনির চেয়ে কোন নারীর কণ্ঠ ফোনে অনেক বেশি সুন্দর শোনা যায় ।  বিশেষ আকর্ষণ কাজ করে ।  তখন ঘন্টার পর ঘন্টা কথা বলে কাটিয়ে দেয়া যায় ।  এই কারণেই রাতের পর রাত ,  দিনের পর দিন প্রেমিক তার প্রেমিকার সাথে ফোনে কথা বলে প্রেম করতে পারে ।  প্রেমের কথার চেয়ে তখন প্রয়োজনীয় অপ্রয়োজনীয় পারিবারিক ,  সামাজিক ,  অর্থনৈতিক ,  রাজনৈতিক কথা আদান প্রদান হতে থাকে ।  একসময় কথা মোড় নেয় যৌনতায়; যাকে আজকের সমাজ খুব সুন্দর একটা নাম দিয়েছে ,  ফোন সেক্স ।  প্রেমের সাথে যৌনতার একটা সম্পর্ক অবশ্যই আছে ।  তাই ফোনে কথা বলাও এর ব্যতিক্রম নয় ।  এটাও জীবনেরই একটা অংশ ।   [ ২ ] ১৮৮৮ সাল ।  লর্ড ডাফরিন ও লেডী ডাফরিন কোলকাতা থেকে ট্রেনে করে ঢাকায় এসেছেন নবাব আবদুল গনি সাহেবকে আনুষ্ঠানিক ভাবে কেসিএসআই খেতাব দেয়ার জন্য ।  তাদের সৌজন্যে সুরমা উপত্যকা থেকে বিশেষ প্রশিক্ষণপ্রাপ্ত আমাকে ঘোড়সওয়ার হিসেবে এনে বিশেষ প্রহরী করে নিয়োগ দেওয়া হলো ।  তাদের সম্মানে নবাব আবদুল গনি সাহেব ব্যাপক অনুষ্ঠানের আয়োজন করেছেন ।  বল নাচের আয়োজন করা হয়েছে ।  তাদের আপ্যায়নের জন্য স্পেশাল অর্ডার দিয়ে সাত হাজার টাকা খরচ করে নবাব সাহেব কোলকাতার উইলসন হোটেল থেকে রাজকীয় খাবারদাবার আনিয়েছেন ।  সে এক নজিরবিহীন ঘটনা ।  তাদের সম্মানে মণিপুরি পলো খেলার আয়োজন করা হয়েছে ।  আনা হয়েছে ২৬টি বড় বড় হাতি ।  হাতিগুলো সব নানা রকম ক্রীড়া নৈপুণ্য প্রদর্শন করাতে সর্বক্ষণ ব্যাস্ত ।  লর্ড ডাফরিন ও লেডী ডাফরিনের স্মৃতি ধরে রাখার জন্য নবাব সাহেব হাসপাতাল ও হোস্টেল নির্মাণের পরিকল্পনা করে ফেললেন ।  সে জন্য তিনি একাই ৫০ হাজার টাকা দান করলেন ।  নবাব সাহেব লর্ডের প্রতি তার অগাধ শ্রদ্ধা ও ভক্তি প্রদর্শনের জন্য কোন প্রকার ত্রুটি রাখতে চান না ।  একজন গোলাম তার প্রভুর আস্থা ভাজনে প্রয়োজনে নগ্ন হতেও প্রস্তুত থাকে ।  আর সেখানে নবাব সাহেব হলেন ব্রিটিশ লর্ডদের খাস আস্থা ভাজন ।  এমনি এমনিতো আর লর্ড সাহেব তাকে খেতাব দিতে স্বয়ং নিজে আসেননি ।  তার কাজে কর্মে পরিপূর্ণ সন্তুষ্ট হয়েই তারা এসেছেন ।  গোলামের ঘরে প্রভু স্বয়ং এসেছেন ।  কোন দূতও পাঠাননি ।  অতএব প্রভুর জন্য অর্চনার কোন কমতি তিনি রাখলেন না ।         ১২ হাজার মোমবাতি জ্বালিয়ে আহসান মঞ্জিল ও তার প্রাঙ্গণের বাগান আলোকসজ্জিত করা হয়েছে ।  অসংখ্য মোমবাতি - শোভিত প্রাসাদটি দেখে মনে হচ্ছে যেন এক আলোর বাগান ।  আমি রুপকথার গল্পের নায়ক আর আমার ঘোড়ার গাড়িতে সওয়ার হয়েছে সিন্ডারেলা ।  এখনই তার পায়ে নিজ হাতে জুতা পরিয়ে দিব ।  কারন তার জুতা জোড়ার একটি আমার কাছেই রয়েছে ।  জুতা পরিয়ে দিতেই চিরদিনের জন্য সিন্ডারেলা আমার হয়ে যাবে ।       প্রাসাদের মূল ফটকের সামনে এসে আমার ঘোড়ার গাড়ি থেমেছে ।  গাড়ির দরজার সামনে কুর্ণিশ করার ভঙ্গিতে বসে দুই হাত পেতে দিয়েছি ।  প্রথমে ডাফরিন সাহেব নামলেন আমার হাতের তালুর উপর ভর দিয়ে ।  তারপর নেমে এলেন লেডী ডাফরিন ।  বিশাল আলখেল্লার মতো লেইসের কারুকার্য শোভিত রেশমি কাপড়ের গোলাপি রঙের গাউন; গোলাপি রঙের সাথে মিল রেখে হাতে নেটের গ্লাবস ,  পায়ে উঁচু হিলের জুতা ,  মাথায় লম্বা হ্যাট ।  হ্যাটের সামনে দিয়ে মুখের কাছে ছোট করে নেট লাগানো ।  সেই নেটের ছোট ছোট ফাঁকা দিয়ে লেডী ডাফরিনের গোলাপি ঠোঁটের মিষ্টি হাসি চোখে পড়লো ।  মনে হচ্ছে যেন আকাশে জাল পেতে পূর্ণিমার চাঁদ ধরা হয়েছে ।  এই চাঁদকে কিছুতেই হারাতে দেয়া যাবেনা ।  লেডী ডাফরিন লাল গালিচা মোড়ানো সিঁড়ি দিয়ে প্রাসাদে উঠে যাচ্ছে ।  আমি তার হেটে যাওয়ার দিকে অপলক দৃষ্টিতে তাকিয়ে আছি ।  তার সরু কোমর বেয়ে নেমে আসা শৈল্পিক শারীরিক গঠন হাটার ছন্দে মাতাল ।          অদ্ভুত সুন্দর  ! হঠাৎ চৈতন্য ফিরে পেলাম ।  তাকিয়ে দেখি আমার পাশে দাঁড়িয়ে আছে লেডী ডাফরিন ।  জলসা ঘরের পুরো দেয়াল জুড়ে হাতে আঁকা ছবিটির দিকে তাকিয়ে রয়েছি দুজনে ।  পুরো মেঝে কাঠের ,   চারদিকের দেয়ালে বিশাল বিশাল আয়না লাগানো ,  উপর থেকে বিশাল এক ঝাড় বাতি ঝুলছে ।  ছবির একপাশে বসে আছেন নবাব সাহেব ও তার নায়েব এবং পুত্র নবাব আহসানউল্লাহ সাহেব ।  এছাড়াও চারদিকে মেঝে ঘেঁষা ছোট ছোট সোফায় বসে আছেন অন্যান্য দেশী - বিদেশী অতিথিবৃন্দ ।  নবাব পরিবারের নারী - পুরুষরাও বসেছেন সৌজন্যতা মূলক ।  সবার দৃষ্টি লর্ড ডাফরিন ও লেডী ডাফরিনের নাচের দিকে ।  তাদেরকে সঙ্গ দিয়ে নাচছে আরও দুই ব্রিটিশ দম্পতী ।  লর্ড ডাফরিনের হাত লেডী ডাফরিনের সরু কোমরে রাখা আর লেডী ডাফরিনের এক হাত লর্ডের কাঁধে রাখা ।  দেখেছেন কি অদ্ভুত সুন্দর দৃশ্য  ? দেখছি ।  কিন্তু এর মধ্যে আমি কোন সৌন্দর্য খুঁজে পাচ্ছিনা ।  এইটাতো হাতে আঁকা ছবি ।  ছবিটাও ভাল করে আঁকতে পারে নাই ।  লেডী ডাফরিনের রূপ সম্পর্কে মনে হয় চিত্রশিল্পীর কোন ধারনাই নেই ।  ব্যাটা যার কোন ধারনাই নেই ,  তাকে দিয়ে কেন ছবি আঁকাবি ।  তাও লেডী ডাফরিনের মতো একজন অনিন্দ্য সুন্দরীর ।  শুধু ছবি আঁকতে পারলেই হয় না ।  ছবির মূল তাৎপর্যটাই হলো পুরো ক্যানভাস জুড়ে ছবির চরিত্রটাকে জীবন্ত রূপ দান করা ।  এই জন্য দরকার ছবি আঁকার আগে ছবির চরিত্র নিয়ে ভাল করে স্টাডি করা ।  বাহ  !  দারুণ বলেছেনতো ।  এইসব প্রাসাদের ছবি দেখার চেয়ে চলুন আপনাকে আসল সৌন্দর্য দেখাই ।  প্রাসাদের শেষ প্রান্তে এসে সিঁড়ির উপর দুজনে দাঁড়িয়ে আছি ।  ঐ দেখেন বুড়িগঙ্গা নদী দেখা যাচ্ছে ।  নদীর তীরে কিছু লঞ্চ দাঁড়িয়ে আছে ,  কিছু নৌকা চলাচল করছে ।  কিন্তু এসবের চেয়ে গুরুত্বপূর্ণ দৃশ্য হলো নদীর পানির রঙটা ।  এখন কোন চিত্রশিল্পীকে যদি ডাক দিয়ে বলা হয় এই ছবিটা এঁকে দেয়ার জন্য ।  আর সে যদি নদীর রঙ হিসেবে নীল রঙ ব্যবহার করে তাহলে হবেনা ।  ভাল করে তাকিয়ে দেখুন ।  বুড়িগঙ্গার নদীর পানি কি নীল রঙের ,  না কালো রঙের  ?  ছবিতে যদি নদীর পানি কালো রঙে আঁকা হয় তাহলেই কেবল ছবিটা জীবন্ত রূপ লাভ করবে ।  যে কোন ছবিকেই হতে হবে জীবন্ত রূপের ।  তবেই একটা ছবি আঁকা সার্থক ।  যে ছবিতে কোন প্রাণ নেই ,  সে ছবি জীবনের ছবি নয় ।  চমৎকার বলেছেন  !  আপনি কি ছবি আঁকেন  ? না ,  আমি ছবি আঁকি না ।  তবে মিন্টু খুব ভাল ছবি আঁকে ।  মিন্টুর আঁকা ছবিগুলো দেখলে মনে হয় এক একটা ছবিকে সে জীবন্ত রূপ দান করেছে ।  আমাকে কি উনার কাছে নিয়ে যাওয়া যাবে  ?  আমি আমার একটা পোট্রেট আঁকাবো উনাকে দিয়ে ।  অবশ্যই নিয়ে যাওয়া যাবে ।  তবে মিন্টুর কিন্তু ছবি আঁকার উপরে কোন প্রাতিষ্ঠানিক শিক্ষা নেই ।  সে হচ্ছে একজন রিক্সা পেইন্টার ,  বাংলা সিনেমার পোস্টার আঁকাতেও সে সমান পারদর্শী ।  ইন্টারেস্টিং  !  শুধু তাই না ,  কেউ চাইলে পুরো শরীরের নগ্ন পোট্রেটও সে এঁকে দেয় ।  তবে এই ক্ষেত্রে লোকে সাধারনত নগ্ন মেয়েদের ছবিই তাকে দিয়ে আঁকিয়ে নেয় ।  এই ক্ষেত্রে তাকে কিছু বাড়তি পেমেন্ট দেয়া লাগে ।  প্রচুর সময় নিয়ে আঁকতে হয় বলেই মিন্টু এই কাজে বাড়তি পেমেন্ট নেয় ।  স্বয়ং পিকাসো মিন্টুর ছবি আঁকার কাছে নস্যি ।  আমাদের জার্মানিতে আমার এক পরিচিত চিত্রশিল্পী আছে ।  তাকে দিয়ে একবার আমার একটা পোট্রেট আঁকিয়ে ছিলাম ।  কিন্তু সেটা মনের মতো হয়নি ।  পোট্রেটটা দেখে মনে হচ্ছিলো যেন একটা পুরুষ মানুষ হাতে একগুচ্ছ ফুল নিয়ে দোলনায় বসে দোল খাচ্ছে ।  আমি সাথে সাথে ছবিটা ছিঁড়ে টুকরো টুকরো করে তার মুখের উপর ছুঁড়ে ফেলি ।  আমি দৃশ্যটা কল্পনা করার চেষ্টা করছি ।  একজন পুরুষ মানুষ একগুচ্ছ ফুল হাতে রেশমি কাপড়ের গোলাপি রঙের স্লীভলেস গাউন পরে দোলনায় বসে দোল খাচ্ছে ।  পুরুষ মানুষের জন্য এইরকম রোম্যান্টিকতা করার কোন নিয়ম নেই ।  পুরুষ মানুষ মুখে চুরুট নিয়ে বসে থাকবে ।  মুখ দিয়ে ধোঁয়া বের হতে থাকবে ।  আর দোলনায় দোল খাওয়ার অধিকার শুধু নারীদেরই ।  এই হলো জার্মান শেফার্ড এর সাথে আমার প্রাথমিক পরিচয় পর্ব ।   [ ৩ ]  মানুষের মৃত্যুর পর নাকি শরীর থেকে আত্না বেরিয়ে যাওয়ার পর ৪০ দিন পর্যন্ত আত্মা ঘুরে বেড়ায়; যেখানে যেখানে সে ভ্রমণ করেছে সেসব জায়গায় ।  তারপর ফিরে যায় আল্লাহর কাছে ।  আল্লাহ যদি এভাবে আত্মার ঘুরাঘুরির জন্য নির্ধারিত সময় বেঁধে না দিয়ে অনন্ত কালের জন্য আত্নাকে মুক্ত করে দিত তাহলে কেমন হতো  ? শাকিলের মাথার ভেতর হঠাৎ করে ঢুকেছে সে আসলে মানুষ নয় ।  সে মারা গেছে ।  তার আত্মা এখন চায়ের দোকানদার হয়ে মানুষকে চা বানিয়ে খাওয়ায় ।  মৃত্যুর আগে সে ছিলো বাংলার নবাব পরিবারের একজন নবাব ।  এখন তার আত্মার নাম হয়েছে শাকিল ।  তার আশেপাশের মানুষগুলোও সব আত্মা ।  আমাকেও এখন সে আত্মা মনে করছে ।   শাকিল আমাকে এক কাপ চা খাওয়াতে পারিস  ? শাকিল প্রচন্ড রকম ক্ষোভ নিয়ে চায়ের কাপ এগিয়ে দিতে দিতে বলছে ,  নেন একসময়কার নবাব; এক ঘোড়সওয়ারকে চা বানিয়ে খাওয়াচ্ছে ।  নিয়তির সেকি অদ্ভুত লীলাখেলা  !  এক সময়কার চাকর - বাকরগুলো এখন নবাব সেজেছে আর নবাব হয়েছে চা ওয়ালা ।  নবাব সাহেব চলেন আজকে তাহলে আমরা দুই আত্মা মিলে পুরো আত্মার নগরীতে ঘুরে বেড়াবো ।  যেখানে কোন মানুষ থাকবেনা ।  শুধু আত্মার ভূমিতে আমাদের বিচরণ হবে ।  শাকিলের কপালে কিঞ্চিত চিন্তার রেখা ফুটে উঠেছে ।  আমি সেই রেখার ভাষা পড়ে বোঝার চেষ্টা করছি ।  মানুষের নিয়তি নাকি তার কপালে লেখা থাকে ।  এই মুহূর্তে শাকিলের কপাল তার ভাগ্য সম্পর্কে কি বলছে সেটা জানা দরকার ।  কপালের রেখা যদি সমান্তরাল ভাবে তিন ভাঁজে ভাঁজ হয়ে ফুটে উঠে তাহলে ভাল ।  ত্রিভূবন গঠিত হয়েছে জল ,  স্থল আর শূণ্য দিয়ে ।  আবার কোরআনে তিনটি বর্ণের কসম খেয়ে পুরো এক সূরা নাযিল হয়েছে ।  আলিফ ,  লাম ,  মীম ।  কিন্তু শাকিলের কপাল ভাল কিছুর প্রকাশ করছেনা ।  তার কপালে কেবল মাত্র দুটি রেখাই ভাঁজ খেলছে তাও সেটা ভাঙা ভাঙা ।     শাকিল এর মধ্যেই দোকান বন্ধ করার প্রস্তুতী নিয়ে ফেলেছে ।  আমি আর শাকিল অর্থাৎ নবাব সাহেব আর ঘোড়সওয়ারের আত্মা বের হয়ে পড়েছি আত্মার ভূমিতে বিচরণ করার উদ্দেশ্যে ।  সোহ্রাওয়ার্দি উদ্যানের ভেতর ছোট খাটো একটা জটলা দেখা যাচ্ছে ।  গুটিকয়েক আত্মা ঘীরে রেখেছে একজন আত্মাকে ।  দেখে মনে হচ্ছে সে এই আত্মাদের নেতা টেতা হবে কেউ ।  উপস্থিত আত্মাদের সে নানারকম কৌতুক বলে হাসানোর চেষ্টা করছে । দুইটা কৌতুকের নমুনা;বুঝলা তোমরা ,  আমি তোমাদের চিরমুক্তির জন্য রক্ত দিতেও প্রস্তুত ছিলাম ।  তোমরা সবাই যুদ্ধ করে রক্তের বিনিময় আত্মা হয়েছো ।  কিন্তু আমি যুদ্ধের সময় তোমাদের সাথে রক্তের বিনিময় আত্মা হতে না পারলেও পরে কিন্তু ঠিকই রক্ত দিয়ে আত্মা হয়েছি ।  এই কৌতুক শুনে উপস্থিত আত্মারা সবাই অট্টহাসি দিয়ে মাটিতে গড়াগড়ি খেতে শুরু করল এক একজন । এবার সেই নেতার আত্মা তার দ্বিতীয় কৌতুক বলতে শুরু করেছে , বুঝলা তোমরা ,  আত্মা হয়েছিতো কি হয়েছে ।  আমার অনেক স্বপ্ন আছে ।  আমার মাঝে মাঝে খুব চুরুট খেতে ইচ্ছা করে ।  কিন্তু আত্মা হয়েছি বলে চুরুট খাওয়া আর হয়না ।  এবারও উপস্থিত আত্মারা সবাই অট্টহাসি দিয়ে মাটিতে গড়াগড়ি খাওয়া শুরু করলো ।  আমি আর নবাব সাহেব সেখান থেকে চলে এলাম ।  ফুটপাথের উপর দিয়ে হাটছি ।  একটা মা ফুটপাথের উপর উপুড় হয়ে শুয়ে ঘুমিয়ে আছে ।  পাশে বসে একটা ন্যাংটা বাচ্চা কাঁদছে ।  নাক দিয়ে সর্দি ঝরছে বাচ্চাটার ।  সামনে এমন আরও কয়েকটি পরিবার ফুটপাথের উপর বসে আছে ।  দেখছেন নবাব সাহেব ,  কি অবিচার  !  আত্মা হয়েছে বলে কি হয়েছে  ?  এরাতো একসময় মানুষই ছিলো ।  মানুষ যদি তার ঘর বাড়িতে থাকতে পারে ,  তাহলে আত্মারা নয় কেন  ?   চলো ,  বিষ্ণু সামনে এগিয়ে দেখি ।  সামনে এগুতেই নবাব সাহেব বিচলিত হয়ে উঠলেন ।  তার মনের ভেতর গভীর উদ্বেক দেখা দিয়েছে ।  কি সর্বনাশ  !  তার হেরেম খানার হুরেরা সব দাঁড়িয়ে আছে ।  এক একজন আত্মা আসছে আর এক একজন হুর আত্মা তাদের সাথে চলে যাচ্ছে ।  যেসব আত্মা আসছে এরা সবাই নবাবের গোলাম আর প্রজা ছিলো একসময় ।  নবাব সাহেবের সেখানে দাঁড়িয়ে থাকতে ভীষণ কষ্ট হচ্ছিলো ।  তাই সে দ্রুত হেটে সেখান থেকে চলে এলো ।  নবাব সাহেবের পেছন পেছন আমিও হাটছি ।  আমার হাতে সিগারেট ।  নবাবের সামনে সিগারেট খাওয়া বেয়াদবি কিন্তু নবাবের আত্মার সামনে নয় ।  আত্মার ভূবনে সবাই সমান ।  এখানে নবাব - গোলাম কোন ভেদাভেদ নেই ।  আমরা হাটতে হাটতে হোটেল ইন্টারকন্টিনেন্টালে এসে উপস্থিত হয়েছি ।  হোটেলের ম্যানেজার ভীষণ স্মার্ট একজন মানুষ ।  একজন স্মার্ট মানুষের সাথে আমরা দুই আত্মা কথা বলছি ।  ম্যানেজার একদম স্যূটেট ব্যূটেট হয়ে ডেস্কে দাঁড়িয়ে আছে ।  ইনাদের বসার জন্য চেয়ার থাকলেও ইনারা কদাচিৎ চেয়ারে বসেন ।  ইনাদের কাজই হলো ঘোড়ার মতো দাঁড়িয়ে থাকা ।  ইনারা আবার ইংরেজি ছাড়া কথা বলেন না ।  ইনাদের চাকরী দেয়া হয় মূলত ইংরেজীতে কথা বলার জন্যই ।  ইনারা ইংরেজিটা বলেনও এমন ভঙ্গিতে যেন ইংরেজি না হিব্রু ভাষায় কথা বলছে ।  গুড ইভেনিং স্যার ,  মে আই হেল্প ইউ  ?  কি আশ্চর্য  !  আপনি আমাদেরকে দেখতে পাচ্ছেন  ? সরি স্যার  ! মানে বলছি আমরা হোলাম গিয়ে আত্মা ।  আত্মাদেরতো দেখতে পাওয়ার কথা না ।  কিন্তু আপনি আমাদেরকে দেখতে পাচ্ছেন ।  আপনি কি ভাই কোন ওঝা নাকি  ? ম্যানেজার সাহেব হাসছেন ।  ফাইভ স্টার হোটেলের ম্যানেজার হওয়ার প্রধান শর্তই হলো কাস্টমার ইজ অলওয়েজ রাইট ,  এই বেধ বাক্যে বিশ্বাসী হওয়া ।  কাস্টমার যদি গালিও দেয় তবুও হাসি মুখে তাকে সার্ভিস দেয়া ।  এইটা জ্ঞান মনে হয় ম্যানেজার সাহেব ভালই রপ্ত করতে পেরেছেন ।  আচ্ছা ভাই ,  আপনি কি আত্মা দূর করার কোন মন্ত্র জানেন নাকি  ?  জানলেতো বিপদ আছে ।  শেষে মন্ত্র পড়ে আমাদের তাড়িয়ে দেবেন ।  ম্যানেজার সাহেব একই রকম ভাবে তার ঠোঁট বাকিয়ে হাসছেন ।  বুঝলাম এই মানুষ সহজে বিচলিত হওয়ার পাত্র নন ।  শুনুন ভাই আমরা হোলাম আত্মা ।  হাসবেন না ।  চাইলেই কিন্তু আমরা আপনার সর্বনাশ করে দিতে পারি ।  এইযে উনাকে দেখছেন ।  উনি হলেন বাংলার নবাবের আত্মা ।  উনি আত্মা হওয়ার পর এখন মানুষের মাথার চুল খান ।  এখন নবাব সাহেব আপনার মাথার চুল খাবেন ।  ম্যানেজার সাহেব যথারীতি মিষ্টি একটা হাসি দিয়ে বললেন স্যার ,  ডু ইউ নিড সিঙ্গেল রুম অর ডাবল বেড রুম ।  উই হ্যাভ বোথ এসি এন্ড নন এসি রুম ।  আমরা আত্মা তার হাসির কাছে পরাজিত হোলাম ।  বুঝতে পারছি এই মানুষ কঠিন শিক্ষা নিয়েই তার দায়িত্বে বসেছে ।  আমরা হোলাম আপনাদের হোটেলের ৩০৬ নাম্বার রুমে জার্মান যে ভদ্রমহিলা উঠেছেন তার গেস্ট ।  স্যার ,  কাইন্ডলি ইউর নেম প্লীজ  ? বিষ্ণু ।  ম্যাডামকে বলুন আমি উনার ঘোড়সওয়ার ।  সাথে নবাব সাহেবও এসেছেন বলে দিন ।  এবার ম্যানেজার তার হাসি থামিয়ে আমার দিকে ভ্রু কুঁচকিয়ে তাকিয়ে একবার চোখ নামিয়ে নিয়ে ইন্টারকমের বাটন চাপতে লাগলেন ।  ম্যানেজারকে দেখে নবাব সাহেব বেশ একটা শক খেলেন ।  একসময়কার লর্ড সাহেবের আত্মা এখন হোটেলের ম্যানেজারি করছে  !  ম্যানেজার সাহেব ইন্টারকমে যোগাযোগ করে আমাদের ম্যাডামের রুমে যাওয়ার অনুমতি দিলেন ।  ফাইভ স্টার হোটেলের রুম বলতে যেমন হওয়ার কথা এই রুমটা ঠিক তেমন নয় ।  সাধারণ মধ্যবিত্তের ঘর যেমন হয় হোটেলের এই রুমটাও ঠিক তেমনই বলা যেতে পারে ।  আমি তাকিয়ে তাকিয়ে রুমের চারপাশটা দেখছি ।  আসলে এই মুহূর্তে জার্মান শেফার্ডের দিকে তাকাতে ভীষণ লজ্জা লাগছে ।  এত্তবড় একটা মেয়ে তাও আবার হাফপ্যান্ট আর স্যান্ডো গেঞ্জি পরে আছে ।  সাদা চামড়ার মানুষ দূর থেকে দেখতেই সুন্দর লাগে ।  কাছ থেকে সাদা চামড়ার মানুষের শরীর দেখতে ভাল লাগেনা ।  সাদার সাথে লালচে লালচে রঙ মিশে থাকে ।  অনেকটা দেখতে মেশিনে সদ্য ড্রেসিং করা হাঁসের চামড়ার মতো মনে হয় ।  তো বিষ্ণু আপনি কি এখন পুরোপুরি ফ্রি আছেন ।  জী আমি এখন আত্মা হয়েছি ।  আর আত্মারা মুক্ত ।  সেই হিসেবে আমি এখন ফ্রিই বলতে পারেন ।  আত্মা হয়েছেন মানে কি  ? খুব সহজ ।  মানুষ মরে গেলে তার আত্মা ৪০ দিন পর্যন্ত মুক্তি পায় ঈশ্বরের কাছে যাওয়ার আগে ।  এই প্রথমবারের মতো নবাব সাহেবের অনুরোধে ঈশ্বর অনন্তকালের জন্য আত্মাকে মুক্তি দান করেছেন ।  নবাব সাহেবটা আবার কে  ?  বিষ্ণু আপনার কথা আমি কিছুই বুঝতে পারছিনা । বুঝতে না পারার কিছুই নেই ।  আপনার মস্তিষ্ক কোন কারণে এই মুহূর্তে খুব ইত্তেজিত হয়ে আছে ।  এই কারণেই খুব সহজ বিষয়গুলো আপনার মস্তিষ্কে ধরা দিচ্ছেনা ।  হুম তা হতে পারে  !  কিন্তু আপনি মারা গেছেন ,  আপনার আত্মা ঘুরাঘুরি করছে এই ধরণের হেয়ালি কথাবার্তা আমার সাথে করবেন না ।  আমি মোটেও আপনার সাথে কোন প্রকার হেয়ালি কথাবার্তা বলছিনা ।  আপনিও এখন আত্মা হয়ে আছেন ।  আপনি হলেন লেডী ডাফরিনের আত্মা ।  নতুবা আমাকে আপনি বিষ্ণু বলে চিনতেন না ।  আমার আত্মার নাম গোলাপ ভাই কিন্তু আপনি যেহেতু বিষ্ণু নামেই চিনছেন; অতএব আপনি অবশ্যই লেডী ডাফরিনের আত্মা ।  আর আমার সাথে যিনি এসেছেন ,  ইনি হলেন নবাব সাহেবের আত্মা ।  নবাব সাহেব আপনি কিছু বলুন ।  গোলাপ অথবা বিষ্ণু ,  আপনি যেই হোন না কেন প্লীজ অযথা আমার সাথে হেয়ালি করবেন না ।  আমি বুঝতে পেরেছি আমার মন খারাপ এই কারণে আপনি আমার মন ভোলানোর জন্য চেষ্টা করছেন ।  কিন্তু কোন লাভ হবে না তাতে ।  নবাব সাহেব এতক্ষণে তার মুখ খুললেন ,  লেডী ডাফরিন আসুন নাচি ।  আপনার মনে আছে আমরা যখন জীবিত ছিলাম আমি আর আপনি অল্প কিছু সময়ের জন্য দুজনে একসাথে নেচেছিলাম ।  চলুন আজকে দুজনের আত্মা মিলে প্রাণ ভরে নাচি ।  বলতে বলতে নবাব সাহেব উঠে দাঁড়িয়ে লেডী ডাফরিনের সরু কোমরে হাত রেখে নাচার আমন্ত্রণ জানালেন ।  লেডী ডাফরিন কোন আপত্তি করতে পারলেন না ।  সেও নবাব সাহেবের কাঁধে হাত রেখে নাচতে শুরু করে দিলেন ।  আত্মার জগতে সব কিছু নিয়ম নীতির ঊর্ধে ।  এখানে কোন কিছুই কোন বাঁধা মানেনা ।  লেডী ডাফরিন এই মুহূর্তে দিব্যি ভুলে গেছেন তার মনের সব দুঃখের কথা ।    বিছানায় রাখা একটা ফটোস্ট্যান্ড এর উপর চোখ পড়লো ।  ছবিটা হাতে আঁকা ।  একজন পুরুষ মানুষ একগুচ্ছ ফুল হাতে রেশমি কাপড়ের গোলাপি রঙের স্লীভলেস গাউন পরে দোলনায় বসে দোল খাচ্ছে ।  ছবির উপরে লাল রঙের সাইন পেনে বড় করে ইংরেজীতে লেখা ,  আই হেইট ইউ এলেক্স ।  ছবিটার এক কোণায় একটি ছেলের ছবি লাগানো ।  ছেলেটার চেহারা অবিকল হাতে আঁকা ছবিটার পুরুষ চেহারার মেয়েটির মতোই দেখতে ।  খুব সম্ভবত এই ছেলেটার নামই এলেক্স ।  যদি ছেলেদের চেহারার রূপের উপর পৃথিবীতে কোন প্রতিযোগিতা হতো মিঃ ওয়ার্ল্ড কিংবা মিঃ ইউনিভার্স টাইপ কিছু; তাহলে এই ছেলেটা অবশ্যই প্রথম হতো ।           নবাব সাহেব আপনার নাচানাচি শেষ হলে এবার চলুন তাহলে যাওয়া যাক ।  হ্যাঁ ,  চলো ।  জার্মান শেফার্ডের চোখের কোণে পানি জমতে শুরু করেছে ।  এখন রুম থেকে আমাদের যত দ্রুত সম্ভব বের হয়ে আসা উচিত ।  আমরা বের হয়ে এলেই দুচোখ বেয়ে কান্নার ঢল নামবে ।  আমরা দুটি আত্মা সেই ঢলের জন্য এখন একমাত্র বাঁধা হয়ে আছি ।      [ ৪ ]  ঘরে বসে কবিতা লিখছি ।  তুমি চিরকাল অধরাই থেকে যাবে , তবু মনে বড় সাধ জাগে;তোমার চোখের কোণে জমে থাকা অশ্রু হয়ে ঝরে পড়তে , তোমার সাদা চামড়ার গাল বেয়ে শিশিরের মতো করে;বিন্দু বিন্দু কণা হয়ে ঘাসের পাতায় রোদেলা জ্যোতি ছড়াতে , মনে বড় সাধ জাগে;জানি তবু তুমি চিরকাল অধরাই থেকে যাবে ।  গোলাপ ভাই ভেতরে আসতে পারি  ? আরে জামিল ভাই যে  !  আসুন ভাই ।  আপনাকে দেখে মনে হচ্ছে মারাত্মক কিছু হয়েছে ।  হুম  !  মারাত্মকই বলতে পারো ।  বসুন জামিল ভাই ।  একটু ঠাণ্ডা হয়ে নিন ।  তারপর বলুন কি হয়েছে ।  গোলাপ ভাই বসার সময় নেই ।  ম্যাডামের বাসার জন্য একটা কাজের মেয়ে লাগবে ।  কাজের মেয়ের বয়স অবশ্যই নয় দশ বছরের বেশি হওয়া যাবেনা ।  এর কম হলে আরও ভাল হয় ।  কাজের মেয়ের ব্যবস্থা করতে না পারলে আমার চাকরী শেষ ।  কাজের মেয়ে লাগবে ভাল কথা ।  এইজন্য আমি কি করতে পারি ।  আমি কি কাজের মেয়ের ব্যবসা করি নাকি  ? শোন গোলাপ ভাই ।  আমি তোমাকে একটা ঠিকানা দিয়ে দিচ্ছি ।  তুমি সেই ঠিকানায় গিয়ে আমার কথা বললে ওরা তোমাকে মেয়ের ব্যবস্থা করে দেবে ।   তাহলে ভাই আপনিইতো যেতে পারেন ।  আমাকে কেন পাঠাতে চাইছেন  ?  আপনার কি ধারনা আমি কাজের মেয়ে সম্পর্কে বিস্তর জ্ঞান রাখি ।  যে ফল কেনার মতো গায়ে টিপ দিয়ে বলে দিতে পারবো কোন মেয়ে কাজের জন্য ভাল অথবা কোন মেয়ে কাজের মেয়ে হওয়ার জন্য এখনও পাকেনি ।  নাকি শরীরের ঘ্রাণ নিয়ে বলে দিতে পারবো এই মেয়ের বয়স নয় দশ বছরের কম ।  গোলাপ একদম ফাইজলামি করবানা ।  তোমাকে যা বলছি করে দাও ।  আমিই যেতাম কিন্তু আমার স্ত্রীর শরীর খুব খারাপ ।  তার যে কোন মুহূর্তে ব্যথা উঠতে পারে ।  আমার প্রথম বাচ্চা বোঝইতো কোন প্রকার রিস্ক নিতে চাচ্ছিনা ।  আর এই সময় আমার স্ত্রীর পাশে থাকাটাও খুব জরুরী ।  হুম  ! শোন আমি তোমাকে সাথে একটি গাড়ি দিয়ে দিচ্ছি ।  টাকা পয়সা নিয়েও কোন চিন্তা করার দরকার নেই ।  জামিল ভাই আমাকে একটা খামে ভরা টাকার বান্ডিল হাতে ধরিয়ে দিয়ে বললেন এই নাও এটা রাখো ।  এখানে দশ হাজার টাকা আছে ।  যা লাগে তুমি খরচ করবে ।  বাকি টাকা তুমি রেখে দিও ।  এখনই বের হয়ে পরো ।  বাইরে আমার গাড়িটা দাঁড় করানোই আছে ।  তুমি এটা নিয়েই বের হয়ে যাও । গাড়িতে উঠেই প্রথমে ড্রাইভারকে বললাম ড্রাইভার সাহেব হোটেল ইন্টারকন্টিনেন্টালের দিকে চলুন ।  এই গাড়ির মালিক আপাতত আমি ।  এখন আমি যাই বলবো ,  যেখানেই যেতে বলবো ড্রাইভার বাধ্য ।  পথে শাকিলকে দোকান থেকে উঠিয়ে নিলাম ।  তার মাথা থেকে এখনও আত্মার ভূত নামেনি ।  নবাব সাহেব কি ভাবছেন  ?  কিছুনা । কিছুতো অবশ্যই ভাবছেন ।  আপনি এখন লেডী ডাফরিনের কথা ভাবছেন ।  চিন্তার কোন কারণ নেই ।  তিনিও আমাদের সঙ্গে যাচ্ছেন ।  এই কথায় শাকিল কিছুটা লজ্জাই পেলো ।  যেন এই কথাটাই সে জানতে চাইছিলো ।  আত্মা হয়েছেতো কি  !  আত্মারাও লজ্জা পেতে পারে ।  হোটেল থেকে জার্মান শেফার্ডকেও সাথে করে নিয়ে নিলাম ।  জার্মান শেফার্ড গাড়িতে উঠেই জানতে চাইলেন আমরা এখন কোথায় যাচ্ছি  ?  আমরা এখন প্রথমে যাবো মিন্টু ভাইয়ের বাসায় ।  সেখানে আপনি আপনার পোট্রেট আঁকাবেন ।  তারপর সেখান থেকে আমরা চলে যাবো ময়মনসিংহের চালাক চর গ্রামে ।  ওখানে গিয়ে আমরা কি দেখবো  ? ওখানে গিয়ে আমরা কিছুই দেখবো না ।  মন্ত্রী সাহেবার বাসার জন্য কাজের মেয়ে খুঁজে বের করবো ।  আচ্ছা আপনি কি ভাল কাজের মেয়ে চিনেন  ? গোলাপ আমি আপনার কথার কোন মানেই বুঝতে পারিনা ।  তবে আপনি লোকটা খুব ইন্টারেস্টিং ।  আপনাকে বেশ এনজয় করছি ।  নতুবা আপনার এমন হেয়ালিপনায় যে কেউ আপনার গালে চড় মেরেও বসতে পারে ।  আপনার যদি আমাকে চড় মারতে খুব ইচ্ছা করে ,  তাহলে আপনি মারতে পারেন ।  মনের ইচ্ছাগুলো মনের ভেতর চেপে রাখতে নেই ।  এতে বয়স হওয়ার সাথে সাথে স্মৃতি শক্তি লোপ পেতে শুরু করে ।  এই নিন আমি গাল পেতে দিচ্ছি আপনি চড় মারুন ।  মেয়েটা হাসছে ।  অপরূপ এই হাসিকে বলা যেতে পারে বাদামী  হাসি ।  বাদামী চুলের আড়ালে মুখ লুকিয়ে হাসির জন্য এর নাম বাদামী হাসি ।  নবাব সাহেবের আত্মা হা করে লেডী ডাফরিনের সেই হাসির দিকে তাকিয়ে আছেন । আমরা এখন এসেছি মিন্টু ভাইয়ের বাড়িতে ।  এইটা উনার কয়েক পুরুষের বাড়ি ।  বাড়ির বর্তমান অবস্থা পানাম নগরীর মতোই যেন এক ধ্বংসাবশেষ ।  বাপ - দাদার ঐতিহ্যবাহী পেশাই মিন্টু ভাই ধরে রেখেছেন ।  তিনি এখনও বিয়ে করেন নি ।  এই পরিত্যাক্ত বাড়িটিতে তিনি ছাড়া আর দ্বিতীয় কোন প্রাণী বাস করেনা ।  মিন্টু ভাই ঘরে বসে বিড়ি ফুঁকছেন ।  মিন্টু ভাই  ? আরে গোলাপ ভাই যে ,  আসুন ভাই ।  তা কি মনে করে এতদিন পর  ?  মিন্টু ভাই একটা কাজ নিয়ে এসেছি ।  যে মহিলাটি আমার সাথে এসেছেন তিনি সুদূর জার্মান থেকে এসেছেন শুধু আপনার কাছে তার একটা পোট্রেট আঁকানোর জন্য ।  আপনাকে পেমেন্ট নিয়ে ভাবা লাগবেনা ।  কিযে বলেন না গোলাপ ভাই  !  আপনি কাস্টমার নিয়ে আসছেন ,  আর আমি পেমেন্ট নিয়া ভাবব এইটা বলে আপনি আমারে লজ্জাই দিলেন ভাই ।  জার্মান শেফার্ড বাংলা বলতে পারেন না ।  আর মিন্টু ভাই ইংরেজি বুঝেন না ।  তাই আমাকে দোভাষীর ভূমিকা নিতে হলো ।              উনি কি শুধু এমনিতেই উনার পোট্রেট আঁকাবেন নাকি ন্যাংটা হয়ে পোট্রেট আঁকাবেন  ? মিন্টু ভাই জানতে চাইছেন আপনি কি কাপড় পরা অবস্থাতেই পোট্রেট আঁকাবেন নাকি কাপড় খুলে আঁকাবেন  ? বলুন কাপড় খুলে ।  মহিলা কাপড় খুলে তার পোট্রেট আঁকাবেন ।  আচ্ছা অসুবিধা নাই কোন ।  উনাকে বলেন পেমেন্ট তিন হাজার টাকা দেয়া লাগবে ।  যেহেতু আপনার সাথে এসেছে ।  অতএব পাঁচশত টাকা ছাড় দিলাম ।  তিন হাজার থেকে পাঁচশত টাকা কম দিলেই হবে ।  আর এক প্যাকেট বেনসন সিগারেট দেয়া লাগবে ।  ছবি আঁকার সময় প্রচুর সিগারেট না হলে আমার ছবি আঁকায় আবার জোশ  !  আসেনা ।  সিগারেট নিয়ে আপনাকে ভাবতে হবেনা ।  আমি সিগারেট সাথে করে নিয়েই এসেছি ।  কি বললেন উনি  ? মিন্টু ভাই বলেছেন তিন হাজার থেকে পাঁচশত টাকা কম টাকার পেমেন্ট তাকে দেয়া লাগবে ।  নতুবা তিনি ছবি আঁকবেন না ।  এত কম  ?  অদ্ভুত  !  উনাকে বলে দিন ছবি আঁকা ভাল হোক ,  অথবা না হোক পুরো পেমেন্টই আমি করে দিবো ।  মহিলা রাজী আছেন ।  আপনি ছবি আঁকা শুরু করে দিতে পারেন ।  উনাকে তাহলে বলুন কাপড় খুলে বসে যেতে ।  আমি বলতে বলতেই জার্মান শেফার্ড তার গায়ের পরনের কাপড় খুলে ফেলল ।  মিন্টু ভাই তাকে সাপের মতো ভঙ্গী করে শুয়ে পড়তে বলে ব্লেড দিয়ে পেন্সিলের মাথা সরু করে নিলেন ।  মুখে সিগারেট নিয়ে তিনি তার ক্যানভাসে পেন্সিলের খোঁচায় নগ্ন নারীর শরীর আঁকতে শুরু করেছেন ।  নবাব সাহেবের আত্মা যেন হুট করে মানুষে পরিণত হয়ে গেলো ।  শাকিলের পক্ষে এই দৃশ্য হজম করা সম্ভব হলো না ।  নবাব হবার মোহ তার ভেতর থেকে এখন পুরো মাত্রাতেই কেটে গেছে ।  সে হুড়মুড় করে ঘর থেকে বের হয়ে গেলো ।  শাকিল এখন সোজা গিয়ে তার চায়ের দোকানে বসে চা বানাতে থাকবে ।  এখন সে আর নবাবের আত্মা নয় ।  এখন সে পুরোদস্তুর একজন মানুষ ।  যার নাম শাকিল ।    আমি একটা সিগারেট ধরিয়ে বসে আছি ।  লেডী ডাফরিন তার নগ্ন শরীরের পোট্রেট আঁকাচ্ছেন ।  পোট্রেট আঁকানো শেষ হতেই আবার গায়ের পরনের জামা সাথে সাথে পরে ফেললেন ।  ছবিটা হাতে নিয়ে অপলক দৃষ্টিতে তিনি তাকিয়ে আছেন তার নগ্ন শরীরের পোট্রেটের দিকে ।  বুঝলাম তিনি পুরোপুরি মুগ্ধ হয়েছেন ।  তার চোখের কোণে আবারও অশ্রু জমতে শুরু করেছে ।  এখনই অশ্রুর ঢল নামবে ।  আমরা মিন্টু ভাইয়ের কাছ থেকে বিদায় নিয়ে ময়মনসিংহের চালাক চর গ্রামের উদ্দেশ্যে রওনা হোলাম ।   [ ৫ ] চালাক চর গ্রামে এসে পৌঁছানোর পর জামিল ভাইয়ের দেয়া ঠিকানা খুঁজে পেতে বেশ কষ্টই করতে হলো ।  আমার সাথে সাথে জার্মান শেফার্ডও ভীষণ ক্লান্ত হয়ে পড়েছে ।  একেতো প্রচন্ড রোদ তার উপর আমরা মাইলের পর মাইল হেটে হেটে সোনা গাজীর বাড়ি খুঁজছি ।  একটা চায়ের দোকান পেয়ে গলাটা একটু ভিজিয়ে নেয়ার জন্য চা খেতে বসেছি ।  চা বলতে চিনি আর লবন দিয়ে রং চা বানানো হয়েছে ।  চিনির চেয়ে লবনের পরিমাণটাই বেশি ।  চা পর্ব শেষ ।  চায়ের দোকানীর কাছে জানতে চাইলাম সোনা গাজীর বাড়ি সে চেনে কিনা  ? জিনা চিনি না ।  আপনারা কি কাজে আসছেন  ? আমরা এসেছি একটি কাজের মেয়ের খোঁজে ।  আপনার কাছে কি ভাল কোন কাজের মেয়ে হবে  ?  এই কথা শুনে লোকটা আমাদের দিকে এমন ভাবে তাকালো যেন ভীণ গ্রহের কোন প্রাণী দেখছেন ।  আপনারা কি বিদেশে লোক নেন  ? না না ,  আমাদের একটা নয় দশ বছরের কম বয়সের কাজের মেয়ে দরকার ।  মন্ত্রী কুসুম কুমারীর বাসার জন্য ।  লোকটার দোকানের পাশ দিয়ে যুবক বয়সের দুটি ছেলে হেটে যাচ্ছিলো ।  লোকটা ছেলে দুটাকে ডেকে বলল এই দেখতো উনারা কি জানতে চায়  ? কি ভাই  ? আমরা এসেছি সোনা গাজীর কাছে একটা কাজের মেয়ের জন্য ।  আপনারা কি সোনা গাজীর বাড়ি কোথায় বলতে পারেন  ?  না চিনলেও কোন সমস্যা নেই ।  আমাদের কি একটা নয় দশ বছরের কম বয়সের কাজের মেয়ের ব্যবস্থা করে দেয়া যাবে  ?  মন্ত্রী কুসুম কুমারীর বাসার জন্য একটা কাজের মেয়ে লাগবে ।  সোনা গাজীরে চিনি না তবে আপনারা কি আদম বেপারী নাকি  ? জী না ভাই ।  আমরা আদম বেপারী না ।  আমরা হোলাম কাজের মেয়ে বেপারী ।  দেইখাতো আপনাদের ভাল বইলাই মনে হইতাছে ।  তা এইডা আবার কোন নয়া ধান্দা শুরু হইলো দেশে  ? ভাই ধান্দা বলবেন না ।  মন্ত্রী সাহেবার কানে যদি এই কথা যায় আপনাদের থানা হাজত নিশ্চিত ।  আপনারা কি উনার দলের লোক  ? জী ,  আমরা ম্যাডামের বাসার কাজের মেয়ে বিষয়ক সাইডটা দেখাশোনা করি ।  বড় লোকের বড় কারবার  !  কাজের মেয়ের দেখাশোনা করার জন্যেও আলাদা করে লোক লাগে ।  ছেলেদুটা দীর্ঘ নিঃশ্বাস ফেলে চলে গেলো ।  এভাবে বাড়ি বাড়ি গিয়ে সোনা গাজীর বাসা খুঁজছি ,  ফাঁকে ফাঁকে খোঁজা হচ্ছে কাজের মেয়ে ।  যে বাড়িতেই যাই প্রথমে জিজ্ঞাসা করি সোনা গাজীর বাড়ি চেনে কিনা ,  না চিনলে জিজ্ঞাসা করি নয় দশ বছরের কম বয়সের ভাল একটা কাজের মেয়ে হবে কিনা  ?  মন্ত্রী কুসুম কুমারীর বাসার জন্য একটা ভাল কাজের মেয়ে দরকার ।  সবার সাথেই প্রায় একই রকম কথা ।  শেষ পর্যন্ত সোনা গাজীর বাড়ি খুঁজে পাওয়া গেলো ।  ততক্ষণে আমাদের সাথে সাথে যেন পুরো গ্রামের মানুষ এসে সোনা গাজীর বাড়িতে ভিড় জমিয়ে ফেলেছে ।  মনে হচ্ছে যেন শহর থেকে সার্কাস পার্টি এসেছে সার্কাস দেখাতে ।  এখনই বাঘ আগুনের গোলার ভেতর দিয়ে লাফ দিবে ,  হাতি খেলবে ফুটবল ।  আমি আর আমার সাথী জার্মান শেফার্ড হলো এই সার্কাসের জোকার ।  আমরা যতক্ষণ এখানে আছি এই মানুষগুলোও কেউ কোথাও যাবেনা ।  পুরো সার্কাস না দেখে যাওয়া যাবেনা এদের ভাব ভঙ্গী দেখে তাই মনে হচ্ছে ।  আমরা চলে গেলেও এরা পেছন পেছন বেশ কিছু দূর আসবে বলেই মনে হচ্ছে ।  এসব দেখে জার্মান শেফার্ড খুব বিস্মিত হয়েছে ।  তার মুখে কোন কথাই আসছেনা কিন্তু বুঝতে পারছি অসংখ্য কথা এই মুহূর্তে তার মনের ভেতর খেলা করছে ।  অনেক কথা যখন এক সাথে মুখ দিয়ে বের হতে চায়; আসলে তখন মানুষ আর কোন কথাই বলতে পারেনা ।  এটাকে কথার জ্যাম বলা যেতে পারে ।  সরু রাস্তা দিয়ে একসঙ্গে অনেকগুলো গাড়ি যাওয়ার চেষ্টা করলে যেমন জ্যামের সৃষ্টি হয় ,  ঠিক তেমনই ।  সোনা গাজী উঠানে বসে বিড়ি টানছে ।  জামিল ভাইয়ের পরিচয় দিতেই পুরো বাড়ির মানুষ আমাদের আপ্যায়নের জন্য এদিক ওদিক ছোটাছুটি আরম্ভ করে দিলো ।  আমাদেরকে উঠানে জলচকি এনে দেয়া হলো বসার জন্য ।  পাশে দাঁড়িয়ে একজন অনবরত হাত পাখা দিয়ে বাতাস করছে ।  এতক্ষণ সোনা গাজী খালি গায়েই বসা ছিলো কিন্তু এখন আমাদের দেখে একটা পাঞ্জাবী পরে বসেছে আমাদের সামনে ।  পাঞ্জাবীর একপাশে আলাদা কাপড় দিয়ে সেলাই করে ছোট করে পট্টি লাগানো রয়েছে ।  জামিল ভাই আমাদেরকে আপনার কাছে পাঠিয়েছেন একটি নয় দশ বছরের কম বয়সী কাজের মেয়ে জোগাড় করে দেয়ার জন্য ।  মেয়ে মন্ত্রী কুসুম কুমারীর বাসায় কাজ করবে ।  রানীর মতো থাকতে পারবে ।  মন্ত্রী সাহেবা অত্যন্ত ভাল একজন মানুষ ।  সোনা গাজী সঙ্গে সঙ্গে উঠে চলে গেলেন ।  তিনি এখন কাজের মেয়ে জোগাড় করায় ব্যাস্ত রয়েছেন ।  কয়েকজন কে ডেকে বলেও দিলেন মেয়ে খুঁজে এনে দেয়ার জন্য ।  আমাদের জন্য খাবারের আয়োজন করা হয়েছে ।  খাবার বলতে লাল মোটা চালের ভাত ,  ডিম ভুনা ,  আলু ভর্তা ,  লাল শাঁক আর ডাল ।  বুঝলাম এত ছোটাছুটি করে যেহেতু এমন খাবারের আয়োজন করা হয়েছে অতএব এটাই তাদের সর্বোচ্চ ।  জার্মান শেফার্ড বেশ তৃপ্তি নিয়েই খেলো ।  খাওয়া দাওয়ার পর্ব শেষ হতেই শুরু হলো কাজের মেয়ে প্রদর্শন পর্ব ।  আমি বিয়ের জন্য কণে দেখার মতো করে কাজের মেয়ে দেখছি ।  এই মেয়ে তোমার নাম কি  ? রুকসানা ।  তোমার বয়স কত  ? জানিনা ।  না জানলে কিভাবে হবে  ?  সোনা গাজী পাশ থেকে বলে উঠলো স্যার এই ছেমড়ির বয়স এখনও পাঁচ বছরও হয় নাই ।  নিশ্চিন্তে এরে নিয়ে যেতে পারেন ।   কি বলেন  !  এত ছোট মেয়ে কাজ কর্ম করবে কিভাবে  ? কি যে বলেন না স্যার  !  আর দুই তিন বছর পরতো এই ছেমড়ি বিবাহেরই লায়েক হইয়া যাইব ।  এই ছেমড়ি সব কাজ কর্ম করতে পারে ।  কোন চিন্তা কইরেন না স্যার আপনারা ।  বাপ - মা মরা এতিম মাইয়াডারও একটা ব্যবস্থা হয় তাইলে ।  এই মেয়ে তুমি নাচতে পারো ,  গান গাইতে জানো  ? মেয়েটা চোখে লজ্জা নিয়ে তাকিয়ে আছে ।  এই ছেমড়ি স্যারেরা কি জিজ্ঞাসা করে জবাব দে ।  আহ  !  গাজী সাহেব আপনি চুপ করুনতো ।  একটু হেটে দেখাওতো । মেয়েটি হাটা শুরু করে দিয়েছে ।  ব্যাস ব্যাস হয়েছে ।  আর হাটা লাগবেনা ।  দেখি তোমার হাত দুটি ? মেয়েটি তার হাত মেলে ধরলো ।  আচ্ছা তুমি কি রান্না বান্না করতে পারো  ? মেয়েটি তার স্বভাব সুলভ লজ্জিত চোখে তাকিয়ে আছে ।  পাশ থেকে যথারীতি সোনা গাজী বলে উঠলো এই ছেমড়ি কস না ক্যারে স্যারেরা কি জিঙ্গায়  ?  আহ  !  থামুনতো আপনি ।  আমাকে বলতে দিন ।  আচ্ছা তুমি একটা গান গাও দেখি  ? মেয়েটি ফ্যাল ফ্যাল করে আমার দিকে তাকিয়ে আছে ।  এখনই কেঁদে ফেলবে এমন একটা অবস্থা ।  মেয়েটির চোখের মণি নীল রঙের ।  চুলগুলো বাদামী রঙের ।  গায়ের চামড়া সাদা ঠিক আমার পাশে বসে থাকা এই অনিন্দ্য সুন্দরী জার্মান মেয়েটির মতো ।  আমার খুব ইচ্ছা করছে মেয়েটিকে কাঁদাতে ।  এই মেয়ে কথা কি কানে যায় না  ?  গান গাইতে বলেছি ,  গান গাওয়া শুরু কর  ?  কথাটা কিছুটা ধমকের সুরেই বললাম ।  মেয়েটি আর কিছুতেই কান্না দমিয়ে রাখতে পারলো না ।  চোখ দিয়ে টপ টপ করে পানি ঝরছে ।  মুখে গোঙানির কোন শব্দ নেই ।  একদম নীরব কান্না ।  মেয়েটির দেখাদেখি জার্মান শেফার্ডও কাঁদছে ।  তার চোখ দিয়েও নীরবে টপ টপ করে পানি ঝরছে ।  মানুষের হাসি কান্না হলো ছোঁয়াচে ভাইরাসের মতো ।  অনেকটা মসজিদে নামাযরত অবস্থায় কাশি দেয়ার মতো ।  কেউ হয়ত কাশি দিয়েছে অমনি একের পর এক মানুষ কাশি দেয়া শুরু করে দিয়েছে ।                                 আমরা রুকসানাকে সাথে করে নিয়ে ঢাকার উদ্দেশ্যে রওনা হোলাম ।   পুনশ্চঃ ঢাকায় ফিরে রুকসানাকে মন্ত্রী কুসুম কুমারীর বাসায় কাজ করতে দেয়ার আর কোন প্রয়োজন পড়লোনা ।  জামিল ভাই তার চাকরীটা ছেড়ে দিয়েছে ইতিমধ্যে ।  তার স্ত্রীর হঠাৎ প্রশব ব্যথা উঠে ।  কিন্তু মন্ত্রী সাহেবার কাছ থেকে অফিসে সে ছুটি পায় না ।  জামিল ভাইয়ের একটি পুত্র সন্তানের জন্ম হয়েছে ।  কিন্তু তার স্ত্রী মারা গেলেন ।  জার্মান শেফার্ড রুকসানা মেয়েটিকে সাথে করে নিয়ে তার দেশে ফিরে গেছেন ।  আশ্চর্যের বিষয় হলো এত কিছুর পরেও জার্মান শেফার্ডের নামটাই আর জানা হলোনা ।  লেডী ডাফরিন এইদেশে এসে নবাব পরিবারের কাছ থেকে একটি হীরক খন্ড নিয়ে গিয়েছিলেন ।  আর এবার জার্মান শেফার্ড এসে সাথে করে নিয়ে গেলেন রুকসানা নামের এতিম মেয়েটিকে ।  দুটোই হীরক খন্ড ।  

                    




প্রোযেক্ট ব্লু বীম

স্টার ট্রেক ,  স্টার ওয়ার্স ,  ২০০১ এ স্পেস ওডিসি ,  এলিয়েন কিংবা হ্যারি পর্টারের মতো বক্স অফিস কাঁপানো কোন সুপারহিট মুভি নিয়ে রিভিউ লিখছিনা ।  প্রোযেক্ট ব্লু বীম নামটি শুনতে কোন জটিল মুভির মতো মনে হলেও আসলে এটি একটি ষড়যন্ত্র তত্ত্ব ,  যা দাবি করে নাসা যায়নদের সাথে মিলিত হয়ে এক নব যুগীয় ধর্ম বাস্তবায়নের প্রয়াসে আছে যা সম্পূর্ণ কৃত্রিম প্রযুক্তি নির্ভর ।  ১৯৯৪ সালে ক্যুবেক সাংবাদিক এবং ষড়যন্ত্র তাত্ত্বিক সার্জ মোনাস্ট বিষয়টি সম্পর্কে অভিযোগ দাখিল করেন এবং পরবর্তীতে তিনি এই বিষয়টি নিয়ে বিস্তারিত আলোচনা করেন তার লেখা প্রোযেক্ট ব্লু বীম  ( নাসা )  বইটতে ।  প্রবক্তা এই তত্ত্বের পক্ষে নানা রকম যুক্তি দেখান ।  একসময় কানাডার সরকার তার মেয়েকে অপহরণ করে মুক্তিপণ হিসাবে দাবি করেছিলো যেন সে প্রোযেক্ট ব্লু বীম নিয়ে অনুসন্ধান থেকে বিরত থাকে ।  কিন্তু তিনি থেমে থাকার পাত্র নন ।  চলতে থাকে তার অনুসন্ধান ।  শেষে  ১৯৯৬ সালে সার্জ মোনাস্ট হৃদযন্ত্রের ক্রিয়া বন্ধ হয়ে মারা যান ,  তবে সেটা কোন স্বাভাবিক মৃত্যু ছিলো না ।  তাকে হত্যা করা হয়েছিলো বলেই দাবি করা হয়ে থাকে ।  তবে সেই হত্যার রহস্য আজও উন্মোচিত হয়নি ।   পৃথিবীতে অসংখ্য ধর্ম রয়েছে ।  ধরে নিলাম হিন্দু ধর্মের কথা ।  দেবী দূর্গা মা এক সন্ধ্যায় আকাশে এসে দেখা দিলেন এবং মানব জাতিকে ধর্মীয় দীক্ষা দিয়ে গেলেন ।  তখন আস্তিক নাস্তিক ভেদে মানব জাতির প্রতিক্রিয়াটা কি হবে  ?  অথবা ধরে নিলাম দেবী দূর্গা মা না; কোন এক সন্ধ্যার আকাশে স্বয়ং যীশু এসে দেখা দিলেন এবং মানব জাতির জন্য ধর্মীয় দিক নির্দেশনা দিলেন ।  তখন প্রতিক্রিয়াটা কেমন হবে ?  খ্রিষ্টান ধর্মীয় বিশ্বাস অনুযায়ী যীশু একদিন ফিরে আসবেন আবার ইসলাম ধর্মীয় বিশ্বাস অনুযায়ী ঈসা  ( আঃ )  পুনরায় আবির্ভূত হবেন এই পৃথিবীতে ।  তো যখন সন্ধ্যার আকাশে এমন একটি ঘটনা ঘটতে দেখা যাবে তখন ধর্মীয় বিশ্বাসের আলোকে বিষয়টা কোন দিকে যেয়ে গড়াবে  ? নাসা ঠিক এই বিষয়টি নিয়ে কাজ করে যাচ্ছে দীর্ঘদিন যাবৎ ।  নাসার অনেকগুলো গোপনীয় প্রোযেক্টের মধ্যে ব্লু বীম অন্যতম একটি প্রোযেক্ট ।  স্যাটেলাইটের মাধ্যমে আকাশে স্থির ও চলতি প্রতিচ্ছবি স্থাপনের মাধ্যমে মানুষের মধ্যে বিভ্রান্তি ছড়ানোই এই প্রোযেক্টের আসল উদ্দেশ্য ।  একবার যদি এটি সফল হয় ,  তাহলে দেখা যাবে যেদিন সত্যি সত্যি যীশু কিংবা ঈসা  ( আঃ )  পৃথিবীতে আবির্ভূত হবেন সেদিন আর কেউ বিশ্বাস করছেনা কিংবা পুরো মানব জাতি দ্বিধা বিভক্ত হয়ে যাবে ।  আর তখনই নাসার এই প্রোযেক্ট সফলতা পাবে ।  নাস্তিকরা পাবে ধর্মের উপর আঙ্গুল তোলার শক্ত বৈজ্ঞানিক ভিত্তি ।  এই প্রোযেক্টেরই একটি অংশ হলো নাস্তিকতার চর্চা ।  আগে থেকেই পৃথিবীতে ক্ষেত্রটিকে প্রতিষ্ঠিত করার জন্য চালিয়ে যাওয়া হচ্ছে মূলত নাস্তিকতার চর্চা ।  নতুবা হুট করে আকাশে ঈশ্বর এসে দেখা দিলে আর বিভ্রান্তি ছড়ানোর পক্ষে লোক পেতে প্রাথমিক ভাবে সমস্যা সৃষ্টি হয়ে যাবে ।  তাই পূর্ব প্রস্তুতি নেয়া হচ্ছে ।  চিত্রের মাধ্যমে প্রোযেক্ট ব্লু বীম কার্যপ্রক্রিয়াঃ এই ষড়যন্ত্র তত্ত্ব অনুযায়ী ,  ওয়ান ওয়ার্ল্ড অর্ডার তখনই পরিপূর্ণ ভাবে বাস্তবায়ন করা সম্ভব; যখন পৃথিবীর সব মানুষকে তাদের সণাতন ধর্মের স্থলে এক নব যুগীয় ধর্মের আওতায় আনা সম্ভব হবে ।  মোনাস্টের মতানুসারে ,  এই ষড়যন্ত্র তত্ত্ব চারটি ধাপে কাজ অরে আসছে ।  ধাপ - ০১পৃথিবীতে মানুষের সকল প্রত্নতাত্ত্বিক জ্ঞানের ভাঙ্গন ।  খ্রিষ্টান এবং ইসলাম ধর্মীয় বিশ্বাসে আঘাত হানা ।  নতুন কিছু প্রতিস্থাপন করতে হলে পুরাতন সব কিছু ভেঙে ফেলার প্রয়োজন হয় ।  এই নীতির উপরেই ধাপ - ০১ কাজ করছে ।  কিন্তু মানুষের ধর্মীয় বিশ্বাস এমন যে চাইলেই ভেঙে দিয়ে সেখানে নতুন কিছু স্থাপন করা বেশ কষ্ট সাধ্য তবে অবাস্তব নয় ।  এই জন্য কাজ করে চলেছে নাস্তিকতার চর্চা ।  পৃথিবীর সকল প্রত্নতাত্ত্বিক নিদর্শন ভেঙে ফেলার জন্য যথাযথ স্থানে চালানো হচ্ছে কৃত্রিম ভূমিকম্প প্রযুক্তি ,  যা হার্প নামে সুপরিচিত ।  মূলত খ্রিষ্টান এবং ইসলাম ধর্মকে ধ্বংস করে দেয়াই এর আসল উদ্দেশ্য ।    ধাপ - ০২স্যাটেলাইটের মাধ্যমে আকাশে ত্রিমাত্রিক লেজার রশ্মির মাধ্যমে স্থির এবং চলতি প্রতিচ্ছবি স্থাপন করাই ধাপ - ০২ এর কাজ ।  রাতের আকাশে কিংবা সন্ধ্যা মিলিয়ে যাবার আগে আকাশে বিভিন্ন ধর্মের দেব - দেবী কিংবা ঈশ্বররা এসে একসাথে দেখা দিয়ে যার যার ভাষায় কথা বলবে ,  তারপর এক ঈশ্বরে রুপ নিয়ে মানব জাতির উদ্দেশ্যে ধর্মীয় দীক্ষা প্রদান করবে ,  যা মূলত হবে যায়ন ধর্মীয় বিশ্বাসের কথা ।  ধাপ - ০২ এর দ্বিতীয় পর্যায় পৃথিবীর সকল সামাজিক এবং ধর্মীয় স্তর ভেঙে দেয়া হবে ।  সবাই একই জাতীয় সংগীতের আওতাভুক্ত হবে ।  প্রতিষ্ঠিত হবে নব যুগীয় ধর্মে দীক্ষিত ওয়ান ওয়ার্ল্ড অর্ডার ।  ধাপ - ০৩টেলিপেথিক ইলেকট্রনিক দ্বিমুখী যোগাযোগ ব্যবস্থা স্থাপন করাই হলো ধাপ - ০৩ এর কাজ ।  মানুষ ভাববে তাদের ঈশ্বর তাদের সাথে টেলিপেথিক ভাবে যোগাযোগ করছে ,  মানুষও তাদের ঈশ্বরের সাথে টেলিপেথিক ভাবেই যোগাযোগ করছে ।  প্রতিটা মানুষের মস্তিষ্কে পৃথক পৃথক ভাবে অত্যন্ত মৃদু বেতার তরঙ্গের মাধ্যমে কাজটি সম্পাদনা করা হবে ।  ধাপ - ০৪ধাপ - ০৪ কাজ করছে তিনটি স্তরে বিন্যস্ত হয়েঃ১ ।  সমগ্র মানব জাতির মধ্যে পৃথিবীর গুরুত্বপূর্ণ শহরগুলোতে এলিয়েন আক্রমণের বিশ্বাস স্থাপনা । ২ ।  খ্রিষ্টানদের মধ্যে বিশ্বাস স্থাপনা যে শীঘ্রই পরমানন্দময় কিছু ঘটতে যাচ্ছে ।  ৩ ।  ইলেকট্রনিক এবং অতিপ্রাকৃত শক্তির এক সংমিশ্রণ ,  যা প্রেরিত হবে ফাইবার অপটিক্স ,  টেলিফোন লাইন ,  মোবাইল ,  বেতার তরঙ্গ এর ভেতর দিয়ে সকল প্রকার ইলেকট্রনিক উপকরণ এবং যন্ত্রপাতিতে পরিব্যাপ্ত হওয়ার মাধ্যমে ।  যার ফলশ্রুতিতে সর্বস্থানে সকলের কাছেই একটি বিশেষ মাইক্রোচিপ ইন্সটল হয়ে যাবে ।  মোনাস্টের মতানুসারে ,  নব যুগীয় ধর্মের নব ওয়ান ওয়ার্ল্ড অর্ডার এর সফল প্রয়োগ হবে সমগ্র মানব জাতিকে মূলত শয়তানের দীক্ষায় শপথ গ্রহণ করানোর অনুষ্ঠানের মধ্য দিয়ে ।  প্রতিরোধকারীদের বিরুদ্ধে বিভিন্ন ধরনের ব্যবস্থা নেয়া হবে; যেমনঃ শিশুদেরকে যৌন দাস হিসেবে নিযুক্ত করা হবে ,  সাজাপ্রাপ্ত হাজতিদের চিকিৎসা বিষয়ক গবেষণায় ব্যবহার করা হবে ,  সাজাপ্রাপ্ত হাজতিদের শরীরের বিভিন্ন অঙ্গ - প্রত্যঙ্গ ব্যবহৃত হবে বিভিন্ন অঙ্গ - প্রত্যঙ্গ প্রতিস্থাপন মূলক অপারেশনে ,  শারীরিক ভাবে সক্ষমদের ব্যবহার করা হবে কৃতদাস হিসেবে ইত্যাদি ।  প্রোযেক্ট ব্লু বীম বাস্তবায়নের ধারণকৃত কিছু ভিডিও চিত্রঃ   তারপর একদিন সকল তর্ক - বিতর্কের অবসান হবে ।  সকলেই শেষ পর্যন্ত বাধ্য হবে ওয়ান ওয়ার্ল্ড অর্ডারের অধীনস্ত হতে ।  প্রোযেক্ট ব্লু বীম এর কার্যক্রম সফল ভাবে সম্পন্ন হওয়ার জন্য ইতিমধ্যে মানুষের বিশ্বাসকে সাইকোলজিক্যালী গ্রাস করে ফেলা হয়েছে ।  মানুষ এখন মঙ্গল গ্রহে বাস করার স্বপ্ন দেখছে ,  এলিয়েন আছে বলে বিশ্বাস করতে শুরু করেছে ,  আকাশে ইউএফও উড়তে দেখা গেছে বলেও বিশ্বাস করছে ।  হলিউড হচ্ছে এইসব বিশ্বাস স্থাপনার জন্য মানুষকে সাইকোলজিক্যালী দূর্বল করে তোলার গুরুত্বপূর্ণ একটি প্রচার মাধ্যম ।  তৈরি হয়েছে ২০০১ স্পেস ওডিসি ,  স্টার ট্রেক ,  স্টার ওয়ার্স ,  এলিয়েন ,  ইটি ,  এক্স - ফাইলস এর মতো দর্শক নন্দিত চলচ্চিত্র ।  আমাদের সবারই নিশ্চয় জুরাসিক পার্ক চলচ্চিত্রটির কথা মনে আছে ।  যেখানে স্পীল বার্গ খুব সূক্ষ্ম ভাবেই ডারউইনের বিবর্তনবাদ তত্ত্বটিকে সত্য বলে তুলে ধরেছেন ।  ঈশ্বরের প্রতি মানুষের ভেতর অবিশ্বাস স্থাপনার একটি সফল প্রচেষ্টা বলা যেতে পারে ।  ঈশ্বর সব কিছু সৃষ্টি করেছেন এই ধারনাকে মিথ্যা প্রমাণ করাই ছিলো এর আসল উদ্দেশ্য ।  আজকের নাস্তিক সমাজ ঠিক যেভাবে ভাবছে যে ঈশ্বর বলে কিছু নেই; ঈশ্বরের বাণী সবই আসলে মিথ্যা বানোয়াট ।  দেখা গেলো কোথাও বাসে করে যাওয়ার সময় কানে হেডফোন লাগিয়ে রেডিও এফএম এ কোন কোকিল কণ্ঠী আরজের বকবকানি শোনা শেষ করে হেডফোন খুলে রেখেছি মাত্র ।  অমনি কানে আসছে ঈশ্বর বলছে বান্দা আমিই তোর ঈশ্বর ,  আজ থেকে আমার আনুগত্য তুই গ্রহণ কর ,  আমি জানি তুই এই মুহূর্তে রেডিওর সেই আরজেকে খুব কাছে পেতে চাইছিস ।  আমি হয়ত বললাম ঈশ্বর আপনি জানলেন কেমনে ?  ঈশ্বর তখন ধমক দিয়ে বলবেন ,  মনে রাখিস আমি হোলাম তোদের ঈশ্বর ।  তারপর সন্ধ্যা মিলিয়ে যাবার আগে যখন আকাশে ঈশ্বর নামক মুভির প্রোজেকশন হবে তখন হকচকিয়ে পড়বো ।  পাশে দাঁড়িয়ে তখন নাস্তিকরা বিজয়ের হাসি হাসবে ।  পৃথিবীর বুকে প্রতিষ্ঠিত হবে নব যুগীয় ধর্মের নব ওয়ান ওয়ার্ল্ড অর্ডার ।  আর সবকিছু মিলিয়ে এই হলো ,  প্রোযেক্ট ব্লু বীম ।  খুব খেয়াল করে দেখলে দেখা যায় যে ,  নাস্তিকতা মূলত বার বার খ্রিষ্টান এবং ইসলাম ধর্মের প্রতিই অবিশ্বাস স্থাপনার মাধ্যমে কাজ করে থাকে ।  আসলে তারা তাদের অগোচরে যায়নদের এইসব ষড়যন্ত্রকেই বাস্তবায়িত করে যাচ্ছে ।    তথ্যসূত্রঃ  *  প্রোযেক্ট ব্লু বীম  *  দ্যা গ্রেটেস্ট হক্স  *  ডেভিড ওপেনহেইমারের লেখা আর্টিকেল হোয়াট ইস দ্যা প্রোযেক্ট ব্লু বীম  *  নিউ ওয়ার্ল্ড অর্ডার প্ল্যান 

                    




এলো মেঘনায় জোয়ারের বেলা এখনি নামিবে ঢল

  [ ১ ]  রাজধানীর হাতিরঝিল ,  মিরপুর ডিওএইচএসের মত ব্যাস্ততম রাস্তার ফুটপাথ কিংবা বন্যা হতে রক্ষার জন্য দেয়া নদী তীরের বাঁধই হলো বর্তমান কালের উত্তম বিনোদন কেন্দ্র ।  আসলে কংক্রিটময় যান্ত্রিকতার কোলাহলে পূর্ণ এই নগর তার নগরবাসীর বিনোদনকেও করে তুলেছে যন্ত্রণা প্রিয় করে ।  যেখানে কোথাও প্রাকৃতিক পরিবেশে বসে পাখিদের কিচিরমিচির শোনার চেয়ে গাড়ির কালো ধোঁয়ায় আচ্ছাদিত হয়ে হর্ণের শব্দ শোনার মাঝেই যেন প্রকৃত সুখ নিহিত ।  সব বয়সের মানুষের আনাগোনায় মুখরিত হয়ে থাকে এইসব রাস্তাগুলো ।  এইসব স্থানে স্যূপ থেকে শুরু করে চটপটি ফুসকা সবই পাওয়া যায় ।  এইযে আমি বসে আছি; আমার কাছে মনে হচ্ছে যেন আমি লন্ডনের টেমস নদীর তীরে বসে বাদাম চিবাচ্ছি  !      স্যার ,  গান শুনাই  ? গান শুনাবি  !  কি গান শুনাবি  ? হিন্দি ,  বাংলা যেইটা স্যার শুনতে চান  ? আচ্ছা তাইলে একটা হিন্দি গান শুনা । ছেলেটা সাথে সাথে গান ধরল , লেজা লেজা সোনিয়ে লেজা লেজা .  .  .  গানের সাথে বাদ্যযন্ত্র হিসেবে ছেলেটা নিজেই তার হাততালি দিচ্ছে ।  চমৎকার ছন্দময় হাততালি ।  বাদ্যযন্ত্রেও মাঝে মাঝে ছন্দের পতন হয় কিন্তু হাততালিতে ছন্দ পতন হওয়ার অবকাশ নেই ।  দুই সহোদর হাত একে অপরের সান্নিধ্য পাওয়ার সুযোগে আবেগে আত্মহারা হয়ে উঠে ।  নিজেদের অস্তিত্ব জানান দেয়ার উল্লাসে মেতে উঠে ।  এরই মধ্যে নাচাও শুরু হয়ে গেছে ।  গান আর নাচ হলো মাথা আর কানের মত ।  কান টানলে মাথা আসবেই ।  আমি কিছু না বলার আগেই; হিন্দি গান শেষ হতেই ছেলেটা শুরু করল একটা বাংলা গান ।  একবার যদি কেউ ভালোবাসত ,  আমার নয়ন দুটি জলে ভাসত .  .  . এই দুঃখের গানের সাথেও হাততালি বাজানো হচ্ছে ,  সাথে থেমে নেই নাচও ।  দুঃখের গানের সাথে নাচ ঠিক মানায় কিনা আমার জানা নেই  ?  তবে দেখতে বেশ ভালই লাগছে ।  পুরো ব্যাপারটাই বিশেষ উপভোগ্য হয়ে উঠেছে ।  স্বয়ং বেহুলা তার স্বামী লক্ষ্মীন্দরের জীবন ফিরে পাওয়ার জন্য দেবতাদের তুষ্ট করতে নেচেছিলো ।  অতএব নাচ অনেক তাৎপর্য পূর্ণ একটি বিষয় ।  নাচে যেখানে দেবতারা পর্যন্ত তুষ্ট হয় ,  সেখানে আমি এক পাপী বান্দা তুষ্ট না হয়ে আর উপায় কি  !  ক্লাসিক্যাল কিছু নাচের মুদ্রা আছে যেখানে চোখ ,  হাত আর পা দিয়ে জীবনের হাসি - কান্না ,  সুখ - দুঃখ প্রকাশ করা যায় ।  হয়ত তেমন কোন ক্লাসিক্যাল নৃত্যশিল্পী হলে চোখে কাজল ,  হাতে চুরি ,  পায়ে নূপুর আর পায়জামার মত করে শাড়ি পেঁচিয়ে পরে দুঃখের এই গানটিকে একটি ক্লাসিক্যাল রুপ দান করতে পারত ।  তবে এই ছেলেটি যেভাবে হাত পা ছুড়ে নাচছে তাতে করে আমার মনে হয় বাংলা সিনেমার কোরিওগ্রাফারদের এর কাছ থেকে অনেক কিছুই শেখার আছে ।    গান আর নাচ শেষ হলো ।  স্যার ,  বিশ টাকা দেন ।  শুধু গান গাইলে দশ টাকা নিতাম ।  সাথে নাচও দেখাইছি ।  নাচের জন্য আরও দশ টাকা ।  প্রতি গানের জন্য কি পাঁচ টাকা করে নিস  ? ছেলেটা অদ্ভুত ভঙ্গীতে হেসে ফেলল ।  হাসির সাথে অকৃত্রিম লজ্জা জড়ানো ।  এই হাসিকে বলা যেতে পারে  ‘ বিসমিল্লাহ্‌ হাসি ’  ।  বেহেশতে যে ঝর্ণা থেকে নহরের উৎপত্তি হয়ে পানি প্রবাহিত হয় তার নাম বিসমিল্লাহ্‌ ।  এই হাসি তেমনি অনাবিল অমৃত স্বর্গীয় পানির উৎপত্তি স্থলের মত ।  তোর নামি কি  ? আব্দুর রহিম পল্টু ।  স্যার আমার নামডা সুন্দর না খুব  ?  আমার বাবায় রাখছিল ।  আর মায় ডাকত পল্টু কইয়া ।  পল্টু কোন নাম হইল  ?  স্যার আপনেই কন দেহি  !  ছেলেটা নিজেই নিজের নাম নিয়ে একটা ছড়া করেছে । পল্টু ,  তোর মাথায় নাই কোন বল্টু  !  ! পল্টু ,  শোন তোর পুরো নামটা আসলেই খুব সুন্দর ।  আমরা সবাই মহান আল্লাহ পাকের গোলাম ।  তোর নামের অর্থ ঠিক তাই ।  এই কথায় পল্টুর মধ্যে তেমন কোন প্রতিক্রিয়া হলো না ।  সে নাচতে নাচতে তার নাম নিয়ে করা ছড়াটাই বলতে শুরু করল ।  পল্টু ,  তোর মাথায় নাই কোন বল্টু .  .  .  পল্টু ,  তোর বাবা কি করে  ? স্যার ,  আমার বাপ নাই; মইরা গেছে । তোর মা  ? মায় আরেক ব্যাডার লগে বিয়া বইছে ।  হেই ব্যাডারে আমি কহনও দেহিও নাই আর মনের ভিতর দেহার ইচ্ছাও জাগে নাই কোনকালে ।   তোর কি এভাবে গান গেয়ে চলে  ? না ,  স্যার ।  সবাই কি আর গান শুনতে চায়  !  বেশিরভাগেই বিরক্ত হয় ।  অনেকে আছে মশকরা করে ।  দুই একজনে আছে আপনার লাহান গান শুইনা খুশি হইয়া টাকা দেয় ।  মাঝে মাঝে ভিক্ষা করি ।  মাঝে মাঝে মানুষের মাথা বানায় দেই ।  স্যার ,  আমি খুব ভাল মাথা বানাইতে পারি ।  আপনার মাথা বানায় দেই ।  না ,  মাথা বানিয়ে দেয়া লাগবেনা ।  আমার সাথে চল ।  মনোয়ার সাহেব বিশাল হৃদয়ের একজন মানুষ ।  পথশিশুদের জন্য একটি দাতব্য সংস্থা খুলেছেন ।  বিশাল এক অফিস নিয়েছেন ।  পুরো অফিসের ইন্টেরিওর ডেকোরেশন করিয়েছেন হাইফাই ভাবে ।  চারিদিকে মেঝে থেকে ছাঁদ পর্যন্ত গ্লাস ,  মেঝেতে দামী মার্বেল পাথরের কাজ ,  পুরো অফিস সেন্ট্রাল এসি ,  অফিসের প্রতিটা কর্মকর্তার ডেস্কে আছে ল্যাপটপ ।  কর্মকর্তারা সবাই যে যার ডেস্কে বসে ল্যাপটপ নিয়ে গভীর মনোযোগ দিয়ে কাজে ব্যাস্ত ।  মনোয়ার সাহেব নিজেও তার কেবিনে ল্যাপটপে কাজ নিয়ে ব্যাস্ত ।  এইত কিছুদিন আগেই তিনি পথশিশুদের শীতের জ্যাকেট দিয়ে বেশ আলোড়ন সৃষ্টি করেছিলেন ।  ইংলিশ মিডিয়াম থেকে কয়েকশত ছাত্র - ছাত্রীদেরকে সাথে নিয়ে তিনি তার এই মহান কাজটি সম্পাদন করেছিলেন ।  প্রতিটা ছাত্র - ছাত্রীদেরকে তার দাতব্য সংস্থার লোগো সম্বলিত গ্যাঞ্জি পরিয়ে রাস্তায় নামিয়ে দিলেন পথশিশুদের হাতে শীতের জ্যাকেট তুলে দেয়ার জন্য ।  তারপর ইংলিশ মিডিয়ামের সেইসব ছাত্র - ছাত্রীদের অক্লান্ত পরিশ্রমের জন্য পারিশ্রমিক হিসেবে ফাইভ স্টার হোটেলে বুফে খাওয়ালেন ।  বিভিন্ন পত্রপত্রিকা আর টিভি চ্যানেলগুলোর সংবাদের কাভারেজ ছিলো দেখার মতই একটা বিষয় ।  ইংলিশ মিডিয়ামে সাধারনত বিত্তবানদের ছেলে - মেয়েরাই পড়াশোনা করে ।  কারন এইসব স্কুল কিংবা কলেজে ইংরেজি শেখাটা ভীষণ ব্যায়বহুল ।  আর মনোয়ার সাহেব তার এই মহান কাজের জন্য এদেরকেই ভলান্টিয়ার হিসেবে বেছে নিয়েছেন কারণ এদের কাছে এই ধরনের দাতব্য কাজ এখন অনেকটা ফ্যাশন হয়ে দাঁড়িয়েছে ।  অনেকটা দামী কোন রেস্টুরেন্টে বসে হাজার টাকার খাওয়া দাওয়ার পর ওয়েটারকে ডেকে বিল দিয়ে; কিপ দ্যা চেঞ্জ বলার মতই একটা কাজ ।  বিত্তবানদের যে শুধু বিত্তই আছে তা নয় বৃহৎ মনও আছে; বিত্তের সাথে সেই বৃহৎ মনেরও একটা আত্মপ্রকাশ করা আরকি  !  আমি আর পল্টু মনোয়ার সাহেবের অফিসে তার কেবিনে তার সামনে বসে আছি ।  আপনার নাম  ? স্যার ,  আমি গোলাপ ভাই ।  মনোয়ার সাহেব মোটা ফ্রেমের চশমা পরে আছেন ।  চশমার ফাঁক দিয়ে তার ভ্রুযুগল কুঁচকিয়ে জিজ্ঞাস করলেন হোয়াট ডু ইউ সে  ? আমি বললাম স্যার ,  গোলাপ ভাই ।  লোকে আমাকে এই নামেই ডাকে ।  আসলে আমার নাম গোলাপ কিন্তু লোকে গোলাপের সাথে ভাই লাগিয়ে ডাকে ।  সবার সাথে ভাই ভাই সম্পর্ক থাকাটা অত্যন্ত জরুরী ।  সকল মুসলমান ভাই ভাই ।  তাছাড়া ভাই বললে একটা আত্মিক সম্পর্কও তৈরি হয়ে যায় ।  তবে যেহেতু স্যার ,  সকল মুসলমান ভাই ভাই; তাই হিন্দু ,  বৌদ্ধ আর খ্রিষ্টান এরা ভাই হতে পারেনা ।  এরা হবে ফ্রেইন্ড ।  এবার তার ভ্রুযুগল আরও কুঁচকে এলো ।  চশমাটা খুলে টেবিলের উপর রাখতে রাখতে তিনি আমাকে বললেন ডোন্ট ট্রাই টু বি ভেরী স্মার্ট উইথ মি ।  হোয়াটস ইউর নিড  ?  জী স্যার ,  এই ছেলের নাম আব্দুর রহিম পল্টু ।  বাবা নাম রেখেছেন আব্দুর রহিম ।  অর্থাৎ মহান আল্লাহ পাকের গোলাম আর মা রেখেছেন পল্টু ।  পল্টু ,  যার মাথায় নাই কোন বল্টু ।  তবে স্যার পল্টুর মাথায় আসলে কিন্তু অনেক বল্টু আছে ,  যা সে নিজেও জানেনা ।  পল্টুর বাবা মারা গেছে ,  মা আরেকটি বিয়ে করেছে ।  স্যার ,  আপনিত অনেক পথশিশুদের জন্যই অনেক কিছুই করেছেন ।  এর জন্যেও কিছু করতে পারেন ।  পল্টুকে যদি ভাল নাচ - গান করার সুযোগ করে দেন ,  তাহলে সে অবশ্যই একদিন এইদেশের একজন বড় শিল্পী হতে পারবে ।  অনেক প্রতিভাবান একটি ছেলে । লুক  !  মিঃ গোলাপ দিস ইজ নট এনি কাইন্ড অফ প্লেস ফর মেকিং জোক্স ।  অবশ্যই স্যার ।  আমি কোন জোক্স করছিনা না ।  পল্টু এতিম একটা ছেলে ।  আপনি চাইলে প্রমাণ স্বরূপ সিটি কর্পোরেশন থেকে ওর বাবার ডেথ সার্টিফিকেট এনেও আপনাকে দেয়া যাবে ।  পল্টু খুব সুন্দর নাচ - গান করতে পারে ।  ওকে স্যার আপনি একবার সুযোগ করে দিলেই এই এতিম শিশুটি বেঁচে যায় ।  দেশও পায় একজন ভবিষ্যৎ গুণী শিল্পীকে ।  নাহলে এমন প্রতিভা শুধুমাত্র অর্থের অভাবে অকালেই ঝারে যাবে ।  আর আপনি নিশ্চয় এমনটা আপনার চোখের সামনে হতে দিতে চাইবেন না  !  এই পল্টু স্যারকে নাচ - গান করে দেখা ।  পল্টু হাততালি বাজিয়ে নাচের সাথে গান ধরেছে । আমার বাবার মুখে প্রথম যেদিন শুনেছিলাম গান ,  সেদিন থেকে গানই জীবন ,  গানই আমার প্রাণ .  .  .  মনোয়ার সাহেব বেশ চটেছেন ।  পারলে হাতের কাছের ল্যাপটপটাই আমার মাথায় ভাঙবেন এমন একটা অবস্থা ।  স্যার ,  পল্টু খুব ভাল মাথা বানাতে পারে ।  আপনার মাথাটা বানিয়ে দিক ।  মনে হচ্ছে আপনি খুব রেগে যাচ্ছেন ।  রেগে গেলেন ,  তো হেরে গেলেন ।  এই পল্টু নাচ - গান বন্ধ ।  স্যারের মাথাটা খুব সুন্দর করে বানিয়ে দে ।  স্যার চাইলে তোকে খুব ভাল স্পার কারিগর হিসেবে গড়ে তোলার সুযোগ করে দিতে পারেন ।  স্যারকে খুশি করতে পারলেই তোর ভাগ্য খুলে যাবে ।  তখন দেখবি ভাল মাথা বানায় যে ,  গাড়ি - ঘোড়ায় চরে সে ।   মিঃ গোলাপ ডোন্ট মেক মি বাউন্ড টু পুশ ইউ থ্রো আউট দ্যা ডোর ।  জাস্ট গেট লস্ট  !  আমাদের দেশে ইংরেজিটা আসলে মনোয়ার সাহেবদের মত অভিজাত সমাজসেবক শ্রেণীর মানুষদের মুখেই মানানসই ।  আমার মত মানুষ ইংরেজি বললে মনে হবে; ছাল নাই কুত্তার বাঘা নাম ।  মনোয়ার সাহেব যেভাবে ইংরেজি বলা শুরু করেছেন তাতে করে তার রাগ সহজে কমবে বলে মনে হচ্ছেনা ।  এই শ্রেণীর লোকেরা বেশিরভাগ সময়ে ক্ষেপে গেলে ইংরেজি বলা শুরু করে ।  তখন আর এদের রাগ সহজে কমে না ।  বরং ভেতরের যত ইংরেজি আছে বের হয়ে না আসা পর্যন্ত রাগ বাড়তেই থাকে ।  এমন অবস্থায় এই ধরনের মানুষের রাগ হঠাৎ করে থামিয়ে দেয়ার জন্য একটাই ওষুধ আছে ।  আচমকা ঠাশ করে গালে একটা চড় মারা ।  আমি সাধারনত এমন আরোগ্য দানে দেরী করিনা ।  গালে ঠাশ করে একটা চড় দিয়েই পল্টুকে নিয়ে বের হয়ে এলাম ।   [ ২ ] পল্টু ,  আমার আবার চা আর সিগারেট খাওয়ার খুব নেশা আছে  ।  রোজ সাকিলের দোকান থেকে চা আর সিগারেট না খেলে আমার রাতে ঘুম আসেনা ।  যদি কখনও বেহেশতে যেতে পারি সাকিলের চায়ের দোকানের একটা শাখা খুলে দিব ।  চল তোকে সাকিলের দোকানের চা খাওয়াই ।  সাকিল উদাস ভঙ্গিতে রাস্তার দিকে তাকিয়ে আছে ।  বুঝলাম আজকে সারাদিন তার ব্যবসা মন্দা গেছে ।  সাকিল দুই কাপ চা দে । ভাইজান আপনার আগের অনেক বাকি পইরা গেছে ।  আগে হেগুলা মিটাইয়া লন ।  তারপর চা দিমু । কি সাংঘাতিক কথা সাকিল ।  তুই আমার কাছে টাকা চাইছিস  ।  তুই জানিস না আমি বেকার । বেকার হইছেন তয় এত চা ,  সিগারেট খান কেন ! আহা তুই এইসব কি বলিস বেকার মানুষদের কি চা ,  সিগারেট খেতে নেই  ?  তুই চা খাওয়াতে পারবিনা তোঁ কি হয়েছে  ।  আমি অন্য দোকান থেকে চা খাব ।  দোকানের কি অভাব আছে নাকিরে !  এহ !  যান দেহি আপনার মত বেকাররে কে এমন ফিরিতে চা খাওয়ায় আমি দেখমুনে ।  বলছিস তাহলে যাই তোর দোকান থেকে আর চা খাব না  ।  কিন্তু আমি জানি এই দুনিয়ায় সাকিল ছাড়া আমাকে আর কেউ এভাবে বছরের পর বছর ফ্রিতে এই রকম যন্ত্রণা পেয়ে চা ,  সিগারেট খেতে দিবেনা  ।  দুনিয়াটা অনেক কঠিন এক জায়গা  ।  এখানে সাকিলের মত কিছু মানুষ আছে বলেই আমার মতো গোলাপরা এখনো টিকে আছে ।  সাকিল ঠিক আছে এইবারের মত একটা সিগারেট দে আর পল্টুকে এক কাপ চা দে ।  আমি আর তোর দোকানে এসে কখনও জ্বালাতন করব না ।  সাকিল একটা না; পুরো এক প্যাকেট সিগারেট দিয়ে একটা হাসি দিলো ।  যেন এমন সুখের  ,  এমন খুসির কথা এর আগে সে কারো কাছ থেকে শুনে নাই । এইটা আপনার কি হয়  ? কিছু হয়না; মনে হলো ছেলেটাকে সাথে নিয়ে একটু ঘোরাঘুরি করি ,  তাই ঘুরছি ।  আপনে ভাইজান আসলেই একখান চীজ  !  আপনার লীলা বোঝা কোন সহজ কাম না ।  তয় ভাইজান আপনে মানুষটা খুব ভালা ।        তমিজুদ্দিন মোল্লা সাহেবের একটা মেসে আমি একটা রুম ভাড়া করে থাকি ।  মেসের ভাড়া আজ প্রায় সাত আট মাস বাকি পরে আছে দেয়া হয়না ।  এই নিয়ে মোল্লা সাহেব বেশ কয়েক বার চিৎকার চ্যাঁচামেচি করে গেছেন কিন্তু কাজের কাজ তেমন কিছুই হয় নাই ।  চাচার একমাত্র মেয়ে খুব ছোট বেলায় হারিয়ে যায় ।  সেই শোকে একসময় তার স্ত্রী দীর্ঘদিন মানসিক রোগে ভুগে মারা যান ।  কিন্তু চাচা এখনও তার মেয়ের অপেক্ষায় আছেন ।  তার বিশ্বাস একদিন তিনি ঠিকই তার মেয়েকে খুঁজে পাবেন এবং তার সহায় সম্পত্তি সব মেয়ের কাছে বুঝিয়ে দিয়ে তিনি নিশ্চিন্তে মৃত্যু বরণ করতে পারবেন ।  এবং তিনি এও বিশ্বাস করেন যে ,  তার মেয়ের বিয়েটাও তিনি নিজ হাতে করিয়ে যেতে পারবেন ।  বয়সে আমার মুরুব্বী বলে মোল্লা সাহেবকে আমি চাচা বলেই ডাকি ।  তবে মামা বলে ডাকি না ।  কারণ মামা বলে যে কোন বয়সের মানুষকেই ডাকা যায় ।  রিক্সাওয়ালা ,  চাইয়ের দোকানদার ,  বন্ধু সবাইকে মামা বলে ডাকা গেলেও চাচা বলে ডাকা যায় না ।  চাচা বলে কেবল মুরুব্বী টাইপ মানুষকেই ডাকা যায় ।  সেই সূত্রে আমার মেস মালিক মোল্লা সাহেবকে আমি চাচা বলেই ডাকি ।  চাচাকে আমি আসস্থ করেছি তার মেয়েকে আমি খুঁজে বের করে এনে দিব ।  এই জন্য তার কাছ থেকে মেসের ভাড়া অনাদায় নিয়ে তেমন বিপাকেও আমাকে পড়তে হয়না তেমন একটা ।       এই মেসেরই শেষ মাথায় একটা রুম আছে যেখানে যূথী ভাড়া থাকে ।  মাঝে মাঝে যূথী এসে আমাকে খাবার দিয়ে যায় ।  তাতে অবশ্য আমি কোন আপত্তি করিনা ।  আমি মাঝে মাঝে মেয়েটির সরল মুখের দিকে ফ্যাল ফ্যাল করে তাকিয়ে থাকি ।  যেন আমার মায়ের মত ভরা পূর্ণিমার রূপ এসে এক অপরূপ মায়া ভরিয়ে দিয়ে গেছে মেয়টির পুরো মুখশ্রীতে । যুদ্ধের সময় পাক সেনারা আমার মাকে তুলে নিয়ে যায় ।  তারপর থেকে আজ পর্যন্ত আর আমার মায়ের কোন খোঁজ পাওয়া যায়নি ।  আমার বাবা তার কিছুদিন পরেই পাগল হয়ে যান ।  একটা সময় তার পাগলামি এমন পর্যায় গিয়ে দাঁড়ায় যে তাকে শিকল দিয়ে বেঁধে রাখা হতো ।  তার চিকিৎসার জন্য বাড়িতে প্রায়ই এক কবিরাজকে আনা হতো ।  কবিরাজ এসেই বাবাকে লাঠি দিয়ে প্রচণ্ড রকম মারা শুরু করত ।  এতে নাকি পাগল সুস্থ হয়ে যাবে ।  কিন্তু বাবা আর কখনও সুস্থ হলেন না ।  বরং তিনি ধীরে ধীরে মৃত্যুর কোলে ঢোলে পড়লেন ।  একটা সময় বুঝতে পারি আমার বড় চাচা ছিলেন একজন রাজাকার ।  মূলত পুরো সম্পত্তি একাই গ্রাস করার জন্য সবটাই ছিলো তার সুগভীর এক ষড়যন্ত্র ।  আমার মাকেও তিনিই পাক সেনাদের হাতে তুলে দিয়েছিলেন ।  আমার বাবা মোটেও পাগল ছিলেন না ।  কিন্তু তাকে ক্রমাগত পাগল বানিয়ে মেরে ফেলা হয়েছিলো ।  আমি পরবর্তীতে মানুষ হই আমার তিন খালার কাছে ।  খালাদের কাছে আমি পালা করে থেকে মানুষ হয়েছি ।  তবে প্রকৃত মানুষ হয়ত হতে পারিনি ।  তবে যদি গঠনের দিক দিয়ে বলা হয় তাহলে বলতে হবে মানুষ ।  নতুবা আমাকে আসলে মানুষ বলা যায় কিনা এই বিষয়ে আমার নিজেরই যথেষ্ট সন্দেহ আছে ।  তবে মানুষের কাছে আমি এখন গোলাপ ভাই ।              [ ৩ ] যূথীর ঘরের দরজা খোলাই আছে ।  যূথী কি ঘরে আছো  ? এইতো আছি ,  আসেন । যূথী ,  আজ তুমি কাজে যাও নি  ? না ,  আজ ছুটি ।  মাঝে মাঝে ছুটির প্রয়োজন আছে ।  নাহলে শরীর ফিট থাকেনা ।  আর আমার যে পেশা ,  তাতে শরীর ফিট রাখাটা খুবই জরুরী । সবাই জানে যূথী একটা গার্মেন্টসে কাজ করে ।  কিন্তু সে শুধু আমাকেই সত্যটা বলেছে ।  আমার কাছে নাকি কোন প্রকার মিথ্যা বলতে গেলেই তার বুক কাঁপে ।  কিন্তু কেন কাঁপে তার কোন কারণ সে জানে না ।  যূথী নিজেকে হুর বলে মনে করে ।  বেহেশতে যেমন হুর আছে ,  তেমনই পৃথিবীর হুর হলো যূথী ।    যূথী আজ কি রান্না করেছো  ?  তেমন কিছুই না ।  আজকে শুধু আলু ভর্তা ।  বাজারে এখন মাছ  , সবজী ,  চাল ,  ডাল ,  তেল ,  পেঁয়াজ এমন কি কাঁচা মরিচের যে দাম তাতে করে আমাদের মত মানুষদের এখন বেঁচে থাকাটাই পাপের কাজ হয়ে গেছে ।  ওহ !  চমৎকার ।  দাও আমাকে আর পল্টুকে খেতে দাও ।  আর শোন পল্টুকে কদিনের জন্য তোমার এখানে রাখো ।  ভাল কোন ব্যবস্থা হলেই আমি এসে ওকে নিয়ে যাবো ।  আমার স্বভাব চরিত্র সম্পর্কে ভাল করেই যূথীর জানা আছে ।  তাই কোনরূপ প্রশ্ন না করেই পল্টুকে মাথায় হাত বুলিয়ে দিতে দিতে বলল আয় ভাই তোর আর কষ্ট করে নিজ হাতে খাওয়া লাগবেনা ।  দে দেখি আমি খাইয়ে দিচ্ছি ।  যূথী পল্টুর মুখে ভাতের নলা তুলে দিচ্ছে ।  আর পল্টুও চোখ বন্ধ করে গিলছে ।  দেখে মনে হচ্ছে যেন বড় বোন তার একমাত্র আদরের ছোট ভাইটিকে মুখে তুলে ভাত খাইয়ে দিচ্ছে ।  আরে গোলাপ নাকি  ?  চাচা স্লামুয়ালাইকুম  ! ওয়ালাইকুম আসসালাম  !  তা এতদিন পর কোন সাগর থেকে ডুব দিয়া ফিরলা  ? চাচা এবার গিয়েছিলাম পদ্মা সাগরে ডুব দিতে । দেখো গোলাপ ফাইজলামি করবানা ।  আমি মোটেও ফাইজলামি করা পছন্দ করিনা ।  আমার মেয়ের কোন সন্ধান পেয়েছো  ? জী চাচা পেয়েছি ।  তবে কিছু সময় লাগবে তাকে আপনার সামনে হাজির করতে । কি বলছো  !  সত্যি তুমি আমার মেয়ের খোঁজ পেয়েছো  ? জী চাচা সত্যি আমি আপনার মেয়ের খোঁজ পেয়েছি । তাহলে আবার সময় লাগবে কেন  ?  চল আজই আমরা দুজনে যেয়ে মেয়েটাকে নিয়ে আসি । চাচা এতকাল যখন অপেক্ষা করেছেন তখন না হয় আর কিছুদিন অপেক্ষা করলেন ।  এতে করে আর আপনার মেয়েকে হারাতে হবেনা ।  নতুবা হুট করে মেয়ের সামনে হাজির হলে হয়ত চিরদিনের জন্যই মেয়েকে হারিয়ে ফেলবেন ।  চাচার মুখটা হঠাৎ বিষণ্ণতায় ছেয়ে গেল ।  চাচা শুনুন আমরা মানুষ বড়ই বিচিত্র ।  আমরা কাকতালীয় বিষয়ে বিশ্বাস করি ।  কিন্তু কোন কিছুই যে আসলে কাকতালীয় নয় এটা মানতে চাইনা ।  আমাদের জ্ঞান আর দৃষ্টির অগোচরে হয় এমন কিছুই আসলে কাকতালীয় কিন্তু সব কিছুরই যথাযথ কারণ আছে ।  শুধু আমাদের জ্ঞানের সীমাবদ্ধতা ।  তবে আমরা তারপরেও কাকতালীয় ভেবেই আনন্দিত হতে পছন্দ করি ।  আমরা লৌকিকতার চেয়ে অপার্থিবতাকেই বেশি প্রাধান্য দেই ।  অনেক সময় জেনেও না জানার ভান করে থাকি নিজের পারিপার্শ্বিক অবস্থানের কথা ভেবে ।  অনেক সময় আত্মগ্লানিতে ভোগার জন্য এমনটা হয়ে থাকে ।  তবে আমরা সময়ের উপর বিশ্বাসী বলেই আশা নিয়ে বেঁচে থাকি ।  এখন এই মুহূর্তে যা সুখের চেয়ে দুঃখই বেশি বয়ে আনবে ,  সময় তাকে পরিপূর্ণ সুখ দান করবে ।  আপনার মেয়ের বিষয়েও ঠিক তাই ।  আমি জানি আপনিও আপনার মেয়ের সন্ধান জানেন ।  কিন্তু আপনিও সময় নিচ্ছেন তাকে ফিরে পাওয়ার জন্য ।  আমরা অনেক সময় সত্যের মুখোমুখি দাঁড়াতে ভীষণ ভয় পাই ।  আপনার ক্ষেত্রেও তাই হচ্ছে ।  আর এই কারনেই আপনি সঙ্গী হিসেবে আমাকে চাইছেন । মোল্লা সাহেবের বিষণ্ণ মুখে এখন বর্ষার কালো মেঘ ভর করেছে ।  হালকা বাতাস লাগলেই তিনি এখন কাঁদতে শুরু করবেন ।  তবে এখনই তাকে কাঁদিয়ে কান্নার আনন্দটা নষ্ট করতে চাইছিনা ।  কিছু কান্না আছে আনন্দ নিয়ে কাঁদতে হয় ।  এই জন্য বিশেষ আয়োজনের দরকার হয় ।  চাচা চলেন মেঘনার তীর থেকে দুজনে মিলে ঘুরে আসি ।  মেঘনার তীরে বাঁধের উপর জমে থাকা কচুরিপানার উপর বসে নদীর পানিতে পা ডুবিয়ে সন্ধ্যা দেখবো ।  চাচা আপনি কি কবি হুমায়ুন কবিরের লেখা মেঘনায় ঢল কবিতাটি জানেন  ? না ,  বল শুনি । আমি সাথে সাথে আবৃত্তি শুরু করলাম । শোন মা আমিনা ,  রেখে দে রে কাজত্বরা করে মাঠে চল , এল মেঘনায় জোয়ারের বেলা এখনি নামিবে ঢল । নদীর কিনার ঘন ঘাসে ভরামাঠ থেকে গরু নিয়ে আয় ত্বরাকরিস না দেরি -  - আসিয়া পড়িবে সহসা অথই জলমাঠ থেকে গরু নিয়ে আয় ত্বরা মেঘনায় নামে ঢল । এখনো যে মেয়ে আসে নাই ফিরে -  - দুপুর যে বয়ে যায় । ভরা জোয়ারের মেঘনার জল কূলে কূলে উছলায় । নদীর কিনার জলে একাকার , যেদিকে তাকাই অথই পাথার , দেখতো গোহালে গরুগুলি রেখে গিয়েছে কি ওপাড়ায়  ? এখনো ফিরিয়া আসে নাই সে কি  ?  দুপুর যে বয়ে যায় । ভরবেলা গেলো ,  ভাটা পড়ে আসে ,  আঁধার জমিছে আসি , এখনো তবুও এলো না ফিরিয়া আমিনা সর্বনাশী । দেখ্ দেখ্ দূরে মাঝ - দরিয়ায়কাল চুল যেন ঐ দেখা যায় -  - কাহার শাড়ির আঁচল - আভাস সহসা উঠিছে ভাসি  ? আমিনারে মোর নিল কি টানিয়া মেঘনা সর্বনাশী  ?  সন্ধ্যা হতে এখনও প্রায় ঘন্টা দুয়েক সময় আছে ।  এরই মধ্যে আমরা পৌঁছে যেতে পারব ।  চল ,  ড্রাইভারকে তাহলে আমার গাড়িটা বের করতে বলে দিচ্ছি ।  আর আচ্ছা ভাল কথা আজকেই কি আমরা আবার ফিরে আসবো  ?  নাকি ওখানে কোথাও থেকে যাবো  ?  থেকে যাবো ।  রাতের বেলায় জেলেরা নৌকা নিয়ে বের হয় মাছ ধরতে ।  আমার এক পরিচিত মাঝি আছে তালেব মিয়াঁ ।  আমরা ওর নৌকায় করে সারারাত নদীতে কাটিয়ে দিব ।  মাছ কিছু পেলে পেলাম; আর না পেলেও কোন সমস্যা নেই ।  তালেব মিয়াঁ খুব চমৎকার গান গায় ।  গান শুনে জোছনা দেখতে দেখতে ভোরে মাঝ নদীতে সূর্য উঠা উপভোগ করব ।  আচ্ছা চাচা বেহেশতে যে নহর বইবে ওখানে কি এমন সুখ নিয়ে মাছ ধরা যাবে  ?  গোলাপ তওবা পড় ।  সব বিষয় নিয়ে ফাইজলামি করতে নাই ।  ফাইজলামি করাটা তোমার একটা বাজে অভ্যাসে পরিণত হয়ে গেছে ।  আর যাই কর ধর্ম নিয়া একদম ফাইজলামি করবানা ।  তওবা পড় শীঘ্রই ।               জী চাচা তওবা আস্তাগফিরুল্লাহ ।  গোলাপ সাথে কি কিছু খাবার দাবার গাড়িতে করে নিয়ে নিব  ? চাচা অবশ্যই নিতে পারেন ।  পুরান ঢাকার ঐতিহ্যবাহী  কাচ্চি বিরিয়ানি আর বোরহানি হলে খুবই ভাল হয় ।  সাথে অবশ্যই ফিন্নিও নিয়ে নিতে হবে ।  খাওয়ার পর মিষ্টি খাওয়া সুন্নত ।  চাচা পাঁচ প্যাকেট বিরিয়ানি ,  দুই লিটার বোরহানি আর পাঁচ কাপ ফিন্নি অতিরিক্ত নিয়ে নিয়েন ।  তালেব মিয়াঁকে কথা দিয়েছিলাম কোন এক সময় গিয়ে তাকে পুরান ঢাকার ঐতিহ্যবাহী কাচ্চি বিরিয়ানি খাওয়াবো ।  তালেব মিয়াঁর তিন মেয়ে আর স্ত্রী সহ পরিবারের মোট পাঁচ জন সদস্য ।  তালেব মিয়াঁ একা কাচ্চি বিরিয়ানি খাবে আর অন্যরা হা করে তাকিয়ে থাকবে সেটাত আর হয়না ।  তাই সবার জন্যই আমরা খাবার নিয়ে যাবো ।  তালেব মিয়াঁর তিন মেয়ের নাম যথাক্রমে নূপুর ,  ঝুমুর ,  টুপুর ।  ওদের মায়ের নাম রুপা ।  রুপা দিয়ে বানানো নারীর তিন প্রকার অলংকার ।  মায়ের মতই রুপ পেয়েছে তিনটা মেয়েই ।     মোল্লা চাচা এক খিলী পান মুখে নিয়ে চিবাতে চিবাতে গাড়িতে উঠে বসলেন ।  আমিও চাচার সাথে উঠে বসলাম ।  চাচা ড্রাইভারকে বলে দিলেন প্রথমে পুরান ঢাকায় যেতে তারপর সেখান থেকে মেঘনা ।       [ ৪ ] আমার মাঝে মাঝে কি ইচ্ছা হয় জানো গোলাপ  ? জী না জানিনা না । ইচ্ছা হয় আত্মহত্যা করি ।  কিন্তু ধর্মে বলা আছে আত্মহত্যা মহাপাপ তাই করতে পারিনা । চাচা ইচ্ছাকে কখনও অবহেলা করতে নেই ।  মানুষ চিরকাল বাঁচেনা ।  যতদিন বাঁচে যত ইচ্ছা আছে পূরণ করার চেষ্টা করা উচিত । মানে কি  !  তুমি আমাকে পাপ করতে বলছো  ? জী না পাপ করবেন কেন ।  আপনার যদি আত্মহত্যা করার ইচ্ছা জাগে খুব; তাহলে চাইলে পাপ এড়িয়েও আত্মহত্যা করতে পারেন ।  মরাও হবে পূণ্যও কামানো হবে ।  এক ঢিলে দুই পাখি শিকার । তুমি কি আমার সাথে ফাইজলামি করছো  ?  দেখো একদম ফাইজলামি করবানা । ফাইজলামি করছিনা চাচা ।  আপনার যদি খুব বেশি আত্মহত্যা করতে ইচ্ছা করে; তাহলে আপনি আমাকে একটা পিস্তল কিনে দেন ।  আমি আপনাকে গুলী করে মেরে ফেলি ।  তাহলেতো আর আত্মহত্যা হলো না ।  পত্র - পত্রিকায় সংবাদ ছাপা হবে ভাতিজার হাতে চাচার নৃশংস হত্যা ।  অথবা যদি আপনি পূণ্য কামাতে চান; তাহলে ফিলিস্তিন কিংবা সিরিয়ায় চলে যেতে পারেন ।  সেখানে কোন ইসরাইলী ট্যাঙ্কের সামনে দাঁড়িয়ে বলতে পারেন আর যদি একটা গুলী চলে ,  আর যদি তোদের হাতে একটা মুসলমান মরে তবে আমি তোদের মারবো ।  ব্যাস দেখবেন আপনার আত্মহত্যা আর ঠেকায় কে  ?  আপনার মাথা একদিকে আর দেহ একদিকে ।  আপনি শহীদ নিশ্চিত ।  গোলাপ তুমি আমার সাথে খুব বেশিই ফাইজলামি করতেছো ।  আমি তোমার বেয়াই হইনা যে তুমি আমার সাথে এভাবে ফাইজলামি করবা ।  চাচা শুনুন আসামে একজাতীয় পাখি আছে ।  এরা দলবেঁধে আগুনে ঝাপ দিয়ে আত্মহত্যা করে ।  পাখিদের খুব সম্ভবত কোন ধর্ম নেই ।  নতুবা এভাবে তারা দলবেঁধে আত্মহত্যা করতো না ।  কিন্তু মানুষের ধর্মে আত্মহত্যা মহাপাপ ।  কিন্তু যদি পাপ না হতো তাহলে পৃথিবীতে প্রায় সব মানুষই দল বেঁধে আত্মহত্যা করতো ।  আত্মহত্যা নিয়ে প্রতিযোগিতা মূলক রিয়েলিটি শো হতো ।   “ তোমাকেই খুঁজছে আত্মহত্যা ” বিচারক মন্ডলী টেবিল পেতে বসে আছেন ।  একে একে প্রতিযোগীতায় অংশগ্রহণকারীরা আসছে তাদের আত্মহত্যার কৌশল বলতে । আমি চব্বিশ তলা বিল্ডিঙের ছাঁদ থেকে লাফ দিয়ে আত্মহত্যা করবো । বিচারক মন্ডলীঃ নেক্সট । জী আমি বিষ খাবো । বিচারক মন্ডলীঃ নেক্সট । আমি পদ্মা সেতুর উপর থেকে নদীতে ঝাপ দিয়ে আত্মহত্যা করবো । বিচারক মন্ডলীঃ নেক্সট । আমি আমার কলিজা ছিঁড়ে আপনাদের ফ্রাই করে খাওয়াবো । বিচারক মন্ডলীঃ বাহ !  বেশ চমৎকার ।  তোমার আত্মহত্যার অভিনব কৌশলে আমার আত্মহত্যা নিয়ে একটি গান গাইতে ইচ্ছে হচ্ছে ।  ও পদ্মার ঢেউ রে .  .  .  এই নাও কার্ড ।  তুমি যাচ্ছ আমাদের সাথে আগামী পর্বে । এভাবে দশজন সেরা আত্মহত্যাকারী বাছাই শেষে গ্র্যান্ড ফিনালে ।  সবাই তাদের জন্য মোবাইলে এসএমএসের মাধ্যমে ভোট চাইছে । প্লীজ আমার আত্মহত্যার কৌশলে যদি আপনারা অনুপ্রাণিত হয়ে থাকেন তবে বেশি বেশি আমাকে এসএমএস করে ভোট দিন ।  ভোট দেয়ার জন্য আপনার মোবাইল অপশনে যেয়ে বেকুব লিখে একটা স্পেস দিয়ে আত্মহত্যা লিখে পাঠিয়ে দিন ২২২২ নাম্বারে ।  প্লীজ আমি আপনাদের অত্যন্ত পছন্দের একজন বেকুব ।  আমাকে আত্মহত্যা করতে দিন ।  সেরা আত্মহত্যাকারীর জন্য প্রাইজ থাকতো শেষ বিদায় স্টোর হতে একটি রুপার তৈরি কফিন ।  দেশি ঢং ফ্যাশন হাউজ থেকে জামদানি কাজ করা কাফনের কাপড় ।  আত্মহত্যার সময় বেকুব যে পাঞ্জাবী পরেছিলেন সেটার ডিজাইন করেছে আলতা ফ্যাশন হাউজ ।  টেলিভিশনের টক শোতে আত্মহত্যার উপকারিতা নিয়ে চরম তর্কের আয়োজন হতো ।  সরকার দলীয় নেতাঃ বিরোধী যে করেই হোক নানা ভাবে সুষ্ঠ আত্মহত্যার জন্য উন্নয়ন মূলক কর্মকান্ডে বাঁধা দিচ্ছে ।  এভাবে হরতাল আর বোমা মেরে ,  মানুষ পুড়িয়ে আত্মহত্যা রোধ করা যাবেনা ।  আমাদের সরকারই একমাত্র মানুষকে দিয়েছে নিরাপদে আত্মহত্যা করার নিশ্চয়তা ।  বিরোধী দলীয় নেতাঃ আত্মহত্যার জন্য চাই সঠিক আইন প্রণয়ন ।  সরকার শুধু নিজেদের সুবিধা মতো আইন বানিয়ে সম্পূর্ণ স্বৈরাচারী ভাবে আত্মহত্যা দখল করে রেখেছে ।  আমরা এমন আত্মহত্যা মানিনা ,  মানবোনা ।  আমরা ক্ষমতায় গেলে বৈদ্যুতিক পাখার সাথে শাড়ি কিংবা ওড়না গলায় বাঁধার মতো সস্তা আত্মহত্যা প্রথা বাতিলের জন্য আইন প্রণয়ন করবো ।  তখন বাংলার মাটিতে কেউ আর সস্তায় আত্মহত্যা করবেনা ।  উপস্থাপকঃ একটু প্লীজ  !  একজন দর্শক আছেন টেলিফোন লাইনে ।  আমরা লাইনটি নিয়ে নেই ।  হ্যাঁ হ্যালো  !  প্রিয় দর্শক আপনার নামটা বলুন ।  আপনি আপনার টেলিভিশনের ভলিউমটা কমিয়ে নিন ।  হ্যালো  !  প্রিয় দর্শক আপনার নামটা বলুন ,  আপনার প্রশ্নটা বলুন । আব্বে হালায়  !  অহন আমি আত্মহত্যা করবার লাগছি ।  নাম দিয়া কাম কি  ?  ভাবতাছি আমার লগে তগর সবডিরে লইয়া আত্মহত্যা করুম ।  দুঃখিত  !  প্রিয় দর্শক লাইনটি কেটে গেলো ।  তো আমরা আবার আজকের অতিথিদের সাথে মূল আলোচনায় ফিরে যাচ্ছি ।  কথা হচ্ছিলো আত্মহত্যার উপকারিতা নিয়ে ।  তার আগে ছোট্ট একটি বিজ্ঞাপন বিরতি নিয়ে নিচ্ছি ।  ফিরে আসছি খুব অল্প সময়ে ততক্ষণ সঙ্গেই থাকুন । এরই মাঝে চ্যানেলের সবাই আত্মহত্যা করে ফেলেছে ।  অতএব লাইভ টক শো সম্প্রচার স্থগিত ।  চাচা ঘুমাচ্ছেন ।  খুব সম্ভবত ঘুমিয়ে ঘুমিয়ে আত্মহত্যা করার স্বপ্ন টপ্ন কিছু দেখছেন ।  চোখ বন্ধ করেই ঘুমের মাঝে তিনি বলছেন ,  গোলাপ আমি আমার একমাত্র মেয়েটাকে কাছে পেয়েও বলতে পারছিনা আমি তোর বাবা ।  তুই আমার ছোট্ট বেলায় হারিয়ে যাওয়া সেই খুকু সোনা ।  সবটাই আমার দোষ ।  না আমি সেদিন ওকে নিয়ে পহেলা বৈশাখের মেলায় যেতাম ,  না মেয়েটি ভিড়ের মধ্যে হারিয়ে যেতো ।  তাহলে আজকে আর আমার মেয়েটি এভাবে বেঁচে থাকতে হতো না ।  আমি লজ্জায় আমার নিজের মেয়ের সামনে বাবার পরিচয়ে দাঁড়াতে সাহস পাইনা ।  ভয় যদি আমার মেয়েও লজ্জায় কিছু একটা করে বসে ।  মেয়েকে পেয়েছি কিন্তু আরেকবার হারাতে চাইনা ।  তাই ভীষণ ভয় হয় ।  বুকের ভেতর এত যন্ত্রণা হয় যে ,  মনে হয় আত্মহত্যা করে ফেলি ।  আমার আর বেঁচে থাকার কোন অর্থই হয়না । আমি কিছু বলতে যেয়েও থেমে গেলাম ।  মনে হলো একটা গালি দেই ।  শালার শালা ঢং করস ।  এত ইজ্জত দিয়ে কি হবেরে শালা  ?  নিজের মেয়েকে পিতৃ পরিচয় জানাবি তো এতো ভয় কিসের  ?  যা গিয়ে বলে ফেল ।  সবই তোর ঢং ।  তোকে আচ্ছা মতন কিছুক্ষণ প্যাদাতে পারলে তোর সব ঢং বের হয়ে যেতো ।  বাপ - মেয়ে মিলে সুখে থাকতিস ।  কথাগুলো বলতে যেয়েও বলতে পারলাম না ।  কিছু কথা আছে মনের ভেতরেই জমা রাখতে হয় ।  এভাবে কত কথাই আমরা মনের ভেতর জমা রাখি ।  কথা জমতে জমতে আমাদের মেমরি লুজ হতে থাকে ।  একসময় বয়স হলে একেবারেই স্মৃতিশক্তি তখন লোপ পায় ।           সন্ধ্যা নাগাদ মেঘনার তীরে পৌঁছানো সম্ভব হলোনা ।  আমরা নিয়তির কাছে অসহায় ।  নিয়তি না চাইলে মনে যত সাধই থাকুক না কেন পূর্ণ হয়না ।  যত পরিকল্পনা করাই হোকনা কেন জয় হয় শেষে নিয়তিরই ।  নিয়তি নানা বেশ ধরে আমাদের মাঝে এসে উপস্থিত হয় ।  আজকে নিয়তি বেশ ধরেছে মহা যানজটের ।  তালেব মিয়াঁর খুপরিতে যখন আমরা পৌঁছাই তখন এশার সময় হয়ে গেছে ।  মোল্লা চাচা অবশ্য গাড়িতে বসেই এশার নামায আদায় করে নিলেন ।  তালেব মিয়াঁর ঘরে আমাদের জন্য এক অনাকাঙ্ক্ষিত দুঃখ অপেক্ষা করছিলো ।  অতএব সকল পরিকল্পনা এখানেও বাতিল করতে হলো ।  এখানে নিয়তি বেশ ধরেছে ক্যান্সার রোগের ।  তালেব মিয়াঁর স্ত্রীর ক্যান্সার ধরা পড়েছে ।  শরীরের লোহিত রক্ত কণিকাগুলো খুব দ্রুত নিঃশেষ হয়ে আসছে ।  বাঁচার আশংকা একেবারে নেই বললেই চলে ।  এমনিতেই এই রোগের ব্যায়বহুল চিকিৎসা করাবার মত আর্থিক সামর্থ্য তার নেই ।  তাছাড়া চিকিৎসায় এই রোগ হতে কদাচিৎই আরোগ্য লাভ সম্ভব ।  তালেব মিয়াঁর স্ত্রী বিছানায় শুয়ে আছেন ।  কিন্তু এই নিষ্ঠুর রোগ তার রূপকে বিন্দু পরিমাণ পরাভূত করতে পারেনি ।  কিছু রূপ এমন হয় যে তাকালেই চোখ ভস্য হয়ে যেতে চায় ।  এমন রূপের দিকে কিছুক্ষণ তাকিয়ে থাকা অসম্ভব ।  নির্ঘাত নার্ভ সিস্টেম এলোমেলো সিগন্যাল দেয়া শুরু করে দিবে ।  নতুবা মনের ভেতর রূপবতী দেবীর প্রতি ভক্তি চলে আসবে ।  বালিশের উপর ছড়িয়ে থাকা চুলের মাঝে অদ্ভুত মায়াময় মুখটা দেখে মনে হচ্ছে যেন অন্ধকার আকাশে পূর্ণিমার চাঁদ ভেসে আছে ।  আল্লাহ খুব সম্ভবত তার সৃষ্টির উদারতার নমুনা এক ঝলক মানুষকে দেখিয়ে বুঝিয়ে দিয়েই খুব দ্রুত আবার তার কাছে ফেরত নিয়ে নেন ।  দামী কোহিনূর হীরা সবার পক্ষে সামলে রাখা সম্ভব নয় ।  তবে অপাত্রে পড়লে এই নিয়ে রক্তক্ষয়ী যুদ্ধও বেঁধে যেতে পারে ।  তাই হয়ত যার সৃষ্টি তার কাছে যত দ্রুত ফিরে যাবে ততই মঙ্গল জনক ।  তালেব মিয়াঁর তিন মেয়ে ইতিমধ্যে মোল্লা চাচার সাথে খুব ভাব জমিয়ে ফেলেছে ।  পালা করে তিনজনেই মোল্লা চাচার কোলে উঠে বসছে ।  চাচা তিনজনকেই তার নিজ হাতে মুখে তুলে কাচ্চি বিরিয়ানি খাইয়ে দিচ্ছেন ।  এরই মধ্যে তাদের মাঝে নানা নাতনীর সম্পর্কও স্থাপিত হয়ে গেছে ।  মেয়ে তিনটাই তাকে নানা বলে ডাকছে ।  মানুষ বড়ই বিচিত্র ।  অনেক সময় আপন মানুষের চেয়ে পর মানুষের সাথেই খুব দ্রুত আত্মিক সম্পর্ক গড়ে উঠে ।  আপন মানুষের সাথে সম্পর্ক ছেঁদ হয়ে যাবে কিন্তু কোন পর যখন খুব আপন কেউ হয়ে যায়; তখন সেটা ভয়ংকর আবেগী রুপ ধারণ করে ।  তমিজুদ্দিন মোল্লার সাথে এই মুহূর্তে তাই হয়েছে ।  এখন তিনি ঘোড়া সেজেছেন ।  তার ছোট নাতনীকে পীঠের উপর বসিয়ে তিনি ঘোড়া চড়াচ্ছেন ।  পেছনে পেছনে বড় দুই নাতনী বলছে হাট ঘোড়া হাট  !  ঘোড়াও সাথে সাথে হ্রেষা ধ্বনি তুলছে ।  ঘোড়ার ডাক শুনে তিন মেয়েই খিলখিলিয়ে হেসে উঠছে ।  তালেব মিয়াঁ এর মাঝে কয়েকবার তার মেয়েদেরকে ধমক দিলেন ।  কিন্তু চাচা উল্টো তালেব মিয়াঁকেই ধমক দিয়ে থামিয়ে দিলেন । চাচা আপনি কি আজ রাতটা এখানেই থেকে যাবেন ।  হু  ! তাহলে চাচা আপনি থাকুন ।  আমার কিছু কাজ আছে ।  আমি যাই ।  আপনার যখন ইচ্ছা হয় আসবেন ।  আপনার সাথে গাড়ি আছে; অতএব ফিরে আসা নিয়ে চিন্তার কোন কারণ নেই ।  শোন তুমি গাড়ি নিয়ে যাও ।  আর ড্রাইভারকে বল তুমি যেখানে যেতে চাও যেন তোমাকে নামিয়ে দিয়ে আবার এখানে ফিরে আসে । আমি ওদেরকে রেখে চলে এলাম ।  সুখ মানুষের জীবনে খুব স্বল্প সময়ের জন্য আসে ।  দুঃখ নিয়েই মানুষ বেঁচে থাকে ।  দুঃখ নিয়ে বেঁচে থাকে বলেই সুখের অনুভূতি তীব্র আনন্দের হয় ।  সুখের জন্য মানুষ অপেক্ষায় থাকে ।  নতুবা যদি শুধু সুখেই মানুষ থাকত কেউ আর দুঃখের জন্য অপেক্ষা করে থাকত না ।  দুঃখ এলেই বলত; মাফ করেন ।   [ ৫ ] সাকিলের চায়ের দোকানে বিরাট হট্টগোল বেঁধেছে ।  মনোয়ার সাহেবের সাথে তার তুমুল বাকবিতন্ডতা হচ্ছে ।  মনোয়ার সাহেব এসেছিলেন আমার খোঁজে ।  আমাকে না পেয়ে সাকিলের দোকানে এসেছেন চা আর সিগারেট খেতে ।  সাকিল চা বানিয়ে ফেনা সহ চা দেয়াতেই এই ঝগড়ার উৎপত্তি ।  চামচ দিয়ে ফেনা না সরিয়ে চা পরিবেশন করা অভদ্রতা আর মনোয়ার সাহেবের মত একজন স্মার্ট মানুষের পক্ষে এতটুকু অভদ্রতা মেনে নেয়া সম্ভব হয়নি ।  তিনি সাকিলকে এই বিষয়ের উপর এক বিশাল লেকচার দেয়াতেই সাকিল তেলেবেগুনে জ্বলে উঠে তার মুখের উপরেই বলে দেয় যে তার মতন এমন ভদ্র কাস্টমার তার দরকার নাই ।  দাঁড়িয়ে দাঁড়িয়ে কিছুক্ষণ বেশ উপভোগ করলাম দুইজনের ঝগড়া ।  তবে আরও মজা পেলাম যারাই ভিড় করে ঝগড়া দেখছে তারা সবাই আমার মতই উপভোগ করছে এই ঝগড়া ।  ঝগড়ার মাঝ খানেই আমি সাকিলকে  বললাম সাকিল আমাকে ফেনা যুক্ত এক কাপ চা দেত ।  ব্যাস মনোয়ার সাহেবের চেহারা তখন দেখার মত হলো ।  আমার দিকে রক্তবর্ণ চোখে তাকিয়ে তিনি ঝগড়া থামিয়ে দিয়ে হুড়মুড় করে তার গাড়িতে গিয়ে উঠে বসলেন । সাকিলের মুখে যে হাসি দেখা গেলো কয়েক কোটি টাকা খরচ করলেও এমন হাসি কেনা সম্ভব হবে না এই পৃথিবীতে ।  সাকিল নিজ থেকেই আমার দিকে একটি সিগারেট এগিয়ে দিয়ে বলল আর কইয়েন না বুঝলেন ভাইজান ,  আরে এতই যদি উনার প্রেস্টিজ তাইলে ফাইভ স্টার হোটেলে গিয়াই চা খাইলে পারে; এই সাকিল মূর্খের দোকানে কি  ?  আমি সিগারেট ধরিয়ে তার কথার সাথে মাথা নাড়ালাম ।  সাকিল মাঝে মাঝে খুব দার্শনিকদের মত কথা বলতে শুরু করে ।  এইটা করে যখন সে খুব উত্তেজিত হয়ে পড়ে ।  সাকিলের উত্তেজিত মস্তিষ্ক এখন তাকে দার্শনিক করে তুলেছে ।  এখন সে বিভিন্ন রকম দার্শনিক তত্ত্ব দেয়া শুরু করবে ।  সাকিল উত্তেজিত কণ্ঠেই বলতে শুরু করল ,  ফজরের আযানের সময় শয়তান তার অস্তিত্বের ধ্বংসের ভয়ে শঙ্কিত হয়ে কুকুরের পেটে ঢুকে গিয়ে সুরসুরি দেয় ।  এতে করে কুকুরগুলো চিৎকার চ্যাঁচামেচি শুরু করে দেয় ।  আযানের পবিত্রতা নষ্ট করার কৌশল হিসেবে শয়তান এই কাজ করিয়ে থাকে ।  ব্যাখ্যাটা আমার কাছে দুর্বল বলে মনে হলোনা ।  কিন্তু এই মুহূর্তে ঠিক কোন প্রসঙ্গে এমন দর্শন তার মাথায় এলো সেটাও বুঝতে পারছিনা ।  সক্রেটিস রাস্তায় দাঁড়িয়ে থেকে ডেকে ডেকে মানুষকে তার দর্শন তত্ত্ব শোনাত ।  দাই ইউর সেলফ ।  মানুষের ভেতরেও এক কুকুর স্বত্বা বাস করে ।  সেও মাঝে মাঝে তার অস্তিত্বের জানান দেয়ার জন্য কুকুরের মত আচরণ করে ।  সাকিল নিশ্চয় তেমনই কোন দর্শন তত্ত্ব বোঝাতে চাইছে ।  কিন্তু প্রাতিষ্ঠানিক শিক্ষার অভাবে পরিপূর্ণ ব্যাখা দাঁড় করাতে পারছেনা ।  সাকিল হয়ত বলতে চাইছে দাই ইউর সেলফ ।  পেছনে ফিরে দেখি মনোয়ার সাহেব এখনও তার গাড়ি থামিয়ে রেখে ভেতরেই বসে আছেন ।  বোঝা গেল আমার সাথে কথা না বলে তিনি যাচ্ছেন না ।  আমি দূর থেকেই ইশারা করলাম চা আর সিগারেট খাবে কিনা  ?  তিনি সম্মতি সূচক মাথা নাড়ালেন ।  সাকিল তোর কাছে কি শ্যাম্পু আছে  ?  থাকলে শ্যাম্পু মিশিয়ে আরও বেশি করে ফেনা তুলে এক কাপ চা বানিয়ে দে ।  ব্যাটাকে আজ জন্মের মত ফেনা চা খাইয়ে দেই ।  সাকিল হাসতে হাসতে বলল না ভাইজান থাক ।  আমিত আর কুকুর না যে ওর মত বাপ - মার নাম নিয়ে ইংরেজিতে গালি দিব ।  তারচেয়ে জটিল এক কাপ কফি বানিয়ে দিচ্ছি ।  কফি খেয়ে এই সাকিলের কথা আজীবন মনে রাখবে ।  মনোয়ার সাহেব এরই মধ্যে চোখে কালো রঙের সানগ্লাস পরে ফেলেছেন ।  মানুষের চোখ হলো তার মনের আয়না ।  মনে কি আছে সেটা চোখের আয়নায় রিফ্লেক্ট করবেই ।  এই মুহূর্তে মনোয়ার সাহেব তার মনের খবর গোপন রাখতে চাইছেন বলেই রাতের বেলাতেও চোখে কালো রঙের সানগ্লাস পরে ফেলেছেন ।  কফিতে চুমুক দিতে দিতে তিনি বললেন দেখুন মিঃ গোলাপ আমি এসেছি আপনার ঐ ছেলেটার জন্য ।  আগামীকাল বিকালে আপনি ছেলেটাকে নিয়ে সরাসরি আমার বাসায় চলে আসবেন ।  আমি গাড়ি পাঠিয়ে দেবো আপনাদের দুজনকে এসে নিয়ে যাবে ।  মনোয়ার সাহেবের মুখে বাংলা শুনে বেশ ভাল লাগছে ।  এই ধরণের মানুষ খুব আবেগের মাঝে থাকলেই কেবল মাত্র খুব সুন্দর করে বাংলা ভাষায় কথা বলে । স্যার আগামীকাল আমরা আসতে পারছিনা ।  আমার মেস মালিক বাড়িতে নেই ।  তিনি গেছেন তার নাতনীদের সাথে ঘোড়া ঘোড়া খেলতে ।  ঘোড়া ক্লান্ত হওয়া না পর্যন্ত তিনি ফিরবেন না ।  তিনি ফিরে এলেই পল্টুকে নিয়ে আপনার সাথে দেখা করবো ।  ঠিক আছে ।  আমার কার্ডটা রাখুন ।  এখানে আমার মোবাইল নাম্বার দেয়া আছে ।  আসার আগে আমাকে শুধু একবার ফোন করলেই আমি আপনাদের জন্য গাড়ি পাঠিয়ে দিবো ।  ড্রাইভারকে কোন নির্দেশনা দেয়ার প্রয়োজন হলো না ।  গাড়িটা কথা শেষ হতেই এমন ভাবে টেনে চলে গেল যেন চাবি দিয়ে স্টার্ট দেয়াই ছিলো ।  শুধু এক্সিলেটরে পা দিয়ে স্টেয়ারিং ঘুরাতে যেটুকু সময়ের প্রয়োজন লাগে ।  মনোয়ার সাহবেদের মত মানুষদের গাড়ির ড্রাইভারগুলো হয় অনেকটা রোবটের মতই ।  আগে থেকেই সব এপ্লিকেশন ইন্সটল করাই থাকে বাই ডিফল্ট হিসেবে ।  সব কিছুই সময় অনুযায়ী প্রোগ্রামিং করাই থাকে ।  একবার শুধু এক্সিকিউশন চালালেই হয়ে যায় ।  তারপর অটোমেটিক শুধু চলতেই থাকে ।  মোল্লা চাচার গাড়ির ড্রাইভার আবার তেমন নয় ।  এই শ্রেণীর ড্রাইভাররা মোটেও বিশ্বস্ত হয়না ।  এরা সব সময় সুযোগের অপেক্ষায় থাকে কখন গাড়ির তেল - গ্যাসের টাকা চুরি করবে ।  এদেরকে ডানে যেতে বলা হলে যাবে বামে ,  আর বামে যেতে বলা হলে যাবে ডানে ,  ধীরে বললে গতি বাড়িয়ে দিবে ,  গতি বাড়াতে বললে ধীরে চালাবে ।  কিছুই বললেই বলবে গাড়ি চালানোর অভিজ্ঞতা তার প্রায় কয়েক যুগের ।  অতএব তাকে ইন্সট্রাকশন দেয়ার কোন প্রয়োজন নেই ।  গাড়ি চালানোর ব্যাপারে কেবলমাত্র সেই একমাত্র অভিজ্ঞ ড্রাইভার ।  এরা অবশ্য চাকরীতে টেকেও বেশি দিন না ।  কিছু দিন পর পর ড্রাইভার বদলানোর প্রয়োজন হয় ।  আর মালিকের দামী গাড়ির অবস্থা হয় শোচনীয় ।  তবে এদের সাথে সিগারেট খাইয়ে খুব সহজেই সখ্যতা করে নেয়া যায় ।   [ ৬ ] খুব সম্ভবত বেহেশতে পৌঁছে গেছি ।  আমার হাতে বেহেশতের কোন এক হুরের হাতের কোমল স্পর্শ অনুভব করছি ।  পাশে দাঁড়িয়ে জীবনানন্দ দাশ হুরদের নিয়ে তার স্বরচিত কবিতাগুলো একেরপর এক আবৃত্তি করে যাচ্ছেন । সুরঞ্জনা ,  ওইখানে যেও নাকো তুমি , বোলো নাকো কথা ওই যুবকের সাথে;ফিরে এসো সুরঞ্জনানক্ষত্রের রূপালি আগুন ভরা রাতে;ফিরে এসো এই মাঠে ,  ঢেউয়ে;ফিরে এসো হৃদয়ে আমার;দূর থেকে দূরে  –  আরো দূরেযুবকের সাথে তুমি যেও নাকো আর । কি কথা তাহার সাথে ?  তার সাথে ! আকাশের আড়ালে আকাশেমৃত্তিকার মতো তুমি আজতার প্রেম ঘাস হয়ে আসে । সুরঞ্জনা , তোমার হৃদয়ে আজ ঘাসবাতাসের ওপারে বাতাস — আকাশের ওপারে আকাশ ।  .  .  .  .  .  .  .  .  .  .  .  .  .  .  .  .  .   সমস্ত দিনের শেষে শিশিরের শব্দের মতনসন্ধা আসে; ডানার রৌদ্রের গন্ধ মুছে ফেলে চিল;পৃথিবীর সব রঙ নিভে গেলে পাণ্ডুলিপি করে আয়োজনতখন গল্পের তরে জোনাকির রঙে ঝিলমিল;সব পাখি ঘরে আসে - সব নদী - ফুরায় এ জীবনের সব লেনদেন;থাকে শুধু অন্ধকার ,  মুখোমুখি বসিবার বনলতা সেন । কিন্তু কি আশ্চর্য  !  কবিরতো মুখে দাড়ি থাকার কথা না ।  কিন্তু এই জীবনানন্দ দাশের মুখ ভর্তি দাড়ি ।  তবে কি কবি বুঝতে পেরেছেন যে কবিদের ক্লীন শেভ থাকতে নেই ।  রবীন্দ্রনাথ ঠাকুরের মত লম্বা দাড়ি না থাকলে প্রকৃত কবি হওয়া যায় না ।  হয়ত এমনটা ভাবা আমার ভুল হচ্ছে ।  মৃদু বাতাস বইছে ।  সেই বাতাসের সাথে অচেনা এক ফুলের গন্ধ এসে নাকে লাগছে ।  বেহেশতে আছি বলেই হয়ত ফুলটা পরিচিত বলে মনে হচ্ছেনা ।  বেহেশতে অনেক রকমের ফুলইতো থাকতে পারে ।  এই ফুলের গন্ধ ওষুধের গন্ধের মতো ।  মাঝে মাঝে ফিনাইলের গন্ধও পাওয়া যাচ্ছে ।  এইটা মনে হয় ফিনাইল ফ্ল্যাভার দিয়ে সৃষ্ট ফুল ।  তবে হুরের হাতের কোমল স্পর্শটা বেশ ভাল লাগছে ।  শুয়ে আছি ।  হয়ত ঘুমিয়েও পড়েছি ।  চোখ খোলার চেষ্টা করছি কিন্তু পারছিনা ।  শরীর ,  মস্তিষ্ক সব কিছু নিস্তেজ হয়ে আছে ।  শুধু মস্তিষ্কের অবচেতন অংশটাই কাজ করছে বলে কিছু কিছু ইন্দ্রিয় কাজ করছে ।  মনোজগতের আলফা ,  বিটা লেভেল অতিক্রম করে এখন আছি গামা লেভেলে ।  নিউরনগুলো সঠিকভাবে কাজ করতে পারছেনা খুব সম্ভবত এই কারনেই ।  তাই নিউরোনের এলোমেলো সিগন্যালের জন্য পাঁচ ইন্দ্রিয় এক সাথে কাজ করছেনা ।  অসুস্থ নিস্তেজ শরীর সব সময় খোঁজে আরাম ।  আর সেই জন্য দরকার কোমল কিছু ।  প্রকৃতি একমাত্র নারীকেই সেই কোমলতা দান করেছে ।  এই কোমলতা কাশফুলের নরম ছোঁয়ার মতো ।  এই কারণেই অসুস্থ শরীর সব সময় পরম মমতাময়ী মায়ের কোলের উষ্ণতা পেলে সুস্থতা অনুভব করে ।  শিশু তার মায়ের কোলকেই পৃথিবীর একমাত্র নিরাপদ আশ্রয়স্থল বলে মনে করে ।  মমতাময়ী শব্দটা এই জন্যই ব্যবহৃত হয়ে থাকে ।  মায়ের মতো স্ত্রীর সেবাও একইরকম টনিক হিসেবে কাজ করে ।  এই কারণেই অসুস্থতা কিংবা শরীরের নিস্তেজতায় প্রাণ সঞ্চারিত হতে কেবলমাত্র প্রয়োজন একজন নারীর সান্নিধ্যই ।  আমার ক্ষেত্রেও কি তাহলে এই মুহূর্তে এমনটাই কাজ করছে ।  নতুবা হুরের স্পর্শ এতটা প্রশান্তি এনে দিচ্ছে কেন  ?  বেহেশতে নিশ্চয় কেউ অসুস্থ থাকবেনা ।  তবু প্রশান্তির জন্যই হয়ত হুরের ব্যবস্থা রাখা হয়েছে ।  টের পাচ্ছি নিউরোনে উত্তেজনা হঠাৎ করেই বৃদ্ধি পেতে শুরু করেছে ।  মনোজগতের গামা লেভেল থেকে নামতে শুরু করেছে আমার অবচেতন মস্তিষ্ক ।  এখন আর আমি বেহেশতে নেই ।  এখন আমি শাকিলের দোকানে দাঁড়িয়ে সিগারেট টানছি ।  পেছন থেকে হঠাৎ মাথায় কে যেন লোহার মতো শক্ত কিছু দিয়ে আঘাত করল ।  আমি মুহূর্তে মাটিতে পরে গেলাম ।  আমার চারদিক ক্রমশ সাদা হয়ে আসছে ।  আমি দুচোখে সাদা রঙ ছাড়া আর কিছুই দেখতে পাচ্ছিনা ।  মানুষ অন্ধ হয়ে গেলে তার বাহ্যিক পৃথিবী কালো অন্ধকার হয়ে যায় কিন্তু তার কর্ণিয়ার আড়ালে সব কিছু আলোকিত সাদা হয়ে যায় ।  অবশেষে চোখ খোলা গেল ।  পাশে দাঁড়িয়ে মোল্লা চাচা কোরআন শরীফ হাতে নিয়ে তেলাওয়াত করছেন ।  যূথী আমার হাতে হাত রেখে বসে আছে ।  আমি হাসপাতালের বেডে শুয়ে আছি ।  ওষুধ আর ফিনাইলের গন্ধটা প্রকট ভাবে নাকে এসে লাগছে ।  মাথায় ব্যান্ডেজ করে রাখা হয়েছে ।  পল্টু পায়ের কাছে বসে আছে ।  তার চোখ হতে টপ টপ করে পানি ঝরছে ।  ভয়ানক সব মরনাস্ত্রের এই যুগে যেহেতু মাথায় লোহার মতো শক্ত কিছু দিয়ে আঘাত করা হয়েছে ,  তাই আমাকে মেরে ফেলা মূল উদ্দেশ্য ছিলো না ।  নতুবা মাথায় পিস্তল দিয়ে গুলী করা যেত ।  মৃত্যু নিশ্চিত হতো ।  কিন্তু সেটা করা হয়নি ।  শুধু একবার মাথায় আঘাত করা হয়েছে ।  আমাকে জীবিত রেখে একটা শিক্ষা দেয়াই ছিলো আসল উদ্দেশ্য ।  আমার শত্রু আমার সাথে তার হিসাব এভাবেই চুকাতে চেয়েছে ।  এখন আর পরবর্তী আঘাতের কোন সম্ভাবনা নেই ।  অতএব আমার শত্রু কে তা আর খোঁজার কিংবা এই নিয়ে মস্তিষ্ককে উত্তেজিত করারও কোন যথার্থতা নেই ।  হাসপাতাল থেকে রিলিজ পেতে বেশ কিছুদিন সময় লেগে গেলো ।  এই কদিন যূথী আর পল্টু সর্বক্ষণ হাসপাতালে আমার সাথেই ছিলো ।  সুস্থ হয়ে মেসে ফিরেও আরও কিছুদিন বিছানাতেই শুয়ে থাকতে হলো ।  উঠে দাঁড়ালেই মাথা ঘুরায় ,  বসলেও মাথা ঘুরানোটা বন্ধ হয়না ।  কেবলমাত্র বিছানায় শুয়ে থাকলেই কিছুটা স্বস্তি লাগে ।  এরই মাঝে এক সন্ধ্যায় যূথী হলুদ রঙের সিল্কের শাড়ি পরে হাতে একগুচ্ছ রজনীগন্ধা নিয়ে ঘরে এলো ।  হলুদ শাড়ির সাথে ম্যাচ করে হলুদ ব্লাউজ ,  কপালে হলুদ রঙের টিপ পরেছে ,  হাতে হলুদ কাঁচের চুড়ি ,  চোখে হলুদ আই শ্যাডো ,  কানে হলুদ রঙের দুল ।  এমনিতেই যূথীর গায়ের রঙ দুধে আলতা তার উপর হলুদ সাঁজে অনিন্দ্য সুন্দরী লাগছে তাকে ।  মনে হচ্ছে সত্যিই বেহেশতের কোন হলুদ হুর এসেছে আজ আমার ঘরে ।  মহাদেব সাহার একটা কবিতা খুব আবৃত্তি করতে ইচ্ছা হলো ।  মনে হলো যূথীকে শোনান যেতে পারে ।  আজকে যূথীকে এই সাঁজে মেঘনার তীরে নিয়ে যেতে পারলে খুব ভালো হতো ।  আমি আর যূথী সন্ধ্যায় মেঘনা নদীর পানিতে পা ডুবিয়ে বসে থাকতাম ।  চোখে চোখ ,  হাতে হাত রেখে কখনও জীবনানন্দ ,  কখনও মহাদেব সাহার কবিতা আবৃত্তি করে সময়গুলো কাটিয়ে দিতাম ।  কিন্তু সেটা এখন শরীরের জন্য সম্ভব হচ্ছেনা ।  কিন্তু হয়ত সুস্থ হলে মনের এই ইচ্ছাটুকু পূর্ণ করতে আর ভাল লাগবেনা ।  মানুষের মন বড় বিচিত্র  !     করুণা করে হলেও চিঠি দিও ,  খামে ভরে তুলে দিওআঙ্গুলের মিহিন সেলাইভুল বানানেও লিখো প্রিয় ,  বেশি হলে কেটে ফেলো তাও , এটুকু সামান্য দাবি ,  চিঠি দিও ,  তোমার শাড়ির মতোঅক্ষরের পাড় - বোনা একখানি চিঠি । চুলের মতন কোনো চিহ্ন দিও বিস্ময় বোঝাতে যদি চাও  .  .  . বর্ণণা আলস্য লাগে তোমার চোখের মতো চিহ্ন কিছু দিও !    ঘরে কোন ফুলদানী নেই ।  তাই গোসল খানার মগে পানি দিয়ে টেবিলের উপর ফুলগুলো খুব যত্ন করে রাখল যূথী ।  মাথার যন্ত্রণাটা কি একটু কমেছে  ? পুরোপুরি না ।  হুম  !  আরও কিছুদিন সময় লাগবে ।  কোথাও গিয়েছিলে  ? হুম  !  আপনাকেতো বলাই হয়নি ।  আমি বেশ্যাগিরি ছেড়ে দিয়েছি ।  এখন আমি একজন সিনেমার নায়িকা ।  মানে কি  ! মানে আমি এখন বাংলা সিনেমার নায়িকা হয়েছি । বল কি  ? জী  !  যূথীর চোখে মুখে হাসির ঝিলিক ।  গতকাল ছিলো আমার প্রথম শুটিং ।  আজকে ছিলো দ্বিতীয় পর্যায়ের শুটিং ।  আজকে এভাবে সাঁজতে হয়েছে একটা গানের শুটিং ছিলো বলে ।  গানে আমি পুরো হলুদ আর নায়ক পুলিশের পোশাকে ।  হলুদ এক হুরকে নিয়ে ফুলের বাগানে পুলিশ নাচানাচি করছে আর গান গাইছে ।  দারুণ মজার না ব্যাপারটা  ?  অবশ্যই মজার ।  চোর ডাকাত রেখে পুলিশ নাচতেছে এইটা অবশ্যই মজার একটা ব্যাপার ।  তবে আমাদের দেশের জন্য এটাই বাস্তবতা ।  পরিচালক সাহেবের মেধা আছে বলতেই হয় ।  সিনেমার পুরো কাহিনী শুনবেন ।  পুরো সিনেমা নায়িকা কেন্দ্রিক সিনেমা ।  এখানে নায়িকাই সবকিছু ।  আমি আগ্রহ নিয়ে যূথীর সিনেমার কাহিনী শুনছি ।  সিনেমার নাম  “ রানী কেন আসামী  ?  ” রানী গ্রামের একজন সহজ সরল মেয়ে ।  শহর থেকে কিছু গুন্ডা গ্রামে যায় ।  গ্রামে গিয়ে তারা রানীর রূপে মুগ্ধ হয়ে তাকে ধর্ষণ করে বসে ।  তারপর প্রতিশোধের আগুনে জ্বলতে জ্বলতে রানী শহরে গিয়ে আধুনিক মেয়ে সেজে গুন্ডাদের কাছে যায় একে একে ।  শহরে যেয়ে শাড়ি পরা গ্রামের সহজ সরল মেয়ে রানী হয়ে যায় শর্ট স্কার্ট আর স্লিভলেস ব্লাউস পরা মিস ডায়না ।  শুরু হয় প্রতিশোধের পালা ।  এরই মাঝে সিনেমার নায়ক মানে থানার ওসির সাথে রানীর প্রেম হয় ।  শেষে অনেকগুলো খুনের দায়ে রানীকে থানার ওসি রাজা নিজেই হ্যান্ডকাপ পরিয়ে জেলে নিয়ে যায় ।  অবশেষে জেলের শাস্তি শেষ করে যখন রানী বের হয়ে আসে তখন সে দেখে রাজা তার জন্য জেল গেটের বাইরে ফুল হাতে অপেক্ষা করছে ।  দৌড়ে দুজন দুজনাকে জড়িয়ে ধরে কাঁদতে থাকে ।  এখানেই সিনেমার শেষ ।   সিনেমায় প্রচুর নগ্ন দৃশ্যে যূথীকে অভিনয় করতে হবে ।  বেশিরভাগ দৃশ্যই গানের সাথে বিছানায় নগ্ন হয়ে গুন্ডাদের সাথে মাখামাখির দৃশ্য ।  এইগুলাকে ঠিক টু এক্স কিংবা থ্রি এক্স এর মতো পর্ণ বলা যাবেনা ।  যৌনতা নির্ভর দৃশ্য কিন্তু সেটা পর্ণের মতো নয় ।  বাংলা সিনেমা জগতে এই ধরণের সিনেমাকে বলা হয় থার্ড গ্রেড অথবা ফোর্থ গ্রেডের সিনেমা ।  যূথীর রুপালী পর্দার জগতে হয়ত থার্ড গ্রেড কিংবা ফোর্থ গ্রেড সিনেমার নায়িকা হিসেবে পথ চলা শুরু হলো; হয়ত একদিন এভাবে সে প্রথম সারির নায়িকা হিসেবে সুপার স্টার হয়ে যাবে ।  বাংলা সিনেমায় এমন দুই একজন আছে যারা বেশ নাম করেছে ।  অতএব যূথীর ভবিষ্যৎ এই ক্ষেত্রে উজ্জ্বল ।  লোকে যেখানে বেশ্যাবৃত্তিকে খারাপ চোখে দেখে ,  তারচেয়ে সিনেমার নায়িকা হয়ে খোলামেলা দৃশ্যে অভিনয় করলে যদি লোকে বাহবা দেয়; সুপার স্টার হওয়া যায় তাহলে আর ক্ষতি কোথায়  ?  আগে যেখানে পর পুরুষের সামনে পুরো নগ্ন হয়ে যৌন কাজ সম্পাদন করতে হতো ,  তারচেয়ে এখন অর্ধ নগ্ন হয়ে শুধু যৌনতার অভিনয় করাটা যূথীর জন্য অধিক যৌক্তিক এবং মর্যাদার ।  যূথী এমন ভাল একটা সংবাদ মিষ্টি মুখ করা ছাড়া ঠিক জমছেনা ।  মিষ্টি খাওয়াবো; আগে আপনি পুরোপুরি সুস্থ হয়ে উঠুন তারপর ।  শুনবেন না সিনেমায় কিভাবে চান্স পেলাম  ? বল  ? বেশ কিছুদিন আগে সংসদ ভবনে দাঁড়িয়ে আছি ।  সন্ধ্যা থেকে বেশ রাত পর্যন্ত দাঁড়িয়ে আছি ।  কিন্তু সেদিন কোন খদ্দের পাইনি ।  মন খারাপ করে দাঁড়িয়ে আছি ।  হঠাৎ আমার সামনে একটা প্রাইভেট কার এসে থামল ।  আমাকে একটা হোটেলে নিয়ে গেলো ।  যে আমাকে হোটেলে নিয়ে গেলো সেই এই সিনেমার পরিচালক ।  তার নাম হলো এস .  এম .  গণি ।  খুব সম্ভবত আমি তাকে পুরোপুরি তৃপ্ত করতে পেরেছিলাম ।  কাজ শেষে আমাকে বলল তোমার রূপের কোন তুলনা হয়না আর ফিগার খুব আকর্ষণীয় ।  সিনেমার নায়িকা হিসেবে তুমি একদম পার্ফেক্ট ।  তুমি সিনেমায় এলে সব নায়িকাকে ছাড়িয়ে একদম মাত করে দিতে পারবে ।  আমি তোমাকে সুপার স্টার বানিয়ে ছাড়বো ।  আমি খুব শীঘ্রই নতুন একটা সিনেমার কাজে হাত দিতে যাচ্ছি ।  তুমি হবে এই সিনেমার নায়িকা ।  তোমাকে আমি কাস্ট করলাম ।  তোমার বাংলা সিনেমায় নায়িকা হয়ে আজ থেকেই পথ চলা শুরু ।  এই বলেই আবারও আমার উপর ঝাঁপিয়ে পড়লো ।  গতকাল থেকে সিনেমার শুটিং শুরু হয়েছে ।  প্রথম দৃশ্যেই অভিনয় করলাম এক গুন্ডার সাথে প্রায় নগ্ন হয়ে বিছানায় ।  এই দৃশ্যের বর্ণনা অবশ্য আপনাকে দিতে পারবনা ।  আমার এমন কাজে অভ্যাস হয়ে গেছে; তাই নতুন করে ক্যামেরার সামনে এমন দৃশ্যে অভিনয় করতে কোন সমস্যা হয়নি ।  কি অদ্ভুত  !  যূথী কতটা অবলীলায় বলে যাচ্ছে একজন নারীর মূল অলংকার হারানোর কথা ।  অবশ্য হুরদের জন্য এটাই নিয়তি ।  এর জন্য লজ্জা পাওয়ার কোন কারণ নেই ।  যূথী আজকে আর না ।  আরেকদিন শুনবো তোমার সিনেমার গল্প ।  একদিনেই সব বলে ফেললে সিনেমা দেখার আর কোন আগ্রহ থাকবেনা ।  সিনেমা হচ্ছে এমন জিনিস যার সম্পর্কে সব কিছু আগেই জেনে ফেললে সিনেমা দেখার আর কোন অর্থ থাকেনা ।  সিনেমার শেষ পর্যন্ত কি হতে যাচ্ছে তার জন্য দর্শক টান টান উত্তেজনা নিয়ে পর্দায় চোখ রেখে হলে বসে থাকবে ।  নতুবা সিনেমা ফ্লপ  !  প্লীজ এই সিনেমা আপনি দেখবেন না; কথা দিন ।  আপনি এই সিনেমা দেখলে আমি আর কখনওই আপনার সামনে এসে লজ্জায় দাঁড়াতে পারবোনা ।  নারী আর যাই হোক তার প্রেমিকের কাছে কখনওই মূল্যহীণ হতে চায়না ।  আমার কাছে যূথী কোন কিছুই লুকায় না কিন্তু তারপরেও মুখের কথা আর চোখের দেখা এক বিষয় নয় ।  মুখের কথা শূণ্যে ভেসে যায় কিন্তু চোখের কর্ণিয়ায় ধারণকৃত দৃশ্য মনের সেলুলয়েডে রেকর্ড যায় চিরদিনের জন্য ।  যদিও আমার সাথে যূথীর কোন প্রেমের সম্পর্ক নেই; তবু যূথী তার নারী সূলভ আচরণ করবে এটাই প্রাকৃতিক ।        কথা দিলাম ।  আমি কখনওই তোমার সিনেমা দেখবোনা ।  আচ্ছা যূথী পল্টু কোথায়  ?  ওকে দেখছিনা  ! পল্টুর আজ শুটিং ।  ওকে পাবেন না । তুমি কি ওকেও সিনেমায় নামিয়েছো নাকি  ? হুম  !  গণি ভাইকে অনেক অনুরোধ করে ওকেও সিনেমায় ঢুকিয়ে দিয়েছি ।  শিশুশিল্পী হিসেবে সিনেমায় অভিনয় করবে ।  ভাল পারিশ্রমিক পাবে ।  তাছাড়া পল্টুর নাচ আর গানের চর্চাটাও থাকবে ।  একসময় পল্টু হবে সুপার স্টার কিং খান বাদশাহ খান ।  বাদশাহ খান মানে কি  ! গণি ভাই ওর নাম দিয়ে দিয়েছে বাদশাহ খান ।  পল্টু এইটা আবার কেমন নাম  !  দর্শক এই নাম নেবেনা ।  বাদশাহ খান নামের মধ্যে একটা আলাদা ভাব আছে ।  এখন থেকে পল্টুকে সবাই চিনবে বাদশাহ খান নামে ।  পল্টুকে সিনেমায় দিয়ে ভাল করেছিনা  ? মহা পূণ্যের কাজ করেছো । আমি জানতাম আপনি খুশি হবেন ।  আচ্ছা যূথী পরিচালক সাহেব না হয় তোমার রূপে মুগ্ধ হয়ে তোমাকে সিনেমার নায়িকা করেছেন ।  কিন্তু পল্টুকে নিলেন কোন হিসাবে  ?  পল্টুর জন্য আমি এই সিনেমার প্রযোজককে একরাত খুশি করেছি ।  আমার ছোট্ট ভাইটির জন্য বোন হিসেবে এতটুকু করবোনা  ?  কি আশ্চর্য  !  এইটা আবার জানতে চাওয়ার কি আছে  ?  [ ৭ ] যূথী চলে গেলো কিনা বুঝতে পারছিনা ।  চোখ বন্ধ করে ঘুমিয়ে গেছি ।  মাথার যন্ত্রণাটা ভীষণ বেড়েছে হঠাৎ ।  মনোজগতের আলফা ,  বিটা লেভেল অতিক্রম করে আমি এখন গামা লেভেলও ছাড়িয়ে যাচ্ছি ।  মস্তিষ্ক এবার তার সম্পূর্ণ নিয়ন্ত্রণ হারিয়ে ফেলেছে ।  পাঁচ ইন্দ্রিয়তে খুব ম্যালফাংশনিং দেখা দিয়েছে ।  নিউরোন তার প্রচন্ড রকম ভাবে উল্টা পাল্টা সিগন্যাল পাঠাচ্ছে ।  আমি এখন বেহেশতের ফুল বাগানে শুয়ে ঘুমিয়ে আছি ।  রজনীগন্ধ্যা ফুলের ঘ্রাণ পাচ্ছি ।  পাশে দাঁড়িয়ে কবি জীবনানন্দ দাশ তার স্বরচিত কবিতা আবৃত্তি শুরু করতে যাচ্ছেন ।  কবির মুখ ভর্তি দাড়ি ।  বেহেশতে জীবনানন্দ দাশের উপর রবীন্দ্রনাথ ঠাকুর ভর করেছেন ।  দাড়ি ছাড়া কি আর প্রকৃত কবি হওয়া যায়  !  গোলাপ কি ঘুমিয়ে পড়েছো  ? জী দেখতেই পাচ্ছেন চোখ বন্ধ ।  অতএব আমি এখন ঘুমাচ্ছি ।  ভাল ঘুমিয়ে ঘুমিয়ে কথা বলছো মানে তুমি এখন স্বপ্ন জগতে আছো ।  স্বপ্ন জগতে তোমার কেমন লাগছে  ? চায়ের খুব তৃষ্ণা পেয়েছে ।  কফি হলে আরও ভাল হয় ।  সাথে অবশ্যই সিগারেট লাগবে ।  বেহেশতে সিগারেট খেতে পারবেনা ।  এখানে আগুনের কোন ব্যবস্থা নেই ।  সিগারেট খেতে হলে তোমাকে দোযখে যেতে হবে ।  আপনি ভুল বলছেন কবি ।  বেহেশতে চাইলে সবই পাওয়া যায় ।  গোলাপ ফাইজলামি করবানা ।  এটা তোমার পৃথিবী না যে এখানে ফাইজলামি করবা । কে বলেছে কবি  ?  বেহেশতে সব কিছু করাই জায়েজ আছে ।  গোলাপ অযথা আমার সাথে তর্ক করোনা ।  তোমার কাছে যূথী মেয়েটাকে কেমন লাগে  ? ভাল । শুধুই কি ভাললাগা  ? হে প্রিয় কবি ,  যূথী হলো জোছনার মতো ।  যাকে দেখা যায় ,  অনুভব করা যায় কিন্তু হাত দিয়ে ধরতে পারা যায় না ।  যূথী যে তোমাকে মারাত্মক ভাবে ভালোবাসে সেটা কি তুমি বোঝ  ? বুঝি । ঐযে বলেছিনা প্রিয় কবি ,  যূথী হলো জোছনা ।  সে তার সবকিছু বিলিয়ে দিয়ে ঘুটঘুটে অন্ধকারকে আলোকিত করবে ,  অনুভর করতে দিবে নিজেকে কিন্তু কারও হাতে ধরা দেবে না ।  আমিও অতি সাধারণ একজন মানুষ; তাই আমার বেলাতেও যূথী তাই করবে ।  কবি কিছুক্ষণ নিশ্চুপ থেকে একটা দীর্ঘশাস ফেলে কবিতা আবৃত্তি শুরু করলেন । আলো - অন্ধকারে যাই মাথার ভিতরেস্বপ্ন নয় ,  কোন এক বোধ কাজ করে ! স্বপ্ন নয় ,  শান্তি নয় ,  ভালোবাসা নয় , হৃদয়ের মাঝে এক বোধ জন্ম লয় ! আমি তারে পারি না এড়াতে , সে আমার হাত রাখে হাতে;সব কাজ তুচ্ছ হয় ,  পণ্ড মনে হয় , সব চিন্তা প্রার্থনার সকল সময়শূণ্য মনে হয় , শূণ্য মনে হয় ! সহজ লোকের মতো কে চলিতে পারে ! কে থামিতে পারে এই আলোয় আঁধারেসহজ লোকের মতো !  তাদের মতন ভাষা কথাকে বলিতে পারে আর !  কোনো নিশ্চয়তাকে জানিতে পারে আর ?  শরীরের স্বাদকে বুঝিতে চায় আর ?  প্রাণের আহ্লাদসকল লোকের মতো কে পাবে আবার ! হে প্রিয় কবি ,  আপনিতো অনেক কবিতাই আবৃত্তি করলেন ।  যদি অনুমতি দেন তাহলে আপনার লেখা একটা কবিতা এবার আমি আবৃত্তি করতে চাই । কবি খুশি মনেই অনুমতি দিলেন ।  আমি চোখ বন্ধ রেখে ঘুমের মাঝেই আবৃত্তি করছি , শোনা গেল লাশকাটা ঘরে নিয়ে গেছে তারে; কাল রাতে  -  ফাল্গুনের রাতের আধাঁরে যখন গিয়েছে ডুবে পঞ্চমীর চাঁদ মরিবার হল তার সাধ ।  বধূ শুয়ে ছিল পাশে  -  শিশুটিও ছিল; প্রেম ছিল ,  আশা ছিল  -  জোৎসনায় ,   -  তবে সে দেখিল কোন ভূত ?  ঘুম কেন ভেঙে গেলো তার ?  অথবা হয়নি ঘুম বহুকাল  -  লাশকাটা ঘরে শুয়ে ঘুমায় এবার ।  এই ঘুম চেয়েছিলো বুঝি !  রক্তফেনা - মাখা মুখে মড়কের ইদুঁরের মত ঘাড় গুজি আধার ঘুজির বুকে ঘুমায় এবার; কোনোদিন জাগিবেনা আর ।    গোলাপ ,  গোলাপ উঠো ।  তাকিয়ে দেখো একবার আমার সাথে কাদের নিয়ে এসেছি ।  আমার সাথে আমার নাতনীরা এসেছে ।  খুব খারাপ লাগছিলো ।  চোখের সামনে মেয়েটা আমার কোলেই মাথা রেখে মারা গেলো ।  এখন এই মা মরা এতিম বাচ্চাগুলো কিভাবে থাকবে !  ওদের বাবার পক্ষে সম্ভব হবেনা ।  বেচারা সারাদিন সারারাত কাজই করবে ,  না মেয়েগুলোকে দেখাশোনা করবে ।  তাই ওদেরকে সাথে করে নিয়ে এলাম ।  আজ থেকে ওরা আমার সাথেই থাকবে ।  জানো মেয়েগুলো ভীষণ শক্ত মনের ।  মায়ের মৃত্যুতে একজনও কাঁদল না ।  যেন ওরা আগে থেকেই ওদের মায়ের মৃত্যুর জন্য প্রস্তুতী নিয়ে রেখেছিলো ।  বরং তালেব মিয়াঁ একেবারে ভেঙে পড়লো ।  শেষে আমাকেই কবরে নামতে হলো ।  আমার যূথী মামণি কোথায়  ?  যাই ,  ওকে খবরটা দেয়া লাগবে ।  আমারও একার পক্ষে বাচ্চাগুলোকে দেখাশোনা করা সম্ভব হবেনা ।  খালা হিসেবে ওর উপরেওতো  কিছু দায়িত্ব বর্তায় । 

                    




আমাকে তুমি আদর কর কাতান শাড়ি পরে


 শেষ পর্যন্ত আর পারলাম না;তোমার নিঃশ্বাসের জ্বরে , মেহেদি রাঙা নখের আঁচড়ে , ক্ষত - বিক্ষত;ক্লান্ত অশরীরী এক যোদ্ধা আমি , আমাকে তুমি আদর কর কাতান শাড়ি পরে । পূব আকাশে ভোরের অপেক্ষা , নিথর ঘুমে নিমগ্ন;আযানের সুরে তবু আত্মা জাগেনা , এলো চুলের সুবাসে মাতাল ভাবনা;অলিক এক স্বর্গ রচে চলে , ক্রমশ শুষ্ক হয়ে উঠে তবু আমার পিয়াসী ঠোঁট । ঠোঁটের বদলে ঠোঁট , গ্রেনেডের বদলে গ্রেনেড , রক্তের প্লাবনে তবু সাজুক আমাদের বাসর তট । বুনো গোঙানির সুর ফিরে - ফিরে আসে চার দেয়ালে;আমাকে নিরন্তর চলার সুযোগ দাও , তোমার শ্যাওলা জমা লোহিত প্রান্তর জুরে । ত্রিশ লক্ষ লাল গোলাপে সাজানো বিছানাটা;দুমড়ে - মুচড়ে নিমিষে , তোমার - আমার সহবাসে , কপালের আল্পনায় নরক এঁকেছে;এমন মধুচন্দ্রিমার রাতই চেয়েছিলাম বুঝি  ! এক পশলা বৃষ্টির চোখকে উপেক্ষা করে চলেছি , জ্বলছি অহমের মায়াজালে বহ্নির পথে - পথে , নগ্ন পায়ের পাতা পায়নাতো খুঁজে সবুজ ঘাস;তুমি - আমি শহুরে সন্যাসী বেশে , অরণ্যের স্বাদ খুঁজি নির্জলা হেসে , আমাকে তুমি আদর কর কাতান শাড়ি পরে । পাখির ঠোঁটের মতো সুরকে উপেক্ষা করে চলেছি , হারছি কবিতার খসড়ায় বিমূর্ত শব্দের রথে - রথে;বিদগ্ধ স্বপ্নরা পায়নাতো খুঁজে কৃষ্ণচূড়ার শ্বাস , তুমি - আমি মেঘকাব্যের দেশে , মিশে থাকি দুজনাতে স্বপ্নের রেষে । টেকনাফ থেকে তেতুলিয়া; জিকির ওঠে - আমাকে তুমি আদর কর , লাল - সবুজের কাতান শাড়ি পরে । 

                    




ভারতীয় চলচ্চিত্রের অন্তরালে ইল্লুমিনাতি প্রতীকের প্রচারণা

 ভারতীয় চলচ্চিত্র অনেকের কাছেই এক স্বপ্ন জগতের হাতছানি ।  বিশেষ করে আমাদের দেশের অধিকাংশ মানুষই স্বাধীনতার প্রাক কাল থেকে আজ অবধি ভারতীয় চলচ্চিত্রের রাহুগ্রাসে বন্দী হয়ে রয়েছে ।  মূলত নাচ - গান আর মশালা মিক্স এইসব তথাকথিত ভারতীয় চলচ্চিত্রের মুখোশের আড়ালে রয়েছে এক সুগভীর ষড়যন্ত্র ।  ইল্লুমিনাতি সম্পর্কে যাদের ধারণা আছে তারা জানেন যে কীভাবে হলিউড এর চলচ্চিত্র জগত এই ইল্লুমিনাতির ধারক ও বাহক হিসেবে কাজ করছে ।  কিন্তু অত্যন্ত পরিতাপের বিষয় ঠিক একই ভাব ধারাতেই চলছে ভারতীয় চলচ্চিত্র ।   আমার এই পোস্টে দেখানোর চেষ্টা করব তারই প্রমাণ স্বরূপ ভারতীয় চলচ্চিত্রে ব্যবহৃত কিছু ইল্লুমিনাতি প্রতীকের ব্যবহার সম্পর্কে ।   প্রথম সুপারস্টার চিত্র নায়িকা সুলোচনা  প্রথম মিস ইন্ডিয়া প্রমীলা   চিত্র নায়িকা নাদিরা প্রায় একশ বছরের ভারতীয় চলচ্চিত্রের ইতিহাসে সেই শুরু থেকেই যায়নদের আধিপত্য বিস্তার লক্ষ্য করা যায় ।  প্রায় সর্বক্ষেত্রেই যায়নদের উপস্থিতি ছিলো ।  মানুষের সহজ সরল সামাজিক জীবন যাপন ও ধর্মীয় বিশ্বাসকে পূঁজি করে এইসব চলচ্চিত্রের অন্তরালে চলতে থাকে ইল্লুমিনাতির প্রচার - প্রচারণার কার্যক্রম ।  এই ইল্লুমিনাতির কাজের কয়েকটি ধারার মধ্যে একটি ধারা হলো সাংস্কৃতিক মাধ্যম দিয়ে মানুষের মনোজগতকে ধীরে ধীরে গ্রাস করে নেশার মোহে আবিষ্ট করে ফেলা ।  যার ফলস্বরূপ আজকে আমরা ভারতীয় চলচ্চিত্রের কাছে দাসত্ব বরণ করে নিতে বাধ্য হচ্ছি ।     যায়নরা ধীরে ধীরে ভারতীয় গন্ডীর মধ্যে প্রবেশ শুরু করে প্রত্যন্ত অঞ্চল থেকে শুরু করে পুরো ভারত জুড়ে ছড়িয়ে যেতে থাকে ।  যার ফলশ্রুতিতে বর্তমানে অধিকাংশ চলচ্চিত্রই নির্মিত হচ্ছে যায়নিজমকে অগ্রাধিকার দিয়ে ।  সেই আলম আরা থেকে শুরু করে বর্তমানের দীপিকা পাডুকা পর্যন্ত সবাই ইল্লুমিনাতিকে ভারতীয় চলচ্চিত্রে দিয়েছে এক ভয়ংকর রুপ ।    ইল্লুমিনাতি প্রতীক বলতে যেমনঃ ডেভিল ’ স ওয়ান আইড সিম্বল ,  ওবেলিস্ক ,  666 ,  চেকার্ড ফ্লোর ,  এল - ডিয়াব্লো হ্যান্ড সাইন প্রায় সবই ভারতীয় চলচ্চিত্রে বহুলভাবে ব্যবহৃত হয়ে আসছে ।               ইল্লুমিনাতি প্রতীকে হাত ও আঙুলের ব্যবহার   রা - ওয়ান সিনেমার পোস্টারটিতে দ্যা লেডী ইন রেড হিসেবে কারিনা কাপুরকে বেশ ভালই মানিয়েছে ।  অথচ এই দ্যা লেডী ইন রেড হলো ইল্লুমিনাতি প্রতীকেরই আরেকটি বহুল ব্যবহৃত অংশ বিশেষ ।  রা  –  প্রাচীন মিশরীয় সূর্য দেবতা ।  যার অর্থ হলো অনিশ্চয়তা কিন্তু রা শব্দটি দিয়ে এখানে বোঝান হয়েছে সৃষ্টিশীল শক্তিকে যা ইল্লুমিনাতিতে বহুল ব্যবহৃত একটি প্রতীক ।  রা - ওয়ান সিনেমাটিতে একটি উল্ল্যেখযোগ্য চরিত্র হলো লুসিফার যা মূলত শয়তানকেই প্রতিনিধিত্ব করে ।  ইল্লুমিনাতি কনসেপ্ট নিয়ে নির্মিত এজেন্ট ভিনোদ সিনেমাটির পোস্টারটিতে দ্যা লেডী ইন রেড হিসেবে দেখা যাচ্ছে সাইফ আলী খানের পেছনে দাঁড়িয়ে আছে লাল গাউন পরে কারিনা কাপুর ।   এখানে লাভ আজ কাল সিনেমার এই পোস্টারটি থেকে যদি শুধুমাত্র O ব্যতীত অবশিষ্ট সকল বর্ণ বাদ দেয়া হয় তাহলে ব্রীজটি সহ কী প্রতীক পাওয়া যায় দেখে নেয়া যাক ।   আখেত যা মিশরীয় পুরাণ অনুযায়ী সূর্য দেবতা রা ’ কে প্রতিনিধিত্ব করে ।    পোস্টারটিতে লক্ষ্য করার বিষয়বস্তু হলো ,  দীপিকার সুন্দর নগ্ন পা আর কোমর বাঁকিয়ে দাঁড়িয়ে থাকার এই অপূর্ব দৃশ্যের পেছনের ব্যাকগ্রাউন্ডেই রয়েছে মসজিদ আর কিছু কোরআনের আয়াতের ক্যালিওগ্রাফি ।  ইল্লুমিনাতিতে বহুল ব্যবহৃত একটি প্রতীক যার সাথে নীচের ছবিটির তুলনা করা যেতে পারে ।  এবার ইন্ডিয়া বুলস কোম্পানি ক্ষ্যাত একটি বিজ্ঞাপনের দিকে নজর দেয়া যাক ,  যেখানে ইল্লুমিনাতির রাজত্ব সম্পর্কে বিস্তারিত একটি চিত্র ফুটিয়ে তোলা হয়েছে ।  বিজ্ঞাপনটিতে দেখা যায় কী করে ইল্লুমিনাতি তার রাজত্বের বিস্তার ঘটাচ্ছে মানুষের কল্যাণের নাম করে মূলত শয়তানি শক্তির আগ্রাসন ঘটিয়ে ।   তবে ,  আমার এই পোস্টে আমি কোন প্রকার জোড়ালো প্রমাণ সহ বলছিনা যে এইসব শিল্পীরা সবাই ইল্লুমিনাতি সংঘের সাথে জড়িত রয়েছে ।  আমার ধারণা সঠিক নাও হতে পারে ।  আমি শুধুমাত্র ইল্লুমিনাতি প্রতীকের ব্যবহারের ভিত্তিতেই এই পোস্ট সাজিয়েছি ।  তবে এই কথা সুনিশ্চিত ভাবেই বলা যায় যে ভারতীয় চলচ্চিত্রে ইল্লুমিনাতির আগ্রাসন রয়েছে ।  অতএব ভারতীয় চলচ্চিত্রের নামে আসলে আমরা কী দেখছি সেই ব্যাপারে সচেতন হওয়া প্রত্যেক বিশ্বাসীদের জন্য অত্যন্ত জরুরী ।    

                    




চা এবং এক কাপ কফি

 কফি হবে ? জী আপা ,  হবে ।  একটু বসেন আপা; কফি বানায় দিতেছি ।  ঈশ  !  আপাত বৃষ্টিতে এক্কেবারে ভিজা গেছেন । হুম  ! মামা ,  দাও দেখি; আমাকেও এক কাপ কফি বানিয়ে দাও । মামা ,  আপনে কফি খাইবেন  !  আপনেত মামা কোন সময় কফি চান না  !  আপনেত দেহি রোজ চাই খান ।  আইজকা আবার কি মনে কইরা কফি খাইবেন  ? হুম  !  চাত রোজই খাই ।  আজকে এই রাতের বেলা বৃষ্টিতে কফি খেলে মনে হয় ভাল লাগবে; তাই খাব ।  দাও আমাকেও এক কাপ কফি বানিয়ে দাও ।  মোস্তফা মামা খুব মনোযোগ দিয়ে দুই কাপ কফি বানালো ।  এমন মনোযোগ দিয়ে মামাকে কখনও চা বানাতেও দেখি নাই যতটা মনোযোগ দিয়ে আজকে কফি বানাচ্ছে ।  মনে হচ্ছে যেন বিশেষ কোন উপলক্ষে কফি খাওয়ার আয়োজন চলছে খুব নিখুঁত ভাবে ।  কফি বানানোতে একটু ভুল হয়ে গেলেই সর্বনাশ হবে ।  পুরো আয়োজনটাই বৃথা হয়ে যাবে । মামা ঠোঁট বাঁকা করে একটা ঠাট্টা স্বরূপ হাসি দিয়ে আমার দিকে কফির কাপ এগিয়ে দিল ।  মেয়েটাও কফির কাপ হাতে নিয়ে দোকানের বেঞ্চটাতে এসে তার ভেজা শরীর নিয়েই আমার পাশে বসল ।  আমার মধ্যে মুহূর্তের মধ্যে বিদ্যুৎ খেলে গেল ।  আমি যেন ঠিক সেদিনের সেই সন্ধ্যার অনুভূতি টের পেলাম ।  আমার কাছে মনে হলো আমি যেন আমার নিঃশ্বাস ভরে শিলা আপার শরীরের সেই ভেজা ঘ্রাণ পাচ্ছি ।  সেইসে চেনা পরিচিত কণ্ঠ ,  সেই চেনা পরিচিত শরীরের অদ্ভুত মাদকতাময় ঘ্রাণ  !         আমি তখন সদ্য ঢাকা শহরে এসেছি ।  কথায় আছে পড়াশোনা করে যে ,  গাড়ি ঘোড়ায় চড়ে সে ।  সেই গাড়ি ঘোড়া যেন উন্নতমানের হয় সেই আশায় ঢাকায় এলাম ।  ঢাকায় এসে ঘোড়ায় চড়া না হলেও দোতালা বাসে ঠিকই চড়া হলো ।  তবে আজ অবধি মনের ভেতর একটা আফসোস রয়ে গেছে ।  পড়াশোনা শেষ করেছি সেই কবেই ।  নিজের কোন গাড়ি না হলেও; এখনও সেই দোতালা বাসেই চড়তে হয় ।  যাই হোক ,  ঢাকার একটা নামীদামী স্কুলে ক্লাস এইটে ভর্তি হয়ে গেলাম ।  গ্রামের মাঠে ঘাটে ছুটে বেড়ান দূরন্ত একটা ছেলে আমি শহরে এসে গোবেচারা হয়ে গেলাম ।  আমার বড় ভাই তখন একটা ওষুধ কোম্পানিতে সেলস রিপ্রেসেন্টেটিভ হিসেবে চাকরী করেন ।  উঠেছি বড় ভাইয়ের সাথে একটা মেসে ।  মেসের এক রুমে আমি আর আমার ভাই থাকি ।  বড় ভাই সারাদিন কাজে বাইরে থাকেন ।  সেই ভোর বেলায় বের হয়ে যেতেন; ফিরতেন অনেক রাত করে ।  আমি মাঝে স্কুল শেষ করে মেসে ফিরে একাকীত্বের মাঝে ডুবে যেতাম ।  আমার বই পড়ার অভ্যাসটা মূলত সেই সময়েই গড়ে উঠে ।  বাড়ি থেকে যে টাকা পাঠাত তা দিয়ে গাদা গাদা গল্প ,  উপন্যাস আর কবিতার বই কিনে শুধু পড়তাম ।  সময়গুলো খুব ভাল কেটে যেত ।  পাঠ্যপুস্তক না পড়লেও গল্প ,  উপন্যাস আর কবিতার বইগুলো প্রায় সব মুখস্ত হয়ে গিয়েছিলো ।  আমাদের মেসে কয়েক ঘর পেছনেই ছিলো শিলা আপার ঘর ।  শিলা আপার ঘরের সাথেই ছিলো রান্না ঘরটা ।  বই পড়ার ফাঁকে ফাঁকে খুব চায়ের তেষ্টা পেত ।  তাই চা বানাতে গেলেই শিলা আপার ঘরের সামনে দিয়েই যেতে হতো ।  প্রতিবারই যাওয়া - আসার সময় অনিচ্ছা সত্ত্বেও জানালা দিয়ে আপার ঘরের দিকে একবার উঁকি দিয়ে দেখতাম ।  শিলা আপা একটা গার্মেন্টসে চাকরী করেন ।  কিন্তু তাকে বেশির ভাগ সময়ে ঘরেই দেখতাম ।  আবার মাঝে মাঝে একদম লাপাত্তা ।  দুই তিন দিন পর তিনি ফিরে আসতেন ।  সকালে গার্মেন্টসে যেতেন ফিরে আসতেন বিকালের আগেই ।  আবার মাঝে মাঝে বিকালে বের হতেন; ফিরতেন অনেক রাত করে ।  মাঝে মাঝেত বিকালে বের হয়ে ফিরতেন পরদিন সকালে ।  আমি তার চাকরীর কোন হিসাবই মেলাতে পারতাম না ।  এ আবার কেমন চাকরী  ?  কোন গার্মেন্টসের সময়সূচী আবার এমন হয় নাকি  ?  একদিন শিলা আপা আমাকে ডেকে বললেন ,  এই ছেলে তুমি এই বয়সেই এত চা খাও কেন ?  এত চা খাওয়া ভাল না । আমি বললাম ,  আপা একা একা থাকি ।  সময় কাটেনা ।  তাই বই পড়ি ।  আর বই পড়লে খুব চায়ের তেষ্টা পায় ।  কেন তোমার কোন বন্ধু নেই  ? আছে আপা ।  কিন্তু স্কুলে শেষে ওদের আর কাউকে পাইনা ।  গ্রামে যখন ছিলাম তখন ,  যখন খুশি সবাইকে খেলার জন্য পেতাম ।  কিন্তু এখানে সবাইকে সব সময় পাওয়া যায় না ।  তাছাড়া কারও বাসাও চিনি না আমি ।  আচ্ছা আজ থেকে আমি তোমার বন্ধু বলে; আমার চুলে হাত বুলিয়ে দিলেন শিলা আপা ।  আর শোন এখন থেকে চা খেতে মন চাইলে আমাকে বলবে; আমি তোমাকে চা বানিয়ে দেব ।  আমি আপার প্রস্তাবে খুব খুশি মনে রাজী হয়ে মাথা নাড়ালাম ।  এরপর থেকে শিলা আপার সাথে আমার খুব ভাব হয়ে গেল ।  আপা প্রায়ই আমাকে এটা সেটা কিনে দিতেন ।  মাঝে মাঝে আমাকে নিয়ে রিক্সা করে ঘুরতে বের হতেন ।  ঢাকা শহরে এসে প্রথম চিড়িয়াখানায় যাওয়া হয় শিলা আপার সাথেই ।  একদিন আপা আমাকে মোহাম্মদপুর বিহারী পট্টীতে নিয়ে গেলেন চাপ - পরটা খাওয়ানোর জন্য ।  তারপর বেশ কয়েকবারই যাওয়া হয় সেখানে তার সাথে ।  চাপ - পরটা খাওয়ার পর আপা এক খিলি পান মুখে দিতেন ।  আমাকেও একটা দিতেন ।  দুজনে পান মুখে দিয়ে মুখ লাল করে আবার রিক্সা করে ফিরতাম ।  আপা পান মুখে নিয়ে চিবাতে চিবাতে আমাকে একবার বললেন ,  বুঝলে পানের সাথে আমাদের জীবনের একটা মিল আছে ।  আমরা যেমন পান চিবিয়ে চিবিয়ে রস বের করে মুখ লাল করে পানের পিক ফেলি ,  তেমনই সমাজে কিছু মানুষ আছে যারা পানের মত ঠিক এভাবেই আমাদের মত মেয়ে মানুষদেরকে নিয়ে চিবিয়ে চিবিয়ে রস বের করে দিয়ে নিজেদের মুখ লাল করে পিক করে ফেলে দেয় ।  আমি সেই সময় এই কথার মর্ম বুঝতে না পারলেও; এখন বুঝি কতটা আত্মগ্লানি আর ঘৃণা ছিলো শিলা আপার সেই কথার মাঝে ।  শিলা আপা যখন পান চিবাত তখন তার মুখের দিকে তাকালে মনে হতো রূপকথার কোন পরী আকাশ থেকে নেমে এসে রিক্সায় আমার পাশে বসে আছে ।  আমি মুগ্ধ হয়ে আপার মুখের দিকে তাকিয়ে থাকতাম ।  রাস্তার সোডিয়াম লাইটের হলুদ আলোয় শিলা আপার গায়ের শ্যামলা রঙের সাথে মিশে অদ্ভুত এক মাদকতা তৈরি হতো ।  আমার কিশোর মনে অদ্ভুত এক আকর্ষণ কাজ করত ।  সেটা অবশ্যই প্রেম নয় ।  কারণ শিলা আপাকে বড় বোনের মতই খুব শ্রদ্ধা করতাম ।  তারপরেও আপার প্রতি কেন যেন খুব টান অনুভব করতাম ।  মনের ভেতর অদ্ভুত একটা ভাললাগা কাজ করত ।  একদিন সন্ধ্যার কাহিনী ।  প্রচন্ড রকম বৃষ্টি হচ্ছিলো ।  আমি মেসের করিডোরে দাঁড়িয়ে বৃষ্টি দেখছি ।  করিডোরের জানালা দিয়ে বাইরে তাকিয়ে আছি ।  হঠাৎ দেখি বৃষ্টিতে কাক ভেজা ভিজে শিলা আপা কোথা থেকে যেন হেটে হেটে ফিরছেন ।  মেসের করিডোরটা এমন সরু ছিলো যে একজন দাঁড়ালে দ্বিতীয় কাউকে পাশ দিয়ে হেটে যেতে হলে কিছুটা কসরৎ করে যেতে হতো ।  আমি দাঁড়িয়ে থাকাতে শিলা আপাকেও সেই কসরৎটুকু কষ্ট করে করতে হলো ।  তাই আপা আমার পাশ দিয়ে যাওয়ার সময় তার ভেজা শরীরের স্পর্শ পেয়ে আমার পুরো শরীরে যেন তীব্র একটা বিদ্যুৎ খেলে গেল ।  এর আগেও তার পাশে গায়ে গা মিলিয়ে বসেছি বহুবার কিন্তু কখনও কোন কিছুই অনুভূত হয়নি ।  কিন্তু এই অনুভূতির কোন সংজ্ঞা নেই ।  আমি আমার ঘরে চলে এলাম ।  কিছুক্ষণ পর আবারও ছুটে গেলাম করিডোরে বৃষ্টি দেখব বলে ।  মনের ভেতর বৃষ্টিতে ভেজার অদম্য একটা ইচ্ছা কাজ করতে শুরু করল ।  করিডোরে গিয়ে দাঁড়াতেই দেখি কাপড় শুঁখানোর দড়িতে শিলা আপা তার গায়ে পরনের ভেজা কাপড়গুলো ছড়িয়ে দিয়েছে ।  এমন ভাবে কাপড়গুলো ছড়িয়ে দিয়েছে যার কারনে জানালাটা পুরোটাই ঢেকে গেছে ।  আমি একপাশ ধরে কাপড়গুলো সরিয়ে দিতেই বেগুনী রঙের লেইসের কাজ করা একটা ব্রা বের হয়ে এলো কাপড়ের ভাঁজ থেকে ।  আমি জানালা দিয়ে বাইরে তাকিয়ে বৃষ্টি দেখছি ।  বাতাসের কারনে আমার মুখে বারবার ভেজা কাপড়গুলো এসে বাড়ী খাচ্ছে ।  বারবার আমার দৃষ্টি গিয়ে পরতে লাগল ব্রায়ের উপর ।  হঠাৎ কি মনে করে যেন ব্রাটা হাতে ধরে দেখতে লাগলাম । এমন সময় আচমকা পেছন থেকে এসে শিলা আপা আমার গালে কষে একটা চড় বসিয়ে দিলেন ।  আমি হতভম্ব হয়ে তার মুখের দিকে তাকিয়ে রইলাম ।  আপা আমার হাত ধরে টেনে তার ঘরে নিয়ে গেলেন ।  আপার কাছে ক্ষমা চাওয়ার সাহসটা পর্যন্ত হচ্ছিলো না ।  আমি লজ্জায় মাথা নত করে তার সামনে দাঁড়িয়ে রইলাম ।  শিলা আপার চোখে বিন্দু বিন্দু পানি জমতে শুরু হলো ।  মুহূর্তের মধ্যেই সেই চোখ পানের পিকের মতো লাল রঙ ধারন করল ।  এবার আপা অঝরে কাঁদতে লাগলেন ।  আমাদের দুজনের মুখে কোন কথা নেই ।  শিলা আপা ফুঁপিয়ে ফুঁপিয়ে কাঁদছেন আর আমি বোকার মত মাথা নত করে চুপচাপ তার সামনে দাঁড়িয়ে আছি ।  আপা কান্না জড়ানো কণ্ঠেই আমাকে বললেন ,  যাও ,  তোমার ঘরে চলে যাও ।  আমি ঘরে ফিরে এসে লাইট নিভিয়ে বিছানায় একপাশ হয়ে শুয়ে পরলাম ।  রাতের বেলা ভাই যখন ফিরে জানতে চাইল শরীর খারাপ কিনা  ?  ভাত কেন খাবো না ?  আমি ভাইকে শুধু বললাম ,  না ভাই কাল খুব সকালে স্কুলে যেতে হবে তাই আমি আগেই খেয়ে নিয়ে ঘুমিয়ে পরেছি ।  তুমি খেয়ে নাও ।  যখন ঘুম থেকে উঠি ততক্ষণে অনেকটা বেলা হয়ে গেছে ।  ভাইয়া সেই ভোরে উঠেই কাজে চলে গেছেন ।  চা খেতে খুব ইচ্ছা করছিলো ।  কিন্তু আপার ঘরের সামনে দিয়ে রান্না ঘরে যাওয়ার মত সাহস হচ্ছিলো না ।  বিছানায় কিছুক্ষণ ধরে বসে রইলাম ।  তারপর অনেক ভেবে ধীর পায়ে রান্না ঘরের দিকে এগুলাম ।  শিলা আপার ঘরে বড় একটা তালা ঝুলছে ।  বুকের ভেতর খুব কষ্ট লাগছিলো ।  চা বানাতে বানাতে কেঁদেই ফেললাম ।  এমন সময় মেসের মালিক এসে তালা খুলে শিলা আপার ঘরে ঢুকলেন ।  আমিও তার পেছনে ঘরে ঢুঁকে দেখি পুরো ঘর ফাঁকা ।  শিলা আপা খুব ভোরেই ঘরের সব মালপত্র নিয়ে মেস ছেড়ে চলে গেছেন ।  এখন বাড়ি ওয়ালা এসেছেন ঘরের ভেতর ইলেক্ট্রিক সুইচ আর দেয়ালের রঙ ঠিকঠাক আছে কিনা তা পরখ করতে ।  আমার কাছে মনে হলো খুব আপন কেউ যখন এভাবে চলে যায় ,  তখন দেয়ালের মতই মনের ভেতরের রঙও জায়গায় জায়গায় উঠে যায় ।  মনের ঘরের দেয়ালেও কোথাও কোথাও গাড়ো কালো রঙের দাগ বসে যায় ।  তারপর আর কোনদিন শিলা আপার সাথে আমার দেখা হয়নি ।  কোন যোগাযোগ হয়নি ।  হয়ত কোন ঠিকানা রাখা হয়নি কিংবা আমরা দুজনেই কেউ আর কারও সাথে কোন যোগাযোগ রাখিনি বলেই সবটাই নিছক স্মৃতি হয়ে রয়ে গেছে ।  প্রতিদিন রাতের বেলা চা খাওয়ার জন্য মোস্তফা মামার টং দোকানে এসে বসি ।  অফিসের কাজ শেষে বিকালে বের হয়েও বাড়ি ফিরতে যানজটের কারনে প্রতিদিনই অনেক দেরী হয় ।  তা প্রায় প্রতিদিনই জীবন থেকে নষ্ট হয়ে যায় তিন - চার ঘন্টা সময় শুধুমাত্র যানজটের কারণেই ।  এরপর বাড়ি ফিরে গোসল সেরে ভাত খেয়ে রাতের বেলা কিছুটা সময় বসি মামার দোকানে চা খেতে ।  চা খাওয়ার ফাঁকে মামার সাথে বসে কিছুক্ষণ আড্ডা দেই ।  এতে করে সারাদিনের ক্লান্তি কিছুটা লাঘব হয় ।  এই শহরে মন খুলে কথা বলার জন্য রয়েছে একমাত্র আমার এই মোস্তফা মামাই ।  আমি যখন কলেজে পড়ি সেই সময়েই আমার বড় ভাই দুবাই চলে যায় ।  দুবাইতে তখন প্রচুর লোক নেয়া হচ্ছিলো ।  আমার ভাইও সেই সৌভাগ্যবানদের মধ্যে একজন ছিলেন ।  তারপর থেকে আমাকে একাই জীবন সংগ্রাম চালিয়ে যেতে হয়েছে এই শহরে ।   কিছুদিন ধরে রাতের বেলা মামার দোকানের সামনে একটা মোটর বাইকে এসে থামে ।  বাইকে বসে থেকেই একটা লোক; একটা মেয়েকে নামিয়ে দিয়ে যায় ।  মামার দোকান থেকে একটা সিগারেট ধরিয়ে লোকটা মোটর বাইকে করে চলে যায় ।  তারপর মেয়েটা বাকীটা পথ হেটে হেটেই সামনের গলিতে চলে যায় ।  আমি এক দৃষ্টিতে মেয়েটার সেই চলার দিকে তাকিয়ে থাকি ।  আজও ঠিক প্রতিদিনের মত মোস্তফা মামার টং দোকানে বসেছি চা খাওয়ার জন্য ।  হঠাৎ ঝুম বৃষ্টি শুরু হয়ে গেল ।  আমাদের দেশে আজকাল অবশ্য বৃষ্টি আসে কোন রকম ভূমিকা ছাড়াই ।  দেখা যায় প্রচন্ড রোদ; এই ঝুম বৃষ্টি শুরু হয়ে যায় ।  আবার কিছুক্ষণের মধ্যেই বৃষ্টি শেষে রোদের তীব্রতা বাড়তে শুরু করে দেয় ।  রাতের বেলাতেও আবহাওয়ার একই রকম চিত্র  !  যথারীতি দোকানের সামনে বাইক এসে থামল ।  বাইক থেকে নেমে আজকে প্রথমবারের মত মেয়েটা দোকানের ভেতর এসে দাঁড়াল ।  বৃষ্টিতে ভিজে একাকার অবস্থা ।  বাইকের লোকটাকে বিদায় দিয়ে মেয়েটা মোস্তফা মামার কাছে এক কাপ কফির অর্ডার দিলো ।  কফি খাওয়া শেষ করে মেয়েটা যখন চলে যাচ্ছিলো পেছন ফিরে একবার তাকিয়ে কি যেন ভাবল ।  কিছু একটা বলতে যেয়েও যেন থেমে গিয়ে আবার হাটা শুরু করল ।  আমি অপলক দৃষ্টিতে তাকিয়ে আছি মেয়েটার সেই চলার দিকে ।  মামার ডাকে চৈতন্য ফিরে পেলাম ।  মামার কাছেই জানতে পারলাম মেয়েটা সামনের গলিতে রহমান চাচার বাড়িতে ভাঁড়া এসেছে ।  মাস কয়েক হলো রহমান চাচার চিলে কোঠাতে উঠেছে ।  এই শহরে ব্যাচেলরদের অন্য বাড়ি ভাঁড়া পাওয়া খুব কষ্টের ।  তাও আবার যদি কোন মেয়ে হয় তাহলে লোকে সন্দেহর চোখে দেখে ।  সহজে বাড়ি ভাঁড়া দিতে চায়না ।  কিন্তু রহমান চাচা বেশ দয়ালু প্রকৃতির মানুষ ।  তাই মেয়েটার একাকীত্ব বিবেচনা করে ব্যাচেলর হিসেবেই মেয়েটাকে তার চিলে কোঠাটা ভাঁড়ায় দিয়েছেন ।  মেয়েটা নাকি কী এক এনজিওতে চাকরী করে ।   মাঝ বয়সী একটা মেয়ে ।  মেয়ে না বলে মহিলাও বলা যেতে পারে ।  কিন্তু চেহারায় এখনও রূপ লাবণ্য বজায় আছে ।  বয়সের তুলনায় শরীরের গঠনও বেশ আকর্ষণীয় ।  মামা রসিকতা করে বলেন ,  কি মামা আপনার পক্ষ থাইকা ঘটকালী করুম কিনা খালি আওয়াজ দেন ।  চাকরী করেন ।  এইভাবে আর কতদিন নিজের ভাত নিজেই রান্না কইরা খাইবেন ।  এইবার বিয়া কইরা আমারে মুক্তি দেন ।  রাতের বেলায় ঘরে বইসা বউয়ের হাতের চা খাওয়ার একটা ব্যাবস্থা করেন ।  দেখবেন আমার হাতের কনডেন্স মিল্কের চায়ের চাইতে বউয়ের হাতের রঙ চাও অমৃত মনে হইব ।  মামা তোমার কি মাথা নষ্ট হইছে ?  মহিলার বয়স আমার চেয়ে কত বেশি হবে তুমি বোঝ  ?  আরে মামা রাখেন আপনার এইসব বয়স ফয়স !  বয়সে কি আসে যায়  ?  মনের সুখই আসল সুখ ।  বয়সে ছোট মাইয়া বিয়া করলেই যে খুব সুখী হইবেন তার কোন গ্যারান্টি আছে  ?  তাছাড়া এই মেয়েটা দেখতে শুনতে এক্কেবারে খারাপ না ।  হুনেন মামা চাক্কুত ধার থাকলেই পোস দেওন যায়না ।  আর আপনিও যেমনে ফ্যাল ফ্যাল কইরা হের দিকে চাইয়া থাকেন ,  তাতে কইরা আমার মনে হয়; আপনে হের প্রেমে পরছেন  !  ধুর মামা মজা নিওনাত !  আমি মোটেই কোন প্রেমে টেমে পরিনি ।  আমি তাকিয়ে থাকি অন্য একটা কারণে ।  আমার কাছে মেয়েটাকে খুব চেনা চেনা লাগে ।  মেয়েটাকে দেখলে আমার এক বড় আপার কথা খুব মনে পড়ে ।  আমার কাছে কেন যেন মনে হয় ইনিই আমার সেই হারিয়ে যাওয়া শিলা আপা ।  তার চেহারার সাথে অবিকল একটা মিল খুঁজে পাই ।  সাহস হচ্ছেনা; নাহলে ডাক দিয়ে একদিন জিজ্ঞাসা করতে খুব ইচ্ছা করে ,  ইনি কী সত্যিই আমার সেই শিলা আপা কিনা  ? তো মামা ডরের কি আছে  ?  একদিন ডাক দিয়া জিগায়া ফেলান ।  মনের ভেতর কোন রকমের সন্দেহ রাখন ঠিক না ।  এই যেমন ধরেন আমি যেদিন সন্দেহ করি আজকে বৃষ্টি হইব ,  চায়ের লিকার বেশি কইরা বসাই; কিন্তু সেইদিন বৃষ্টি না হইলে আমার কেটলি কেটলি চা লস হয় ।  তাই এইসব সন্দেহ না কইরা জিগায়া পরিষ্কার হওন ভাল ।  আর না পারলে আমারে বলেন; আমি হের নাম জিগাই ।  না ,  না থাক মামা শুধু শুধু ঝামেলা কইরনাত ।  শেষে দেখা যাবে মান সন্মান নিয়ে টানাটানি লাগবে ।  অনেক রাত হইছে এখন বাসায় যাই ।  সিগারেট দাও ।  এর মধ্যে বৃষ্টিও বন্ধ হয়ে গেছে ।  আমি একটা সিগারেট ধরিয়ে আর রাতের জন্য কয়েকটা সিগারেট নিয়ে বাসায় চলে এলাম ।  সারারাত ধরে কিছুতেই ঘুম আসছেনা ।  চোখ বন্ধ করলেই শিলা আপার মুখ ভেসে উঠছে ।  দোকানে যাকে দেখি ,  কে এই মেয়ে  ?  একবার কথা বলে কি মনের সন্দেহটা দূর করে নিব  ?  অনেক ভেবে চিন্তে সিদ্ধ্যান্ত নিলাম ভোর বেলাতেই মেয়েটার বাসায় যেয়ে মনের সব সন্দেহ দূর করে নেব ।  তাছাড়া অফিসেও যেতে হবে ।  অফিস থেকে ফিরতে সেই রাত হবে ।  আর মেয়েটাও অনেক রাত করে ফিরে ।  এত রাতে তার সাথে কথা বলা সম্ভব হবেনা ।   দরজাটা ভেতর থেকে খোলাই ছিলো ।  দরজায় হালকা করে টোকা দিতেই ভেতর থেকে মেয়েটা আওয়াজ দিলো ,  কে  ?  বুকের ভেতরটা হঠাৎ ভয়ে কেঁপে উঠল  !  কি পরিচয় দেব ঠিক বুঝে উঠতে পারলাম না ।  দরজার সামনে মেয়েটি এসে দাঁড়াল । জী ,  আমাকে আপনি চিনবেন না ।  আমি এই এলাকাতেই থাকি ।  আপনাদের সামনের গলির শেষ মাথায় যে চারতলা বাড়িটি; আমি ওখানেই ভাঁড়া থাকি । ও আচ্ছা  !  কিন্তু আমার কাছে কেন এসেছেন  ?  আপনাকে কি ইদ্রিস ভাই পাঠিয়েছেন  ? জী ,  জী আমাকে ইদ্রিস ভাই পাঠিয়েছেন ।  এই মিথ্যাটুকু আমাকে অকপটে বলতে হলো ।  আসলে এ ছাড়া আর কোন অজুহাত পেলাম না ।  মেয়েটা যখন নিজ থেকেই একটা পথ দেখিয়ে দিল তখন সুযোগের সদ্ব্যবহার করলাম আর কি ।  আসুন ভেতরে আসুন ।  কিন্তু আপনারত দুপুরে আসার কথা ছিলো । জী ,  কিন্তু ভাবলাম ভোরেই আসি ।  আপনার কোন আপত্তি থাকলে না হয় এখন চলে যাই । না ,  না আমার আবার আপত্তি কিসের ।  জী  ! না ,  কিছু না ।  বসুন ।  আপনাকে কিন্তু আমি রোজই দেখি বসে থাকেন মোড়ের টং দোকানটায় ।  অথচ আশ্চর্য দেখুন ইদ্রিস ভাই সেই আপনাকেই আজকে পাঠিয়েছেন । জী । কফি খাবেন ? আমিত আসলে কফি খাই না ।  এক কাপ চা হলে মন্দ হয় না ।  তাছাড়া এখনত আর বৃষ্টিও হচ্ছেনা । সরি  !  চাত দিতে পারছিনা ।  কফি খান  ?  খুব বেশি যদি সমস্যা মনে না করেন ।  আমার হাতের এক কাপ কফি খেয়েই দেখুন ।  আর কখনও চা খেতে চাইবেন না ।  সব সময় শুধু আমার হাতের এক কাপ কফির প্রতি আপনার মন পড়ে রইবে ।          আচ্ছা দিন তাহলে এক কাপ কফিই খাই । জানেন আমার এক আপা ছিলেন; আমাকে ঠিক এভাবে আপনার মত করেই চা বানিয়ে খাওয়াতেন ।  আমি আজও পর্যন্ত আপার হাতের সেই এক কাপ চা খাওয়ার জন্য মুখিয়ে থাকি । এখন কোথায় আপনার আপা  ? জানি না ।  তিনি এখন কোথায় আছেন ,  কেমন আছেন ,  কিছুই জানিনা । কেন  ? এটা আমার দুর্ভাগ্য কিংবা আমার অপরাধের এক রকমের শাস্তি বলতে পারেন ।  থাক বাদ দিন সেসব কথা ।  এই যে দেখুন আপনার নামটাই কিন্তু জানা হলো না ? কেন ইদ্রিস ভাই আপনাকে আমার ঠিকানা দিয়েছে কিন্তু নাম বলে দেয়নি ? জী ,  না মানে বলেছিলেন; দুঃখিত কিন্তু আমিই ভুলে গেছি । আমার নাম জেনে কি করবেন  ?  যে জন্য এসেছেন তাতে আমার নাম জানাটা খুব বেশি কী জরুরী কিছু  ? জী  ! মেয়েটা আমার গা ঘেঁষে বসে তার একটা হাত রাখল আমার উরুর উপর । আমি এক লাফ দিয়ে উঠে পরলাম ।  আরে ,  আরে কি করছেন  ? বুঝেছি; এই প্রথম না  ?  লজ্জা পাচ্ছেন  ?  বলেই মেয়েটা হেসে উঠল ।  আমি আর কোন কথা না বাড়িয়ে মেয়েটার ঘর থেকে দ্রুত বেড়িয়ে এলাম ।  রাস্তায় নেমে একটা সিগারেট ধরালাম ।  রাতের বেলা মোস্তফা মামার দোকানে বসে আছি ।  এই লন মামা আপনার চা ।  মামার কি মনডা খারাপ  ? কই নাত  !  তাইলে এমন মুখ শুকনা কইরা আছেন যে  ? কিছুনা মামা ।  এই অফিসের কত ঝামেলা থাকেনা; সেইসব নিয়েই একটু ভাবছিলাম আরকী !  মামা আজকে আর চা খাব না ।  আমাকে এক কাপ কফি বানিয়ে দাও ।  মামা আপনার জন্য একটা দুঃসংবাদ আছে । আমার জন্য দুঃসংবাদ  ? হ ,  মামা ।  ওই মেয়েত আজকে চইলা গেছে । আমি ভ্রু কুঁচকে জানতে চাইলাম ,  মানে  ? আরে মামা ঐযে ওই মেয়েটা আছেনা; যে রোজ রাতে আমার দোকানের সামনে হোন্ডায় কইরা আইসা নামে ।  উনি আজকে বিকাল বেলায় উনার ঘরের সব মালপত্র নিয়া একটা ভ্যানে কইরা চইলা গেছে ।   মুহূর্তের মধ্যে আমার সব চিন্তাশক্তি যেন স্তব্ধ হয়ে গেল ।  মামার কোন কথাই আর আমার কানে আসছে না ।  আমার চারদিকটা কেমন যেন অন্ধকার হয়ে আসছে ।  ভীষণ কান্না পাচ্ছে ।  কিছুতেই চোখের পানি আর আঁটকে রাখতে পারলাম না ।  আমার শুধুই শিলা আপার কথা মনে হতে থাকল ।    

                    




শ্যাওলা মোড়ান শহুরে কাঁচের দেয়াল

১ ।  মনে পড়ে যায় রুম নাম্বার ৩০৪ । কাঠফাটা চৈত্রের দুপূরে কোন খেয়ালে মন উদাস হতো  ! জানিনা তোমার রান্না করা খিচুড়ির কারণেই; নাকি বাগানবিলাসীর মোহে;ছুটে যেতাম তোমার হোস্টেলে । মনে পড়ে যায় পরমা গার্লস হোস্টেল - রুম নাম্বার ৩০৪;কখনও চরিত্রহীন উপন্যাসের সাবিত্রীকে নিয়ে কথা হতো , কিংবা কখনও বুদ্ধদেবের বাবলি অথবা ছুটি চরিত্রের মতো;একটু উষ্ণতার জন্য তোমাকে দূরবীনের রেণু ভেবে , মন উদাস হতো । তোমার ভেজা চুলের শেষ সীমানায় কয়েক ফোঁটা জল কুড়িয়েনেবার ইচ্ছেটুকু পারিনি দমাতে । এই ভোর ,  এই রাত্রি ,  পদ্মপাতায় পাতা তোমার সংসার জল , আর ভবঘুরে জীবন নিয়ে;পথের ধূলোয় মিশে যাওয়া আমার পায়ের চিহ্ন , ডুকরে উঠে আজও আমার মৌন দুপূরের অগোচরে । তুমিও কি আমারই মতো করে;ডায়েরীর পাতায় আজও সুখাদ্র রোদ স্নাত হও  ? ২ ।  যদি কখনও স্বপ্নের অসুখে ভুগি;ঘোর লাগা দুচোখে জোছনার মাদুলী বেঁধে তোমাকে চাইবো । এসো তোমার আকাশে সূর্যরশ্মি দিয়ে করি আঁকাআঁকি , মেলে ধরো পাপড়িগুলো , শিশির সিক্ত মন নিয়ে তোমাতে স্বপ্ন কুঁড়াই;ফিরে এসো সীমানার পাহারায় যুবকের বুকে দোআঁশ হয়ে , সশস্ত্র সংগ্রামে; শূণ্যতায় উড়িয়ে দিয়ে রেশমী ওড়না । বুড়ো মেহগনির বনে;কত রাত লাশ হয়ে শুয়ে থেকেছি , সঙ্গীহীন সমরে; এই বুঝি ভোর হয়ে এলো বলে  !  ৩ ।  একদিন আমিও অযত্নে অবহেলায় কালের সাক্ষী হয়ে রইবো;অভিশপ্ত নগরীর ধ্বংসাবশেষ হয়ে , হাজার বছর পরে ইতিহাসের পাতায় হয়ত আমাকে খুঁজে পাওয়া যাবে , নতুবা এখানে কেউ কোনদিন আসবেনা , ভবের হাটের এই রাসলীলা আর বসবেনা ।  সময়ের সাথে সাথে সে আমিও অনেক আধুনিক হয়েছি , অচল হয়ে পড়া কোন মুদ্রার মতো জীবন; সেতো এখনমাত্র সময়ের দাবী , শহরের এইসব উঁচু উঁচু দালানের কোলাহলে , কখনওবা নাভিশ্বাস নিয়ে ছুটে চলা বাসের যাত্রী হয়ে;আমিও আকাশ খুঁজে ফিরি , মাঝে মাঝে রোদ এসে উঁকি দিয়ে যায়;আমার শহরের এইসব কাঁচের দেয়ালে , সূর্য আছে বলে কিছু একটা আকাশে;আমি পাই টের , এইত জীবন , এইত সভ্যতা , দাঁড়িয়ে থাকে পিরামিডের মতো করে , আকাশের ওপারে আরও এক বিস্তৃত আকাশ আছে , এভাবে বেঁচে থাকা হিমালয়ের শেষ হাসি নয় , একদিন তাকেও অঝরে কাঁদতে হবে , যাদুঘরে ঠাই পাবে , আমার দেহের হাড় । ৪ ।  এখন আর আগের মতো কবিতা লিখে মন ভরে না ,  টাকা থাকলেই সব হয়; বাসের পেছনে ,  ফুটপাথের দেয়ালে ,  ল্যাম্পপোস্টে বাড়ে প্রচার প্রচারণা । এখন আর আগের মতো কথা বলে মন ভরে না , ইনবক্সের চ্যাটেই সব হয়;সময় - অসময় সেলফি আপলোডেই নিউজ ফিডে বাড়ে লাইক বন্দনা । কবিতা লিখে কি আর হবে বলো  ? তোমার পাশে দাঁড়িয়ে সেলফি তোলার মাঝেই এখন আনন্দ !  নেপচুন থেকে প্লুটো অথবা দূরের কোন ছায়াপথে;মুক্তির দ্রাঘীমা মেপে চলা আকাশটাকে বড় বেশি আপন লাগে । বিধবা মেঘের সাথে সহমরণে আমিও রোদ্রস্নাত হবো;বসন্তের এই ক্লান্ত দুপুরে । কত রঙ বেরঙের রেশমি চুড়ির টুকরি নিয়ে জমেছে ফুটপাথ;আর আমার মানিব্যাগ স্বপ্ন শূণ্যতায় খাঁ খাঁ করে , রাতের অন্ধকারে যে নারীর দেহে নির্মোহ বেদনারা ক্ষুধার স্বর্গ গড়ে , তাকে নিয়ে নতুন করে কি আর কবিতা লিখবো  ? গুলীবিদ্ধ যুবকের স্ত্রীর অশ্রু সিক্ত চোখে আমি এক নির্লজ্জ গণতন্ত্র । মেমফিস থেকে উঠে আসা দেবীরা ধোঁয়ার কুন্ডলী পাকিয়ে নৃত্য করে;আমার গরম ভাতের হাঁড়িতে , কবিতারা শব্দ খুঁজে ফিরে নোনা স্বাদের আশায় , শুঁকনো মরিচ আর দু ' টুকরো পেঁয়াজের দ্বৈরথে;পূর্ণতা খুঁজে পায় বিবর্ণ পান্ডুলিপি । অতঃপর আবারও আশাহত হই , স্বপ্ন ভেঙে জেগে উঠে নিজেকে খুঁজে পাই সোস্যাল মিডিয়ায়;মানবতা যখন ক্রসফায়ারে ডুকরে ওঠে , আমার কার্সর তখনও নিউজ ফিডে খুঁজে ফিরে কোন রূপসী নারীর সেলফি , আর আমার বিপ্লবী চেতনা সেখানে মন্তব্য করে;একশন ,  একশন ,  ডায়রেক্ট একশন  !  ! ৫ ।  গতকাল সারা রাত জেগে ছিলাম;আজও জাগবো , ঘুমের কাছ থেকে ছুটি নিয়েছি;এক পেয়ালা নিদ্রা নাশকের মাদকতায় । অন্ধকার মরুর পথ ধরে হেটে চলেছি , আমার চুলেতে চন্দ্রালোকের বাতাস বয়ে যায় , গুনে দেখো তন্দ্রানীলা , কয়টি তারা মিলে শোষণের সমর সাঁজে  ? কাজল মেঘের আড়ালে তোমারও কি বৃষ্টি লুকিয়ে থাকে  ? বেনারসি আকাশটাকে আপন ভেবে , প্রথম ভোরের অপেক্ষায় তন্দ্রানীলা তোমার কপালে;রক্তের আবীরে চাঁদ জাগে ,  দিনের যত খিস্তি খেঁউড়ের ফাঁকে দুঠোঁটে ধূপকাঠি জ্বলে থাকে , অনন্ত বিকেলের নেশায় ধোঁয়াস্নাত আমি তার;পুরুষ বেশ্যা এক ,  লজ্জা বিকিয়ে লজ্জারই বেশাতি জোগাই ! বুড়ো শহরের আবর্জনায় এক শালিক দম্পতি সাবলেট এসেছে;কুকুর আর কাকের অপার্থিব সংসার তাদের আপন করে নিয়েছে । জানালার ওপাশে আকাশটা ক্রমাগত ছোট হয়ে আসছে , বারান্দার টবে কিছু মাটিয়ে জমিয়ে রেখেছি ,  সাদা গোলাপের কলম করব বলে;জীবন তবু চলছে অগাধ , আমাদের বর্জ্য অফুরান । ৬ ।  এইতো যাচ্ছি চলে , হাজার কথার আড়ালে , নৈসর্গের গহীন আঁধারে , তুমি ভাল থেকো প্রিয় বন্ধু আমার । সব মেঘ বৃষ্টি ঝরায় না , সব ফুল সুবাস ছড়ায় না , কিছু স্বপ্ন হারায় অকুল পাথারে , আজ কোন ভাটিয়ালী গান নয় দোহাই তোমার । এই যে নদী বয়ে চলে যায়;আকাশের সাথে তার হয় না মিলন । শালিকের ডানায় চড়ে বেলা বয়ে যায়;বসন্তের গানে তার হয় না সাধন । বুকের ভেতর থেকে আমাকে সরিয়ে দেখো; হলুদ ঘাসের বন জেগে আছে রক্ত শূণ্যতায় , ভরা পূর্ণিমায় রেখোনা তার চোখের অধিকার;পাহাড়ের নীরবতা নিয়ে সব কথা জমে থাক , জ্যোতি হয়ে তোমাতে - আমাতে । ৭ ।  এখন আমি দারুণ নগ্ন হতে শিখেছি ,  বিবস্ত্র মানুষের উল্লাসে এসো তোমাকেও নগ্ন করে তুলি । বড় বেশি লাজুক তুমি , লজ্জার বেশাতি খুলে এসো;জলজ সাঁতারে মাছেদের মতো বিবস্ত্র হই , পাঙাশের মতো পিচ্ছিল শরীরটাকে ভূণা করে খেয়ে দেখো;কেমন একটা বীভৎস স্বাদ যেন তৃপ্তির ঢেঁকুর তোলে  ! মিহি সুতার বুনন ধরে টান দিতেই কামিজ ছিঁড়ে বের হয়ে আসে;আগলে রাখা তোমার মানচিত্র ,  নখের আঁচড়ে ক্ষত - বিক্ষত;বৈশাখী খরতায় দোআঁশের মতো ফেটে হয় চৌচির  ! চেয়ে দেখো ,  গলার ওড়নাটা কেমন করে হাওয়ায় উড়ছে  ! কেমন করে তোমার দুচোখের নীল , ছড়িয়ে ছিটিয়ে আছে আকাশে - আকাশে  ! ৮ ।  দীর্ঘ এক যুগ  ! ভাবতে পারো কতদিন পর তোমার সাথে দেখা হলো  ?  আমি অনেক বদলে গেছি;ঠিক যেন এই শহরের মতোই জঞ্জালে পূর্ণ আজকের এই আমি । অথচ ,  তুমি ঠিক সেই আগের মতোই আছো । একটুও বদলায়নি তোমার বসন্তের প্রকৃতি ।  বিশ্বাস কর যদি এক যুগ আগে আমি টক - শোর কোন সেলিব্রেটি হোতাম , তুমিও আমাকে নিয়ে স্বপ্ন বিলাসী হতে । তোমার এখন গাড়ি - বাড়ি সব হয়েছে; অথচ আমি সেই পথহারা পথিক আজও;হেটে চলেছি অজানা পথের খোঁজে । যে পথিক আমি হেটে - হেটে বিরামহীন;যুগের সব ক্লান্তি ভাসিয়ে দিয়েছি নোনা জলে , তাকে আর তুমি কী এয়ারকন্ডিশন গাড়িতে করে লিফট দেবে  ? তোমার গাড়িতে চড়ে নতুন করে স্বপ্ন বিলাসী হতে আমি চাই না , কিছু হাহাকার আমারই থাক; বুকের ভেতর স্বযতনে  !  ৯ ।  এই রাত এক অ - মানুষের মত করে জেগে রয়;আকাশের সমতলে খুঁজে ফেরে প্রিয় শৈশব , দখিনা বাতাসে ছড়িয়ে দিয়ে দীর্ঘশ্বাস;সময়ের তটে বিলাপ করে কাঁদে , যদি আবারও ফিরে পেতাম;আহ্লাদে বাবাকে জড়িয়ে ধরার সেই দিনগুলো , যদি আবারও ফিরে পেতাম;মায়ের বুক ঘেঁষে ঘুমানোর সেই রাতগুলো । ঘুমের অন্বেষণে দেহে ক্লান্তি জমেছে অনেক , শিমুল তুলার বালিশে মাথা গুঁজে দিয়ে ঘুমাই আমি , কতরাত পেড়িয়ে ভোর হয় ,  তবু  !  ঘুমের মাঝে শান্তি খুঁজে ফিরি , খুঁজে ফিরি মায়ের সেই উষ্ণ নিঃশ্বাস , এ কেমন নিয়তি  ? জানি সেই ঘুমের মোহ তাঁদেরও আছে , অথচ  !  নিয়তির অমানিশায়;আমরা ঘুমিয়ে থাকি , আমাদের ঘুমাতে হয় বলে  ! ১০ ।  মেঘের কণ্ঠে প্রশব আর্তনাদ শুনি , জন্ম নিয়েই কাঁদবে আষাঢ় জানি , বল ,  কি দিয়ে আমি দুঃখ উড়াই  ? কুকুরের গোঙানিতে রাত কাটে নিদারুণ অনিদ্রায় , আমার ঘরেতে অশুভ এক ছায়া উঁকি দেয় , আমি মৃত্যুর বিন্দু দিয়ে জীবনের ব্যাসার্ধ এঁকে দেখি , সবটাই বৃত্তে বন্দী যাতনা আমার । ধবল ভোরের ফোঁকরে এইসব রাতের ক্লান্তি নিয়ে , বাঁদুরেরা সব নিয়ম করে ঘুমাতে যায় । 

                    




সিস্টার হেরা

 রাতের বেলা অফিস থেকে ফেরার পথে ঝুম বৃষ্টিতে ভিজে ফয়েজের প্রচন্ড মাথা ধরেছে ।  প্রতিদিনই অফিসের কাজ শেষে বাড়ি ফিরতে তার রাত হয় ।  আজকে বৃষ্টির জন্য গাড়ি পেতে দেরী হওয়াতে রাতটা একটু বেশীই হয়ে গেছে ।  আদা লেবু দিয়ে এক কাপ রং চা খেলে হয়ত ভাল লাগত ।  কিন্তু রত্নাকে চায়ের কথা বলার সাহস তার হচ্ছেনা ।  বিছানায় গাল ফুলিয়ে বসে আছে ।  এভাবে গাল ফুলিয়ে বসে থাকলে রত্নাকে মনে হয় যেন একটা গ্যাস বেলুন সুতা দিয়ে বেঁধে রাখা হয়েছে ।  সুতা ছিঁড়ে দিলেই বাতাসে উড়ে যাবে ।  আজকেও ফয়েজ ফেরার পথে হিজাব কেনার কথা ভুলে গেছে ।  সেই কবে থেকে রত্না তাকে হিজাব কিনে দেয়ার জন্য বলছে ।  কিন্তু প্রতিদিনই সে ভুলে যায় হিজাব কেনার কথা ।  তাছাড়া সে যখন অফিস থেকে বের হয় তখন আর মার্কেট খোলা থাকেনা ।  অবশ্য সে বেশ কয়েকদিনই ভেবেছে অফিস থেকে একটু আগে বের হয়ে মার্কেটে যাবে ।  কিন্তু তার এখনও সেই সময় সুযোগ আর করে উঠা হয়নি অফিসের কাজের চাপে । টেলিভিশনে সিস্টার হেরার টক - শো চলছে ।  রত্না গভীর মনোযোগ দিয়ে সিস্টার হেরার কথা শুনছে ।  এমন মনোযোগ দিয়ে কোন স্ত্রী তার স্বামীর কথাও শোনে কিনা সন্দেহ আছে ।  এভাবে যদি কোন স্ত্রী তার স্বামীকেও পীর ভাবত এতদিনে দেশটা সুখি দম্পতীদের অভয়ারণ্যে পরিনত হয়ে যেত ।  এইসময়ে ডিসকভারি চ্যানেলে সায়েন্স এন্ড টেকনোলজির উপর খুব চমৎকার একটা প্রোগ্রাম হয় ।  এইটা দেখার জন্য ফয়েজ সব সময় মুখিয়ে থাকে ।  কিন্তু আজকে আর সেই সুযোগ হচ্ছেনা তার ।  বাধ্য হয়ে শরৎ সমগ্র নিয়েই তাকে বসতে হলো ।  বহুবার চরিত্রহীন উপন্যাসটা সে পড়েছে ।  সতীশ - সাবিত্রী দুজন - দুজনকে ভালোবাসলেও তাদের মিল দেখান হয়নি ।  সাবিত্রী বিধবা ।  তার দৃষ্টিতে তখনকার সামাজিক পটভূমিতে এই প্রেম অনৈতিক ।  তাছাড়া সতীশের সমকক্ষ পবিত্রতা তার নেই ।  তার দৃষ্টিতে বিচ্ছেদের মাধ্যমে সরোজিনীর সাথে সতীশের বিয়ে দিয়ে নিজেকে মহিয়সী নারী রুপে প্রতিষ্ঠিত করা ।  খুব নিম্ন পরিবেশে অঙ্কিত চরিত্রগুলো মহিয়সীর রুপ লাভ করেছে শরৎ উপন্যাসে ।  তারপরেও সাবিত্রী চরিত্রটা তাকে খুব টানে । বাংলা সাহিত্যের সবচেয়ে আধুনিক এবং সাহসী লেখক খুব সম্ভবত শরৎচন্দ্র ।  নারী - পুরুষের মধ্যকার জৈবিক সম্পর্কের টানা - পোড়েন নিয়ে সাহিত্যে তার চিন্তার বিচরণ ,  বিচক্ষণতা অতুলনীয় এবং বাস্তব সম্মত ।  বস্তুত এমন কিছু দিক আছে যা আমরা বাস্তবে সহজ ভাবে মেনে নিতে না পারলেও ,  শরতের সাহিত্যে সেগুলো সানন্দেই গ্রহন করে নিয়েছি । দর্পচূর্ণের সেই স্বামীকে দেবতার আসন থেকে নামিয়ে জৈবিক চাহিদার তাড়নায় তাচ্ছিল্য করতে দেখা গেছে ।  দেবদাসে প্রেমে ব্যর্থ হয়ে ছুটে যেতে দেখা গেছে পতিতালয়ের নর্তকীর কাছে ।  চরিত্রহীনে দেখা গেছে কাজের মেয়ের প্রতি আসক্তির ।  তবে সব কিছু ছাড়িয়ে এইসব সাহিত্যে স্থান করে নিয়েছে মূলত প্রেম এবং প্রেমের পরিণতি হিসেবে বিচ্ছেদ ।  তবে কিছু কিছু বিচ্ছেদ যে প্রেমকে অমর করে তোলে সেটাই মূল উপজীব্য বিষয় শরৎ সাহিত্যের । কবি জীবনানন্দের ভাষায় শরৎ সাহিত্যে ঠিক যেন ,  হাজার বছর ধরে পথ চলার পর কারও কাছে দুদন্ড শান্তি পাওয়ার গল্পই উঠে এসেছে ।  আমাদের প্রেম - ভালোবাসাগুলো আজও ঠিক এমনই ।  আমরা দুদন্ড শান্তির নেশায় পথ হেটে চলি ।  “ আমি মাদার তেরেসার মতো মানব সেবা মূলক কর্মকান্ডে বেশি বেশি নিজেকে সংযুক্ত করতেই বেশি পছন্দ করি ।  “  হঠাৎ কথাটা কানে আসতেই ফয়েজ শরৎ থেকে মুখ ফিরিয়ে আগ্রহ নিয়ে টেলিভিশনের দিকে তাকায় ।  কথা হচ্ছিলো নারীর অধিকার নিয়ে ।  নারীকে তার অধিকার সম্পর্কে সচেতন হতে হবে ।  একজন নারী হয়ে উঠতে পারে একজন ক্ষুদ্র উদ্যোক্তা ।  এখনত অনেকেই নিজের বুটিক হাউজ দিচ্ছে ,  বিউটি পার্লার দিচ্ছে ।  এইজন্য ব্যাংক থেকে সহজ শর্তে ঋণ সুবিধাও পাওয়া যাচ্ছে ।  এমন নারী উদ্যোক্তাদের পাশে সব সময়েই সিস্টার হেরা স্বপ্রণোদিত হয়ে এগিয়ে আসেন ।  তাছাড়া সমাজের অসহায় দুঃস্থ নারীদের জন্য তিনি খুলেছেন সমবায় - সমিতি ।  এখানে যে কেউ চাইলেই সঞ্চয় করতে পারে ।  সমিতি থেকে সহজ শর্তে ঋণ দেয়ার ব্যবস্থাও তিনি রেখেছেন । ফয়েজ ভাবে ,  বাহ  !  বেশত সিস্টার হেরার এমন মানব সেবা মূলক কর্মকান্ড ।  সিস্টার হেরার কিছু কর্মকান্ডের ভিডিও ফুটেজ দেখান হচ্ছে ।  সেখানে সরকারের অনেক মন্ত্রীদের সাথেই তার হাস্যউজ্জ্বল উপস্থিতি লক্ষ্য করা গেল ।  সামনের কোন নির্বাচনে দাঁড়াবার প্রত্যাশাও ব্যাক্ত করলেন তিনি । সিস্টার হেরাকে দেখার পর ফয়েজের বুঝতে আর বাকি রইলনা; তার স্ত্রী রত্নার কোথা থেকে এমন হিজাব প্রীতির উদয় হয়েছে ।  মোটা শোটা গড়নের মধ্য বয়স্কা একজন নারী; সিস্টার হেরা দেখতে খুব একটা খারাপ নন ।  হয়ত মুখে একগাদা মেকআপ দেয়ার কারণেই তার সৌন্দর্যটা খুব বেশি চোখে লাগছে ।  বেগুনী রঙের পাতলা সিল্কের একটি শাড়ি পরে আছেন ।  মাথায় শাড়ির রঙের সাথে মিল করে সিল্কের হিজাব পরেছেন ।  পুরো হিজাবের ছাপা জুড়ে গোলাপ ফুলের কারুকাজ করা ।  সেটাকে আবার প্রজাপতির আকৃতির একটা ক্লীপ দিয়ে আটকিয়ে রাখা হয়েছে ।  ক্লীপে আলো পড়তেই রঙবেরঙের আলোতে জ্বল জ্বল করে উঠছে । টক - শো শেষ হতেই রত্না ফয়েজের বুকের উপর মাথা রেখে আহ্লাদের সুরে বলে ,  এই শোন না  !  আমিনা একটা ছোট খাটো বিউটি পার্লার দিতে চাচ্ছি ।  ফয়েজ মনে মনে ঠিক এই আশঙ্কাটাই করছিলো । পার্লার দিতে অনেক টাকার প্রয়োজন ।  এত টাকা পাব কোথায়  ? ব্যাংক থেকে লোনের ব্যবস্থা করে দেবে । আমি ছোট খাটো চাকরী করি ।  আমাকে কেন ব্যাংক লোন দেবে  ? তোমাকে না দিলেও ,  আমাকেত দিবে ।  শুনেছি নারীদের জন্য ব্যাংক থেকে ব্যবসায়িক লোন নেয়ার ব্যবস্থা আছে ।  আমাকে তেমনই একটা লোনের ব্যবস্থা করে দাও । আচ্ছা  !  কিন্তু তোমারত বিউটি পার্লার সম্পর্কে কোন অভিজ্ঞতা নেই । অভিজ্ঞতা নেইত কি হয়েছে  ?  শিখে নিব । কোথা থেকে শিখবা  ? ও নিয়ে তোমাকে ভাবতে হবেনা ।  পাশের বাসার ভাবী একটা ট্রেনিং সেন্টার থেকে কোর্স করতেছে পার্লারের উপরে ।  আমি তার সাথে সব আলাপ করে রেখেছি ।  এখন তুমি রাজী হলেই আমিও ভাবীর সাথে গিয়ে কোর্সে ভর্তি হব । হুম  ! কি হুম  ?  তুমি কালকেই দেখ আমার জন্য ব্যাংক থেকে লোন নিয়ে দেয়ার ব্যবস্থা করতে পার কিনা  ? হুম  !  দেখব । শোন ,  আমি যদি বিউটি পার্লারটা দিতে পারি; ভেবে দেখ কত টাকা প্রতিদিন ইনকাম করতে পারব ।  আমাদের আর কোন অভাব থাকবেনা ।  তোমার উপর থেকেও অনেক প্রেসার কমে যাবে ।  হুম  !  ! আবার হুম  ! না না মানে দেখছি কি করা যায়  ! দেখছি না ,  তুমি অবশ্যই কালকে ব্যাংকে যাবে । আচ্ছা যাব  !  চল এখন ঘুমাই ।  অনেক রাত হয়েছে । সকাল বেলা ঘুম থেকে উঠার আগেই মাথার কাছে চায়ের কাপ নিয়ে দাঁড়িয়ে আছে রত্না ।  রত্নার চেহারায় আজকে বিশেষ কিছু একটার পরিবর্তন দেখা যাচ্ছে ।  হিজাব  !  !  !  রত্না হিজাব পরেছে ।  কিন্তু ফয়েজত হিজাব কিনে দেয়নি  !  তাহলে এই হিজাব সে পেল কোথায়  ?  ভাল করে খেয়াল করে দেখল; বিয়েতে যে সবুজ সিল্কের শাড়িটি সে দিয়েছিলো ওটাই কেটে হিজাব বানান হয়েছে ।  প্রথমটায় মনঃটা কিছুটা খারাপ হলেও মনে মনে সান্ত্বনা নেয় ফয়েজ ।  যাক  !  শাড়িটা রত্না আর না পরলেও; এখন হিজাব আকারে হলেও অন্তত পরছেত সে ।  সেই বিয়ের পর আজকে রত্নাকে আবারও সাঁজতে দেখল ফয়েজ ।  মেকআপে একেবারে খারাপ লাগছেনা তার চিরচেনা সাদাসিধা রত্নাকে । শোন আমি একটু ভাবীর সাথে পার্লারের কোর্সে ভর্তি হতে যাচ্ছি ।  সাথে আজকে থেকেই ক্লাস করা শুরু করে দিব ।  তুমি কিন্তু যে করেই হোক আজকে ব্যাংক থেকে লোনের একটা ব্যবস্থা করবে  ? ফয়েজ একটা দীর্ঘনিঃশ্বাস ফেলে মাথা নেড়ে শ্বায় দেয় ।  আজকে আর তার অফিসে যাওয়া হচ্ছেনা ।  ফোন দিয়ে স্যারকে বলে দেয় তার ভীষণ জ্বর ।  আজকে আর অফিসে আসতে পারবেনা ।  স্যার অফিসের জরুরী কাজের কথা বললেও ফয়েজ তার অপারগতার কথা জানিয়ে দেয় ।  এই মুহূর্তে তার কাছে অফিসের কাজের চেয়েও স্ত্রীর কাজটা বেশী গুরুত্বপূর্ণ ।  পৃথিবীতে কোন পুরুষই তার সংসারে কোন রুপ অশান্তির সৃষ্টি হোক তা চায় না । সারাদিন ব্যাংকে ঘোরাঘুরি করে লোনের একটা ব্যবস্থা করে ফেলে ফয়েজ ।  বাড়ি ফেরার পথে মার্কেটে যায় হিজাব কেনার জন্য ।  দোকানে দোকানে নানা রকমের হিজাব দেখে মাথা ঘুরাতে থাকে তার ।  মনে হয় মেয়েদের পরনের সালোয়ার - কামিজ কিংবা শাড়িও এত জমকাল হয়না  !  শেষে দুটি হিজাব কিনে মার্কেট থেকে বের হয়ে এসে সিগারেট ধরায় ফয়েজ ।  হঠাৎ দেয়ালে সিস্টার হেরার পোস্টারের দিকে চোখ পড়ে তার ।  মুখে ভারী মেকআপ ,  পরনে পাতলা সিল্কের শাড়ি ,  শাড়ির রঙের সাথে মিল করে মাথায় হিজাব ।  পোস্টারে বড় বড় অক্ষরে লেখা সিস্টার হেরার পক্ষ থেকে সবাইকে শুভেচ্ছা ।  সফল নারী উদ্যোক্তা ,  বিশিষ্ট সমাজ সেবিকা ইত্যাদি আরও অনেক বিশেষণে বিশেষায়িত করা হয়েছে সিস্টার হেরাকে ।  ফয়েজ ভাবে ,  আহা  !  তার স্ত্রী রত্নাও বুঝি একদিন সিস্টার হেরার মতই হয়ে উঠবে ।  ফয়েজ ভাবে আর সিগারেটে টান দেয় । হঠাৎ বৃষ্টি শুরু হয় ।  আজ কদিন ধরেই বৃষ্টির কোন ঠিক ঠিকানা নেই ।  এই প্রচন্ড রোদ ।  বলা নেই ,  কওয়া নেই অমনি বৃষ্টি শুরু হয়ে যায় ।  অগ্যতা বৃষ্টিতে ভিজেই তাকে বাড়ি ফিরতে হলো ।  দরজার কাছে এসে দাঁড়াতেই ভেতর থেকে পুরুষ কণ্ঠ শুনতে পেয়ে ফয়েজের বুকের ভেতরটা মোচড় দিয়ে উঠে ।  দরজা খুলে দিয়ে রত্না মিষ্টি করে হাসি দিয়ে বলে ,  এসো পরিচয় করিয়ে দেই ।  ইনি হচ্ছেন রকি ।  রকি ভাইয়াকে নিয়ে এসেছি আমার বিউটি পার্লারের ইন্টেরিওর ডেকোরেশনের কাজ করানোর জন্য ।  রকি ভাইয়া খুব দারুণ কাজ করেন ।  তুমি ভাইয়ার কাজ দেখলে অবাক হয়ে যাবে । রকি ফয়েজের দিকে হাত বাড়িয়ে দেয় ।  বৃষ্টিতে ভেজার জন্য ফয়েজের মাথাটা প্রচন্ড ধরেছে ।  আজকাল একটু বৃষ্টিতে ভিজলেই তার প্রচন্ড মাথা ব্যথা শুরু হয়ে যায় ।  রত্না তুমি রকি সাহেবের সাথে বসে আলাপ কর ।  আমি দেখি একটু চা বানাতে পারি কিনা  !  মাথাটা খুব ধরেছে ,  বলেই রান্না ঘরের দিকে চলে যায় ফয়েজ । 
                            
                    




উভচর প্রেতাত্মার ক্লীব লিঙ্গ

ক্লিওপেট্রা ,  এখন তোমার ঘরের দেয়ালেও রবীন্দ্রনাথ শোভা পায়  ? বেশতো  !  তুমিও দেখছি অনেক আধুনিক হয়েছো । জানতো  !  আমি এখনও সেই পুরনো পিরামিডেই সমাধিস্থ । তোমার বিছানায় জেগে থাকা একাত্তুরটা সাপের সাথে রাত্রি যাপনের সেই স্মৃতি কি তোমার মনে পড়ে  ? হাতুড়ি আর পেরেক দিয়ে হারমাচিস বারান্দায় দাঁড়িয়ে যখন কাদম্বরীর মূর্তি গড়ছিলো;আমি তখন শ্যাওলা বনে মমি হওয়ার নেশায় মত্য । মালতীর মন ভাল নেই , প্রিয় আকাশটা ভুগছে নিওমোনিয়ায়;সর্দি কাশি লেগেই আছে , এরই মাঝে কি আর বিধবা সাঁজা যায়  ! শোন মালতী ,  তোমাকে আবারও বলছি; আগেও বলেছি বহুবার  – লাল রঙের বেনারসি শাড়িতে আমার ভীষণ অরুচি । যদি বিধবা বেশে নাই আসতে পারো;তবে ,  আমার জন্য ক্লিওপেট্রাই শ্রেয় । দেখনা  !  বাগানের গোলাপগুলো কেমন করে নগ্ন হয়ে চেয়ে থাকে শিশিরের তৃষ্ণায় । সাগরের কাছে কেমন করে খাজনা দিয়ে বৃষ্টি তার জমি ফিরে পায় । ভূতাত্ত্বিক জরীপে যদিও দ্রৌপদীর নাম এসেছে;আমি জানি ,  সেই শাড়ির অধিকারিণী সেদিন মালতী তুমিই ছিলে । বসন্তের হলুদ দুপুরে মানুষ হয়েও আমি মানুষীর বেশে দিগন্ত রেখা মেপেছি , বেহুলা মন নিয়ে তোমার মাতাল মরুতে ময়ূরের পেখম তুলে উন্মাদ নেচেছি , জানি তুমি আমারই মতো করে মেঘনার সাথে সহমরণে হাসবে বলে । শুঁকনো পাতায় মোমের প্রলেপ লেপে দিয়ে যদি জীবন ফিরে পাওয়া যেত , যদি কেওকারাডং এর বিশাল দেহে কাঠ ঘষে ঘষে আগুন জ্বালানো যেত , তবে ,  আমিও কচুরিপানা ফুল হয়ে তোমার খোঁপায় শোভা পেতাম  ! হাজার বছর ধরে ঘুমিয়ে থাকা প্রাণহীন এক কঙ্কাল আমি , তবু ,  তোমার ঘাসের  ‘ পরে একটু ঘুমাবো বলে;স্বর্গের স্বপ্ন কুড়াই  ! 
                    





অবহেলিত এক আইনের ফোঁকরে ক্ষতিকারক প্লাস্টিক ব্যাগ 

 ১৮৫২ সালে আলেকজান্দার পার্ক নামের এক উদ্ভাবক নাইট্রো - সেলুলোজ ,  প্লাস্টিসাইজার ও অন্য দ্রাবক পদার্থের মিশ্রণে প্লাস্টিক তৈরি করার পর থেকে আজ অবধি তৈরিকৃত কোনো প্লাস্টিকই পঁচে বা নষ্ট হয়ে যায়নি ।  প্রকৃতিতে সরাসরি এখনও সেই প্লাস্টিকগুলো বিভিন্ন প্রক্রিয়ায় রয়ে গেছে ।  প্লাস্টিক পুরোপুরি নষ্ট হতে আনুমানিক কমপক্ষে ৫০০ থেকে ১০০০ বছর সময় লাগে । প্লাস্টিক ব্যাগ ব্যবহার নিষিদ্ধ করা দেশের মধ্যে আছে ব্রাজিল ,  ভুটান ,  চীন ,  কেনিয়া ,  রুয়ান্ডা ,  সোমালিয়া ,  তাইওয়ান ,  তানজানিয়া ,  অস্ট্রেলিয়া ,  দক্ষিণ আমেরিকা ,  ভারত ইত্যাদি ।  যুক্তরাষ্ট্র ও যুক্তরাজ্যের বিভিন্ন রাজ্যে এখন প্লাস্টিক ব্যাগ নিষিদ্ধ ।  এ তালিকা প্রতিবছরই বাড়ছে ।  অথচ তারাই ছিলো পৃথিবীর সর্বাধিক প্লাস্টিক ব্যাগ ব্যবহারকারী দেশ ।  ২০১১ সালের ১ জানুয়ারি প্লাস্টিক ব্যাগ ব্যবহার নিষিদ্ধ করে ইতালি ।  এনভায়রনমেন্ট অ্যান্ড সোসাল ডেভেলপমেন্ট অর্গানাইজেশনের  ( এসডো )  উদ্যোগে বাংলাদেশসহ সারাবিশ্বে পলিথিন বিরোধী আন্দোলন হয় ।  এর ধারাবাহিকতায় ২০১৩ সাল পর্যন্ত বিশ্বের ১৭ টি দেশে পলিথিনব্যাগ নিষিদ্ধ করা হয় ।  ২০১৫ সাল নাগাদ পুরো ইউরোপে প্লাস্টিক ব্যাগ নিষিদ্ধ হবে । প্লাস্টিক ব্যাগ মূলত বিভিন্ন জৈব ও অজৈব আঠা যেমন রং ,  প্লাস্টিসাইসার ,  অ্যান্টি অক্সিডেন্ট এবং অন্যান্য ধাতু থেকে তৈরি ।  কলকারখানার ক্ষার জাতীয় পদার্থ যা প্লাস্টিক ব্যাগগুলিকে উজ্জ্বল রং করে দেয় ।  এদের মধ্যে কিছু খাদ্যে বিষক্রিয়া ঘটায় ।  রং এর মধ্যে থাকা ভারি ধাতব যেমন ক্যাডমিয়াম স্বাস্থ্যের পক্ষে ক্ষতিকারক । বর্জ্য পদার্থ যেমন ক্যাডমিয়াম  ,  সীসা যখন প্লাস্টিক ব্যাগগুলি তৈরীর সময় ব্যবহৃত হয় সেগুলি খাদ্যে মিশে বিক্রিয়া ঘটায় ।  অল্প পরিমাণে নেওয়া ক্যাডমিয়াম বমি ভাব ,  হৃদপিণ্ড বড় হওয়ার প্রবণতা তৈরি করে ।  দীর্ঘ দিনের ব্যবহারে মস্তিষ্কের ক্ষতি হয় । প্লাস্টিক ব্যাগ যদি ঠিকমত ফেলা না হয় তাহলে তারা ড্রেনে চলে যায় ,  তার ফলে ড্রেন বন্ধ হয়ে যেতে পারে ,  অস্বাস্থ্যকর পরিবেশ তৈরি হবে এবং জল বাহিত রোগ ছড়াবে । পুনর্ব্যবহৃত বা রঙীন প্লাস্টিকে এমন কিছু রাসায়নিক থাকে যা মাটির তলায় গিয়ে মাটি এবং জলকে দূষিত করে ।  পুনর্ব্যবহারের জন্য যে সব প্রযুক্তি কারখানাগুলিতে ব্যবহার হচ্ছে তা পরিবেশের দিক থেকে যথাযথ না হলে প্রস্তুতির সময় যে বিষাক্ত গ্যাস উত্‌পন্ন হবে তা পরিবেশদূষণ আরো বাড়াবে ।  কোনো কোনো প্লাস্টিক ব্যাগে খাবারের টুকরো থেকে যায় বা অন্য আবর্জনার সাথে মিশে যায় এবং পশুরা খেয়ে ফেলে ,  এর ফলাফল খুবই ক্ষতিকর । প্লাস্টিক যেহেতু পরিবেশের সাথে মিশে যায় না এবং অভেদ্য বলে জলকে মাটির তলায় পৌঁছনোর ক্ষেত্রে বাধা হয়ে দাঁড়ায় ।  এছাড়াও ,  উন্নতমানের প্লাস্টিকের জিনিষ এবং যে সমস্ত প্লাস্টিককে রঞ্জক ব্যবহার করা হয় তার মধ্যে দিয়েও স্বাস্থ্যে প্রভাব পড়ে । আমাদের দেশে প্লাস্টিক ব্যাগ নিষিদ্ধ আইন দ্রুত কার্যকরে সরকারকে সচেতন ভুমিকা পালন করতে হবে ।  প্লাস্তিক ব্যাগ উৎপাদনের সঙ্গে জড়িত অপরাধীদের দৃষ্টান্তমুলুক শাস্তি দিতে হবে ।  প্লাস্টিকের বিকল্প হিসেবে পাটের ব্যাগ ,  কাপড়ের ব্যাগসহ সহজলভ্য ও পরিবেশবান্ধব ব্যাগ ব্যবহারে জনগণকে উৎসাহিত করতে হবে ।  বাংলাদেশে ২০০২ সালে প্লাস্টিক ব্যাগ ব্যবহার নিষিদ্ধ করা হয় ।  আইনানুসারে সকল প্রকার প্লাস্টিক শপিং ব্যাগের উৎপাদন ,  আমদানি ,  বাজারজাতকরন ,  বিক্রয় ,  বিক্রয়ের জন্য প্রদর্শন ,  মজুদ বিতরন বানিজ্যিক উদ্দেশ্যে পরিবহন ও ব্যবহার নিষিদ্ধ করা হয়েছিলো ।  নামানো হয়েছিলো ভ্রাম্যমান আদালত ।  মোটামুটি সেই সময় ভালই সারাও পাওয়া গিয়েছিলো ।  প্লাস্টিক ব্যাগ এর বিপরীতে পরিবেশসম্মত পাটের ব্যাগ ব্যবহার করার কথা হয়েছিলো ।  কিন্তু বাজার থেকে এই দীর্ঘ একযুগ পরে এসেও প্লাস্টিক ব্যাগ যেমন পুরোপুরি উঠে যায়নি ,  তেমনি জনপ্রিয় হয়নি পাটের ব্যাগ ।  যদিও এখন নেটের ব্যাগ ব্যবহৃত হয়ে আসছে কিন্তু হরদম ব্যবহৃত হচ্ছে প্ল্যাস্টিকের ব্যাগ ।  যার উপর কোন নিয়ন্ত্রন নেই সরকারের পক্ষ থেকে । ২০১০ সালে পুরান ঢাকার নিমতলিতে এক ভয়াবহ অগ্নিকাণ্ডে প্রায় ১২৫জন মানুষ মারা যায় ।  আর এই অগ্নিকাণ্ডের জন্য দায়ি ছিল অবৈধভাবে গড়ে ওঠা প্লাস্টিক কারখানায় ব্যবহৃত রাসায়নিক পদার্থের গুদাম । ২০১০ সালের সেপ্টেম্বরে পণ্যে পাটজাত মোড়কের ব্যবহার বাধ্যতামূলক আইন ২০১০ গেজেট আকারে প্রকাশিত হয় ।  আইনে সরকারি - বেসরকারি সব প্রতিষ্ঠানের উৎপাদিত পণ্যের মোড়ক হিসেবে ৭৫ শতাংশ পাট আছে এমন উপাদান দিয়ে তৈরি মোড়ক ব্যবহারের বিধান রাখা হয় ।  অথচ সরকারের পৃষ্ঠপোষকতার অভাবে সাশ্রয়ী ও সহজলভ্যতার কারণে সবচেয়ে বেশি প্রয়োজনীয় নিত্যপণ্য চালের মোড়কজাতকরণে ৮০ শতাংশ প্লাস্টিকের ব্যাগ ব্যবহার হয়ে আসছে । আমাদের পাশের দেশ ভারতে ২০১১ - ১২ সালে পাটজাত দ্রব্য উৎপাদন করে নিজেরা ব্যবহারের পর রফতানি করেছে প্রায় ৭৫ মিলিয়ন কোটি টাকার ।  সরকারি সহায়তা ,  উন্নত প্রযুক্তি ,  উদ্ভাবনী ক্ষমতা ইত্যাদির কারণে ভারতের এই সাফল্য । অথচ ,  আমাদের দেশে পাটকে বলা হতো একসময় সোনালী আঁশ তার বৈদেশিক মুদ্রা আয়ের সুনামের কারণে ।  কিন্তু অত্যন্ত পরিতাপের বিষয় পাটের উৎপাদন না বেড়ে বরং বন্ধ হয়ে গেছে এই শিল্পের সাথে জড়িত অনেক কারখানা । সারা বিশ্বে বর্তমানে ৫০০ মিলিয়ন থেকে এক ট্রিলিয়ন পাটের ব্যাগের চাহিদা থাকা সত্ত্বেও বাংলাদেশ জুট মিলস করপোরেশন ও পাটকলগুলো তা কাজে লাগাতে পারছে না ।  বর্তমানে বাংলাদেশ থেকে বছরে মাত্র ১২ লাখ পাটের ব্যাগ রফতানি হয়ে থাকে ।  ২০১৫ সাল নাগাদ ইউরোপে প্লাস্টিক ব্যাগ বন্ধ হয়ে যাচ্ছে ।  এই সুযোগ কাজে লাগাতে পারলে ইউরোপসহ পৃথিবীর বিভিন্ন দেশে বাংলাদেশের পাটের ব্যাগ রফতানি করে বিপুল পরিমাণ বৈদেশিক মুদ্রা অর্জন করা সম্ভব । সুদীর্ঘ একযুগ আগে দেখা স্বপ্ন কি বাস্তবতার রুপ দেখবে আদৌ  ? 
                            
                    




হ্যালোইন নাইটি

 শুনেছ ,  পৃথিবীতে নাকী রোদের সময় এখন ফুরিয়ে এসেছে  ! পিরামিডের ভেতর জেগে থেকে সহস্রাব্দের রজনী কেটে গেছে;মৃত্যুর শ্বাস নিয়ে বেঁচে থাকা ফসিলের গায়ের;হ্যালোইন নাইটিটি তবু এখনও রঙিন । মুঠো খুলে উঁকি দেয় তীব্র জোছনা , তন্দ্রানীলা আর কত ঘুমাবে তুমি  ? মোম অথবা পাথরের মূর্তি কোনো;দূর দ্বীপে প্রশান্ত মেহগনির বনে , নাভির মতো শব্দহীন শ্বাস খুঁজে ফেরে । আমার মন জুড়ে যে লজ্জাবতীরা জন্ম নিত , তোমার আকাশ ঝরা শিশিরে সিক্ত হত , হাসনাহেনার গন্ধে মাতাল তুমি বাতাসের ছন্দে হাঁসতে;কতকাল দীঘির জলে সাঁতার কেটে পদ্ম ফোঁটাও না বলত ? তোমার বুননের এলোমেলো ভাঁজে;সিঁদুরের দাগ এখনও লেপটে আছে , হ্যালোইন নাইটি ,  অঘোরে ঘুমাও তুমি  ! মাটি খেকো যন্ত্ররা আজও ওঁত পেতে আছে , তোমার কুঠুরির সিঁধ পুনঃ পুনঃ কাটবে বলে । ঘুমাও তুমি ,  ঘুমের মতো শান্তি আর কিছু নেই  ! 
                    





সামু ব্লগের অবিবাহিত ব্লগার ভাইদের জন্য বিবাহ উপযুক্ত পাত্রী চাই '  ২০১৪  !  !  !  সিজন  -  ০১ এপিসড  -  ০১

    শীত এসে চলেও যাচ্ছে ।  কিন্তু আমার প্রাণ প্রিয় অবিবাহিত ব্লগার ভাইদের জীবন থেকে শীত কাল যেন কিছুতেই যেতে চাইছেনা ।  তারা অপেক্ষায় আছে কবে তাদের জীবনে বসন্তের নতুন ফুল ফুটবে ।  তাদের বুক ফাটে তো মুখ ফোটেনা ।  এই যখন পরিস্থিতি তখন ভাই হিসাবে আমাদের মতো বিবাহিতদের উপর কিছু দায়িত্ব এসে বর্তায় ।  তাদের বিয়ে দেয়ার জন্য উপযুক্ত পাত্রী খোঁজার জন্য তাই নিজেই এই মহান উদ্যোগটা নিতে বাধ্য হোলাম শুধুমাত্র তাদের শুঁকনো মুখের দিকে তাকিয়ে ।  এখানে আমি পাত্রের ব্লগীয় বায়োডাটা সহ তাদের জন্য নমুনা হিসেবে কিছু পাত্রীর ছবি দিয়েছি ।  তবে যাদের ছবি এখানে দিয়েছি নিতান্তই নমুনার জন্য যেন পাত্রী অনুসন্ধান করার কাজটা সহজ হয় ।  বাকি দায়িত্বটা আপনাদের সকলকেই নিতে হবে ।  আমার একার পক্ষে সম্ভব হবেনা ।  তাই মন্তব্যের ঘরে উপযুক্ত পাত্রীর সন্ধান দিয়ে অবিবাহিত ভাইদের সাহায্যার্থে এগিয়ে আসার জন্য সকলের প্রতি বিশেষ অনুরোধ রইল ।  তাছাড়া আমার দেয়া নমুনা পাত্রীর বাইরে যদি কারও আপত্তি থাকে তাহলে সেই জন্যেও পরামর্শ দিয়ে সাহায্য করতে পারেন ।  বাংলা ব্লগোস্ফিয়ারে একজন অবিবাহিত ব্লগারও থাকবেনা বিবাহিত ব্যতীত এই হোক আমাদের সকলের দৃঢ় অঙ্গীকার । 
 ব্লগার অন্যমনস্ক শরৎ  • পোস্ট করেছেন :  ৮২০টি
• মন্তব্য করেছেন :  ১২৭২৪টি
• মন্তব্য পেয়েছেন :  ২১৫৬৫টি
• ব্লগ লিখেছেন :   ৮ বছর ৯ মাস 
• ব্লগটি মোট  ৩৬৮২৮৪ বার দেখা হয়েছে 
 ক্যামেরায় ঘরের ভেতরের রাজকন্যার ছবিটি ধারন করতে না পারার জন্য এখানে পাত্রীর ছবি দেয়া সম্ভব হয়নি ।  তবে অনুসন্ধান চলছে ।  
   ব্লগার আশরাফুল ইসলাম দূর্জয়  • পোস্ট করেছেন :  ২১৪টি
• মন্তব্য করেছেন :  ১৫৮৭৭টি
• মন্তব্য পেয়েছেন :  ১০৯৫১টি
• ব্লগ লিখেছেন :   ৫ বছর ৪ ঘন্টা 
• ব্লগটি মোট  ৭৯৫৭৫ বার দেখা হয়েছে
 এমন কাউকে দরকার যাকে দেখলেই মনের মাঝে শুধু কবিতাই আসবে কিন্তু একটা কবিতাও লেখা সম্ভব হবেনা ।  
   ব্লগার সেলিম আনোয়ার  • পোস্ট করেছেন :  ৫৪৫টি
• মন্তব্য করেছেন :  ১৭১৩৫টি
• মন্তব্য পেয়েছেন :  ১৫৮৯০টি
• ব্লগ লিখেছেন :   ২ বছর ৩ মাস 
• ব্লগটি মোট  ১০৯০১৩ বার দেখা হয়েছে
 আমি আপাতত একজনকে নমুনা হিসেবে দিলাম; এখন বাকিটা আপনাদের বিবেচনা ।  
   ব্লগার এহসান সাবির  • পোস্ট করেছেন :  ৩৭টি
• মন্তব্য করেছেন :  ৬৫১২টি
• মন্তব্য পেয়েছেন :  ২৫৭৬টি
• ব্লগ লিখেছেন :   ২ বছর ১ সপ্তাহ 
• ব্লগটি মোট  ১৫১৬৬ বার দেখা হয়েছে
 এমন একজন পাত্রী দরকার যে ছড়ি ঘুরাতে পারদর্শী ।  
   ব্লগার অপু তানভীর  • পোস্ট করেছেন :  ৭৩২টি
• মন্তব্য করেছেন :  ১৫০৫৫টি
• মন্তব্য পেয়েছেন :  ২৭০৩৭টি
• ব্লগ লিখেছেন :   ৩ বছর ৫ মাস 
• ব্লগটি মোট  ৪০৯৮০৮ বার দেখা হয়েছে
 পাত্রের পছন্দ সম্পর্কে আমার আর নতুন করে বলার কিছু নেই ।  আপনারা সকলেই অবগত আছেন যে পাত্র অতীব ভালু পুলা ।  
   ব্লগার স্নিগ্ধ শোভন  • পোস্ট করেছেন :  ৩৭টি
• মন্তব্য করেছেন :  ৬১৪১টি
• মন্তব্য পেয়েছেন :  ৩৭৫১টি
• ব্লগ লিখেছেন :   ৩ বছর ৬ মাস 
• ব্লগটি মোট  ২৯৭৮৯ বার দেখা হয়েছে
 পাত্র নিজে পছন্দ করেছে অতএব এই ব্যাপারে নতুন করে না ভাবলেও চলবে আমাদের ।  
   ব্লগার একজন ঘূণপোকা  • পোস্ট করেছেন :  ৬৩টি
• মন্তব্য করেছেন :  ৫২৪৪টি
• মন্তব্য পেয়েছেন :  ২৫২৪টি
• ব্লগ লিখেছেন :   ৩ বছর ১ মাস 
• ব্লগটি মোট  ৪১৬৬১ বার দেখা হয়েছে
 পাত্রীকে অবশ্যই বাংলাদেশী হতে হবে ।  ভিনদেশী পাত্রী কোনভাবেই গ্রহণ যোগ্য হবেনা ।  
   ব্লগার আহমেদ আলাউদ্দিন  • পোস্ট করেছেন :  ১১৭টি
• মন্তব্য করেছেন :  ৭০৯৩টি
• মন্তব্য পেয়েছেন :  ৫৮৭০টি
• ব্লগ লিখেছেন :   ৩ বছর ৬ মাস 
• ব্লগটি মোট  ২৮৮০৬ বার দেখা হয়েছে
 এমন একজন পাত্রী চাই যাকে দেখলে কবিতা তো দূরে থাক মাথায় কোন গল্পও যেন না আসে ।  
   ব্লগার ডি মুন  • পোস্ট করেছেন :  ৮৩টি
• মন্তব্য করেছেন :  ৩৫৭৮টি
• মন্তব্য পেয়েছেন :  ২৩৮৯টি
• ব্লগ লিখেছেন :   ২ বছর ৩ সপ্তাহ 
• ব্লগটি মোট  ২০২৯৩ বার দেখা হয়েছে
 পাত্রীকে আর কিছু হোক আর না হোক বাংলা ও ইংরেজী উভয় মাধ্যমে গল্প ও কবিতায় পারদর্শী হতে হবে ।  এবং অবশ্যই সেটা কথোপোকথন ভিত্তিতে ।  
   ব্লগার মাহমুদ০০৭  • পোস্ট করেছেন :  ২৭টি
• মন্তব্য করেছেন :  ৩০০৩টি
• মন্তব্য পেয়েছেন :  ২৬০৬টি
• ব্লগ লিখেছেন :   ২ বছর ৪ দিন 
• ব্লগটি মোট  ১৮৯৮০ বার দেখা হয়েছে
 পাত্রী লাজুক স্বভাবের হলে ভালো হয় । 
   ব্লগার প্রবাসী পাঠক  • পোস্ট করেছেন :  ১৯টি
• মন্তব্য করেছেন :  ২২১৭টি
• মন্তব্য পেয়েছেন :  ১৩৭০টি
• ব্লগ লিখেছেন :   ১ বছর ৩ মাস 
• ব্লগটি মোট  ১০৪৯০ বার দেখা হয়েছে
 আমাদের প্রবাসী পাঠক ভাইয়ের জন্য একজন প্রবাসী পাঠিকা থুক্কু প্রবাসী পাত্রী চাই । 
   ব্লগার জেরিফ  • পোস্ট করেছেন :  ২০টি
• মন্তব্য করেছেন :  ১০১৮টি
• মন্তব্য পেয়েছেন :  ৬২৪টি
• ব্লগ লিখেছেন :   ১ বছর ১১ মাস 
• ব্লগটি মোট  ৭০১৭ বার দেখা হয়েছে
 পাত্র যেহেতু একজন মডেল তাই পাত্রীকেও সেইরকম মডেল হতে হবে এবং অবশ্যই একজন শিল্পী হতে হবে ।  
   ব্লগার অপূর্ণ রায়হান  • পোস্ট করেছেন :  ২০৪টি
• মন্তব্য করেছেন :  ১৮৭৯০টি
• মন্তব্য পেয়েছেন :  ১৬৭৪৪টি
• ব্লগ লিখেছেন :   ৩ বছর ৪ মাস 
• ব্লগটি মোট  ২০৫৫৭১ বার দেখা হয়েছে
 এই ভাইয়ের ব্যাপারে আমি কিছুটা কনফিউজড ।  আদৌ কি তিনি বিবাহিত না অবিবাহিত  ?  যাই হোক তবু পাত্রের জন্য উপযুক্ত পাত্রীর নমুনা দিয়ে দিচ্ছি ।  এখন বাকিটা আপনারা বিবেচনা করে দেখবেন আশা করি ।  
   তবে ,  এই পর্বে যাদের জন্য পাত্রী ঠিক করতে পারিনি তারা মোটেও মন খারাপ করবেন না সবিনীত অনুরোধ রইল ।  আগামী পর্বে অংশ গ্রহণ করার আমন্ত্রণ জানিয়ে এই পর্বটি এখানেই শেষ করছি ।  ধন্যবাদ সবাইকে ।  ভালো থাকুন ,  সুস্থ থাকুন এবং অবশ্যই বিবাহিত জীবন যাপন করুন ।    
    

                    




তিমিরের ঘোমটায় জলজ জোছনা

    তোমাকে শেষবার খুব কাছ থেকে দেখেছিলাম ফেরী পারাপারে , 
কিছু একটা ছিলো সেদিন তোমার চোখের মায়ায় , 
হয়তো নদীর স্রোত ধারায় বিষণ্ণ বিকেলের কোলাহল;
খুঁজে ফিরছিলো কচুরিপানার ভীরে মেঠো ফুল । 
 তারপর কতকাল ধরে আমি খুঁজে ফিরেছি তোমাকে;
কখনও শীতলক্ষ্যা ,  কখনোবা মেঘনার তীরে , 
কখনোবা জেলা হাসপাতালের করিডোরে , 
যেখানে দাঁড়িয়ে তুমি সূর্যস্নাত হতে । 
 রোগীদের আর্তনাদ তোমাকে বেঁচে থাকার সাহস যোগাত , 
নরক যন্ত্রণায় কাতর রাত্রিগুলো কখনোবা হয়ে যেতো;
জোছনায় রূপকথার অলীক সহবাস কোনো , 
প্রেশক্রিপশনে লেখা হিজিবিজি ওষুধের নামের ভীরে;
যখন আমি ক্লান্ত , 
ভোরের প্রহসনে নিজেকে কতইনা অসহায় বলে মনে হতো । 
 শেষবার তোমাকে খুঁজেছিলাম আমার প্রিয়ার শব যাত্রায়;
মাটির স্পর্শ আমাকে খুব করে কাঁদতে শিখিয়েছিলো , 
বিষণ্ণ সময়ের দ্রাঘীমা জুড়ে;
আমি সযত্নে আমার পুকুর সাজিয়ে রেখেছি , 
আজও সেই কচুরিপানা ফুলে । 
  *  *  *  *  *  *  *  
 কালীবাজারের শেষ মোড়টায় ছিলো মৌবন অলংকার হাউস , 
মনে পড়ে যাকে তুমি দিদি বলে ডাকতে  ? 
সেই মৌবন দাস রানী এখনও আছেন , 
আধুনিক কারুকাজে কত - শত নাকের নোলক আর নূপুরের সাঁজে রমণীরা হাসে , 
শুধু তুমি নেই মালতী  ! 
তুমি নেই তাই;
রেললাইন ধরে জমেছে আজ শাক - সবজির বাজার , 
তুমি নেই তাই;
নদীপথে ওপারে আজ আর যাওয়া হয়ে ওঠেনা আমার । 
 মালতী ,  বলতে পারো কি  ? 
কতটা মৃত্যু পেরুলে নদীটা আকাশ হবে  ! 
শকুনের ডানায় চড়ে ভেসে বেড়াবে স্বপ্ন , 
রক্তজবার গর্ভাশয়ে জন্ম নেবে পাঞ্চালী । 
যুধিষ্ঠিরের মুঠো হাতে আজো নীলপদ্ম ফোঁটে , 
নির্লজ্জ জোছনার ভাঁজে জেগে ওঠে কাশবন;
রোদের পথ ধরে হেটে চলে যায় ছায়ামানবী , 
তারপর একসময় - 
নরক প্রভাতের আগেই হারিয়ে যায় শূণ্যতায় । 
কচুরিপানার থোকায় থোকায় জলজ শব্দ বিষণ্ণতার সুর তোলে , 
পচা পাটের গন্ধে হলুদ সন্ধ্যা - 
ধীরে ধীরে বিমূর্ত বধূ বেশে ক্লান্ত হয়ে ফেরে;
দূর পবনের বেশ্যালয়ে , 
যেখানে লাল বেনারসি শাড়িটা পড়ে আছে অযত্নে - অবহেলায় । 
  *  *  *  *  *  *  *  
 বিকেলে তোমার চোখে পাখি হয়ে উড়ে যেতে না পারার চঞ্চলতা দেখলাম , 
দেখলাম খোঁপার বাঁধনে জড়িয়ে থাকা নিষ্প্রাণ জড় পদার্থ এক;
সোনালী প্রজাপতি - 
তারে আমি ধরতে চেয়েও ধরতে পারিনি;
সেটা আমারই লাজুক সরলতা । 
 কুহেলিকা , 
তোমার পুকুরে রাজহাঁসের ক্লান্ত অবসর যাপন দেখলাম , 
আমাকে এক ছটাক ছুঁয়ে দেয়ার এমন কপটতা;
মেনে নেয়া যায়না , 
মেনে নিতে পারিনা বলেই , 
অপেক্ষায় তোমার ,  বণিক মন আমার;
উদাস হয়ে পথ হেটে চলে - 
কোমল ঘাসের গোধূলি মায়ায় । 
 চেয়ে দেখ কেমন করে কুয়াশা তার লজ্জার আবরণ খুলে বেহায়া সেজেছে;
অপার্থিব অভিসারে । 
শুধু তোমাকেই শোনাতে চাই কতটা নির্ঘুম রাত আমি স্বপ্ন কুড়িয়েছি;
নোলকের উষ্ণ শ্বাস পাওয়ার আশায় , 
যেখানে আমার অজস্র কথা জমে আছে - 
তোমাকে বলার । 
 তুমি সেই অস্থির মেঘের মতো , 
যার জানালার ফাঁকে সাতার কাটে অলকা নন্দিনী চাঁদ । 
তুমি সেই প্রবীণ গণিকা বধু , 
যার নগ্ন পায়ে কুর্নিশ করে বেঁচে থাকে পাললিক বাউল সাধক । 
 পারিনি তার সুরে সুর মেলাতে , 
পারিনি ঈশ্বর বিমুখ মূর্তি হতে , 
তোমার জন্য যতটা সম্ভব পেরেছি;
তৃষ্ণার্ত পর্ণমোচী এক উদ্ভিদ হতে । 
 আমাকে তুমি ক্ষমা করে দিও .  .  . 
  *  *  *  *  *  *  *  
 ভালোবাসার এখনই নিখাদ সময়;
একটু উষ্ণতার জন্য আকুতি নয় , 
নিঃসঙ্গতায় কুয়াশার চুম্বন চাই , 
চাই চোখের অবাধ্যতায় বেহায়া হতে । 
ধীরে ধীরে আরও ধীরে;
শীতের কাছে সুখের পরশ খুঁজে ফিরি । 
নদীর চলার বাকে গুমড়ে উঠার এখনই সময়;
এক বিন্দু শিশিরের জন্য হাহাকার নয় , 
ভেজা ঘাসের শোদা গন্ধ চাই , 
চাই ঠোঁটের কম্পনে শীতার্ত হতে । 
ধীরে ধীরে আরও ধীরে;
রাতের কাছে দহনের গ্রহণ খুঁজে ফিরি । 
  *  *  *  *  *  *  *  
 জল সাতারু আমি এক নিভৃতচারী দাস তোমার , 
ডোবা - নালায় জমে থাকা কচুরিপানার আবেশে জড়াতে চাইনি বলে;
কুয়াশায় শ্যাওলার পিচ্ছিল প্রলেপে সিক্ত হয়েছি , 
প্রভু তোমার মোহে বাদামী মখমলে রক্তের নাব্যতা মেপেছি । 
 এসো জড়তা ভুলে জলের গহীনে , 
যেখানে জেগে থাকে সরীসৃপ মন আমার;
যুগল চাঁদ হাসে মিহি পরশে তোমার , 
ভুলে থাকতে চাই;
তবু ভুলতে পারিনা তোমায় , 
হয়ত আমাকে চাও না ঘৃণায় , 
তবু দাসত্বের শেকলে এই অর্ঘ আমার , 
তোমার বেদীতে । 
   শিরোনামহীন এই পাঁচটি কবিতা উৎসর্গ করছি শ্রদ্ধেয় ও প্রিয় ব্লগার আশরাফুল ইসলাম দূর্জয় ভাইকে যার অনুপ্রেরণায় এখনও মাঝে মাঝে টুকটাক কবিতা লেখা হয়ে উঠে । 
 

                    




বর্তমান শিক্ষা ব্যবস্থায় বিপর্যয়ে দীর্ঘমেয়াদি নেতিবাচক প্রভাবের কবলে ভবিষ্যতের বাংলাদেশ

    শিক্ষা মানুষের মৌলিক চাহিদার অন্যতম একটি ।  কিন্তু যখন এই মৌলিক চাহিদার উপর কালো মেঘ এসে ছেয়ে যায় তখন একটি জাতির জন্য দুর্ভাগ্যের চেয়ে বড় আর কোন বিষয় থাকেনা ।  দৃশ্যমান ব্যবস্থার পেছনে যখন কোন অদৃশ্য ব্যবস্থার প্রতি আনুগত্যের প্রকাশ পাওয়া যায় তখন সাধারন মানুষের উপর এর কিছু দায় এসে বর্তায় ।  দুর্নীতিগ্রস্ত ব্যবস্থা ও দুর্নীতিগ্রস্ত প্রশাসনের মধ্যে এক ধরনের নাপাক জোট দ্রবীভূত থাকে ।  এই অদৃশ্য ব্যবস্থা ধ্বংস করে দেয়াই রাষ্ট্রনায়কোচিত প্রথম দায়িত্ব ।  বাংলাদেশ একটি গণতান্ত্রিক দেশ হিসেবে তার ব্যতিক্রম নয় ।  এই ব্যবস্থা এতটাই সূক্ষ্ম ভাবে কাজ করে যে ,  অধিকাংশ মানুষ এর বহুদূরপ্রসারিত ক্ষতিকর প্রভাব দেখতে পায় না । 
 ২০০৩ সালে প্রথমবারের মতো উচ্চমাধ্যমিক ও সমমানের পরীক্ষায় গ্রেড পয়েন্ট অ্যাভারেজ জিপিএ - ৫ পদ্ধতিতে ফলাফল প্রকাশ করা হয় ।  প্রথমবার জিপিএ - ৫ পেয়েছিলো মাত্র ২০ জন শিক্ষার্থী ।  ২০০৩ সালে এইচএসসি পরীক্ষায় গড় পাসের হার ছিলো ৩৮ . ৪৩ শতাংশ ।  ২০০৪ সালে ছিলো ৪৭ . ৭৪ শতাংশ ,  ২০০৫ সালে ছিলো ৫৯ . ১৬ শতাংশ ,  ২০০৬ সালে গড় পাসের হার ছিলো ৬৫ . ৬৫ শতাংশ ।  কিন্তু ২০০৮ সালে এসে এইচএসসি পরীক্ষায় গড় পাসের হার দাঁড়ায় ৭৬ . ১৯ শতাংশ ।  যা পরবর্তী বছরগুলোতে ক্রমাগত বৃদ্ধি পেতে থাকে ।  ২০০৯ সালে গড় পাশের হার ছিলো ৭২ . ৭৮ শতাংশ ,  ২০১০ সালে ছিলো ৭৪ . ২৮ শতাংশ ,  ২০১১ সালে ছিলো ৭৫ . ০৮ শতাংশ ,  ২০১২ সালে ছিলো ৭৮ . ৬৭ শতাংশ ,  ২০১৩ সালে ছিলো ৭৪ . ৩০ শতাংশ এবং সবশেষে ২০১৪ সালে এসে এইচএসসি পরীক্ষায় গড় পাশের হার দাঁড়ায় ৭৮ . ৩৩ শতাংশ ।  উচ্চ মাধ্যমিক সার্টিফিকেট ও সমমানের পরীক্ষায় মোট জিপিএ - ৫ পায় ৭০ হাজার ৬০২ জন শিক্ষার্থী ।  মোট পরীক্ষার্থীর সংখ্যা ছিলো ১১ লাখ ৪১ হাজার ৩৭৪ জন ।  মোট ১০টি শিক্ষা বোর্ডের অধীনে ২ হাজার ৩৫২টি কেন্দ্রে পরীক্ষা অনুষ্ঠিত হয় ।  ঠিক একই ভাবে মাধ্যমিক পরীক্ষার ক্ষেত্রেও গড় পাশের হার ২০০৩ সালের তুলনায় ২০১৪ সাল নাগাদ এসে বেড়ে দাঁড়িয়েছে প্রায় দ্বিগুণ পরিমাণ ।  এত বিপুলসংখ্যক শিক্ষার্থীর জিপিএ - ৫ পাওয়া দেখে মনে হতে পারে যে ,  বর্তমানে বাংলাদেশের শিক্ষার্থীদের পড়াশোনার মান অনেক উন্নত হয়েছে ।  মেধার বিকাশ ঘটেছে ইর্শণীয় পর্যায় ।  কিন্তু প্রকৃতপক্ষে বাস্তব চিত্র সম্পূর্ণ ভিন্ন ।  ঢাকা বিশ্ববিদ্যালয়ের ভর্তি পরীক্ষায় ৫৫ শতাংশ জিপিএ - ৫ পাওয়া শিক্ষার্থী উত্তীর্ণই হতে পারেনি ।  মাধ্যমিক ও উচ্চমাধ্যমিক উভয় পরীক্ষাতেই জিপিএ - ৫ পাওয়া বিপুলসংখ্যক শিক্ষার্থী ঢাকা বিশ্ববিদ্যালয়ের ভর্তি পরীক্ষায় পাস নম্বর পায়নি ।  স্নাতক সম্মান প্রথম বর্ষে ক ,  খ ও গ ইউনিটে জিপিএ - ৫ পাওয়া ৪৪ হাজার ৬৪২ জন শিক্ষার্থী অংশ নিয়েছিলো ।  এর মধ্যে পরীক্ষায় উত্তীর্ণ হয়েছে ১৯ হাজার ৮৬৮ জন বা প্রায় ৪৫ শতাংশ ।  বাকি ৫৫ শতাংশ শিক্ষার্থী উত্তীর্ণই হতে পারেনি ।  ২০১০ ও ২০১১ সালে এই অনুত্তীর্ণের হার ছিলো যথাক্রমে ৫২ ও ৫৩ শতাংশ ।  জিপিএ - ৫ পাওয়া ৫৫ শতাংশ শিক্ষার্থী ঢাকা বিশ্ববিদ্যালয়ের ভর্তি পরীক্ষায় পাস নম্বরই পায়নি ।  তাহলে শিক্ষার মান বেড়ে মেধার বিকাশ হয়েছে বলাটা অযৌক্তিক ।  
 তাহলে এখন প্রশ্ন দাঁড়ায়; মেধা শূণ্য এত বিপুল সংখ্যক শিক্ষার্থী জিপিএ - ৫ পাচ্ছে কিভাবে ?  কিভাবেই বা পাশের হার এত বেড়েছে ?  শিক্ষার মান সত্যি কি আদৌ বেড়েছে ?  মেধার বিকাশ আসলে বর্তমানে কোন পর্যায় এসে দাঁড়িয়েছে ?    উচ্চমাধ্যমিক পরীক্ষা শেষ হওয়ার পর বিভিন্ন বিষয়ের খাতা দেওয়ার সময় শিক্ষা বোর্ডগুলো থেকে শিক্ষকদের লিখিত নির্দেশনা দেওয়া হয় যেন উদারভাবে নম্বর দেওয়া হয় ।  নির্দেশনায় এমন কথাও বলা থাকে যে ,  শিক্ষার্থী ভুলশুদ্ধ যাই লিখুক না কেন ,  তাকে নম্বর দিতেই হবে ।  আর নম্বর দিতে হবে বাড়িয়ে বাড়িয়ে ।  যে শিক্ষার্থী পাস নম্বর পাওয়ার যোগ্য নয় ,  তাঁকে পাস নম্বর বা তার অধিক নম্বর দিতে হবে ।  আর বাড়িয়ে বাড়িয়ে নম্বর দেওয়ার ফলে যে শিক্ষার্থী ৫০ নম্বর পাওয়ার যোগ্য ,  সে পেয়ে যায় ৬০ ,  ৬৫ ,  ৭০ বা তার অধিক ।  নম্বর দেওয়ার বেলায় উদার নীতিমালা অনুসরণ করার ফলে কৃত্রিমভাবে মেধার বিকাশ ঘটে ।  যার ফলস্বরূপ উচ্চমাধ্যমিকের ফলাফলে হাজার হাজার শিক্ষার্থী জিপিএ - ৫ পায় ।  কিন্তু বাস্তবে এইসব জিপিএ - ৫ গোল্ডেন জিপিএ পাওয়া হাজার হাজার শিক্ষার্থী ঢাকা বিশ্ববিদ্যালয় ,  মেডিকেল বা বুয়েটের ভর্তি পরীক্ষায় উত্তীর্ণই হতে পারে না ।  এর ফলশ্রুতিতে শিক্ষার্থীদের প্রকৃত মেধা ও মানের প্রতিফলন হয় না ।  এতে করে অযোগ্যতাই প্রমাণিত হয় ।  কিন্তু এর জন্য মেধা শূণ্য শিক্ষার্থীদের আসলে দোষ দেয়া চলেনা ।  
   মানুষের জন্য সমাজে মাথা উঁচু করে; মেরুদন্ড সোজা করে দাঁড়ানোটা গৌরবের ।  যে মানুষের মেরুদন্ড ভেঙে যায় তার জন্য অসহায়ত্বের সীমা থাকেনা ।  শিক্ষা একটি জাতির জন্য মেরুদন্ড স্বরূপ ।  সেখানে শিক্ষা ব্যবস্থার বেহাল দশা দেখে এটাই প্রমাণিত হচ্ছে বারবার; যে এই জাতি যেন ভবিষ্যতে সোজা হয়ে মাথা উঁচু করে গৌরব নিয়ে দাঁড়াতে না পারে সেই আয়োজন চলছে ঘটা করেই ।  অথচ দেশের শিক্ষা ব্যবস্থার এমন বেহাল দশার উন্নয়নের জন্য সরকারের স্বদিচ্ছাই যথেষ্ট হওয়ার কথা !  মূলত শিক্ষার মানের ক্ষেত্রে যে আশঙ্কাজনক অধঃপতন হয়েছে ,  তার জন্য সামগ্রিক ব্যবস্থাটাই দায়ী ।  স্কুল কলেজ থেকে যথাযথ শিক্ষা না দেওয়া ,  পাঠ্যপুস্তকের বাইরের বিষয়ে পড়াশোনা কমে যাওয়া ,  স্বল্প পরিশ্রমে সফল হওয়ার প্রবণতা ,  কোচিং সেন্টারের উপর নির্ভরশীলতা ,  বাড়িয়ে বাড়িয়ে নম্বর দিয়ে কৃত্রিমভাবে মেধার বিকাশ ঘটানো; এসব কিছুর সম্মিলিত ফলাফল হচ্ছে শিক্ষার মান না বেড়ে বরং শিক্ষাক্ষেত্রে বিপর্যয় নেমে আসা ।  যার ফলস্বরূপ দীর্ঘমেয়াদি নেতিবাচক প্রভাব গ্রাস করবে ভবিষ্যতের বাংলাদেশকে ।  
 জেএসসি পরীক্ষার খাতা মূল্যায়ন করছে সপ্তম শ্রেণীর শিক্ষার্থীরা !   খিলগাঁও উচ্চ বিদ্যালয়ের ভারপ্রাপ্ত প্রধান শিক্ষিকা অলকা বিশ্বাস বিষয়টিকে তুচ্ছ ঘটনা বলে উড়িয়ে দিয়ে; দম্ভোক্তি প্রকাশ করে বলেন যে এ ধরনের কাজ সব শিক্ষকই করে থাকেন ।  খাতাগুলো তিনিই শিক্ষার্থীদের দিয়েছেন বলে সগর্বে স্বীকারও করেন ।   [ সূত্রঃ যায়যায়দিন ]   
   এই যখন দেশের শিক্ষাক্ষেত্রের অবস্থা; তখন একবার নজর দেয়া যাক প্রশ্নপত্র ফাঁস হয়ে; সেই প্রশ্নপত্রেই পরীক্ষা সংঘটিত হওয়ার দিকে ।  পরীক্ষার প্রশ্ন ফাঁস এবং শিক্ষার্থীদের মেধা যাচাই পরীক্ষা নিয়ে আমরা আজ উদ্বিগ্ন ।  প্রশ্নপত্র ফাঁস হয়েছে বিসিএস পরীক্ষার ।  বিশ্ববিদ্যালয় ভর্তি পরীক্ষার ।  মেডিক্যাল ভর্তি এবং ডাক্তার হওয়ার চূড়ান্ত পরীক্ষার ।  প্রাইমারী স্কুলের শিক্ষক নিয়োগ পরীক্ষার ।  স্বাস্থ্য মন্ত্রণালয়ের কর্মকর্তা নিয়োগ পরীক্ষার ।  এসএসসি পরীক্ষার ,  এইচএসসি পরীক্ষার ।  প্রশ্ন ফাঁস হয়েছে কামিল পরীক্ষার ।  এমনকি শিক্ষক নিয়োগের প্রাকনিবন্ধন পরীক্ষার ।  অধিকাংশ পরীক্ষার্থীরা এই প্রশ্ন না পেলেও ত্রিশ থেকে চল্লিশ ভাগ শিক্ষার্থীর হাতে হাতে ফাঁস হয়ে যাওয়া প্রশ্ন পাওয়া গেছে দেশের অর্ধেক পরীক্ষা কেন্দ্রে ।  যারা প্রশ্ন পরীক্ষার আগে পায়নি ,  তারা মিছিলও করেছে ।  সমাবেশ করেছে কেন্দ্রীয় শহীদ মিনারে ।  মহানগরীর সিংহভাগ এলাকায় পরীক্ষার আগের দিন রাতে প্রশ্ন চলে গেছে স্কুলে স্কুলে ।  পৌঁছে গেছে ভাগ্যবান শিক্ষার্থীদের হাতে ।  অভিভাবকরাও মহাখুশি ।  
 প্রশ্নপত্র ফাঁস হওয়ার চেয়ে; সবচেয়ে দুঃখজনক হলো শিক্ষার্থীদের অভিভাবকরা যখন ফাঁসকৃত প্রশ্ন তাদের হাতে তুলে দিয়ে; নিজেরাই তাদের জীবন নষ্ট করছে ।     যদিও সরকারের পক্ষ থেকে বলা হচ্ছে কঠিন তদারকির কথা ,  নেয়া হচ্ছে বিভিন্ন পদক্ষেপ; এমনকি ফেসবুকের উপর পর্যন্ত নিষেধাজ্ঞা জারী করা হচ্ছে কিন্তু প্রকৃত পক্ষে চিত্র সম্পূর্ণ ভিন্ন ।  যে কোন পাবলিক পরীক্ষার প্রশ্নপত্র ছাপা হয়ে থাকে সরকারী ছাপা খানা থেকে ,  যা কঠিন নিরাপত্তা ব্যবস্থার মাধ্যমে নিয়ন্ত্রণ করা সম্ভব ।  কিন্তু সরকারের চোখ ফাঁকি দিয়ে যে চক্র এমন অসাধু কাজে লিপ্ত হয়েছে ,  তাদের বিরুদ্ধে খুব সহজেই দৃষ্টান্ত মূলক শাস্তির ব্যবস্থা নেয়া গেলেও নেয়া হচ্ছেনা কেন; সেটাই এখানে মূল ভবিতব্য বিষয় !  সরকারের পক্ষ থেকে তদন্ত করার ঘোষণা এবং জড়িতদের কঠিন শাস্তি দেওয়ার প্রশাসনিক হুমকিও এসেছে ।  কিন্তু কাজের কাজ হয়নি কিছুই ।  এমন একটি পরীক্ষাও বাংলাদেশে গত পাঁচ বছরে অনুষ্ঠিত হয়নি ,  যেখানে প্রশ্নপত্র ফাঁস হয়নি ।  সর্বশেষ এবার প্রাথমিক বিদ্যালয়ের চূড়ান্ত পরীক্ষায় প্রশ্নপত্র ফাঁস ।  প্রাথমিক বিদ্যালয়ের শিক্ষার্থী এবং পরীক্ষার্থীর সংখ্যা অন্যান্য শ্রেণীর চেয়ে সবচেয়ে বেশি ।  প্রাথমিক বিদ্যালয়ের এই সমাপনী পরীক্ষার চূড়ান্ত ব্যবস্থাটি গ্রহণ করা হয়েছিলো ২০০৩ সালের শিক্ষাবর্ষে ।  যা এই সরকারের আমলে এসে চূড়ান্ত পর্যায় রুপ পেলো পঞ্চম শ্রেণীর সমাপনী পরীক্ষার প্রশ্নপত্র ফাঁসের মাধ্যমে ।  ইতোমধ্যে ফাঁস হয়ে যাওয়া পরীক্ষাগুলোর কোনো ফলাফল বন্ধ থাকেনি এবং দুই একজনকে গ্রেপ্তার করা হয়েছে বলে সংবাদ মাধ্যমগুলোতে ছাপা হলেও কোনো ধরনের শাস্তির কোনো খবর পাওয়া যায়নি ।  দেশের মানুষ আজ ভীষণভাবে উদ্বিগ্ন ।  সরকারের পক্ষ থেকে বলা হয় যে ,  শিক্ষাব্যবস্থায় তারা আমূল পরিবর্তন এনেছেন ।  কিন্তু বাস্তবিক চিত্র সম্পূর্ণ ভিন্ন ।  বর্তমানে পরীক্ষার্থীদের হাতে প্রশ্নপত্র পরীক্ষার আগেই পৌঁছে যাচ্ছে ।  সরকারের সকল তদন্তই অর্থহীন ।  কোনো তদন্তের কোনো কিছুই দেশের মানুষ জানতে পারছেনা ।  মূলত প্রশ্ন যেখানে ছাপা হয় এবং যেখান থেকে বিতরণ করা হয় সেখানেই প্রশ্ন ফাঁসের মূল আস্তানা ।  এ দুটির সঙ্গেই সরকার এবং সরকারি কর্মকর্তারা সামগ্রিকভাবে জড়িত ।  অথচ পরিতাপের বিষয় তদন্ত হয় ফেসবুক নিয়ে ।  
 তাহলে কি এই ক্ষেত্রে সরকার সম্পূর্ণ ব্যর্থতার পরিচয় দিচ্ছে না ?  বাংলাদেশের শিক্ষার্থীরা মেধার বিকাশের বদলে মেধা শূণ্য হয়ে যাচ্ছে ক্রমাগত ।  চলছে মেধাহীন ,  মেরুদন্ডহীন জাতি তৈরি করার গভীর ষড়যন্ত্র ।     এখানে ,  ২০০১ - ২০০৬ সালের দেশের শিক্ষা ব্যবস্থার কথা স্মরণ করা যেতে পারে ।  এই সময়টাকে স্বর্ণযুগ বলা যেতে পারে ।  এই সময়টাতে বাজারের প্রচলিত নোট বই এবং কোচিং সেন্টারগুলোর উপর নিষেধাজ্ঞা জারী করা হয়েছিলো; এমনকি শিক্ষকদের প্রাইভেট পড়ানোর উপর নিষেধাজ্ঞা জারী করা হয়েছিলো ।  এমনকি নেয়া হয়েছিলো দৃষ্টান্তমূলক শাস্তির ব্যবস্থা ।  নোট বই এবং কোচিং সেন্টারগুলো মূলত অর্থের বিনিময়ে দুর্বল মেধার জন্য অন্যতম অণুঘটক হিসেবে কাজ করে ।  সবচেয়ে ভালো যে বিষয়টি ছিলো; নকল করার কথা দূরে থাক নকলের নাম শুনলেই মানুষ যমের চেয়ে বেশী ভীত হয়ে উঠত ।  কিন্তু পরিতাপের বিষয় হলো ,  বর্তমানে নোট বই এবং কোচিং সেন্টারে বাজার পুনরায় সয়লাব হয়ে গেছে ।  এমনকি শিক্ষকরা ক্লাসের চেয়ে বেশি ব্যাস্ত হয়ে গেছেন বাসায় পড়ানো নিয়ে ।  শুধু তাই নয় বাসায় গিয়ে না পড়লে ,  শিক্ষকের দেয়া নোট না লিখলে কোন কোন ক্ষেত্রে বিনা কারণে পরীক্ষায় ফেল পর্যন্ত করিয়ে দেয়া হচ্ছে ।  বর্তমানে শুধু নকল কেন !  প্রশ্নপত্র ফাঁস হওয়াটাও হয়ে দাঁড়িয়েছে সংস্কৃতির অংশ ।  
   ইসলামী বিশ্ববিদ্যালয়ের বাংলা বিভাগের তৃতীয় বর্ষের চূড়ান্ত পরীক্ষায় নকল করতে না দেওয়ায়; পরীক্ষা বন্ধ করে দিয়েছে ছাত্রলীগের কর্মীরা ।  বিশ্ববিদ্যালয়ের মানবিক ও সমাজ বিজ্ঞান অনুষদের ২৩২ নং কক্ষে পরীক্ষা চলাকালীন সময়ে পরীক্ষায় অংশ নেওয়া শিক্ষার্থীদেরকে চেয়ার দিয়ে পিটিয়ে পরীক্ষার হল থেকে বের করে দিয়ে ভাংচুর চালায় ।   [ সূত্রঃ দৈনিক কালেরকণ্ঠ ]  
 প্রায় সবকটি ধর্মেই লটারীকে হারাম বলে ঘোষণা করা হয়েছে ।  কিন্তু সেই হারাম লটারীই যখন হয়ে উঠে মেধার প্রধান মানদণ্ড তখন দেশের ভবিষ্যৎ প্রজন্ম নিয়ে শঙ্কিত হওয়ার বিকল্প কিছু থাকেনা ।  শিক্ষাক্ষেত্রে জীবনের প্রথম শুরুটাই যদি হয় লটারী দিয়ে ,  তাহলে ভবিষ্যতে একটা শিশু বড় হয়ে শিক্ষার যে আলো ছড়াবে সেটা কতটা ফলপ্রসূ হবে সেটাই ভবিতব্য বিষয় !  
 এখানে প্রকৃত মেধার তাহলে আর মূল্যটা রইল কোথায় ?   কিন্তু একটা সময় ছিলো যখন শিশুদের ভর্তি পরীক্ষার মাধ্যমে স্কুলে ভর্তি হতে হতো ।  সেই সময়টাই ভালো ছিলো ।  প্রকৃত মেধার বিকাশ হতো ।  যে শিশু এক থেকে দশের নামতা থেকে শুরু করে বাংলা ইংরেজীতে ট্রান্সলেশন পর্যন্ত করতে পারে ,  টেন্স ,  আর্টিকেল এমনকি সাধারন জ্ঞানের অনেক কিছুই জানে ,  জানে পচুর ভোকাবিলুরী; অথচ সেই তাকেই স্কুলে ভর্তি হওয়ার জন্য হেরে যেতে হয় অপেক্ষাকৃত কম মেধাবী একজনের কাছে ।  তাহলে যে শিশুটি লটারী নামক জুয়া খেলায় হেরে গেল; সে যদি বলে বসে কেন আমাকে এত পড়াশোনা করালে তারচেয়ে ঘরে বসে বসে টিভিতে ডোরেমন কার্টুন দেখতাম তাই ভাল ছিলো !  তখন আর সেই সন্তানের কাছে আসলে জবাব দেবার কিছু থাকেনা । 
 মূলত সব অভিভাবকের স্বপ্নই থাকে তার সন্তানকে ভালো একটি স্কুলে পড়ানোর জন্য ।  শিক্ষার পরিবেশ একটি শিশুর মেধার বিকাশ এবং বেড়ে উঠার জন্য অন্যতম অণুঘটক হিসেবে কাজ করে ।  কিন্তু এই লটারী প্রথার জন্য দেখা যায় অধিকাংশ মেধাবী শিশু জীবনের শুরুতেই হোঁচট খায় ।  অবশেষে ভালো একটি স্কুলে পড়তে না পেরে; গিয়ে ভর্তি হয় এমন একটি শিক্ষা প্রতিষ্ঠানে যেখানে মেধার বিকাশের বদলে মেধা ধীরে ধীরে ক্ষয় হতে থাকে ।  তবে যাদের টাকার অভাব নেই তারা মোটা অংকের ডোনেশন দিয়ে ভর্তি করানোর সুযোগ পায় ।  কিন্তু তার সংখ্যা অত্যন্ত নগণ্য ।  অধিকাংশের ক্ষেত্রে হেরে যেতে হয় লটারী নামক জুয়া খেলায় ।  
   স্থানীয় মন্ত্রীরা সাধারণত তার এলাকার স্কুলের সভাপতি হয়ে থাকেন ।  সরেজমিনে ঘুরে জানা যায় যে অভিযোগ আছে; এমন অনেক মন্ত্রী আছেন যারা তাকে শুধু মাত্র ভোট দেয়ার শর্তে তার নিজস্ব কোঠায় কিছু নিয়োগপত্র প্রদান করে থাকেন ।  আর যারা তার এলাকার নন তাদের ক্ষেত্রে তিন থেকে পাঁচ লাখ টাকা পর্যন্ত ডোনেশন নেয়া হয়ে থাকে ।  এই কাজের ক্ষেত্রে মন্ত্রী সরাসরি জড়িত না থাকলেও মন্ত্রীর কিছু সহচারীরা জড়িত থাকে ।  এমনকি স্কুলের প্রধানশিক্ষক থেকে শুরু করে অভিভাবক প্রতিনিধিরাও পর্যন্ত জড়িত থাকেন কোন কোন ক্ষেত্রে ।  
   রাজধানী ঢাকার নামকরা স্কুলগুলোতে ঘুরে দেখা গেছে; কোন কোন স্কুলে লটারীর আগে গণহারে সবার কাছে ভর্তি ফর্ম বিক্রি করা হচ্ছে ।  এইক্ষেত্রে ভর্তি ফর্ম বিক্রি করা হয় চড়া মূল্যে যা বছরের ভর্তির সময়টাতে আয়ের অন্যতম উৎস হিসেবে কাজ করে ।  পরবর্তীতে নেয়া হয় ভর্তি ফি বাবদ আরও চড়া মূল্য ।  এই নিয়ে অভিভাবকদের কয়েকদফায় আন্দোলন পর্যন্ত করতে হয়েছে কিন্তু কোন কাজ হয়নি ।  বরং সাংবাদিক এবং অভিভাবকদের সাথে মন্ত্রীদের হাতাহাতির অপ্রীতিকর ঘটনা পর্যন্ত ঘটতে দেখা গেছে ।  কোন কোন স্কুলে লটারীর আগে ভর্তি ফর্ম বিক্রি করা হয় শিশুর মেধা যাচাই করে ।  উদাহরণ স্বরূপ শিশুকে লিখতে দেয়া হয় তার নিজের নাম ,  বাবার নাম ,  মায়ের নাম ,  ফোন নাম্বার ,  স্থায়ী ঠিকানা ,  অস্থায়ী ঠিকানা একবার বাংলায় ,  আরেকবার ইংরেজীতে ।  যারা পারছে শুধু মাত্র তাদেরকেই ভর্তি ফর্ম দেয়া হচ্ছে ।  তারপর সেখান থেকে লটারীর মাধ্যমে বাছাই করে চূড়ান্ত ফল ঘোষণা করা হয় ।  কিছু স্কুলে আবার ভর্তি ফর্ম সবাইকে দেয়া হলেও জমা নেয়া হচ্ছে শুধুমাত্র যেসব শিশু নিজেদের ফর্ম নিজেরাই পূর্ণ করতে পারছে শুধু মাত্র তাদেরকেই ।  তারপর লটারীর মাধ্যমে ঘোষণা করা হচ্ছে চূড়ান্ত ফল ।  এখন প্রশ্ন হলো ,  যদি এভাবে মেধা যাচাই করাই হয় তাহলে কেন আবার লটারী প্রথা ?  এখন যে বাচ্চাটা জীবনের প্রারম্ভেই লটারী নামক জুয়া খেলায় অভ্যস্ত হয়ে উঠছে; সেই যদি বড় হয়ে চাকরী ক্ষেত্রে লটারী চায় ,  বিয়ের জন্য পাত্রপাত্রী চায় লটারীর মাধ্যমে তাহলে অবাক হবার কিছু থাকবেনা ।  
   বর্তমানে আমাদের শিক্ষা প্রতিষ্ঠানগুলোতে ছাত্ররাজনীতির নামে চলছে হত্যাকান্ড ।  সম্প্রতি ঘটে যাওয়া সিলেটের শাহজালাল বিজ্ঞান ও প্রযুক্তি বিশ্ববিদ্যালয়ে ছাত্রলীগের দুই গ্রুপের মধ্যে সংঘর্ষের কথা উদাহরণ স্বরূপ বলা যেতে পারে ।  অথচ এই শিক্ষা প্রতিষ্ঠানটির রয়েছে অত্যন্ত গৌরবময় ইতিহাস ।  অভিযোগ আছে ,  এইসব ছাত্ররাই শিক্ষাক্ষেত্রে নানা দুর্নীতির সাথে জড়িত হয়ে পড়ছে ।  আর হবেইনা বা কেন ,  যাদের গোড়াতেই গলদ দিয়ে শুরু তারাইত সেবিবে রাম রাজত্বের লঙ্কা কান্ড ।  আর যাদের ছত্রছায়ায় লালিত পালিত হচ্ছে বাবা - মায়ের দুঃস্বপ্ন ,  মায়ের আঁচল কান্নায় ভিজে যাচ্ছে আদরের সন্তান হারানোর শোঁকে; সেই তারাই রয়ে যাচ্ছে ধরা ছোঁয়ার বাইরে ভদ্রতার নাম ধরে ।  
   অতএব ,  আমাদের নিজেদের স্বার্থেই ,  দেশের ভবিষ্যতের স্বার্থেই আমাদের সচেতন হতে হবে ।  রুখে দাঁড়াতে হবে মেধাশূণ্য ,  মেরুদন্ডহীন জাতি হিসেবে পরিণত হওয়ারা সুগভীর ষড়যন্ত্রের বিরুদ্ধে ।  তাই জেগে উঠার এখনই শেষ সময় ।    [ ছবি সূত্রঃ গুগল সার্চ ইঞ্জিন ] 
                            
                    




জাপানী ক্যান্ডেলস্টিক চার্টঃ শেয়ার বাজারে বিনিয়োগের জন্য একটি আদর্শ টেকনিক্যাল এনালাইসিস প্রক্রিয়া


 একটি দেশের উন্নয়ন এবং মূল চালিকা শক্তি নির্ভর করে দেশটির অর্থনীতির উপর ।  আর সেই অর্থনীতি টিকে থাকে তার মানি মার্কেট এবং ক্যাপিটাল মার্কেটের উপর ।  এটা বুঝতে নিশ্চয় বিজ্ঞ অর্থনীতিবিদ হওয়ার প্রয়োজন নেই; যদিও আমাদের দেশে বড় বড় অর্থনীতিবিদের কোন অভাব নেই ।  এই পোষ্টের আলোচনার বিষয়বস্তু আমাদের দেশের ক্যাপিটাল মার্কেট নিয়ে ।  মূলত ২০১১ সালের শেয়ার বাজারে ধ্বসের পর থেকে অসংখ্য মানুষ হতাশায় ভুগছে ।  শেয়ার ব্যবসায়ী এবং শেয়ার মার্কেটের সাথে জড়িত সবার মনেই এখন একটাই ভাবনা; কীভাবে চলবে জীবন  ?  যে বেকার ছেলেটি সহায় সম্বল বিক্রি করে শেয়ার বাজার থেকে কিছু আয়রোজগার করে চলছিলো তার এখন ভিক্ষাবৃত্তির দশা হয়েছে ।  কিছুদিন আগে এক শেয়ার বিনিয়োগকারী মেইল দিয়ে জানালেন ,  যেন তার সব শেয়ার বিক্রি করে দেয়া হয় ।  তার মায়ের অপারেশন করাতে টাকা লাগবে ।  তার সব স্বপ্ন ভেঙে গেছে ।  তার পোর্টফলিও চেক করে দেখা যায় ,  তিনি তার বিনিয়োগের প্রায় নব্বই শতাংশ লোকসানে আছেন ।  দেখে মনঃটা ভীষণ খারাপ হয়ে গেল ।  যেখানে ব্রোকার হাউজ এবং মার্চেন্ট ব্যাংকগুলো পর্যন্ত লোকসানে আছে ,  সেখানে আর বিনিয়োগকারীরা লাভে থাকে কেমন করে  !  বাজার ধ্বসের সময়তেও দেখা গেছে বিনিয়োগকারীরা রাস্তায় নেমে এসেছে তাদের বুকে যেন গুলী করা হয় শ্লোগানে ।  কেউ কেউ আত্মহত্যার পথ বেছে নিয়েছিলেন ।  কিন্তু কেন এই দশা হলো  ?  প্রকৃতপক্ষে শেয়ার বাজার কোন মুদী দোকান নয় ,  যে এখানে রোজ ব্যবসা করে সংসার চালানো যাবে ।  কিন্তু আমরা দীর্ঘ মেয়াদী বিনিয়োগের এই জায়গাটাকে জুয়ার আসর বানিয়ে ফেলেছি ।  কেউ কেউ আঙুল ফুলে কলাগাছে পরিণত হয়েছে আর কেউ কেউ হয়েছে দেউলিয়া ।  ব্যাংক থেকে ঋণ নিয়ে ঋণখেলাপী হয়ে গলায় ফাঁস দিতে বাধ্য হয়েছে ।  অথচ এমনটা কাম্য ছিলোনা ।  আমাদের দেশের শেয়ার মার্কেট হলো গুজব নির্ভর মার্কেট ।  এইখানে কোম্পানির অবস্থার উপরে মার্কেটের দর নির্ভর করেনা ।  আজকে বৃষ্টি হবে মার্কেট চিৎপটাং আবার আজকে বৃষ্টি হবে না মার্কেট এমন ভাবে বাড়তে শুরু করবে; যেন কেউ ফ্যানের রেগুলেটরটা ঘুরিয়ে দিলো ।  শেয়ার মার্কেটে বলা হয়ে থাকে বিনিয়োগ ঝুঁকিপূর্ণ ,  জেনে ও বুঝে ফান্ডামেন্টাল শেয়ারে বিনিয়োগের কথা ।  এইজন্য নাকি শেয়ার বাজারে ধ্বস নেমেছে  !  তুলনা দিয়ে বলা হয় আমেরিকাতে দুই দুই বার ধ্বস নেমেছিলো ।  কিন্তু আমেরিকাতে যে ধ্বস নেমেছিলো সেটা একবার তাদের সাবান কোম্পানির উত্থান ও পতনের কারণে এবং ঠিক একই ভাবে রিয়েল এস্টেট ব্যবসার মন্দার কারণে হয়েছিলো ।  আর এটাই স্বাভাবিক যে কোম্পানিগুলোর লাভ লোকসানের উপর নির্ভর করে শেয়ার মার্কেট চলবে ।  কিন্তু বাংলাদেশের শেয়ার মার্কেটে যে ধ্বস নামল সেটা কোন কোম্পানির ধ্বসের কারণে হলো সেটাই বোধগম্য নয় ।  আমাদের শেয়ার মার্কেট মূলত গ্রামীণ ফোন ,  স্কয়ার ,  এসিআই ,  ব্রিটিশ আমেরিকান ট্যোবাকো ইত্যাদি নামি দামী কোম্পানিগুলোর সূচকের উপর নির্ভরশীল ।  কিন্তু এইসব কোম্পানির কোনটিই লোকসানত নয়ই বরং লাভ করে আসছে ।  তাহলে শেয়ার মার্কেটে এত বড় ধ্বস নামে কীভাবে  ? এবার আসুন ,  যে কোন কোম্পানি যখন শেয়ার মার্কেটে আসে তারা তাদের নেট এসেট ভ্যালূ হিসাবে একটা ফেস ভ্যালূ নিয়ে আসে ।  যার থেকে শেয়ারের দাম নীচে থাকা মানে হলো ঐ কোম্পানি দেউলিয়া হয়ে যাওয়ার পথে ।  কিন্তু বর্তমান শেয়ারগুলোর দাম এবং কোম্পানির অবস্থা দেখে অর্থনীতির কোন সূত্র মেলাতে পারিনা ।  ধরুন একটি ব্যাংকের শেয়ারের ফেস ভ্যালূ হলো ১০ টাকা কিন্তু এর বর্তমান শেয়ারের দর চলছে ৯ টাকার নীচে ।  এটা কী করে সম্ভব হয় ।  অথচ উক্ত ব্যাংক এর মোট এসেট এবং তাদের লাভের হিসাব বলে যে এই ব্যাংকের শেয়ারের দাম হওয়া উচিত ফেস ভ্যালূর চেয়ে কয়েকগুন বেশি ।  তাহলে সমস্যাটা কোথায়  ? শেয়ার বাজারের ধ্বসের পর তদন্ত করে বলা হয়েছিলো যে ,  যারা মার্কেট ম্যানুপুলেশনের সাথে জড়িত সেই মূল হোতাদের নাম প্রকাশ করা যাবেনা ।  পরবর্তীতে যদিও নাম প্রকাশ করা হয় কিন্তু তাদের বিরুদ্ধে তেমন কোন দৃষ্টান্ত মূলক শাস্তির ব্যবস্তা নিতে দেখা যায়নি ।  বরং তারা এখনও মার্কেটের সাথে খুব ভাল ভাবেই জড়িত রয়েছে ।  এটা নিশ্চয় কোন কাকতালীয় বিষয় নয় যে ,  দুই দুইবার ১৯৯৬ আর ২০১১ সালে দেশে শেয়ার মার্কেটে ধ্বস নেমেছে ।  দেশের অর্থনীতিকে পঙ্গু করে দিয়েছে যারা ,  তাদের পক্ষে সাফাই গেয়ে শেয়ার মার্কেটের উন্নয়নের জোয়াড়ের কথা বলাটা পাগলের প্রলাপ ছাড়া আর কিছুই নয় ।  শত শত মানুষের পেটে লাথি মেরে যারা মোরগ পোলাও খাচ্ছে আজ তাদেরই হাতে পুরো শেয়ার মার্কেট জিম্মি হয়ে রয়েছে ।  এইসব ক্ষতিগ্রস্ত মানুষের চোখের পানি আজ ধীরে ধীরে শোকে নির্বাক হয়ে গেছে ।  এখনতো শুধু এটাই বলতে ইচ্ছে হয় যে ,  প্রণোদনার নামে যে প্যাকেজ ধরিয়ে দেয়া হয়েছে ,  সেটা এখন এমনই এক পর্যায় দাঁড় করিয়ে দিয়েছে এইসব অসহায় মানুষদেরকে ,  তাদের জন্য এখন লুব্রিকেন্ট ব্যবহার না করলেও চলে ।  যাই হোক ,  যারা জুয়ার ফাঁদ পেতে বসে আছে শুধু তাদের দোষ দিলেইত আর হবেনা ।  দোষটা সামগ্রিক ভাবে বিনিয়োগকারীদের উপরেও বর্তায় ।  দেখা যায় ,  আজকে কোন শেয়ারের দাম বাড়বে ,  কালকে বাড়বে কোনটার এইভাবে খবর নিয়ে আমরা বিনিয়োগ করি ।  কেউ কেউতো এতই বড় জ্যোতিষ যে বলে দিতে পারে কোন শেয়ারের দাম কতদিনের মধ্যে ঠিক কর বাড়বে কিংবা কমবে ।  আর আমরাও ঠিক ওইসব শেয়ারে বিনিয়োগ করে শেয়ার বাজারে গাড়ি নিয়ে ঢুঁকে সাইকেল হাতে ফেরত চলে আসি ।  আর এই সুযোগটাই নেয় যারা বাজার নিয়ে জুয়া খেলে ।  এভাবেই মার্কেট ম্যানুপুলেশনের সুযোগ আমরা নিজেরাই করে দেই ।  ভাল ডিভিডেন্ট দেয়ার পরেও কোন কোম্পানির শেয়ারের দর না বাড়লেও বেড়ে চলে দেউলিয়া হয়ে যাওয়া কোম্পানির শেয়ারের দর ।  তাছাড়া এমনও দেখা যায় এমন নামসর্বস্ব কোম্পানির নিত্যনতুন আইপিওতে অন্তর্ভুক্তি ।  এই ক্ষেত্রে সিকিউরিটি এন্ড এক্সচেঞ্জ কমিশন এবং ডিএসই ও সিএসই র ভূমিকা প্রশ্নবিদ্ধ  !  !  তবে ,  অবস্থা যেমনই হোক না কেন; এই অবস্থা থেকে একজন সাধারণ বিনিয়োগকারীর উত্তরণের পথ হলো মার্কেট সম্পর্কে ধারণা রাখা ।  বিনিয়োগের আগে কোম্পানি সম্পর্কে ধারণা নেয়া ।  এনালাইসিস করা ।  যদিও এনালাইসিস করে বলা সম্ভব নয় যে কোন শেয়ারের দাম বাড়বে আর কোন শেয়ারের দাম কমবে তথাপি অন্তত এইটুকু বোঝা সম্ভব হবে কোন শেয়ারটির দর কমতির পথে আর কোনটির বৃদ্ধির পথে ।  এই এনালাইসিস থেকে অন্তত শেয়ার ক্রয় এবং বিক্রয় সম্পর্কে ধারণা করা যাবে ।  এনালাইসিসের মাধ্যমে ট্রেড করার সঠিক ধারণা পাওয়া যেতে পারে ।  এনালাইসিস মূলত ৩ প্রকারঃ১ ।  ফান্ডামেন্টাল এনালাইসিস ২ ।  টেকনিক্যাল এনালাইসিস ৩ ।  সেন্টিমেন্টাল এনালাইসিস আমি এই পোষ্টে শুধুমাত্র টেকনিক্যাল এনালাইসিস নিয়ে আলোচনা করবো ।  টেকনিক্যাল এনালাইসিস মূলত ডাটা এবং চার্ট নির্ভর ।  টেকনিক্যাল এনালাইসিসে প্রাইসের মুভমেন্টের ওপর ভিত্তি করে ট্রেড করা হয় ।  মূল বিষয় হলো এখানে পূর্বের প্রাইস মুভমেন্ট ,  বর্তমানের প্রাইস মুভমেন্ট এবং ভবিষ্যতের প্রাইস কেমন হবে সে সম্পর্কে ধারনা অর্জন করা যায় ।  টেকনিক্যাল এনালাইসিস এর ৩ টি জনপ্রিয় চার্ট হলোঃ১ ।  লাইন চার্ট২ ।  বার চার্ট৩ ।  ক্যান্ডেলস্টিক চার্টএই পোষ্টে আমি বহুল ব্যবহৃত ক্যান্ডেলস্টিক চার্ট নিয়ে আলোচনা করবো ।   ১৮ শতকে জাপানী চাল ব্যবসায়ী মুনেহিসা হোম্মা চালের ব্যবসা করতে গিয়ে ক্যান্ডেলস্টিক এর প্রচলন করেন ।  যা ধীরে ধীরে সমগ্র জাপানে একসময় দারুণ জনপ্রিয় হয়ে উঠে ।  পরবর্তীতে স্টিভ নেলসন এক জাপানী চাল ব্যবসায়ীর কাছ থেকে ক্যান্ডেলস্টিক সম্পর্কে জেনে রিসার্চ করা শুরু করেন এবং পরবর্তীতে ক্যান্ডেলস্টিক ১৯৯০ এর দিকে পুরো পৃথিবী জুড়ে জনপ্রিয়তা পায় । ক্যান্ডেলস্টিক সম্পর্কে প্রাথমিক ধারণাঃ -  >  যেকোনো টাইমফ্রেমে ব্যবহার করা যায় ।  এমন কি দিন ,  ঘণ্টা বা কয়েক মিনিট ’ এর জন্যও ।  -  >  এটি ব্যবহার করা হয় নির্দিষ্ট সময়সীমার মধ্যে দামের উঠা - নামা দেখানোর জন্য ।  -  >  এই ক্যান্ডেল তৈরি হয় নিদির্ষ্ট সময়সীমার ওপেন ,  হাই ,  লো এবং ক্লোজিং প্রাইস দিয়ে ।  -  >  ক্লোজিং প্রাইস যদি ওপেন প্রাইসের উপরে হয় ,  তাহলে একটি ফাঁকা  ( সাদা )  ক্যান্ডেলস্টিক দেখা যায় ।  -  >  ক্লোজিং প্রাইস যদি ওপেন প্রাইসের নীচে হয় ,  তাহলে একটি ভর্তি  ( কালো )  ক্যান্ডেলস্টিক দেখা যায় ।  -  >  ফাঁকা বা ভর্তি জায়গাটাকে  “ রিয়েল বডি “  বা শুধুই  “ বডি ”  বলা হয় ।  -  >  বডির উপরে যে সরু লেগ গুলি দেখা যায় ,  সেগুলোকে  “ শ্যাডো “  বলে ।   -  >  বুল ক্যান্ডেলটি শুরু হয়েছে ছবির ওপেন পয়েন্টে ।  -  >  তারপর প্রইস নীচে নেমে লো পর্যন্ত গিয়েছে ।  -  >  তারপর প্রাইস উঠতে উঠতে হাই পর্যন্ত উঠেছে ।  -  >  তারপর হাই থেকে নেমে প্রাইস ক্লোজ হয়েছে ।  -  >  পরবর্তীতে পড়ার আগে বিয়ার ক্যান্ডেলটা প্রাইস ওপেন হয়ে হাই পয়েন্টে গিয়েছে ।  তারপর লো পয়েন্টে এসে আবার উপরে উঠে ক্লোজ হয়েছে । ক্যান্ডেলস্টিক ২ প্রকারের হয়ঃবুল ক্যান্ডেল  - যদি ক্লোজিং প্রাইস ওপেন প্রাইসের উপরে থাকে । বিয়ার ক্যান্ডেল  -  যদি ক্লোজিং প্রাইস ওপেন প্রাইসের নীচে থাকে । ২ টা ক্যান্ডেলই ওপেন ,  হাই ,  লো এবং ক্লোজ প্রাইস দেখায় ।  এছাড়াও ক্যান্ডেলে চিকন ও প্রশস্ত অংশ আছে ।  চিকন অংশটাকে শ্যাডো বলে ।  শ্যাডো দেখলে বুঝে নিতে হবে যে ,  প্রাইস সেই পর্যায়ে গিয়ে ফেরত এসেছে ।  প্রশস্ত অংশটিকে বডি বলে ।  বডি দেখায় যে ,  প্রাইস কোথা থেকে শুরু হয়ে কোথায় যেয়ে থেমেছে ।    ক্যান্ডেলস্টিক বডির আচরণবডি যত লম্বা হয় লেনদেন ততোই ভালো হয় ।  এটির মাধ্যমে বুঝানো হয় এই পরিধিতে ট্রেডাররা ভালোই লেনদেন করছে ।  একইভাবে ,  একটা ছোট বডি বোঝায় যে ,  এই লেনদেন তেমন একটা ভাল হচ্ছে না ।  -  >  লম্বা সাদা বডি ক্যান্ডেলস্টিক ইঙ্গিত করে সাধারনত দাম বৃদ্ধি পাওয়াকে ।  -  >  লম্বা কালো বডি ক্যান্ডেলস্টিক ইঙ্গিত করে সচরাচর দাম কমে যাওয়াকে । ক্যান্ডেলস্টিক লেগ / শ্যাডো -  >  নীচের শ্যাডো সেশান লো বোঝায় ।  -  >  উপরের শ্যাডো সেশান হাই বোঝায ।  -  >  লম্বা শ্যাডো ইঙ্গিত দেয় যে ট্রেড ওপেন এবং ক্লোজ হবার পূর্বে মাকের্টে প্রচুর পরিমাণে বাই ও সেল ছিলো ।  -  >  ছোট শ্যাডো ইঙ্গিত দেয় যে ট্রেড ওপেন এবং ক্লোজ হরার পূর্বে মাকের্টে কম পরিমাণে বাই ও সেল ছিলো । স্পিনিং টপ ক্যান্ডেলস্টিক প্যাটার্ন -  >  স্পিনিং টপ / রিভার্স ক্যান্ডেলস্টিকের লম্বা আপার এবং লোয়ার শ্যাডো এবং ছোট রিয়েল বডি হয় ।  -  >  এদের প্যাটার্ন থেকে অনেকটা বোঝা যায় যে ক্রেতা এবং বিক্রেতারা উভয়েই মার্কেট নিয়ে কি ভাবছে সেই সময়ে ।  -  >  আপট্রেন্ডের সময়ে স্পিনিং টপ / রিভার্স বোঝায় যে মার্কেটে ক্রেতা কমে যাচ্ছে এবং এটি একটি রিভার্সালের দিকে ইঙ্গিত করে ।  -  >  ডাউনট্রেন্ডের সময়ে স্পিনিং টপ / রিভার্স বোঝায় যে মার্কেটে বিক্রেতা কমে যাচ্ছে এবং এটি একটি রিভার্সালের দিকে ইঙ্গিত করে । যেসব ক্যান্ডেলে বড় আপার শ্যাডো এবং লোয়ার শ্যাডো থাকে এবং ছোট বডি থাকে ।  বুল অথবা বিয়ার বডি যেটাই হোক ,  সেটা তেমন প্রয়োজনীয় না ।  স্পিনিং টপ বায়ার ও সেলারের মধ্যে দ্বিধা চলছে বুঝায় । স্পিনিং টপে শ্যাডো ইঙ্গিত করে যে বায়ার ও সেলার দুজনেই প্রাইস নিজের দিকে টেনে নিতে সক্ষম হয়েছিলো কিন্তু শেষে প্রাইস ওপেনের কাছাকাছি ক্লোজ হয়েছে ।  মানে বুল ও বিয়ার কেউই সেই পিরিওডে জয়লাভ করতে পারেনি । যদি স্পিনিং টপ আপট্রেন্ড অথবা ডাউনট্রেন্ডের শেষে ফর্ম করতে দেখা যায় ,  তার মানে মার্কেটে পর্যাপ্ত পরিমানে বায়ার অথবা সেলার নেই ।  আর তা মার্কেট রিভার্স করতে পারে তার ইঙ্গিত করে ।  মারোবোজুমারোবোজুর কোন শ্যাডো থাকে না ।  হাই এবং লো ,  ওপেন ও ক্লোজ প্রাইসের সমান থাকে ।  বুলিশ মারোবোজুওপেন  =  লোক্লোজ  =  হাইএটি ইঙ্গিত করে যে বুলরা পুরো পিরিয়োডটায় রাজত্ব করেছে ।  এটি যখন দেখা যায় তখন বুলিশ ট্রেন্ড সম্প্রসারণ অথবা বুলিশ রিভার্সালের ইঙ্গিত দিয়ে থাকে । দোজিদোজির সাধারনত ওপেন ও ক্লোজ প্রাইস অভিন্ন হয়ে থাকে অথবা এদের বডি খুব ছোট হয়ে থাকে ।  দোজি বুল ও বিয়ারের মধ্যে বিবাদের ইঙ্গিত করে থাকে ।  প্রাইস উপরে অথবা নীচে যেতে সক্ষম হয় কিন্তু ক্লোজ হয় ওপেনের কাছে ।  ফলাফল শূণ্যতে গিয়ে দাঁড়ায় ।  চার্টে আমরা সাধারনত ৪ ধরনের দোজি দেখতে পাই ।  যখন দোজি ফর্ম করে তখন আগের ক্যান্ডেলগুলোর দিকে ভালভাবে নজর দিতে হবে ।  বুলিশ মুভমেন্টের পরে যদি দোজি ফর্ম করতে দেখা তাহলে বুঝতে হবে যে ,  বায়াররা ক্লান্ত হয়ে গেছে আর রিভার্সাল হতে পারে ।  যদি বিয়ারিশ মুভমেন্টের পরে দোজি ফর্ম করতে দেখা তাহলে বুঝতে হবে যে ,  সেলাররা ক্লান্ত হয়ে গেছে আর রিভার্সাল হতে পারে ।   হ্যামার ও হ্যাঙ্গিং ম্যানহ্যামার এবং হ্যাঙ্গিং ম্যান দেখতে এক রকম মনে হয় কিন্তু পূর্বের প্রাইস অ্যাকশনের উপর নির্ভর করে ভিন্ন জিনিস বোঝায় ।  হ্যামারহ্যামার একটি বুলিশ রিভার্সাল প্যাটার্ন ।  কিন্তু হ্যামার একাই প্রাইস রিভার্সালের জন্য যথেষ্ট নয় ।  হ্যামার ফর্মের পরে একটা বুল ক্যান্ডেল রিভার্সালের কনফারমেশনের ধারনা দিতে পারে ।   হ্যামার চেনার উপায় -  >  শ্যাডো বডির চেয়ে ২ থেকে ৩ গুন বড় হবে ।  -  >  ছোট অথবা কোন আপার শ্যাডো থাকবে না ।  -  >  বডিটা উপরমূখী হবে -  >  বুল অথবা বিয়ার বডি হতে পারে ।  বুল হলে ভাল ।  হ্যাঙ্গিং ম্যানহ্যাঙ্গিং ম্যান একটি বিয়ারিশ রিভার্সাল প্যাটার্ন ।  এটি একটি শক্তিশালী রেজিস্টেন্স লেভেল হিসেবেও গন্য হয় ।  যখন হ্যাঙ্গিং ম্যান ফর্ম করে ,  তখন বিয়াররা বুলদের চেয়ে বেশি শক্তিশালী হয় । হ্যাঙ্গিং ম্যান চেনার উপায় -  >  শ্যাডো বডির চেয়ে ২ থেকে ৩ গুন বড় ।  -  >  ছোট অথবা কোন আপার শ্যাডো থাকবে না ।  -  >  বডিটা উপরমূখী হবে ।  -  >  বুল অথবা বিয়ার বডি হতে পারে ।  বিয়ার হলে ভাল । ইনভার্টেড হ্যামার ও শুটিং স্টারইনভার্টেড হ্যামার ও শুটিং স্টার ও দেখতে একরকম লাগে ।  পার্থক্য হলো যে ,  আপট্রেন্ডে না ডাউনট্রেন্ডে ফরম করে ।   ইনভার্টেড হ্যামার ও শুটিং স্টার চেনার উপায় হ্যামার ও হ্যঙ্গিং ম্যানের মত ।     চার্টে ইনভার্টেড হ্যামার ফর্ম করেছে ,  সেলারদের ক্লান্ত হয়ে যাওয়ার ইঙ্গিত করছে ।  আর শুটিং স্টার যখন ফর্ম করছে তখন বাইয়ারদের ক্লান্ত হয়ে যাওয়ার ইঙ্গিত করছে । বুলিশ ও বিয়ারিশ এনগাল্ফিং প্যাটার্নবুলিশ ও বিয়ারিশ এনগাল্ফিং প্যাটার্ন ট্রেন্ডের শেষে ফর্ম হতে দেখা যায় ।  এরা শক্তিশালী রিভার্সালের সংকেত দিয়ে থাকে ।    বুলিশ এনগাল্ফিং প্যাটার্ন ডাউনট্রেন্ডের শেষের দিকে ফর্ম করতে দেখা যায় ।  প্রথম ক্যান্ডেলটা বিয়ারিশ হয় ।  পরের ক্যান্ডেলটা বুলিশ হয় যেটা প্রথম ক্যান্ডেলটাকে ঢেকে ফেলে ।   অন্যদিকে ,  বিয়ারিশ এনগাল্ফিং প্যাটার্ন আপট্রেন্ডের শেষের দিকে ফর্ম করতে দেখা যায় ।  প্রথম ক্যান্ডেলটা বুলিশ হয় ।  পরের ক্যান্ডেলটা বিয়ারিশ হয় যেটা প্রথম ক্যান্ডেলটাকে ঢেকে ফেলে ।     টুইজার টপ ও টুইজার বটমটুইজার ট্রেন্ড রিভার্সালের সংকেত দিয়ে থাকে ।  সাধারনত টুইজার ট্রেন্ডের শেষের দিকে ফর্ম হয়ে থাকে ।  সবচেয়ে কার্যকরী টুইজারের নিম্নোক্ত বৈশিষ্ট্যঃ -  >  প্রথম ক্যান্ডেলটা ট্রেন্ডের অনুরুপ হবে ।  যদি আপট্রেন্ড হয় ,  তাহলে প্রথম ক্যান্ডেলটা বুলিশ হবে ।  -  >  ২য় ক্যান্ডেলটা ট্রেন্ডের বিপরীত হবে ।  যদি আপট্রেন্ড হয় ,  তাহলে ২য় ক্যান্ডেলটা বিয়ারিশ হবে ।  -  >  ক্যান্ডেলের শ্যাডোগুলো সমান দৈর্ঘ্যর হবে ।  টুইজার টপের সমান হাই হবে আর টুইজার বটমের সমান লো হবে । ইভিনিং স্টার ও মর্নিং স্টারমর্নিং স্টার ও ইভিনিং স্টার হল রিভার্সাল প্যাটার্ন ।  এগুলো নিম্নোক্ত বৈশিষ্ট্য দিয়ে চেনা যায়;ইভিনিং স্টার    -  >  ১ম ক্যান্ডেলটা বুলিশ হবে যা সাম্প্রতিক আপট্রেন্ডের অংশ ।  -  >  ২য় ক্যান্ডেলটার ছোট বডি থাকবে যা মার্কেটে বুল ও বিয়ারের মধ্যে দ্বিধার সংকেত দেয় ।  এটি বুলিশ অথবা বিয়ারিশ যে কোন একটি হতে পারে ।  -  >  ৩য় ক্যান্ডেলটা বিয়ার ক্যান্ডেল যা ১ম ক্যান্ডেলের অর্ধেকের বেশি ছাড়িয়ে ক্লোজ হবে ।  এটি ট্রেন্ড রিভার্সালের কনফারমেশন হিসেবে কাজ করে । মর্নিং স্টার   -  >  ১ম ক্যান্ডেলটা বিয়ারিশ হবে যা সাম্প্রতিক ডাউনট্রেন্ডের অংশ ।  -  >  ২য় ক্যান্ডেলটার ছোট বডি থাকবে যা মার্কেটে বুল ও বিয়ারের মধ্যে দ্বিধার সংকেত দেয় ।  এটি বুলিশ অথবা বিয়ারিশ যে কোন একটি হতে পারে ।  -  >  ৩য় ক্যান্ডেলটা বুল ক্যান্ডেল যা ১ম ক্যান্ডেলের অর্ধেকের বেশি ছাড়িয়ে ক্লোজ হবে ।  এটি ট্রেন্ড রিভার্সালের কনফারমেশন হিসেবে কাজ করে ।  থ্রি হোয়াইট সোলজারস এবং ব্ল্যাক ক্রোসথ্রি হোয়াইট সোলজারসথ্রি হোয়াইট সোলজারস ফর্ম করে যখন ডাউনট্রেন্ডের পরে ৩ টা বুলিশ ক্যান্ডেল ফর্ম করে ।  এটি রিভার্সালের সংকেত দেয় ।  থ্রি হোয়াইট সোলজারস যখন ফর্ম করে ,  তখন বুঝতে হবে যে ,  হয় ডাউনট্রেন্ড শেষ হয়ে গেছে ,  বিশেষ করে এক্সটেন্ডেড ডাউনট্রেন্ড এবং ছোট একটি কনসোলিডেশন পিরিয়োডের পরে । প্যাটার্নের বৈশিষ্ট্যঃ -  >  ২য় ক্যান্ডেল ১ম ক্যান্ডেলের চেয়ে বড় হবে ।  -  >  ২য় ক্যান্ডেল হাই এর কাছাকাছি ক্লোজ হবে ।  -  >  ৩য় ক্যান্ডেল কমপক্ষে ২য় ক্যান্ডেলের সমান হবে ।  -  >  শ্যাডো ছোট হবে আর না থাকলেও হবে ।  থ্রি ব্লাক ক্রো ফর্ম করে যখন আপট্রেন্ডের পরে ৩ টি বিয়ারিশ ক্যান্ডেল ফর্ম করে ।  এটি রিভার্সালের সংকেত দেয় ।  থ্রি ব্লাক ক্রো যখন ফর্ম করে ,  তখন বুঝতে হবে যে ,  হয় আপট্রেন্ড শেষ হয়ে গেছে অথবা কনসোলিডেশন যা আপট্রেন্ড অনুসরন করছিলো; তা শেষ হয়ে গেছে ।  বৈধ প্যাটার্নের বৈশিষ্ট্য; -  >  ২য় ক্যান্ডেল ১ম ক্যান্ডেলের চেয়ে বড় হবে ।  -  >  ২য় ক্যান্ডেল হাই এর কাছাকাছি ক্লোজ হবে ।  -  >  ৩য় ক্যান্ডেল কমপক্ষে ২য় ক্যান্ডেলের সমান হবে ।  -  >  শ্যাডো ছোট হবে আর না থাকলেও হবে । থ্রি ইনসাইড আপ ও ডাউন থ্রি ইনসাইড আপ ও ডাউন হল রিভার্সাল প্যাটার্ন যা ট্রেন্ডের শেষের দিকে দেখা যায় ।  এটি ট্রেন্ড শেষ হবার সংকেত দিয়ে থাকে ।  প্যাটার্ন চেনার উপায় -  >  ১ম ক্যান্ডেলটা ট্রেন্ডের শেষের দিকে দেখা যাবে এবং টেন্ডের মত বড় আকারের ক্যান্ডেল হবে ।  যদি আপট্রেন্ড হয় ,  তাহলে বুলিশ আর ডাউনট্রেন্ড হলে বিয়ারিশ ।  -  >  ২য় ক্যান্ডেলটা অন্ততপক্ষে ১ম ক্যান্ডেলের অর্ধেক পর্যন্ত আসবে ।  -  >  ৩য় ক্যান্ডেলটা ১ম ক্যান্ডেলের হাই এর উপর গিয়ে ক্লোজ হতে হবে ।  এটি সংকেত দেয় যে বায়াররা সেলারদের চেয়ে শক্তিশালী হয়ে গেছে । বুলিশ ও বিয়ারিশ শব্দ দুটি যথাক্রমে বুল এবং বিয়ার এই শব্দ দুটি থেকে এসেছে  ।  মার্কেট বুলিশ বলতে বোঝায় মার্কেট এখন উর্ধমুখী আর মার্কেট বিয়ারিশ বলতে বোঝায় মার্কেট এখন নিম্নমুখী  ।  আর এর সাথে সংগতি রেখে আপ ক্যান্ডেলগুলোকে বুল ক্যান্ডেল এবং ডাউন ক্যান্ডেলগুলোকে বিয়ার ক্যান্ডেল বলা হয় ।  নাসদাক ,  লন্ডন স্টক এক্সচেঞ্জ ,  টোকিও স্টক এক্সচেঞ্জ ,  ইউরোনেক্সট ,  হংকং স্টক এক্সচেঞ্জ ,  সিক্স সুইস এক্সচেঞ্জ ইত্যাদি পৃথিবীর নামী দামী শেয়ার মার্কেটে এই জাপানী ক্যান্ডেলস্টিক বেশ কার্যকরী ভূমিকা রাখতে সক্ষম হয়েছে ।  আমাদের দেশের শেয়ার মার্কেটেও যদিও এর প্রচলন রয়েছে ,  তথাপি মার্কেটের অবস্থার কারণে অনেক সময়েই যথাযথ ফলাফল দিতে ব্যর্থ হলেও ,  অন্তত এইটুকু বোঝা যায় যে ,  কখন কোন শেয়ারের দাম কতটুকু পরিমাণ কমবে কিংবা বাড়বে ।  আর যা দেখে খুব সহজেই সিদ্ধ্যান্ত নেয়া যায় ।  কোনরূপ জুয়ার ফাঁদে পা নাদিয়ে এবং জ্যোতিষের মুখাপেক্ষী না থেকে; শেয়ার লেনদেনের ক্ষেত্রে নিজের এনালাইটিক্যাল জ্ঞান বৃদ্ধির মাধ্যমেই একজন প্রকৃত শেয়ার বিনিয়োগকারী হয়ে উঠার মাঝেই সার্থকতা বিরাজমান ।      তথ্যসূত্রঃঢাকা স্টক এক্সচেঞ্জ স্টক বাংলাদেশ অন - লাইন ট্রেডিং কনসেপ্টস একাডেমী অফ পিপস

                    




নীলাঞ্জনা .  .  . 

    বাঙালি স্বভাবতই আড্ডা প্রিয় জাতি ।  বাসা ,  অফিস ,  আদালত ,  টং দোকান এমনকি ফেসবুক কিংবা ব্লগ যেখানেই সুযোগ পাওয়া যায়; কয়েকজন একসঙ্গে হলেই শুরু হয়ে যায় আড্ডা দেয়া ।  বন্ধু মহলে আড্ডাবাজ হিসেবে আমারও বেশ সুনাম আছে ।  আমাদের এক বন্ধু কবির ।  একটা সময়ছিলো যখন সকাল হলেই ঘুম থেকে উঠেই নাস্তা না করেই ওর বাসায় গিয়ে কার্ড খেলা শুরু করতাম ।  সেই কার্ড খেলা চলত সন্ধ্যা পর্যন্ত ।  মাঝে মাঝে রাতেও থাকা হতো ওর বাসায় কার্ড খেলতে খেলতে ।  তবে খালাম্মার হাতের রান্নার কোন তুলনা ছিলোনা ।  সকালের নাস্তা থেকে শুরু করে রাতের খাবারটা খাওয়াতে পর্যন্ত খালাম্মা কোন কার্পণ্যতা করতেন না ।  এমনই একদিন কবিরের বাসায় বসে কার্ড খেলছি ।  হঠাৎ কবির বলল দোস্ত তোরা আজ চলে যা ।  আমার আজকে পরীক্ষা আছে ।  মেজাজটা প্রথমে প্রচন্ড রকম খারাপ হলো কিন্তু কি আর করার আমরা বের হয়ে এলাম ।  বের হয়ে মোস্তফা মামার টং দোকানে এলাম আড্ডা দিতে ।  
 মোস্তফা মামার দোকানটা ছিলো আমাদের আড্ডার স্পট ।  মামার কথা বিশেষ ভাবে না বললেই নয় ।  মামা ছিলেন আমাদের মতন বেকারদের জন্য অভিবাবকের মতো ।  মাসের পর মাস বাকী খেলেও রাগ করতেন না ।  বরং মাঝে মাঝে নগদ টাকা ধার চাইলেও দিয়ে দিতেন ।  মামার সাথে আসলে আমাদের সম্পর্কটা ছিলো নিজের আপন মামার মতো সম্পর্ক ।  কোথাও ঘুরতে গেলে কিংবা বাসায় কোন অনুষ্ঠান হলে মামা ছাড়া আমরা কোন কিছুই কল্পনা করতে পারতাম না ।  তাই বলে মামার টাকা অবশ্য বাকী রাখতাম না ।  হাতে টাকা এলেই পরিশোধ করে দিতাম ।  মামার বিয়ের সব খরচ আমরা বন্ধুরা মিলেই দিয়েছিলাম ।  যাই হোক মোস্তফা মামার দোকানে আড্ডা দিতে দিতে সন্ধ্যা হয়ে গেল ।  শীতের সন্ধ্যা ।  হঠাৎ সোহেল বলল দোস্ত চল আজকে রাতে চট্টগ্রাম যাই ।  সোহেলের প্রস্তাবে একমাত্র আমি ছাড়া আর কেউ রাজী হলোনা ।  কিন্তু আমার আর সোহেলের কাছে কোন টাকা নেই ।  শেষে মোস্তফা মামার কাছ থেকে এক প্যাকেট সিগারেট আর নগদ পাঁচশত টাকা নিয়ে রওনা হয়ে গেলাম কমলাপুর রেলস্টেশনের পথে ।  গন্তব্য চট্টগ্রাম । 
 টিকেট না কেটেই ট্রেনে উঠে বসলাম ।  ঘন্টা দুই পর টিটি এলো টিকেট চেক করতে ।  সোহেল আমাকে দেখিয়ে বলল ওর কাছে টিকেট ।  আমি পুরা ভ্যাবাচ্যাকা খেয়ে গেলাম ।  আমি বললাম আরে ব্যাটা টিকেট আমার কাছে কোথা থেকে আসবে ।  টিকেট তোর কাছে দিয়েছি দেখ ।  সোহেল কিছুক্ষণ পকেট হাতিয়ে বলে আশ্চর্য তাহলে টিকেট গেল কোথায়  !  পাচ্ছিনা কেন ?  আমি বললাম তোর মানিব্যাগে রাখছিস দেখ ।  সোহেল পকেটে হাত দিয়ে বলে সর্বনাশ মানিব্যাগ নাই ।  পকেট মার কি নিয়ে গেল নাকি ?  যাই হোক আমাদের এমন অভিনয় শৈলী দেখে টিটির মনে বেশ দয়া হলো বলেই মনে হলো ।  সে আমাদের বলল ভাইজানেরা আপনারা কষ্ট করে ভৈরব নেমে যাইয়েন ।  পরের ট্রেনে আইসেন ।  এইটা আন্তঃনগর ।  এইটাতে করে আপনাদের নেয়া যাবেনা ।  আপনারা লোকালে করে আসেন প্লীজ ।  আমরাও অগ্যতা মান সন্মান হারাবার ভয়ে রাতের বেলায় ভৈরব নেমে গেলাম ।  ভাগ্য ভাল কিছুক্ষণ পর একটা লোকাল ট্রেন এলো ।  নতুবা ঘন অন্ধকারময় কুয়াশার রাতে দুইজনের জংশনে বসে মশা মারা ছাড়া আর কিছুই করার থাকতনা ।  এত রাতে আমাদের কোথাও যাওয়ার উপায়ও ভেবে পাওয়া যাচ্ছিলনা ।  যাই হোক শেষে সেটাতে করে চট্টগ্রাম এসে পৌঁছলাম সকাল বেলা ।  কিন্তু ভাগ্যটা খারাপ ছিলো লোকাল ট্রেন হলেও সেখানে আমাদের দুইজনের চল্লিশ টাকার আক্কেল স্যালামী গুনতে হলো । 
 সকাল বেলা চট্টগ্রাম রেলস্টেশনের একটি বেঞ্চ দখল করে বসে আছি আমরা দুই বন্ধু ।  শীতের সকালের সেই স্নিগ্ধতা ছিলো ভীষণ মুগ্ধ করার মতো ।  কুয়াশা আস্তে আস্তে সরে গিয়ে সকালের মিস্টি রোদ একটু একটু করে আমাদের গায়ে লাগছিলো ।  চারাদিকে মানুষের কোলাহল বাড়তে শুরু করেছে এর মধ্যেই ।  হকার আর কুলীদের পদচারনায় মুখরিত পুরো স্টেশন ।  পাশে চায়ের দোকানে কাপের ভেতর চামচ নাড়ানোর শব্দটা বেশ মূর্ছনা সৃষ্টি করছিলো ।  কেউ কেউ লাগেজ হাতে নিয়ে ছুটছে রিক্সা কিংবা বেবীর খোঁজে ।  এখন যেটা সি এন জি এক সময় সেটাই ছিলো বেবী নামে পরিচিত ।  মাঝে আরও একটা ট্রেন এসে থামল তার হুইসেল বাজিয়ে ।  মাইক থেকে শোনা যাচ্ছে ট্রেনের আগমনী বার্তা ।  আমি একটা সিগারেট টানছি ।  পাশে বসে সোহেল সারারাত অনিদ্রার কারণে ঝিমাচ্ছিলো ।  পাঁচ কি ছয় বছরের একটা মেয়ে এসে সামনে দাঁড়িয়ে বলল স্যার দুইটা টাকা দিবেন ?  এই তীব্র শীতের মধ্যেও মেয়েটা খালি গায়ে স্টেশনে হেটে ভিক্ষা করছে দেখে খুব খারাপ লাগল ।  দশটা টাকা দিয়ে জিজ্ঞাস করলাম তোমার শীত করেনা  ?  মেয়েটা মাথা নাড়ালো ।  সোহেলের গায়ে একটা শাল ছিলো; মেয়েটার হাতে দিয়ে বলল যা ভাগ !  শালটা পেয়ে খালি পায়ের মেয়েটার দৌড়ে চলে যাওয়ার দিকে তাকিয়ে সোহেল একটা দীর্ঘশ্বাস ফেলে বলল দোস্তরে আজকে খুব ইচ্ছা করছে নীলাকে একবার খুব কাছে পেতে ।  নীলা বলত আমার নাকি ভেতরে কোন ফিলিংস নেই ।  অথচ সে বুঝলনারে দোস্ত; এই সোহেল নীলাকে কত বেশি ভালোবাসে ।  দোস্তরে আমি ওরে কিছুতেই বুঝাতে পারিনি যে ,  আমি নীলাকে ছাড়া এক মুহূর্ত থাকি কি করে রে দোস্ত !  এই কথা শুধু আমার আল্লাহই জানে যে আমার বুকের ভেতর নীলার প্রতি কতটা মায়া ,  কতটা ফিলিংস কাজ করে ।  জানিস কাল নীলা আমাকে জানিয়ে দিয়েছে সে এখন অন্যকাউকে ভালোবাসে ।  আমাকে না ।  
 সোহেলের কথা শুনে আমি প্রায় কেঁদেই দিলাম ।  কারণ আমারও বুকের ভেতরটায় যে হাহাকার একদিন সেটা আমিও বোঝাতে ব্যর্থ হয়েছিলাম রেশমীকে ।  তারপর দুইজনে মিলে চা খেয়ে ঠিক করলাম পতেঙ্গা যাবো ।  শীতের সকালে স্টেশনে বসে চা খাওয়ার মাঝে যে অমৃত সুধার মতো একটা ভাব আছে সেটা টের পেলাম খুব ।  চা খেয়ে রওনা হোলাম পতেঙ্গার উদ্দেশ্যে ।  পুরো পতেঙ্গার বীচ ধরে হাটলাম কিছুক্ষণ দুইজনে ।  দূরে সাগরের উপর নোঙর ফেলে রাখা সারি সারি জাহাজগুলো দেখে মনে হচ্ছিলো যেন কোন বিখ্যাত চিত্রশিল্পী তার মনের মাধুরী মিশিয়ে অদ্ভুত সুন্দর ছবি এঁকে রেখেছে ।  একটা জিনিস খুব মজা পেলাম ।  আমাদের দুইজনের গায়ের রঙ হঠাত করেই লাল হয়ে গেল ।  পতেঙ্গা থেকে চলে আসার পরেও কিছুক্ষণ লাল ছিলো; তারপর আবার স্বাভাবিক হয়ে এলো ।  স্টেশনে এসে খোঁজ নিলাম নেক্সট ঢাকার ট্রেন কখন ?  ঘোরাঘুরি করার কারণে বেশ ক্ষুধার্ত দুই বন্ধু ।  স্টেশনের পাশেই ছাপড়া একটা হোটেল ।  হোটেলে ঢুকে গরম গরম পরোটা দিয়ে ডাল ,  সবজী আর ডিম ভাঁজি খেয়ে এক কাপ চায়ের সাথে সিগারেট ধরালাম ।  সোহেল অবশ্য চা খেয়ে একটা ভাল করে মশলা ওয়ালা পান মুখে দিয়ে সিগারেট ধরালো ।  তারপর আবার বীনা টিকেটে ট্রেনে করে ঢাকার উদ্দেশ্যে রওনা হয়ে গেলাম দুই বন্ধু ।  সোহেল দরাজ কণ্ঠে গান ধরল নীলাঞ্জনা ঐ নীল নীল চোখে চেয়ে দেখনা .  .  .  .  সাথে আমিও সুর মেলালাম .  .  .  .  .  তোমার ঐ দুটি চোখে আমি হারিয়ে গেছি ,  আমি বোঝাতেত কিছুই পারি নাই .  .  .  . নীলাঞ্জনা .  .  .  .  . 
   উৎসর্গঃ শ্রদ্ধেয় ও প্রিয় ব্লগার গোঁফওয়ালা ভাইকে ।    


                    




 “ বাংলা ব্লগ দিবস ”  ১৯ শে ডিসেম্বর ,  ২০১৪

নিজাম সাহেব অত্যন্ত নির্ভেজাল একজন মানুষ ।  মনের মাঝে সুপ্ত বাসনা ছিলো বড় লেখক হবেন ।  একটা সময় টুকটাক যাও লিখেছেন ,  সেটাকে ঠিক সাহিত্য চর্চা বলা যাবেনা ।  মানুষের স্বপ্ন থাকে আয় রোজগার বৃদ্ধি করার কিন্তু বিগত কয়েক বছর ধরে মাঝ বয়সে এসে এখন তার একটাই স্বপ্ন ভাল কিছু লেখালিখির মাধ্যমে মানুষের হৃদয়ে স্থান করে নেয়া; তাও আবার যেখানে লিখে কোন আর্থিক সন্মাননা পাওয়া যায় না ।  সকাল হলেই হাত মুখ না ধুয়েই ল্যাপটপ নিয়ে বসে যান সহব্লগারদের লেখা পড়তে ।  রান্না ঘর থেকে স্ত্রীর খিটমিট কানে এলেও সেদিকে কর্ণপাত করার যেন মোটেও তার সময় নেই ।  ছেলেকে স্কুলে নিয়ে যাবার পথে মাথায় লেখার নতুন প্লট আসে ।  তারপর অফিসে যেয়েই লিখতে বসেন ।  বাস্তব জগতে সবাই তাকে চেনে ছাপোশা একজন সাধারন চাকুরীজীবী হিসেবে কিন্তু বাংলা ব্লগ জগতে তিনি নিজেকে শ্রেষ্ঠ ব্লগার হিসেবে প্রতিষ্ঠিত করতে পেরেছেন নিজের লেখনী ও মেধা দিয়ে ।  যে মানুষটা নিজের ছোট ছেলের জন্মদিন ভুলে যান ,  অথচ আর কিছুদিন পরেই বাংলা ব্লগের জন্মদিন মনে রেখে; তিনি রীতিমত রাতের ঘুম হারাম করে ব্লগ দিবস পালন নিয়ে পরিকল্পনা শুরু করে দিয়েছেন ।  বাজেট ঠিক করেছেন গতমাসে পাওয়া বোনাসের টাকা থেকে কিছু টাকা নিয়ে ব্লগ দিবসে খরচের জন্য ।  শাহিন ইউনিভার্সিটিতে পড়ে ।  থাকে হলে ।  নেটের সহজলভ্যতার কারণে মোবাইলে কাব্য চর্চার সূত্রপাত ।  এই মোবাইল কাব্য চর্চাই তাকে বাংলা ব্লগ জগতে এনে দিয়েছে জনপ্রিয়তার শীর্ষ পর্যায় ।  বাবার পাঠানো টাকায় পড়াশোনার খরচ চললেও মোবাইলে নেটের খরচ চালানোর জন্য টিউশনি করতে হয় ।  সেমিস্টার পরীক্ষার জন্যেও যতটা না প্রস্তুতী নেয়; তার চেয়ে বেশি টেনশন এখন তার এই বাংলা ব্লগ দিবস নিয়ে ।  টিউশনির বেতন পেয়ে পুরোটাই সে খরচ করবে ব্লগ দিবসে ।  যেই ব্লগের কারণে আজ তার এত পরিচিতি ,  সেই বাংলা ব্লগ দিবসের জন্য সকলের থেকে সেরা আকর্ষণীয় কিছু করার পরিকল্পনায় রীতিমত নাওয়া খাওয়া ভুলে বসে আছে শাহিন ।  শফিক সাহেব অবশ্য লেখালিখির চেয়ে মানবিক কর্মেই নিজেকে বিলিয়ে দিয়েছেন ।  এইজন্য বাংলা ব্লগের ব্লগারদের অবদান নিঃসন্দেহে অনস্বীকার্য ।  খুব ছোটখাটো একটা চাকরী করেন ।  ব্লগে তার একটা পরিচিত বলয় গড়ে উঠেছে যাদের নিয়ে তিনি কাজ করতে পারেন ।  এমনও সময় গেছে যখন মানবিক কাজের জন্য তিনি পুরো মাসের বেতন দিয়ে দিয়েছেন ।  তার বুদ্ধি পরামর্শ নিয়ে অনেকেই নাম করেছেন আর এই জন্যই তিনি স্থান করে নিয়েছেন তার অগণিত শুভাকাঙ্ক্ষীর হৃদয়ে ।  এমন একজন মানুষের কাছে বাংলা ব্লগ দিবস মানেই হলো যেন নিজের আত্মার একটা অংশ ।  নিজের খেয়ে বনের মোষ তাড়াবার মতই তিনি ব্লগের জন্য একজন নিবেদিত প্রাণ ।  সুদূর পরবাসের নিঃসঙ্গ জীবনে রফিকের একমাত্র বন্ধু মহল বাংলা ব্লগ ।  কখনও কবিতার ছলে কিংবা কখনও ঝগড়ার ছলে প্রবাস জীবনের সকল ক্লান্তি দূর করে নিতে পারে সে ব্লগের এই আনন্দ মেলায় ।  এখানে তার খুব বেশি পরিচিত কেউ নেই ,  যাদের নিয়ে ব্লগ দিবস পালন করতে পারবে সে ।  তাই একটা ছোট কেক কিনে নিজে নিজেই ব্লগ দিবস পালন করে তার একটা ছবি ব্লগ দেয়ার ইচ্ছা আছে তার ।  যদিও সে কখনই প্রফেশনাল ফটোগ্রাফার ছিল না কিন্তু এই ব্লগের সাথে পরিচিত হবার পর থেকেই তার ভেতর শখের ফটোগ্রাফির নেশায় ধরেছে ।  নিজের অজান্তেই ফটোগ্রাফার হিসেবে বাংলা ব্লগ জগতে রফিক স্থান করে নিয়েছে শ্রেষ্ঠত্বের স্থান ।   স্কুলের শিক্ষিকা শ্রাবনী ,  সকাল বেলাটায় বাচ্চাদের জন্য একদিকে চুলায় দুধ গরম করতে বসিয়েই ল্যাপটপ নিয়ে বসেন ।  স্বামীকে অফিসের জন্য বিদায় দিয়ে ,  বাচ্চাদের স্কুলে দিয়ে এসে; তারপর তিনি স্কুলে যান ।  সংসারের সব কাজ শেষে সারাদিনের ক্লান্তি দূর করার জন্য রাতে সিনেমা দেখেন ।  সেই সিনেমা নিয়ে রিভিউ লেখার অস্থিরতায় প্রায়ই রাতের ঘুম নষ্ট করেন ।  সিনেমার উন্নতির জন্য উদ্ভাবনী কিছু করার আপ্রাণ চেষ্টাই তাকে হাজারও মানুষের মাঝে তার প্রতি শ্রদ্ধা জাগিয়েছে ।  স্কুলের বাচ্চাদের কিছু বেশি পরীক্ষার খাতা দেখে যা আয় হবে তা দিয়ে খুব ভাল ভাবেই এবারের ব্লগ দিবসের জন্য তিনি খরচ করবেন বলে ভাবছেন ।  বাংলা ব্লগের জন্য নিবেদিত প্রাণ এমন ব্লগারদের রয়েছে দ্বায়বদ্ধতা ।  নিজের সুপ্ত প্রতিভার বিকাশ ঘটিয়ে সবাই পেয়েছে আকাশছোঁয়া জনপ্রিয়তা ।  অচেনা অজানা শুভাকাঙ্ক্ষী যাদের ভালোবাসায় প্রতিটা মুহূর্ত আজ সিক্ত; নিজের বিপদে আপদে সবার প্রথম এখন এই সহব্লগারদের কথাই স্মরণে আসে ।  ওদের কাছে এখন ব্লগই হলো জীবনের যাপিত প্রবাহমান ধারা ।  তাইতো এই বাংলা ব্লগের জন্মদিন নিয়ে ওদের মনে এত স্বপ্ন ,  এত পরিকল্পনা ।  কিন্তু তবু কোথায় যেন হাহাকারময় আশঙ্কা কাজ করে ।  বাংলা ব্লগের পথ চলার গৌরব উজ্জ্বল মহিমা যেন কখনও মলিন হয়ে না যায় এমনটাই সকলের প্রত্যাশা ।   [ খন্ড খন্ড কাহিনীগুলোর প্রতিটা চরিত্র এবং কাহিনী নিতান্তই কাল্পনিক ।  বাস্তবে কারও সাথে মিলে গেলে আমাকে কোনভাবেই দায়ী না করার জন্য বিশেষভাবে অনুরোধ করা যাচ্ছে ।  সকল সহব্লগারদের জন্য রইলো হৃদয় নিঙড়ানো ৬ষ্ঠ বাংলা ব্লগ দিবসের অগ্রীম শুভেচ্ছা ও ভালোবাসা ।  বাংলা ব্লগ দিবস সফল ও সুন্দর হোক এই কামনা করি নিরন্তর ।  ]        

                    




জাগো গো ভগিনী জাগো .  .  . 

    জাগো গো ভগিনী জাগো ।  ভাবতে ভালোই লাগে আমাদের ভগিনীরা আজ জেগেছে ।  আমরা পুঙ্খানুপুঙ্খরূপে যাচাই বাছাই করে দেখার সুযোগ পাচ্ছি আমাদের ভগিনীদের ।  তারা আমাদের সামনে অর্ধনগ্ন হচ্ছে ।  কখনও হেটে দেখাচ্ছে ,  তো কখনও হাসি মুখে নেচে গেয়ে দেখাচ্ছে ।  শরীরের ভাঁজগুলো যেন স্পষ্টরুপে প্রকাশিত হয়; সেই দিকেও তারা যথেষ্ট যত্নশীল ।  আমরা দেখছি আমাদের ভগিনীদের শরীরের প্রতিটি অংশ কত নিখুঁত ভাবে ,  কত সুন্দর করেই না ঈশ্বর সৃষ্টি করেছেন ।  আমরা মুগ্ধ হচ্ছি ।  কার চেয়ে কে বেশি সুন্দর সেটা নির্ণয় করার অধিকার আমাদেরকে তারা দিয়েছে ।  রূপের ঝলক দেখাতে এতটুকু কার্পণ্যতা নেই কারও মাঝে ।  
 মহাশয় ,  আমাদের দৃষ্টিভঙ্গি বদলাতে হবে ।  আমাদের চারিত্রিক নৈতিকতা ঠিক রাখতে হবে ।  চোখ দিয়ে সৌন্দর্য উপভোগ করা যাবে ,  নির্ণয় করা যাবে কার চেয়ে কার শারীরিক গঠন বেশি আকর্ষণীয় কিন্তু নিজের চরিত্র ঠিক রাখতে হবে ।  না হয়; ঠিক রাখলাম নিজেদেরকে সংযমী হয়ে কিন্তু সমাজে কতজন মানুষের পক্ষে তার সংযম ধরে রাখা সম্ভব হয় ।  যার কারণে নৃশংসতার স্বীকার হতে হয় রাস্তা ঘাটে চলাফেরা করা আমাদের সাধারন সুন্দরী ভগিনীটিদেরকে ।  যাদের কাছে সৌন্দর্যের প্রধান উপসর্গ হয়ে দাঁড়ায় প্রসাধনী ।  কোন প্রসাধনী কোম্পানি হয়ত বলছে গায়ের রঙ ফর্সা হওয়াই প্রকৃত সৌন্দর্য ,  অন্যদিকে আবার কেউ হয়ত বলছে ফ্রেশ থাকা মানেই হলো সুন্দর ।  সেখানে কাউকে কৃষ্ণকলি বলে অবহেলা করা ঠিক নয় ।  আর যখন আমাদের ভগিনীরা সেই সব প্রসাধনী গায়ে মেখে সুন্দর হয়ে প্রস্ফুটিত হচ্ছে তখনই শুরু হয় প্রতিযোগিতার পালা ।  সবাই সুন্দরী হলেও নির্দিষ্ট কাউকে সবচেয়ে বেশি সুন্দরী হতে হবে ।  
 একটা সময় ছিলো যখন বিয়ের জন্য পাত্র পক্ষ পাত্রী দেখতে গেলে; ভগিনীদের পায়ের নখ থেকে শুরু করে চুলের ঘনত্ব পর্যন্ত যাচাই বাছাই করত ।  শুধু তাই নয় রান্না বান্না থেকে শুরু করে কাপড় কাঁচার পারদর্শিতা পর্যন্ত যাচাই বাছাই করে নেয়া হতো ।  অধিকার আদায়ের দাবীর মুখে সেই সব দিন শেষ হয়েছে ।  আর এখন !  অধিকার মানেই হলো বিয়ের জন্য পাত্র পক্ষের সামনে র‍্যাম্প না করে; বরং জনসন্মুখে অর্ধনগ্ন হয়ে র‍্যাম্প করা ।  সেখানে নিজের নানা ধরনের পারদর্শিতার কথা তুলে ধরা ।  কারণ প্রতিযোগিতায় মুকুট মাথায় দিয়ে সেরা সুন্দরী খেতাব জয় করতে পারলেই ভাগ্যের চাকা খুলে যাবে ।  উন্মুক্ত হবে অর্থ উপার্জনের ক্ষেত্র ।  
 অতীতে একটা সময় ছিলো; যখন দস্যূরা বিভিন্ন বাড়ি বাড়িতে ডাকাতি করে ঘরের সুন্দরী মেয়েদের ধরে নিয়ে এসে বাজারে বিক্রি করে দিতো ।  তারপর হাট বসত ।  হাটে সেইসব মেয়েদেরকে নগ্ন করে নিলামে উঠানো হতো ।  তারপর দরদাম করে মিলে গেলে ,  দাসত্ব বরণ করে নেয়াই ছিলো সেইসব অধিকার বঞ্চিত মেয়েদের জন্য ভাগ্যের নির্মম পরিহাস ।  কিন্তু সেই যুগ শেষ হয়েছে অধিকার আদায়ের দাবীর মুখে তীব্র সংগ্রাম করার পর ।  এখন অবশ্য যুগ বদলেছে ।  এখন অধিকারের মূল লক্ষ্যই হলো; সুন্দরী প্রতিযোগিতায় অংশ গ্রহন করা ভগিনীদের জন্য নেয়া ভোটিং পদ্ধতি ।  যার জন্য যত বেশি ভোট সেই জয়ী ।  তারপর নিজেকে বিলিয়ে দেয়া কর্পোরেট সংস্কৃতিতে ।  অবশ্য এই ভোটিং পদ্ধতির জন্য আমাদের মোবাইল কোম্পানিগুলো কিছুটা হলেও অর্থ উপার্জনের মুখ দেখছে ।    
 আমার শুধু আফসোস হয়; পতিতালয়ের সম্ভ্রম বিক্রি করে যারা নিজেদের পেট চালায় তাদের নিয়ে ।  তারাও ভালো খদ্দের পেতে সুন্দর করে সাঁজে ,  নগ্ন হয় ,  হাসি ভরা মুখ করে শরীর বাঁকিয়ে দাঁড়িয়ে থাকে ।  অথচ তাদের উচিত প্রসাধনী গায়ে মেখে সুন্দর হয়ে ,  সুন্দরী প্রতিযোগিতায় নাম লেখানো ।  তাহলেই সব ল্যাঠা চুকে যায় ।  কেউ আর তাদের সমাজের আবর্জনা বলে গালি দেয়ার মতো মূর্খতা প্রদর্শন করতে পারবেনা ।    
 যাই হোক আমরা আমাদের দৃষ্টিভঙ্গি বদলাতে চাই ।  আমরাও আমাদের ভগিনীদের সৌন্দর্য উপভোগ করতে চাই ।  কারণ সোনালি পর্দায় আমাদের সুন্দরী ভগিনীরা জলের রাজ্যের জলকন্যা হয়ে জয় করে নেয় অজস্র দর্শকের মন ।  
   হ্যাঁ ,  আমাদের অবশ্যই আমাদের ভগিনীদের উন্মুক্ত শরীরের দিকে নিখুঁত দৃষ্টি নিয়ে তাকিয়ে থাকতে হবে ।  আমাদের একটি মহামূল্যবান ভোটের জন্য ,  আমাদের ভগিনীরা তাদের রূপের ঝলক দেখাতে কার্নিভালে যেখানে কার্পণ্যতা করছেনা ,  সেখানে আমাদের কোন অধিকার নেই ভগিনীদের অধিকার আদায়ের পথে বাঁধা হয়ে দাঁড়াবার । 
   প্রকাশ্যে চুমু খাওয়া অপরাধ হতে পারে ,  রাস্তা ঘাটে চলতি ফিরতি মেয়েদেরকে ইশারায় শিশ দিয়ে সুন্দরী বলা অপরাধ হতে পারে ,  কিন্তু রূপালী পর্দায় ভগিনীদের রূপের ঝলক দেখে ভোট দেয়া মোটেও অপরাধের কিছু নয় ।  
 অতএব ,  হে আমাদের সুন্দরী ভগিনীরা মনঃকষ্ট নেবার কিছু নেই ।  আপনাদের অধিকারের প্রতি যথাযথ সন্মান রেখেই আমরা বলতে চাই; লুলামী আমাদের লুলতান্ত্রিক অধিকার ।  
 জাগো গো ভগিনী জাগো .  .  .        
  

                    




দেবী ফাতিমা এবং তাঁর তিনটি গোপন ভবিষ্যদ্বাণী

    দিনটি ছিলো রবিবার; ১৯১৭ সালের ১৩ই অক্টোবর ।  তিন তরুণ মেষপালক শিশুর ভবিষ্যদ্বাণী অনুযায়ী ,  অলৌকিক কিছু প্রত্যক্ষ করার আশায় প্রায় লক্ষাধিক মানুষ জড়ো হয় ফাতিমা কভা ডা ইরিয়া সংলগ্ন মাঠে ।  মানুষের মাঝে বিশ্বাস স্থাপনের জন্য আত্মপ্রকাশ করেন ফাতিমা মতান্তরে কুমারী মা মেরী ।  
  উৎসুক মানুষের একাংশ  মুষল ধারে বৃষ্টি শুরু হলো ।  অকস্মাৎ বৃষ্টি থেমে গিয়ে মেঘাচ্ছন্ন অন্ধকার আকাশ পরিষ্কার হতে শুরু করল ।  বৃষ্টিতে ভেজা চারদিকের পরিবেশ ,  কর্দ্মাক্ত মাঠ ,  এমনকি উপস্থিত মানুষের ভিজে যাওয়া পোশাক পর্যন্ত মুহূর্তে শুকিয়ে গেলো ।  হঠাৎ করে আকাশে ঘূর্ণয়নরত গোলাকার তির্যক বর্ণীল রশ্মির বলয় প্রতিফলিত হলো ।  এই সময় সূর্য স্থির হয়ে পড়ে তার নিজ কক্ষপথে ।  ধীরে ধীরে মেঘের সাথে আড়াআড়ি ভাবে ছেয়ে যেতে লাগলো সেই রশ্মি ।  প্রত্যক্ষদর্শীরা ভাবল এটা বুঝি বিশ্বের সমাপ্তির কোন ভয়ানক চিহ্ন ।  
  একই স্থানে দৃশ্যত আধুনিক সময়ের তোলা একটি ছবি ।  বলা হয় যে ,  প্রতি বছর একই দিনে একই স্থানে আকাশে এমন রশ্মির আবির্ভাব ঘটে ।   প্রায় দশ মিনিট সময় ধরে ঘটে যাওয়া এই ঘটনার প্রত্যক্ষদর্শীদের ভাষ্য অনুযায়ী বহু পত্রপত্রিকায় এই নিয়ে রিপোর্ট করা হয় ।  
  পত্রিকায় প্রকাশিত রিপোর্ট  বিশ্বাসীদের পক্ষ থেকে বলা হয় যে ,  ঐ শিশুত্রয় এই ঘটনার জন্য ভবিষ্যদ্বাণী করেছিলো ১৯১৭ সালের ১৩ই জুলাইতে একবার ,  তারপর ১৯শে আগস্ট এবং সবশেষে ১৩ই সেপ্টেম্বর ।  ১৯৩০ সালের ১৩ই অক্টোবর রোমান ক্যাথলিক চার্চ থেকে এই অলৌকিক ঘটনাকে আনুষ্ঠানিক ভাবে স্বীকৃতি প্রদান করা হয় ।  বিশ্বাসীদের কাছে যা ,  দেবী ফাতিমা বলে পরিচিত ।  এই ঘটনা মূলত খ্যাতি অর্জন করে এর গোপনীয়তা ,  ভাববাদ এবং ভবিষ্যদ্বাণীর সত্যতা প্রকাশিত হওয়ার কারণে ।  
  ছবির বামে জাসিন্টা মারটো ও ডানে বড় বোন কাজিন লুসিয়া ডস সান্টস  লুসিয়া ডস সান্টস ,  জাসিন্টা মারটো ও ফ্রান্সিস্কো মারটো তিন তরুণ পর্তুগীজ মেষপালক দাবী করল যে তাদের কাছে ফাতিমা দেখা দিয়েছেন ।  ঝিলিমিলি জল ভরা স্ফটিক পানপাত্রের তুলনায় স্বচ্ছ ,  সূর্যের চেয়ে উজ্জ্বল আলোক রশ্মির মাঝে তারা ফাতিমাকে দেখতে পেলো ।  তিনি তাদেরকে ঈশ্বরের প্রতি আনুগত্য প্রকাশের জন্য শিক্ষা দান করেন ।  শিক্ষা দান করেন ঈশ্বরের কাছে প্রার্থনা করার জন্য ।  ফাতিমা তাদের ক্ষতিপূরণের বদলে পাপীদের মাপ মোচনের জন্য ক্ষমাশীল হয়ে আক্ষেপ করতে বলেন ।  ফাতিমা তাদের কাছে তিনটি ভবিষ্যদ্বাণী করে যান এবং বলে যান যেন তিনটি বিষয় গোপন করে রাখা হয় ।  
   কিন্তু শিশুত্রয় যখন তাদের পরিবারের কাছে ফাতিমার এই ঘটনা সম্পর্কে জানায় ,  তখন এই ঘটনা স্থানীয় প্রশাসনের কাছে প্রকাশ পেয়ে যায় ।  ধর্মীয় কারণে সংঘাত হওয়ার আশংকায় তাদেরকে জেলখানায় বন্দী করা হয় ।  কিন্তু তারা ফাতিমার কাছে দেয়া অঙ্গীকার অনুযায়ী কিছুতেই সেই তিনটি গোপন ভবিষ্যদ্বাণী জানাতে তাদের অপারগতা জানালে; তাদেরকে উত্তপ্ত তেলের পাত্রে ডুবিয়ে হত্যার হুমকী প্রদান করা হয় ।  তাদের উপর চালানো হয় অমানুষিক নির্যাতন ।  শত অত্যাচার ,  নিপীড়ন সহ্য করার পরেও তবু তারা তাদের গোপনীয়তা রক্ষা করতে অবিচল থাকে ।  একসময় তারা ফাতিমার কাছে প্রার্থনা করতে থাকে ।  এই সময় ফাতিমা তাদের কাছে দেখা দিয়ে আশ্বস্ত করেন যে ,  তিনি তার পরিচয় নিয়ে মানুষের মাঝে বিশ্বাস স্থাপনের জন্য আত্মপ্রকাশ করবেন ।  তারপর নির্ধারিত দিনে যখন সেই অলৌকিক ঘটনা সংঘটিত হয় তখন সবার মাঝে বিশ্বাস স্থাপন হয় ।  মুক্ত করে দেয়া হয় ফাতিমার বর প্রাপ্ত শিশুত্রয়কে ।  
  জাসিন্টা মারটোর ভাই ফ্রান্সিস্কো মারটো  ১৯১৮ সালে ইনফ্লুয়েঞ্জার মহামারীতে আক্রান্ত হয়ে পড়ে জাসিন্টা ও ফ্রান্সিস্কো ।  এই সময় ফাতিমা পুনরায় তাদেরকে দেখা দিয়ে খুব শীঘ্রই স্বর্গে নিয়ে যাওয়ার প্রতি আশ্বস্ত করে যান ।  ফ্রান্সিস্কো চরম অসুস্থার সময়গুলোতে চার্চে পড়ে থেকে প্রার্থনায় মগ্ন থাকে ।  অনেক চেষ্টা করা হয় তাকে হাসপাতালে ভর্তি করে চিকিৎসা করানোর জন্য ।  কিন্তু কিছুতেই সে রাজী হয় না তার চিকিৎসার জন্য ।  অবশেষে দেখতে দেখতে তার মৃত্যু হয় ।  অন্যদিকে জাসিন্টাকে চিকিৎসার জন্য বেশ কিছু হাসপাতাল পরিবর্তন করেও যখন কোন উপায় হলো না; তখন চিকিৎসার এক পর্যায় পাঁজরে পুঁজ জমে যাওয়ার কারণে পাঁজরের দুটি হাড় কেটে ফেলতে হয় ।  এর কিছুদিন পর সেও মারা যায় ।  মৃত্যুর সময় তাদের উভয়ের বয়স ছিলো মাত্র দশ বছর ।  দীর্ঘদিন অন্ধ থাকা অবস্থায় লুসিয়া ৯৯ বছর বয়সে মারা যান ২০০৫ সালের ১৫ই ফেব্রুয়ারী ।  পর্তুগীজে এই দিনটিকে শোকদিবস হিসেবে ঘোষণা করা হয় । 
   ফাতিমার কাছে দেয়া প্রতীজ্ঞা অনুযায়ী ,  লুসিয়া তিনটি ভবিষ্যদ্বাণী পৃথক পৃথক তিনটি খামে ভরে লিপিবদ্ধ করে রাখে ।  যার সম্পর্কে লুসিয়া ছাড়া আর কেউ জানত না ।  ধর্মীয় বিশ্বাসের কারণেই মূলত সিদ্ধান্ত নেয়া হয় যে ,  ভবিষ্যদ্বাণীর সত্যতা প্রকাশিত না হওয়া পর্যন্ত খামগুলো খুলে পড়া হবে না ।  পরবর্তীতে পর্যায়ক্রমে নির্ধারিত দুটি ভবিষ্যদ্বাণীর সত্যতা প্রকাশিত হলে দুটি খাম খুলে সবাইকে তা জানিয়ে দেয়া হয় ।  কিন্তু লুসিয়া আজ আর বেঁচে নেই ।  কিন্তু এখনও বন্ধ অবস্থায় রয়ে গেছে তৃতীয় খামটি ।  যার সত্যতা প্রকাশিত হওয়ার অপেক্ষায় খামটিকে সিল গালা করে রাখা হয়েছে ।  ভ্যাটিকান থেকে একটি বিজ্ঞপ্তিতে বলা হয় যে ,  শেষ ভবিষ্যদ্বাণী সম্পর্কে যখন যিনি পোপ হবেন তিনি ব্যাতীত আর কেউ জানবেনা ।  শুধুমাত্র নির্ধারিত সময় সত্যতা প্রকাশ পেলেই; সেই খাম খুলে জানিয়ে দেয়া হবে ভবিষ্যদ্বাণীটি সম্পর্কে ।  
   প্রথম ভবিষ্যদ্বাণীটি ছিলো পৃথিবীতেই মানুষের নরকের স্বাদ পাওয়াকে কেন্দ্র করে আর দ্বিতীয় ভবিষ্যদ্বাণীটি ছিলো নরকের পর পৃথিবীর মানুষের স্বর্গের সোপান খুঁজে পাওয়াকে কেন্দ্র করে ।  যার ব্যাখ্যা দেয়া হয় এইভাবে যে ,  প্রথম বিশ্বযুদ্ধে পৃথিবীর মানুষ নরকের স্বাদ ভোগ করে এবং দ্বিতীয় বিশ্বযুদ্ধে হিটলারের পরাজয়ের মধ্য দিয়ে মানুষের মুক্তি লাভ হয় ।  খৃষ্টান ধর্ম স্বর্গের বার্তা নিয়ে মানুষের মাঝে দ্যূতি ছড়াতে থাকে ।  সবশেষ ভবিষ্যদ্বাণীটি সম্পর্কে যদিও এখনও কিছু জানা যায়নি তবু ধারণা দেয়া হয় যে ,  মানুষ পুনরায় শেষবারের মতো ভয়ানক রক্তক্ষয়ী যুদ্ধে লিপ্ত হবে এবং তাতে পৃথিবী থেকে একদিন সব ধর্মকর্ম বিলীন হয়ে যাবে ।  সংঘটিত হবে মহাপ্রলয় ।  রয়ে যাবে শুধু স্বর্গ আর নরকের হিসাব নিকাশ করার নির্ধারিত দিন ।   
  দেবী ফাতিমার চার্চ  যদিও এখানে খৃষ্টান ধর্মকে প্রাধান্য দেয়া হয়েছে ।  বলা হয় যে ,  লুসিয়া আসলে ফাতিমা নামের যাকে দেখেছে আসলে সে ছিলো যীশুর কুমারী মা মেরী ।  পরবর্তীতে জানা যায় যে ,  লুসিয়া সেই ঘটনার সময় যীশুর প্রতিচ্ছায়াও দেখতে পেয়েছিলো ।  কিন্তু বিজ্ঞান এই ঘটনাকে ভিত্তিহীন বলে প্রমাণ করে ।  মানুষের মাঝে ভ্রম সৃষ্টি করা হয়েছিলো বলে দাবী করে ।  কারণ বৃষ্টির পর স্বাভাবিক ভাবেই রোদ্র উজ্জ্বল পরিষ্কার আকাশে মেঘের ছায়ায় রংধনু জ্যোতি ছড়ায় ।  হতে পারে; কারাগারে তাদেরকে বন্দী করে নির্যাতন করে তাদেরকে দিয়ে এই মিথ্যা প্রোপাগান্ডা ছড়াতে বাধ্য করা হয় ।  এইজন্য তিনটি শিশুকে বেছেই নেয়া হয় যেন মানুষের মাঝে খুব সহজেই বিশ্বাস স্থাপন করা যায় ।  আর ফাতিমা অর্থাৎ নবী তনয়া ফাতেমা  ( রাঃ )  নাম দেয়া হয় ইসলাম ধর্মকে আঘাত করার জন্য সেই সাথে পরবর্তীতে ফাতিমার স্থলে নামকরণ করা হয় যীশুর কুমারী মা মেরীর নামে যেন একই সাথে খৃষ্টান ধর্মকেও আঘাত করা যায় ।  তাছাড়া অনেক পন্ডিতদের মতে ,  প্রথম এবং দ্বিতীয় বিশ্বযুদ্ধের সময় খৃষ্টানদের উপর নয় বরং হিটলার হত্যাকান্ড চালিয়েছিলো ইহুদীদের উপর ।  তাই হিটলারের পরাজয় ছিলো মূলত ইহুদীদের জন্য মুক্তির উপায় এবং পরবর্তীতে ইহুদীদের বিস্তার লাভ করতে থাকে খুব দ্রুতই ।  ইসলাম ধর্ম এবং আদি বাইবেল অনুযায়ী কেয়ামতের পূর্বে এই ইহুদীদের বিরুদ্ধেই মুসলমান ও খৃষ্টানদের মিলিত যুদ্ধ সংঘটিত হবে ।  যা শেষ ক্রুসেড নামেও অভিহীত হয়ে থাকে ।  ক্রুসেড বলতে মূলত ধর্মীয় যুদ্ধকেই বোঝায় ।  যদি দ্বিতীয় বিশ্বযুদ্ধকে ধর্মীয় যুদ্ধ হিসেবে আখ্যা দেয়া হয় তাহলে সেটা ভুল হবে ।  কারণ এই যুদ্ধ হয়েইছিলো সাম্রাজ্য আর আধিপত্য বিস্তারের জন্য ।  আর ইহুদী নিধন ছিলো একটা অংশ বিশেষ ছাড়া অন্য কিছুই নয় ।  কিন্তু যাই হোক সেটা খৃষ্টান নিধন ছিলো না ।  অথচ খুব চতুরতার সাথেই এটি খৃষ্টানদের বলে চালিয়ে দেয়ার চেষ্টা করা হয় ।  
 এই ঘটনা নিয়ে অনেক তর্ক বিতর্ক থাকলেও; একটি জায়গায় এসে সব তর্ক বিতর্ক থেমে যায় ।  শিশু অবস্থায় তাদের ফাতিমার সাক্ষাৎ প্রাপ্তি এবং এই ঘটনার কারণে তাদের উপর কারাগারে হয়ে যাওয়া অমানুষিক নির্যাতন এবং কাঙ্ক্ষিত দিনে সেই অলৌকিক ঘটনা ঘটে যাওয়া এবং তিনটি ভবিষ্যদ্বাণীর সত্যতা প্রকাশিত হওয়া আদৌ কি কোন গভীর ষড়যন্ত্র নাকি সত্যি কোন ঈশ্বর প্রদত্ত অলৌকিক ঘটনা ।                    
  

                    




তৃষ্ণার্ত পর্ণমোচী

    সমুদ্রের অতল গভীরে আমি যেন ঠিক নিমজ্জিত লোনা জল হয়ে মিশে আছি ।  মহাকাল ধরে তৃষ্ণার্ত কোন পর্ণমোচী উদ্ভিদের মত ,  যার শেকড়ে মিশে আছো তুমি নীল বিষ হয়ে ।  আমার দেহের গোপনে লুকিয়ে আছে চিরহরিৎ সবুজের আর্তনাদ ।  আমার পক্ষে অবগাহনের লোভ এড়ানো কিছুতেই সম্ভব নয় ।  আমি বেঁচে থাকতে চাই ।  আমারও যে বেঁচে থাকার অধিকার আছে অন্য সবারই মতো করে ।  আমার এই দেহে যত মেঘ আছে; তার সমস্তটার ভাঁজ খুলে মেলে ধরতে চাই নিজেকে ।  তুমি সেখানে উষ্ণতা খুঁজে পাবে ।  তোমার শিকারি চোখে দেখবো বুনো লালসা ।  আমি নির্ঘুম কাটিয়ে দেবো সারাটি রাত তোমার ভালোবাসায় সিক্ত শ্যাওলা বনে ।  অথচ ,  তোমার দৃষ্টিতে আমার জন্য শুধুই অমানিশার দহন জ্বালা ।  কিন্তু আমি যে রোদ হয়ে; আমার দেহের উত্তাপ ছড়াতে ব্যাকুল হয়ে আছি তোমার মনের ক্লান্ত দুপুরে । 
 আজ ডলির জন্মদিন ।  সন্ধ্যার পর থেকেই ডলি সেই বিয়ের দিনের মতো করে বউ সেজে অপেক্ষা করছে রাতুলের জন্য ।  স্বামীর কাছ থেকে একটু আদর পাওয়ার জন্য ,  নিজের সবটুকু উজাড় করে দেয়ার তীব্র ব্যাকুলতায় মোহাচ্ছন্ন হয়ে আছে সে ।  কিন্তু রাতুল আজও প্রতিদিনের মতো অনেক রাত করে অফিস থেকে বাড়ি ফিরেছে ।  ফিরেই নেটে বসে গেছে তার ল্যাপটপ খুলে ।  একবারের জন্যও তার স্ত্রীর দিকে মুখ তুলে তাকালোনা সে ।  ডলি ল্যাপটপের উপর চোখ বুলাতেই ,  তার জোড়া ভ্রু ঈষৎ কুঁচকিয়ে বিস্ময়ে অবাক হয়ে গেলো ।  রাতুল ফেসবুকে একটা মেয়ের সাথে চ্যাট করছে ।  অথচ ,  এতদিন ধরে সে ভেবে এসেছে অফিস থেকে ফিরে এসে; সে নেটে কোন জরুরী কাজ নিয়ে ব্যাস্ত থাকে ।  এই নিয়ে বলতে গেলেই তার উপর নেমে আসে অমানুষিক নির্যাতন ।  একবার চটে গেলে রাতুল যেন আর স্বাভাবিক কোন মানুষ থাকেনা ।  পিশাচের মতো মারধর শুরু করে দেয় ।  
 হঠাৎ একটা গভীর নিঃশ্বাস ফেলে ডলি রাতুলের সামনে এসে দাঁড়াল ।  রাতুল আমি কাল সকালে আমাদের বাড়িতে যাবো ।  কয়েকটা দিনের জন্য বাবা - মার কাছ থেকে বেড়িয়ে আসব ।  মুহূর্তের জন্য রাতুল তার ল্যাপটপ থেকে মুখ তুলে ডলির দিকে তাকাল ।  মনে হলো যেন সে কিছু বলবে ।  কিন্তু কিছুই না বলে ,  নীরবে মুখ নত করে আবারও ফেসবুকে চ্যাট করতে শুরু করল ।  ডলি আবারও বলল ,  কি শুনতে পেয়েছো  ?  আমি কাল আমাদের বাড়িতে যাব ।  
 এবার ,  রাতুল কিছুটা চটে গিয়ে জবাব দিলো ,  না !  এ জন্মে তোমার আর তোমার বাবার বাড়িতে যাওয়া হবে না ।  যদি যেতেই চাও ,  তাহলে চিরদিনের জন্য চলে যাবে ।  তোমাকে আমি চিরদিনের জন্য ত্যাগ করব ।  
 ডলি ক্রোধে বিস্ময়ে অবাক হয়ে বলল ,  তুমি আমাকে ত্যাগ করবে !  কোন আইনে ?  কোন অধিকারে শুনি ?  
 রাতুল নিতান্তই সহজভাবে জবাব দিলো ,  বাঁধা কি বউ !  আমি প্রভু ,  আর তুমি আমার দাসী ছাড়া আর কিছুই নও ।  আমাকে কে ঠেকাবে বল ? 
 এই মুখে আমাকে তোমার দাসী বলতে কি একটু লজ্জা হলো না ?  স্বামী হয়েছো বলেই কি তোমার সব কিছু আমাকে মেনে নিতে হবে নাকি ?  আর তোমার স্ত্রী হয়েছি বলেই কি আমি তোমার ক্রীতদাসী ,  যে আমাকে তুমি এমন হীন ,  এমন তুচ্ছ বোধ করবে ? 
 এবার ,  রাতুল ক্রোধে ফেটে পড়ল ।  হাতের কাছে টেবিলের উপর রাখা ফুলদানীটা তুলে নিয়েই ডলির কপালে জোড়ে একটা বারী দিলো ।  মুহূর্তের মধ্যে কপাল ফেটে রক্ত বের হতে লাগল ।  মাথা ঘুরিয়ে মেঝেতে বসে পড়ল ডলি ।   
  *  *  *  *  *  *  * 
 কিরে সেলিম এইটা কি চা বানায়ছিস ?  
 কেন মামা কি হইছে ? 
 চায়ে কি দুধ দেস নাই !  তুই জানস না চায়ের মধ্যে বেশি কইরা দুধ না দিলে; সেই চা খাইয়া আমি কোন মজা পাইনা ।  
 মামা চায়ের মজা দিয়া কি করবেন ?  আমাগর জনি মিয়াঁ যে ইদানীং চা না; কফি খাওন শুরু করছে হেই খবর কি রাহেন ? 
 মানে ? 
 মানে কিছুনা !  তয় জনি ভাইয়ের লগে ডলি আপার মেলামেশাটা খুব বেশি ভাল ঠেকতাছেনা । 
 চিন্তা করিসনা ।  জনিরে হালকা একটা ডলা দিয়া দিলেই সব ঠিক হইয়া যাইব ।  
 না মামা ,  মনে হয়না ।  পানি অনেক দূর গড়াইছে ।  এইতো একটু আগেও জনি মিয়াঁরে দেখলাম ডলি আপার বাসার দিকে যাইতে ।  হাতে আবার একটা ফুলের তোরাও আছিল । 
 কি কস ! 
 হ মামা ।  মামা কি একটা সিগারেট দিমু আপনারে ? 
 হুম ! 
 মামা মনে লয় চিন্তার মইধ্যে পইরা গেলেন ?  
 হুম !  জনিরেতো খুব ভাল করেই চিনি ।  হালায় একটা লুইচ্চা ।  ভাবতেছি দুইটারে একলগে কেমনে সাইজ দেওন যায় ? 
 ডলি আপারে সাইজ দিবেন কেন মামা ? 
 আরে ধুর ডলিকে নারে গাধা ।  জনির সাথে ঐ রাতুলরেও একটা সাইজ দেওন লাগব ।  নাইলে হালায় ঠিক হইব না ।  ডলির মতো একটা মেয়ে চোখের সামনে এমন হইয়া যাইব সেইটা মানা যায়না ।  ডলি সুখে থাকলেই আমার সুখ ।  
 মামা আপনে ডলি আপারে কেন বিয়া করলেন না ? 
 ধুর হালায় ।  ডলিরে আমি ভালোবাসি ঠিকই ।  কিন্তু সেইটা প্রেম নারে ।  অরে আসলে আমি খুব শ্রদ্ধা করি ।  অনেকটা ধর দেবীর আরাধনা করার মতো ।  দেবী সেই ,  যারে মনে খুব ইচ্ছা করে সামনে বসাইয়া পূজা - অর্চনা করতে ।   
 হঠাৎ !  পেছন থেকে পিঠে হাত রেখে শিহাব জানতে চাইল কিরে কার 
পূজা - অর্চনা করবি ?  তুই কি হিন্দু ধর্ম গ্রহন করলি নাকিরে ? 
 ডলির কথা কইতাছিলাম ।  বুঝলি শিহাব ,  ডলির হাসবেন্ডটা একটা পিশাচ ।  হালার ভিতরে কোন ইমোশন নাই ।  এমন সুন্দরী একটা বউরে কেউ এমনে মাইর ধর করে নাকি ?  আমি হইলেত হালায় এমন পরীর মতন বউরে শোকেসে সাঁজায় রাখতাম !  হালারে একটা সাইজ দেওন লাগব !  আর হালায় !  তুই সারাটা দিন ধইরা কই আছিলি ? 
 দোস্ত তোর ভাবীর কয়েকদিন ধইরা খুব জ্বর ।  একটু পর পরই অর মাথায় পানি ঢালন লাগে ।  তাই সারাদিন বউটার পাশেই ছিলাম । 
 আরে বেকুব; কি আশ্চর্য !  যা বাসায় যা ।  চল আমিও বাসায় যাইগা ।  সন্ধ্যায় আয়া পরিস ।  রাতুল রাতে যখন অফিস থিকা ফিরব; তখন কেমনে কি করুম; প্ল্যান করুমনে দুইজনে মিলা ।  সেলিম দে ,  আরেকটা সিগারেট দে; টানতে টানতে বাসায় যাই ।  
  *  *  *  *  *  *  *  
 ছোট বেলায় খুব শখ করে নাচ শিখেছিলো ডলি ।  ভেবেছিলো একসময় নৃত্য শিল্পী হিসেবে নিজেকে প্রতিষ্ঠিত করবে ।  কিন্তু তার সেই স্বপ্ন পূরণ হয়নি ।  মধ্যবিত্তদের আর কিছু হোক না হোক; রক্ষণশীলতা প্রচন্ড রকম ভাবে কাজ করে ।  পরিবারের বাঁধা আপত্তি অগ্রাহ্য করা তার পক্ষে সম্ভব হয়নি ।  তারপরতো হুট করে একদিন বিয়েই হয়ে গেলো ।  রাতুল যখন অফিসে থাকে ,  তখন ভীষণ নিঃসঙ্গতায় পেয়ে বসে ডলিকে ।  নিঃসঙ্গতা কাটাতে ঘরের ভেতর নেচে নেচে মনের সেই অধরা সাধ পূর্ণ করে সে ।  প্রতিদিনের মতো আজকের দুপুরটাও তার মাতাল নাচে মত্য হয়ে উঠেছে ।  নাচতে নাচতে শাড়ির আঁচল মেলে ধরে ড্রেসিং টেবিলের আয়নার সামনে এসে দাঁড়ায় সে ।  নিজের শরীরের প্রতি অহংকার বোধ হয় ।  রূপ - লাবণ্য ,  শারীরিক গঠনগত সৌন্দর্য কোন কিছুরই কমতি নেই ।  অথচ বিয়ের পর থেকে একদিনের জন্যেও রাতুলের মনে তার কোন প্রভাবই সে বিস্তার করতে পারেনি ।  কপালের ক্ষতটা থেকে রক্ত ঝরছে ।  ভেবেছিলো কখনই আর কাঁদবে না কিন্তু চোখের বাঁধ ভেঙে অশ্রু নেমে আসে ।  
 হঠাৎ !  কলিং বেলের শব্দ ।  এই সময় কে হতে পারে ?  রাতুলের অফিস থেকে ফিরতে অনেক রাত হয় ।  এই সময় তাই রাতুলের ফেরার কোন কারণই নেই ।  তাহলে জনিও হতে পারে ।  জনি তাদের পাশের বাড়িতেই থাকে ।  বিকেল বেলায় মাঝে মাঝে ছাঁদে উঠলে জনির সাথে কথা হয় ডলির ।  এভাবেই ছাঁদের আলাপচারিতায় অল্প কদিনের মধ্যেই দুজনের মধ্যে বেশ সখ্যতা গড়ে উঠেছে ।  দরজা খুলতেই হাসি মুখে জনি ফুলের তোরাটা এগিয়ে দেয় । 
 হ্যাপি বার্থ ডে ! 
 থ্যাংক্স !  এসো ভেতরে এসো । 
 কপাল কাটলে কেমন করে ? 
 বাথরুমে পড়ে গিয়েছিলাম । 
 মিথ্যে কথা বলনা ।  পিশাচটা মেরেছে ? 
 জনি প্লীজ !  বাদ দাও ।  কফি খাবে ? 
 এই দুপুর বেলা কফি খাবো ! 
 ভাত খাবে ? 
 না ,  এখন ভাত খাব না । 
 তাহলে কি খাবে বল ? 
 কিছুই খাব না ।  তোমার সাথে শুধু গল্প করতে এসেছি ।  তুমি বসতো ।  ডলি তোমার মতো গুণের বউ খুব কম ছেলে মানুষের ভাগ্যেই জোটে । 
 জনি ,  আমি সব সময় নিজের সম্মান ষোল আনা বজায় রাখতে চেষ্টা করি ।  আমি রাতুলের সঙ্গিনী ,  সহধর্মিণী কিন্তু তাই বলে তার ক্রীতদাসী নই ।  জানো জনি ,  আমার মতো এমনি করেই আমাদের দেশের সমস্ত মেয়েমানুষ পুরুষেরর পায়ে মাথা মুড়িয়ে এত তুচ্ছ হয়ে যায় ,  এমন খেলার পুতুল হয়ে দাঁড়ায় ।  নিজের সম্ভ্রম নিজে না রাখলে ,  কেউ কি এসে দিয়ে যাবে; তুমিই বল ?  কেউ না ।  তবুও আমিতো আমার স্বামীকে কখনও এ কথা ভাববার অবকাশ দিইনি যে সেই আমার প্রভু ,  আর আমি স্ত্রী বলেই তার দাসী ।  আমার এই নারীদেহেও ঈশ্বর বাস করেন ,  এ কথা আমি নিজেও ভুলিনি ,  তাকেও ভুলতে দেইনি কখনও ।  শুধু এতটুকুই কি আমার অপরাধ ? 
 জনি চুপ করে শুনে একটু নিঃশ্বাস ফেলল; কিন্তু তাতে করে কোন অনুশোচনার কিছুই প্রকাশ পেলনা ।  
 জনি ,  পায়ে লুটিয়ে পড়া ভালোবাসা আমার নেই ।  আর ঈশ্বর করুন আমার নারী মর্যাদাকে ডিঙিয়ে যেন কোনদিন আমার ভালোবাসা মাথা তুলে উঠতে না পারে ।  যে ভালোবাসা আমার স্বাধীন স্বত্বাকে লঙ্ঘন করে যায় ,  সে ভালোবাসাকে আমি আন্তরিকভাবে ঘৃণা করি ।  যদিও জানি মেয়েমানুষের স্বামীর ভালোবাসার চেয়ে পৃথিবীতে আর বড় কিছু নেই ,  তবু আমার নারীমর্যাদা ,  আমার স্বাধীন স্বত্বা ,  আমার সমস্তটাই শেষবারের মতো রাতুলের কাছেই বিসর্জন দিতে চেয়েছি ।  সত্যি বলছি জনি; বিশ্বাস কর ,  আমারতো এমনি দশা হয়েছে ,  যে নিজের ইচ্ছে বলেও যেন এখন আর কিছু বাকি নেই ।  রাতুলের ইচ্ছেতেই সবকিছু মেনে নেই নীরবে । 
 জনি এবার তার নীরবতা ভেঙে বলল ,  ডলি শোন; আমাদের দেশের মেয়েরা হলো মাটির পুতুল ।  প্রাণ নেই ,  আত্মা নেই ।  তুমিই বল ডলি ,  আমার চেয়ে বেশি ভালোবাসা কি তুমি কখনও তোমার স্বামীর কাছ থেকে আদায় করতে পেরেছো ?  ভালোবাসা মাপবার যে যন্ত্র নেই ,  নাহলে মেপে দেখাতে পারতাম ।  
 একটা দীর্ঘ নিশ্বাস ফেলে ডলি ।  কিন্তু কি জান জনি ?  নিজেকে কখনও নিচু করিনি বলে; কাঙাল প্রবৃত্তি এখনও মাথায় তুলে নেইনি ।  আমাকে যে গ্রাহ্য করে না ,  আমিও সেই নারী; যে তাকে অগ্রাহ্য করতে জানি ।  আমিও আত্মমর্যাদা হারিয়ে ভালোবাসা চাই না ।  
 জনি ,  তুমি কি আমার নাচ দেখবে ?  আমার খুব শখ ,  আমি খুব করে নাচব ।  সবাই আমার নাচ দেখে মুগ্ধ হবে ।  অজস্র করতালিতে ভরে উঠবে চারিদিক ।  কিন্তু জান আমার সেই শখ কোন দিন পূরণ হবে না ।  আজ তুমি আমার সেই শখ পূর্ণ করে দাও ।  আমি তোমার সামনে নাচব ।  তুমি আমার নাচ দেখে মুগ্ধ হবে ।  দেখবে জনি আমার নাচ ?  
 জনিকে কোন কথা বলার সুযোগ না দিয়ে শাড়ি খুলে ফেলে পাগলের মতো নাচতে শুরু করে দেয় ডলি ।  
  *  *  *  *  *  *  *  
 সেলিমের চায়ের দোকানে বসে আমি আর শিহাব রাতুলের বাড়ি ফেরার জন্য অপেক্ষা করছি ।  তার ফিরতে ফিরতে অনেক রাত হয়ে গেলো ।  তারপরেও ডলির সুখের জন্য বসে আছি ।  রাতুল এলে আজকে একটা রফা দফা করতেই হবে ।  
 শিহাব ঐযে হালায় আইতাছে । 
 সিগারেট ধরিয়ে আমি আর শিহাব রাতুলের সামনে গিয়ে দাঁড়ালাম ।  
 কি অবস্থা ভাইজানের ? 
 ভালো ।  কোন দরকার ? 
 শোন রাতুল ,  বেশি কিছু কইতে চাইনা ।  তুই কি হালায় মানুষ নাকি পিশাচ ?  কত দেহি ! 
 এইসব কি ধরনের কথা ? 
 দেখ রাতুল ,  তোরে এলাকার খুব ভাল পোলা বইলাই জানি ।  তোর মতন এমন নিরীহ ভাল একটা পোলা এই এলাকায় আর নাই ।  কিন্তু তোর কাছ থিকাত এইসব আশা করন যায়নারে ? 
 কেন কি হয়েছে ?  
 শোন রাতুল ,  ডলি খুব ভাল একটা মেয়ে ।  এমন একটা বউ পাওয়া ভাগ্যের ব্যাপার ।  অথচ তুই এমন একটা বউরে এইভাবে মারধর করছ ?  কাজটা কিন্তু তুই ভাল করস না ।  
 আশ্চর্য !  আমি আমার ঘরে বউয়ের সাথে কি করি ,  না করি সেই কৈফিয়ত কি তোকে দিতে হবে নাকি ?  আর তোর এত ডলির প্রতি মায়া কেন ?  কি পুরান প্রেম জেগে উঠছে নাকি  ?  তা এতই যখন ভালোবাসা তুই কেন ডলিকে বিয়ে করলি না ? 
 তুই আসলেই হালায় একটা হারামজাদা !  এই তোরে শেষবারের মতন বুঝাইতেছি ।  নাইলে কিন্তু তুই বুঝসই আমি কি করতে পারি ।  তোর জীবনটা পুরা তেজপাতা কইরা ফালামু ।  
 তুই আমাকে ধমক দিচ্ছিস ?  তোরে আমি পরকীয়া কেসে যদি পুলিশের ভাত না খাওয়াইছি তাইলে আমিও রাতুল না ।  
 হা ,  হা ,  হা ,  হা ঐ শিহাব ,  ঐ সেলিম ,  আমারে তোরা মাইরালা !  শোন শোন হালায় কি কয় ।  আমি বলে পরকীয়া করি ডলির লগে ।  রাতুল যা বাসায় যা ।  তুই আমার নামে যা কেস দিবার পারস দিস ।  কিন্তু কাল থিকা ডলির চোখে একটু পানি ঝরব মনে রাখিস তোর জীবনে শনির টাইম শুরু হইব ।  আরে হালায় তগর সুখের জন্য এতকিছু কইলাম ।  নাইলে বাল আমার কি ঠেকা পড়ছে তগর সংসার লইয়া মাথা ঘামাইতে ।  তোরা যা খুশি কর গিয়া আমার কি  ?  কিন্তু এলাকার মানুষ খারাপ কয় এইগুলা ।  তোরা স্বামী স্ত্রী মিলা ঝিলা সুখে শান্তিতে থাকলে আমাগর কিছু যাইব আইব না ।  উল্টা লাভ হইব তগরই ।  একসময় পোলা মাইয়া হইব ।  দেখবি কত সুখে থাকবি ।  ডলি খুব ভাল একটা মেয়ে ।  এমন একটা মেয়ের লগে তুই এমন করিস না ।  শোন বউরে ভালোবাসা দে ।  দেখবি পৃথিবীতে তুইই হবি সবচেয়ে সুখী মানুষের একজন ।  
 আর কোন কথা না বলে রাতুল সোজা বাড়ির দিকে হেটে চলে গেলো ।  আমিও শিহাবকে বিদায় দিয়ে সেলিমের দোকানে কিছুক্ষণের জন্য বসলাম ।  আজ আর বাড়িতে ফিরতে ইচ্ছে করছেনা ।  সারা রাত রাস্তায় হেটে কাটিয়ে দিলে মন্দ হবে না ।  রাতের নিঃসঙ্গ রাস্তায় হেটে হেটে একাকীত্ব অনুভব করার মাঝে সুখ আছে ।  তারপর যখন ভোরের প্রথম সূর্যের আলোর দেখা পাওয়া যায় মনে হয় যেন স্বর্গে পৌঁছে গেছি ।  
  *  *  *  *  *  *  *  
 দরজাটা খোলাই ছিলো ।  রাতুল ঘরের ভেতর ঢুকতেই শাওয়ারের শব্দ শুনে টের পেলো ডলি বাথরুমে গোসল করছে ।  কেন যেন আজ হঠাত করেই রাতুলের মধ্যে মুহূর্তেই শিহরন বয়ে গেলো ।  আস্তে আস্তে করে যেন পায়ের শব্দ না হয়; বাথরুমের দরজার কাছে গিয়ে দাঁড়াল সে ।  যেতেই দেখে কাপড় কাঁচার শব্দ ।  বাথরুমের দরজাটা হালকা ভাবে ফাঁক করা ছিলো ।  বাথরুমের বাইরের দিকে অন্ধকার কিন্তু ভেতরে লাইট জ্বলছে ।  দুরু দুরু বুকে সে দরজার ফাঁক দিয়ে তাকালো ।  বিয়ের এত বছর পর আজ জীবনে প্রথম তার নিজের বউকে সে এভাবে দেখছে ।  তাও সেটা লুকিয়ে লুকিয়ে; ভাবতেই কেমন যেন মনের ভেতর শিহরণ বোধ হলো তার ।  ডলি একটা ছোট টুলের উপর বসে অর্ধ নগ্ন হয়ে ঈষৎ ঝুকে কাপড় ধুচ্ছে ।  কাপড়গুলো ধুয়ে একটা বালতির মধ্যে রাখছে ।  ডলিকে দেখে তার কাছে মনে হলো ,  যেন পুকুরে ভেসে থাকা গোলাপী পদ্মফুলের উপর বিন্দু বিন্দু শিশির জমেছে ।  ডলি কাপড় ধোঁয়া শেষ করে উঠে দাঁড়াতেই তার সুগভীর নাভিটা একদম স্পস্ট হয়ে উঠল ।  হাস্নাহেনা ফুলের গন্ধে যেমন মাদকতা কাজ করে ,  তেমনই মাদকতায় ছেয়ে গেলো রাতুলের মনের ভেতর লুকিয়ে থাকা সুদীর্ঘ কালের পুঞ্জীভূত কামনা ।  বাথরুম থেকে বের হয়ে রাতুলকে দেখেও ,  কিছুই না বলে এক হাতে ধোঁয়া কাপড়ের বালতিটা আর আর এক হাতে শাড়ি নিয়ে তার পাশ কাটিয়ে ডলি চলে গেলো । 
 হঠাৎ !  বাসার নীচে ঘটে যাওয়া অপ্রীতিকর ঘটনাটির কথা মনে হতেই; সব কামনা বাসনা মুহূর্তেই মন থেকে উড়ে গেলো ।  আজ আর ল্যাপটপ নিয়ে বসা হলোনা তার ।  একটা সিগারেট খেয়ে বিছানায় চুপ চাপ একপাশ ফিরে শুয়ে রইল ।  ডলিও এসে অন্য পাশে ফিরে শুয়ে পড়ল ।  কিন্তু সারারাত ধরে রাতুলের মনের ভেতর খচ খচ করতে লাগলো ।  সত্যি ডলির প্রতি তার ভীষণ অন্যায় করা হয়ে গেছে ।  তারতো কোন দোষ নেই ।  তবু কেন সে ডলিকে মন থেকে মেনে নিতে পারছেনা ?  অথচ সে নিজ থেকে একটু ভালোবাসা নিয়ে এগিয়ে গেলেইতো সুখের স্বর্গ হয়ে উঠবে তার সংসার ।  বাইরের পৃথিবীটাকে মিছেই স্বর্গ ভেবে নিজের ঘরকে নরকে পরিণত করার কোন অধিকার তার নেই ।  কালকেই অফিসে যেয়ে কিছুদিনের জন ছুটি নিয়ে ডলিকে নিয়ে দূরে কোথাও থেকে বেড়িয়ে আসবে বলে সিদ্ধান্ত নিলো ।  অনেক অনেক আদর করবে সে তার বউকে ।  দামী একটা গিফট কিনে দিয়ে ক্ষমাও চেয়ে নিবে বলে ভাবল রাতুল ।  মনের ভেতর প্রচণ্ড রকম আনন্দ অনুভূত হলো তার ।  এখন আর ডলিকে কিছুই না বলে বরং আগামীকাল সারপ্রাইজ দেয়ার কথা মনে মনে ভাবতে লাগলো সে ।        
  *  *  *  *  *  *  *  
 ডলি একটা সোফায় বসে উল্টো দিকে ঘুরে জানালার দিকে তাকিয়ে আছে ।  ডলির রেশমি ঢেউ খেলানো চুলগুলো সোফার পায়া ছুই ছুই করছে ।  সকাল বেলা রাতুল অফিসে যাওয়ার পর ঘরের দরজাটা আর ভুল করে লাগান হয়নি ।  দরজা খোলা পেয়ে জনি পা টিপে টিপে তার পেছনে গিয়ে দাঁড়াল ।  আস্তে করে ডলির কাঁধের উপর দিয়ে হাত রাখলো ।  ডলি যেন একটু কেঁপে উঠল ।  ঘুরে তাকাল সে ।  ডলি জনির হাত ধরে তার পাশে বসালো ।  জনির হাতে তার হাত রেখে আনমনে খেলতে লাগল । 
 কি ব্যাপার ডলি ,  তুমি কিছু বলছো না যে ? 
 জনি ,  আমি মা হতে চাই ?  
 মানে ?  
 জনি ,  আমিতো একজন নারী ।  আর একজন নারী তখনই পূর্ণতা পায় ,  যখন সে কারও সন্তানের মা হতে পারে ।  পুরো ঘর জুড়ে আমারই নাড়ির অংশ খেলবে ,  দোউড়াবে ,  পড়ে গিয়ে আঘাত পেলে মা ,  মা বলে চিৎকার করে ,  কান্না করে আমার বুকের ভেতর এসে মাথা গুঁজে দিয়ে কাঁদবে ।  আমি আমার শাড়ির আঁচল দিয়ে ওর চোখের পানি মুছে দিবো ।  আমার সারাটা দিন ,  সারাটা রাত ,  সারাটা প্রহর জুড়ে থাকবে আমার নিজের স্বত্বা ।  আমি পৃথিবীতে আর কিছুই চাইবো না ।  আমার সবটুকু সুখ জুড়ে থাকবে আমার সন্তান ।  আমি পূর্ণতা চাই ।  আমাকে পূর্ণ করে দাও জনি ।  জনি ,  তুমি কি আমার সন্তানের জন্মদাতা হবে ?  
 জনি তার দুই হাত দিয়ে ডলিকে শক্ত করে তার বুকের সাথে জড়িয়ে নিলো ।  আজ সমুদ্র জলোচ্ছ্বাসের রুপে আবির্ভূত হয়েছে ।  উপকূল ভাসিয়ে সব কিছু লন্ড ভন্ড করে দিয়ে; মাতাল নর্তকীর তান্ডবলীলায় মেতে উঠেছে ।  তারপর দুইজন দুইজনার দিকে এমন ভাবে তাকাল ,  যেন শুকনো মরুভূমিতে বৃষ্টির অঝর ধারা বইতে শুরু করেছে ।  ডলি বলল ,  চল আজকে রাতে দুইজনে মিলে দূরে কোথাও পালিয়ে যাই ।  সেখানে গিয়ে আমরা বিয়ে করবো ।  নতুন করে আমাদের সংসার শুরু করবো ।  সেই ঘর আলো করে আমাদের ফুটফুটে একটা সন্তান জন্ম নিবে ।  
 আচ্ছা বলে ,  জনি খুশি মনে যেতে উদ্যত হলো ।  
 ডলি বলল ,  কি ব্যাপার এভাবে চলে যাচ্ছো যে ?  
 জনি বোকার মতো মুখ করে ফিরে তাকালো ।  
 ডলি বলল ,  এভাবে কখনও চলে যেতে হয় না । 
  *  *  *  *  *  *  *  
 কাল সারারাত ধরে রাস্তায় হাটাহাটি করলাম ।  তাই সকাল বেলায় বাসায় ফিরে বিছানায় একটু হেলান দিতেই কখন যে ঘুমিয়ে পড়লাম টের পাইনি ।  ঘুম ভাঙল দুপুর বেলা ।  সেলিমের দোকানে যেয়ে এক চা খেয়ে আসার দরকার ।  শিহাবকে আজ আর আসতে বলবো না ।  বেচারার বউয়ের জ্বর এখনও ভাল হয়নি ।  থাকুক ঘরে ।  বউয়ের সেবা যত্ন করুক ।  ওদের মধ্যে ভালোবাসা দেখলে আমার মাঝে মাঝে খুব হিংসা হয় ।  হয়ত ডলিকে জীবনে পেলে আমিও শিহাবের মতোই সুখী হোতাম ।  পৃথিবীর সব সুখ ডলির পায়ের নীচে এনে হাজির করতাম ।  কিন্তু ঈশ্বর সবাইকে সব কিছু দেয় না ।  পৃথিবীর সব অংক সহজ ভাবে মিলে যায়না বলেই আমরা ঈশ্বরকে স্মরণ করি ।  ফলাফল পাওয়ার প্রত্যাশায় নতুন ভোর হওয়ার স্বপ্নে বিভোর হয়ে রাতের নিঃসঙ্গতাকে আপন করে নেই ।  চাঁদের আলোতে অন্ধকারে পথ খুঁজে ফিরি ।  নতুবা জীবনটা হয়ে যেতো কোন কমার্শিয়াল সিনেমার মতো ।  সব শেষে হ্যাপি এন্ডিং ।  কিন্তু জীবনের দ্যা এন্ড হয়ে গেলেও মানুষের জীবনকে ঘীরে যাদের জীবন জড়িয়ে থাকে তাদের সাথে অংকের হিসাব দেয়ার জন্য ,  আর কিছুই তাহলে অবশিষ্ট থাকতো না ।  কিন্তু ঈশ্বরের জ্যামিতি তেমন নয় ।  সিনেমার ব্যাগ্রাউন্ড মিউজিকের জন্য ঈশ্বর আছে ।  
 এক সময়ে ডলি আর রাতুলদের উভয় পরিবার একই বাড়িতে বাস করতো ।  রাতুলের বাবা তার ছেলেকে উচ্চ শিক্ষার জন্য লন্ডন পাঠিয়ে দেয় ।  এরই মাঝে ডলির সাথে আমার বন্ধুত্ব গড়ে উঠে ।  কিন্তু সেই বন্ধুত্বের মাঝে কোন প্রেম ছিলো না ।  শুধুই ছিলো নির্ভেজাল বন্ধুত্ব ।  কিন্তু ডলির বাবা আমাদের সেই বন্ধুত্ব কিছুতেই মেনে নিতে পারে নাই ।  যখন বুঝলাম ,  তখন আমি নিজ থেকেই ডলির কাছ থেকে নিজেকে গুটিয়ে নিলাম ।  আমি জানি ,  ডলি তারপর থেকে আমাকে শুধুই ঘৃণা করে এসেছে ।  কিন্তু আমি সব সময়েই তার সুখ চেয়েছি ।  নাহয় ,  হয়েই থাকলাম তার ঘৃণার পাত্র হয়ে চিরটাকাল ।  তবু আমার মনের ভেতর তৃপ্তি থাকবে যে ডলি সুখেই আছে সব কিছুর পরেও ।  এরই মাঝে রাতুল পড়াশোনা শেষ করে লন্ডন থেকে দেশে ফিরে আসে ।  কিন্তু এরই মধ্যে ডলির বাবা চাকরী হারিয়ে প্রায় পথে বসার উপক্রম হয় ।   তাই মেয়ের ভবিষ্যতের কথা ভেবে রাতুলের সাথে বিয়ে দিয়ে দেয় । 
 চা খেতে খেতে পুরানো সেই সব দিনের স্মৃতি ভাবতে ভাবতে কখন যে চোখের কোনে অশ্রু নেমে এলো টের পাইনি ।  সেলিম মামা একটা সিগারেট দে । 
 মামা ,  জনি কিন্তু আজকেও সকাল বেলাই ডলি আপার বাসায় গেছে ।  আমি দেখলাম রাতুল ভাই অফিসের লাইগা বাইর হওয়ার কিছুক্ষণের মইধ্যেই জনি গিয়া হাজির হইছে । 
 সেলিম ,  জনিরে এহন কই গেলে পাওয়া যাইব কইতে পারস ? 
 মামা ,  জনি এই সময় চৌদ্দ নাম্বার গলীতে যেই আইস্ক্রিমের ফ্যাক্টরীটা আছে ওইখানে আড্ডা দেয় ।  
 তুই শিওর ? 
 মোটামুটি মামা শিওর ।  কারণ অরে আমি প্রায়ই দেখি কাশেমের লগে ওইখানে গিয়া আড্ডা দেয় ।  
 কোন কাশেম ? 
 মামা ,  হিরুইঞ্চচি কাশেম ।  
 হুম !  আচ্ছা দে আরেকটা সিগারেট দে ।  দেখি গিয়া হালারপুতরে পাওয়া যায় কিনা ?  
 মামা ,  আমিও লগে আহি ? 
 না ,  তুই থাক ।  অর লগে বোঝাপড়াটা আমি একলাই করুম আইজকা ।  
  *  *  *  *  *  *  *  
 রাতুলের হাতে একটা ফুলের তোরা ।  আজ সে অফিস থেকে তেরো দিনের জন্য ছুটি নিয়েছে ।  এই তেরো দিনের জন্য ডলিকে নিয়ে দূরে কোথাও থেকে ঘুরে আসবে ।  ডলিকে এই ফুলের তোরাটা দিয়ে কি কি বলবে; তাও সে মনে মনে ঠিক করে ফেলেছে ।  
 কথা শোনো বউ ,  তোমার হাতে হাত রেখে ক্ষমা চাইছি ।  আমাকে তুমি ক্ষমা করে দাও ।  বউ ,  তোমাকে আমি ভীষণ ভাবে ভালোবেসে ফেলেছি ।  আমার এই প্রাণটা আজ তোমার জন্যই কাঁদছে ।  চিরদিন শুধু তোমাকে ভালোবেসেই এই আমি কাঁদবো ।  তুমি দেখে নিও ,  তোমাকে আমি কত ভালোবাসব ।  তোমাকে অবহেলায় ফেলে রেখে এতদিন আমি যে দোষ করেছি ,  আমি জানি; তবুও কোনোদিন এতটুকু নিন্দা তুমি করোনি আমাকে নিয়ে ।  হাসিমুখে আমার সমস্ত দোষ তুমি ঢেকে রেখেছিলে ।  আমি শিখেছি বউকে শ্রদ্ধা করা ছাড়া আসলে ভালোবাসা থাকে না ।  
 কিন্তু রাতুলের জন্য ততক্ষণে অপেক্ষা করছিলো জীবনের এক কঠিন নিদারুণ বাস্তবতা ।  ডলি ,  জনির সাথে পালিয়ে যাওয়ার জন্য রাতুলের সংসার ছেড়ে দিয়ে স্টেশনে চলে এসেছে ।  অনেকবার মোবাইলে ট্রাই করেও জনিকে পাওয়া গেলো না ।  জনির মোবাইল বন্ধ ।  ডলি বার বার স্টেশনের গেটের দিকে তাকাচ্ছে ।  এই বুঝি জনি চলে এলো ।  এদিকে ট্রেনও প্রায় ছাড়ার সময় হয়ে গেছে ।  ভীষণ অস্থিরতা কাজ করছে ।  কিন্তু পুরো স্টেশনে জনির আসার কোন চিহ্নই নেই ।  জীবনের এমন এক পরিস্থিতির মুখোমুখি এসে দাঁড়িয়ে পেছনে ফিরে যাওয়া আর সম্ভব নয় ।  রাতুলের প্রতি কোনরূপ ভালোবাসা না থাকলেও ,  মানুষটাকে এখন আর ঠকানো যাবেনা ।  ঝরে যাওয়া শিউলি ফুল আজ মানুষের হাতের স্পর্শ লেগে ময়লা হয়ে গেছে ।  রাতুলের প্রতি কেন যেন হঠাৎ !  ডলির খুব মায়া হতে লাগলো ।  রাতুলের জন্য বুকের ভেতরে একটা চাঁপা কান্না অনুভূত হলো তার ।  তারপর সে নিঃশব্দে ট্রেনে উঠে গেলো ।  এমন অনেক দিন গিয়েছে; কিন্তু আজ অকস্মাৎ ট্রেনে উঠেই রাতুলের কথা ভেবে ,  তার বুকের ভেতর হাহাকার জন্ম নিলো ।  গভীর একটা নিঃশ্বাস ফেলে নির্জীবের মতো বসে ট্রেনের জানালা দিয়ে বাইরে তাকিয়ে রইলো ডলি ।  সহসা আজ প্রথম তার মনে জন্ম নিলো ,  সমস্তটাই মিথ্যা ,  সব ফাঁকি ।  এই সংসার ,  স্বামী ,  স্নেহ ,  প্রেম ,  ভালোবাসা ,  সব কিছুই আজ তার কাছে মরুভূমির মরীচিকার মতো উবে গেলো । 
 ট্রেনের গতি ধীরে ধীরে বেড়ে চলেছে ।  প্রকৃতিও আজ বড় বেশি বেরসিক খেলা খেলছে ।  যখন নাচের সব মুদ্রা বিসর্জন দিতে হচ্ছে ,  তখন তার চুলগুলো বাইরের মৃদু বাতাসের অবাধ্যতায় নাচছে ।  জানালার গ্লাসটা বন্ধ করে দিয়ে আকাশের দিকে তাকায় ডলি ।  রাতের অন্ধকার আকাশটাকে আজ তার খুব আপন বলে মনে হচ্ছে ।  এমন ঘুটঘুটে অন্ধকার আকাশে ঝিলমিল তারাদের কোলাহলে চাঁদের আলো শোভা পায়না ।  বড় বেশি বেমানান !  
  [ বুদ্ধদেব গুহর লেখা  ' পর্ণমোচী '  এর শিরোনাম থেকে অনুপ্রাণিত হয়ে এই গল্পের নামকরণ করেছি তৃষ্ণার্ত পর্ণমোচী ]   
       

                    




নারী আমার একলা নারী

  - বুঝলি শিহাব ,  ডলির হাসবেন্ডটা একটা পিশাচ ।  হালার ভিতরে কোন ইমোশন নাই ।  এমন সুন্দরী একটা বউরে কেউ এমনে মাইর ধর করে নাকি ?  আমি হইলেত হালায় এমন পরীর মতন বউরে শোকেসে সাঁজায় রাখতাম !  - চল হালারে সাইজ দেই !  - চল ! ছোট বেলায় খুব শখ করে নাচ শিখেছিলো ডলি ।  ভেবেছিলো একসময় নৃত্য শিল্পী হিসেবে নিজেকে প্রতিষ্ঠিত করবে ।  কিন্তু তার সেই স্বপ্ন পূরণ হয়নি ।  মধ্যবিত্তদের আর কিছু হোক না হোক; রক্ষণশীলতা প্রচন্ড রকম ভাবে কাজ করে ।  পরিবারের বাঁধা আপত্তি অগ্রাহ্য করা তার পক্ষে সম্ভব হয়নি ।  তারপরতো হুট করে একদিন বিয়েই হয়ে গেল ।  রাতুল যখন অফিসে থাকে ,  তখন ভীষণ নিঃসঙ্গতায় পেয়ে বসে ডলিকে ।  নিঃসঙ্গতা কাটাতে ঘরের ভেতর নেচে নেচে মনের অধরা সাধ পূর্ণ করে সে ।  প্রতিদিনের মতো আজকের দুপুরটাও তার মাতাল নাচে মত্য হয়ে উঠেছে ।  নাচতে নাচতে শাড়ির আঁচল মেলে ধরে ড্রেসিং টেবিলের আয়নার সামনে এসে দাঁড়ায় সে ।  নিজের শরীরের প্রতি অহংকার বোধ হয় ।  রূপ - লাবণ্য ,  শারীরিক গঠনগত সৌন্দর্য কোন কিছুরই কমতি নেই ।  অথচ বিয়ের পর থেকে একদিনের জন্যেও রাতুলের মনে তার কোন প্রভাবই সে বিস্তার করতে পারেনি ।  কপালের ক্ষতটা থেকে রক্ত ঝরছে ।  ভেবেছিলো কখনই আর কাঁদবে না কিন্তু চোখের বাঁধ ভেঙে অশ্রু নেমে আসে ।  হঠাত !  কলিং বেলের শব্দ ।  এই সময় কে হতে পারে ?  রাতুলের অফিস থেকে ফিরতে অনেক রাত হয় ।  এই সময় তাই রাতুলের ফেরার কোন কারণই নেই ।  তাহলে জনিও হতে পারে ।  জনি তাদের পাশের বাড়িতেই থাকে ।  বিকেল বেলায় মাঝে মাঝে ছাঁদে উঠলে জনির সাথে কথা হয় ডলির ।  এভাবেই ছাঁদের আলাপচারিতায় অল্প কদিনের মধ্যেই দুজনের মধ্যে বেশ সখ্যতা গড়ে উঠেছে ।  দরজা খুলতেই হাসি মুখে জনি ফুলের তোরাটা এগিয়ে দেয় ।   - হ্যাপি বার্থ ডে !  - থ্যাংক্স !  এসো ভেতরে এসো ।  - কপাল কাটলে কেমন করে ?  - বাথরুমে পড়ে গিয়েছিলাম ।  - মিথ্যে কথা বলনা ।  পিশাচটা মেরেছে ?  - জনি প্লীজ !  বাদ দাও ।  কফি খাবে ?  - এই দুপুর বেলা কফি খাবো !  - ভাত খাবে ?  - না ,  এখন ভাত খাব না ।  - তাহলে কি খাবে বল ?  - কিছুই খাব না ।  তোমার সাথে শুধু গল্প করতে এসেছি ।  তুমি বসতো ।  - জনি ,  তুমি কি আমার নাচ দেখবে ?  আমার খুব শখ ,  আমি খুব করে নাচব ।  সবাই আমার নাচ দেখে মুগ্ধ হবে ।  অজস্র করতালিতে ভরে উঠবে চারিদিক ।  কিন্তু জান আমার সেই শখ কোন দিন পূরণ হবে না ।  আজ তুমি আমার সেই শখ পূর্ণ করে দাও ।  আমি তোমার সামনে নাচব ।  তুমি আমার নাচ দেখে মুগ্ধ হবে ।  দেখবে জনি আমার নাচ ?  জনিকে কোন কথা বলার সুযোগ না দিয়ে শাড়ি খুলে ফেলে পাগলের মতো নাচতে শুরু করে দেয় ডলি ।   - কিরে সেলিম এইটা কি চা বানায়ছিস ?   - কেন মামা কি হইছে ?  - চায়ে কি দুধ দেস নাই !  তুই জানস না চায়ের মধ্যে বেশি কইরা দুধ না দিলে; সেই চা খাইয়া আমি কোন মজা পাইনা ।   - মামা চায়ের মজা দিয়া কি করবেন ?  আমাগর জনি মিয়াঁ যে ইদানীং চা না; কফি খাওন শুরু করছে হেই খবর কি রাহেন ?  - মানে ?  - মানে কিছুনা !  তয় জনি ভাইয়ের লগে ডলি আপার মেলামেশাটা খুব বেশি ভাল ঠেকতাছেনা ।  - চিন্তা করিসনা ।  জনিরে হালকা একটা ডলা দিয়া দিলেই সব ঠিক হইয়া যাইব ।   - না মামা মনে হয়না ।  পানি অনেক দূর গড়াইছে ।  এইতো একটু আগেও জনি মিয়াঁরে দেখলাম ডলি আপার বাসার দিকে যাইতে ।  হাতে আবার একটা ফুলের তোরাও আছিল ।  - কি কস !  - হ মামা ।  মামা কি একটা সিগারেট দিমু আপনারে ?  - হুম !  - মামা মনে লয় চিন্তার মইধ্যে পইরা গেলেন ?   - হুম !  জনিরেতো খুব ভাল করেই চিনি ।  হালায় একটা লুইচ্চা ।  ভাবতেছি দুইটারে একলগে কেমনে সাইজ দেওন যায় ?  - ডলি আপারে সাইজ দিবেন কেন মামা ?  - আরে ধুর ডলিকে নারে গাধা ।  জনির সাথে ঐ রাতুলরেও একটা সাইজ দেওন লাগব ।  নাইলে হালায় ঠিক হইব না ।  ডলির মতো একটা মেয়ে চোখের সামনে এমন হইয়া যাইব সেইটা মানা যায়না ।  ডলি সুখে থাকলেই আমার সুখ ।   - মামা আপনে ডলি আপারে কেন বিয়া করলেন না ?  - ধুর হালায় ।  ডলিরে আমি ভালোবাসি ঠিকই ।  কিন্তু সেইটা প্রেম নারে ।  অরে আসলে আমি খুব শ্রদ্ধা করি ।  অনেকটা ধর দেবীর আরাধনা করার মতো ।  দেবী সেই ,  যারে মনে খুব ইচ্ছা করে সামনে বসাইয়া পূজা - অর্চনা করতে ।   হঠাত !  পেছন থেকে পিঠে হাত রেখে শিহাব জানতে চাইল কিরে কার পূজা - অর্চনা করবি ?  তুই কি হিন্দু ধর্ম গ্রহন করলি নাকিরে ?  - ডলির কথাই কইতাছিলাম ।  আর হালায় !  তুই চল চল বইলা আমারে এতক্ষণ বসায় রাইখা কোথায় গেছিলি ?   - দোস্ত তোর ভাবীর কয়েকদিন ধইরা খুব জ্বর ।  অর মাথায় একটু পানি ঢাইলা দিয়া আসলাম ।  - আরে বেকুব আগে বলবি না; কি আশ্চর্য !  যা বাসায় যা ।  আমিও বাসায় যাই ।  সন্ধ্যায় আয়া পরিস ।  রাতুল রাতে যখন অফিস থিকা ফিরব; তখন কেমনে কি করুম; প্ল্যান করুমনে দুইজনে মিলা ।  সেলিম দে ,  আরেকটা সিগারেট দে; টানতে টানতে যাই ।  অনেকবার মোবাইলে ট্রাই করেও জনিকে পাওয়া গেল না ।  জনির মোবাইল বন্ধ ।  ডলি বার বার স্টেশনের গেটের দিকে তাকাচ্ছে ।  এই বুঝি জনি চলে এলো ।  এদিকে ট্রেনও প্রায় ছাড়ার সময় হয়ে গেছে ।  ভীষণ অস্থিরতা কাজ করছে ।  কিন্তু পুরো স্টেশনে জনির আসার কোন চিহ্নই নেই ।  জীবনের এমন এক পরিস্থিতির মুখোমুখি এসে দাঁড়িয়ে পেছনে ফিরে যাওয়া আর সম্ভব নয় ।  রাতুলের প্রতি কোনরূপ ভালোবাসা না থাকলেও ,  মানুষটাকে এখন আর ঠকান যাবেনা ।  ঝরে যাওয়া শিউলি ফুল আজ মানুষের হাতের স্পর্শ লেগে ময়লা হয়ে গেছে ।  ট্রেনের গতি ধীরে ধীরে বেড়ে চলেছে ।  প্রকৃতিও আজ বড় বেশি বেরসিক খেলা খেলছে ।  যখন নাচের সব মুদ্রা বিসর্জন দিতে হচ্ছে ,  তখন তার চুলগুলো বাইরের মৃদু বাতাসের অবাধ্যতায় নাচছে ।  জানালার গ্লাসটা বন্ধ করে দিয়ে আকাশের দিকে তাকায় ডলি ।  রাতের অন্ধকার আকাশটাকে আজ তার খুব আপন বলে মনে হচ্ছে ।  এমন ঘুটঘুটে অন্ধকার আকাশে ঝিলমিল তারাদের কোলাহলে চাঁদের আলো শোভা পায়না ।  বড় বেশি বেমানান !  উৎসর্গঃ শ্রদ্ধেয় ও প্রিয় সোহানী আপু ,  অপূর্ণ ভ্রাতা এবং বড় ভাই সেলিম আনোয়ার আপনাদের প্রতি এই অধমের রইল চির দিনের শ্রদ্ধা ও ভালোবাসা ।    

                    




সময়ের নিয়ন্ত্রণ আদৌ কি সম্ভব  ?  

    I am Horus ,  and I traverse millions of years .   -  The Egyptian Book of the Dead   যীশুর ৩০০০ বছর আগে বিশ্বাস করা হত মিশরীয় দেবতা হোরাস জন্ম নেন কুমারী মা দেবী আইসিস এর গর্ভে ।  হোরাসকে আকাশের দেবতা বলা হয়ে থাকে যার ডান চোখ হলো সূর্য আর বাম চোখ চাঁদ ।  সূর্য অপেক্ষা চাঁদের উজ্জ্বলতা কম হওয়ার কারণ হিসেবে ব্যাখ্যা করা হয় হোরাস এবং শেঠের মধ্যাকার দ্বৈরথ অমীমাংসিত থেকে যাওয়াকে ।  যেখানে শেঠ ছিল মিশরের উচ্চ পর্যায় থেকে এবং হোরাস ছিল নিম্ন পর্যায় থেকে ।  শেঠের বিরুদ্ধে হোরাসের এই রক্তক্ষয়ী যুদ্ধ ছিল মিশরের জনগণের স্বার্থে যেখানে ঈশ্বর ছিলেন হোরাসের পক্ষে ।  কথিত আছে যে হোরাসকে ক্রুশে বধ করে হত্যা করা হয় কিন্তু মিশরীয় পুরাণের বিশ্বাস অনুযায়ী হোরাস বেঁচে আছে এবং মিশরের জনগণের কল্যাণে আবার পৃথিবীতে ফিরে আসবে ।  
 ইসলাম ধর্ম অনুযায়ী; ঈসা  ( আঃ )  এখনও জীবিত আছেন এবং তিনি কেয়ামতের পূর্বে ফিরে আসবেন যে বয়সে তাকে পৃথিবী থেকে উঠিয়ে নেয়া হয়েছিল ঠিক সেই বয়সেই ।  তারপর তিনি পুরো পৃথিবী জুড়ে ইসলাম ধর্ম কায়েম করবেন ।  যদিও ঈসা  ( আঃ )  এর জন্মের বহু আগে থেকেই মিশরের পুরাণে বর্ণিত হোরাসের কাহিনী প্রচলিত ছিল তবু দুটি কাহিনীর মধ্যে রয়েছে এক অভূতপূর্ব মিল ।  
 কিন্তু দুটি কাহিনী যাই হোক না কেন; হোরাস কিংবা ঈসা  ( আঃ )  বেঁচে আছেন হাজার হাজার বছর ধরে এবং তারা আবারও ফিরে আসবেন যুবক অবস্থাতেই; এমনটাই বিশ্বাস করা হয় ।  কোরআন - হাদিস অনুযায়ী এটাও বিশ্বাস করা হয় যে কেয়ামতের পর পরকালে যে জীবন মানুষ পাবে সেটা হবে অনন্ত কালের জন্য ।  সেখানে মানুষকে চিরদিন যুবক অবস্থাতেই থাকতে হবে ।  পৃথিবী থেকে বৃদ্ধ অবস্থাতে মৃত্যু হলেও পরকালে ফিরে পাবে মানুষ অনন্ত যৌবন ।  
 ইসলাম ধর্মমতে; খিজির  ( আঃ )  নাকি আবে হায়াত নামক ঝর্ণার জল পান করে অনন্ত জীবন প্রাপ্ত হয়েছিলেন ।  তিনি এখনও বেঁচে আছেন এই পৃথিবীতে ।  ধর্মের সাথে আমি বিজ্ঞানকে মেলাতে না চাইলেও বিজ্ঞানী স্যার আইজেক নিউটন কিন্তু পিছিয়ে থাকেন নি মোটেও ।  সেই গাছ থেকে আপেল পতিত হবার পর থেকে তিনি বল বিদ্যা আর গতি বিদ্যার উপর যে যুগান্তকারী সূত্র আবিষ্কার করেছিলেন আর যার জন্য আজকের এই আধুনিক পৃথিবী সেই তার মূল নেশা কিন্তু ছিল অনন্ত জীবন প্রাপ্তির প্রতি আকাংখা ।  আর সে কারণেই তিনি দিন রাত এক করে দিয়ে আলকেমি নিয়ে গবেষণা করতেন ।  আর যার ফলশ্রুতিতে তিনি একসময় মানসিকভাবে ভেঙেও গিয়েছিলেন ।  আবার বিজ্ঞানী আইনস্টাইন ছিলেন আরও কয়েক ধাপ এগিয়ে ।  তিনি দেখিয়ে গেছেন যে মানুষ যদি আলোর বেগে ছুটতে পারে তাহলে নাকি সময়ের পরিবর্তন সম্ভব ।  
 এবার আসুন দেখা যাক; দাজ্জাল সম্পর্কে যা জানা যায় তা হলো পৃথিবীতে ৪০ দিন সে অবস্থান করবে ।  তার প্রথম একদিন হবে এক বছরের সমান ,  এরপর একদিন হবে এক মাসের সমান ,  তৃতীয় দিন হবে এক সপ্তাহের সমান ,  বাকী দিন গুলো আমাদের দিনের মতোই হবে ।  হাদিসে যেহেতু বাকী ৩৭ দিন আমাদের দিনের মত বলা হয়েছে ,  কিন্তু প্রথম ৩ দিনকে বছর ,  মাস আর দিনের সমান তুলনা করা হয়েছে ,  সুতরাং প্রথম ৩ দিনের ব্যাপ্তি বা ডাইমেনশন মূলত পৃথিবীর সময়ের চেয়ে ভিন্ন ।  কোরআনে আখেরাতের সময় এর যে সকল উল্লেখ আছে ,  তার মধ্যে আখেরাতের ১ দিনের সমান দুনিয়ার ১০০০ বছর; এই ব্যাপ্তিটাই দাজ্জালের ১ম দিনের ব্যাখ্যা হিসেবে বণর্না করেন অনেক স্কলার ।  অর্থাৎ ,  তার ১ম দিন দুনিয়ার হিসেবে ১০০০ বছরের সমান ।  সুতরাং তার হায়াৎ ১০০০ বছরের চেয়েও বেশি ।  তবে সে তার হায়াতের শেষ ৩৭ দিন যা আমাদের সময়ের সমান ডাইমেনশনে প্রবেশ না করা পযর্ন্ত আমরা তাকে আমাদের চোখে দেখতে পাবোনা কিংবা চিনতে পারবো না বলে ধরে নেয়া যায় ।  
 তাহলে এখন প্রশ্ন দাঁড়ায় কি করে হোরাস কিংবা ঈসা  ( আঃ )  এখনও বেঁচে আছেন ঠিক একই বয়স নিয়ে  ?  তাদের উভয়ের বয়স বাড়ছেওনা কিংবা কমছেওনা ।  তাহলে কি তাদের উভয়ের ক্ষেত্রে সময়কে থামিয়ে রাখা হয়েছে  ?  সময়কে থামিয়ে রাখার তাহলে কি কোন বিশেষ উপায় রয়েছে নাকি কোন মেডিসিন দিয়ে তাঁদেরকে জীবিত করে রাখা হয়েছে  ?  হাদিস অনুযায়ী আমরা জানি যে ঈসা  ( আঃ )  যখন পৃথিবীতে ফিরে আসবেন তখন তার মাথার কেশ মোবারক থেকে যেন মনে হবে বিন্দু বিন্দু পরিমান জল ঝরবে ।  তাহলে কি তাঁকে ফরমালিন জাতীয় কোন দ্রব্যের মধ্যে দ্রবীভূত করে রাখা হয়েছে যে দেখে মনে হবে সদ্য গোসল করে উঠে এসেছেন  ?  
 আমি সেই তর্কে যাবো না ।  এখানে মূল বিষয়টা হলো সময় নিয়ে ।  কি করে এতকাল ধরে একজন মানুষ একই বয়স নিয়ে বেঁচে আছেন আর কি করেই বা পরকালে মানুষ অনন্ত জীবন প্রাপ্ত হবে ।  নাকি সবাইকে তখন আবে হায়াতের ঝর্ণার জল পান করিয়ে নেয়া হবে ,  নাকি আলকেমির মেডিসিন প্রয়োগ করা হবে  ? 
 এখানেই সময়ের প্রশ্ন আসে ।  প্রকৃত পক্ষে পৃথিবীর সময় আর পরকালের সময় এক নয় ।  টাইম ডাইমেনশনের পার্থক্যটা এখানেই ।  যখনই এই টাইম ডাইমেনশন পরিবর্তিত হয়ে যাবে তখনই সব কিছুর সমাধান সম্ভব ।  
 নর্সের পুরাণ অনুযায়ী রাতের দেবী নট তার ঘোড়া নিয়ে পরিভ্রমণ করে রাতের সময় নির্ধারণ করে থাকে ।  কিন্তু আমরা জানি চাঁদ ,  সূর্য আর পৃথিবী তাদের নিজ নিজ কক্ষপথে পরিভ্রমণ করে বলেই দিন আর রাত আসে ।  পূর্ণ হয় সম্পূর্ণ একটা দিনের ।  এভাবে সপ্তাহ থেকে মাস ,  তারপর বছর; এভাবে গঠিত হয় মহাকাল ।  এই চাঁদের উপর নির্ভর করে আরবী মাস গণনা করা হয় ,  এই সূর্যের উপর নির্ভর করেই ইংরেজীতে আমরা বর্ষ উদযাপন করে থাকি মহা ধুম ধাম করে ।  সমুদ্রে যে জোয়ার - ভাটা হয় সেটাও এই চাঁদ আর সূর্যের কারণেই হয়ে থাকে ।  এখন যদি সূর্য আর পৃথিবীর মাঝে চাঁদকে একই সরলরেখায় রেখে তাদের সকল প্রকার ঘূর্ণন চিরদিনের জন্য থামিয়ে দেয়া হয় তাহলে পরিস্থিতি কোন পর্যায় গিয়ে দাঁড়াবে  ?  
 দেখা যাবে পৃথিবীর এক প্রান্তে যুগের পর যুগ ধরে রাত আর অন্য প্রান্তে মহাকাল ধরে দিন চলে আসছে ।  সূর্যকে দেবতা ভেবে অনেকেই পূজা করে অনেকেই আবার তার আদরের প্রিয় সোনামণির কপালে চাঁদের টিপ পরিয়ে শঙ্কা মুক্ত হয় ।  কিন্তু এই মহাবিশ্বে গ্যালাক্সির অভাব নেই ।  এখন সব গ্যালাক্সি নিশ্চয় এই চাঁদ আর সূর্যের উপর নির্ভর করে না ।  কিংবা সব গ্যালাক্সিতে যে এই চাঁদ আর সূর্যই রয়েছে এমনটাও নিশ্চয় নয় ।  তাহলে প্রশ্ন দাঁড়ায় সেখানে দিন আর রাত কিভাবে হয়  ?  সেখানে টাইম ডাইমেনশনটা কেমন  ?  আর যদি সেখানে চাঁদ আর সূর্য না থেকে থাকে তাহলে সূর্য দেবতা আর চাঁদ মামার কি হবে  ?  তাহলে অবশিষ্ট গ্যালাক্সিগুলোর পরিচালক কে  ?  
 আমার ভাগ্য নির্ধারকের ভাগ্যটা নির্ধারণ করে কে  ?  আমার সময়ের নির্ধারকের সময়টা নির্ধারণ করে কে  ?  
 অবশ্যই এর পেছনে মহাপরাক্রমশালী কোন শক্তি অবশ্যই আছে ।  নতুবা সব কিছু এত স্বাভাবিক নিয়মে চলছে কি করে  ?  সূর্য আর চাঁদ যদি দেবতা নাই হয়ে থাকে তাহলে এই যে এতটা নিয়মমাফিক সময় করে পরিভ্রমণ এর পেছনে অবশ্যই কোন শক্তি কাজ করছে ।  যার নিয়ন্ত্রণে সব কিছু ,  সব গ্যলাক্সি এবং মহাকাল ।  
 এখন যদি এই চাঁদ ,  সূর্য আর পৃথিবীর এই ঘূর্ণিত কক্ষপথের বাইরে কিংবা বিপরীতে অবস্থান নেয়া যায় তাহলে টাইম ডাইমেনশনের অবস্থাটা কি হতে পারে  ? 
 এই কক্ষপথের বাইরে কিংবা বিপরীতে অবস্থান নেয়ার অর্থই হলো সেই মহান শক্তির নিকটবর্তী হওয়া ।  যেখানে পৃথিবীর টাইম ডাইমেনশনের সাথে কোন মিল নেই ।  দিন কিংবা রাতের হিসাব সম্পূর্ণ ভিন্ন ।  সেটাই অনন্ত কালের হিসাব ।  এখন সেখান থেকে ঘুরে পৃথিবীর সময়ে ফিরে এলে মনে হওয়াটাই স্বাভাবিক যে হাজার বছর ধরে ঘুরে আসা হয়েছে অথচ আমার টেবিলের উপর রেখে যাওয়া চায়ের কাপ এখনও গরমই রয়েছে ।  তাহলে এখন পরিস্থিতি এই দাঁড়ায় যে চাঁদ ,  সূর্য আর পৃথিবী বেচারা ত্রয়ীকে নিজ নিজ কক্ষপথে ঘূর্ণনে পরিবর্তন না আনিয়ে পৃথিবীতে সময়ের গতির পরিবর্তন করা আদৌ সম্ভব নয় ।   
 সবশেষে ,  একটা ছোট্ট কাহিনী দিয়ে শেষ করছি ।  একদা অনেক শখ করে একটা চারা রোপণ করা হলো ।  উদ্দেশ্য হলো এই চারা একদিন বড় হয়ে ফুল দেবে ,  ফল দেবে ,  ছায়া দেবে ।  প্রচুর যত্ন আর পরিচর্যা করা হলো ।  একদিন প্রচন্ড এক ঝড় এসে চারা হতে সদ্য প্রস্ফুটিত নবীণ গাছটিকে উপড়ে দিয়ে চলে গেল ।  বেচারা কৃষক এর মধ্যেই কোন মঙ্গল নিহিত আছে বলে মনে করে পুণরায় নতুন করে এক চারা রোপণ করল ।  কিন্তু ভুলটা তার সেখানেই হলো ।  এমন এক জায়গায় কৃষকটি বাস করে যেখানটা হলো ঝড় প্রবণ এলাকা ।  অতপর আবারও সেই ঝড়ে সব কিছু লন্ড ভন্ড ।  কিন্তু কৃষকটির পক্ষে এমন কোন স্থানে চলে যাওয়া সম্ভব নয় যেখানে গেলে ঝড় থেকে মুক্তি পাওয়া যাবে ।  সে ভাবল পৃথিবীতে আদৌ কি এমন কোন স্থান আছে যেখানে ঝড় হয়না ।  অনেক ভেবে যখন সে দেখল যে কোথাও এমন ঝড় বিহীন স্থান পাওয়া সম্ভব নয়; এই ঝড়ের মধ্যেই বেঁচে থাকতে হবে তখন তার আর ধৈর্য ধারন করার ধৈর্য অবশিষ্ট রইলো না ।  পুরোপুরি হতাশ এই কৃষক এবার কৃষি কাজ ছেড়ে দিয়ে জেলে হবার স্বপ্নে বিভোর হলো ।  মাছ বেঁচে জীবনটা বেশ কেটে যাবে এমন আশ্বাস নিয়ে নতুন করে শুরু হলো তার পথ চলা ।  কিন্তু মানুষের সব স্বপ্ন পূর্ণ হয়না ।  আশা আর নিরাশার মাঝে ধৈর্য নিয়ে স্বপ্ন দেখা কোন বিলাসিতা ছাড়া কিছুই নয় ।  একদিন মাছ নিয়ে নৌকা করে বাড়ি ফেরার পথে আবারও সেই ঝড় ।  অতপর সলীল সমাধী .  .  .   
   

                    




প্রকাশিত সংবাদের ভিত্তিতে একটি গল্পের পোস্টমর্টেম রিপোর্ট 

    আমার লেখা খুন গল্পটি ইতিমধ্যেই অনেকে হয়ত পড়েছেন ।  গল্পটি নিয়ে ইতিমধ্যেই অনেকের অনেক ধরনের প্রতিক্রিয়া পড়লাম ।  এবার আসুন কিছু পত্রিকায় প্রকাশিত সংবাদ সম্পর্কে ধারণা নেয়া যাক । 
 দৈনিক অস্তগামী সূর্যঃ   রাজধানীতে খুনের হার বেড়েই চলেছে  আবারও রাজধানীর প্রাণকেন্দ্র পল্টনে সন্ত্রাসীদের হাতে খুনের ঘটনা ঘটেছে ।  মোজাম্মেল চৌধুরী  ( ৫৬ )  নামক একজন বীমা কর্মকর্তা গতকাল সন্ধ্যা ৬ . ৩০ এর সময় এক চায়ের দোকানের সামনে নির্মম ভাবে খুন হয় ।  সন্ত্রাসীরা রিভলভার দিয়ে চারটি গুলী করে বাইকে করে পালিয়ে যায় ।  এই ঘটনায় পুরো এলাকা জুড়ে আতঙ্ক বিরাজ করছে ।  খুনের কারন জানা যায়নি ।  তবে পুলিশ ঘটনাস্থলে পৌঁছে ৪৮ ঘন্টার মধ্যে সন্ত্রাসীদের খুঁজে বের করার আশ্বাস জানিয়েছে ।  স্থানীয় এলাকাবাসীর সাথে কথা বলে জানা গেছে মোজাম্মেল চৌধুরী নেহায়েত ভদ্র লোক ছিলেন ।  তিনি চাঁদাবাজির স্বীকার হয়ে খুন হয়েছেন ।  
 দৈনিক বেতার বার্তাঃ   এবার আততায়ীর হাতে বীমা কর্মকর্তা খুন  গতকাল সন্ধ্যা ৬ . ৪৫ এর সময় আততায়ীর হাতে মোজাম্মেল চৌধুরী  ( ৫৬ )  নামে একজন বীমা কর্মকর্তা খুন হয়েছেন ।  যে দোকানের সামনে খুন হয়েছেন সেই দোকানের কর্মচারী রাজু জানিয়েছে দুইজন লোক তার দোকানে বসে চা খাচ্ছিল ।  হঠাত কি হলো সে বুঝে উঠার আগেই চোখের পলকে ঘটনাটা ঘটে গেছে ।  খুন করে দুইজন লোক হুন্ডা করে পালিয়ে যায় ।  মোজাম্মেল চৌধুরীর পরিবারে এখন শোকের মাতম ।  তার স্ত্রী ও দুই মেয়ে কান্নায় ভেঙে পরেছে ।  সংসারের একমাত্র উপার্জন কারী তাদের বাবা আজ আর নেই ।  তারা এর উপযুক্ত বিচার চায় ।  বড় মেয়ে সাফিয়া বাবার মৃত্যুতে শোকে পাথর ।  সে ক্লাস নাইনে পড়ে ।  ছোট মেয়ে জিনিয়া পড়ে ক্লাস সিক্সে ।  কাঁদতে কাঁদতে বেহুঁশ হয়ে যাচ্ছিল ।  মোজাম্মেল চৌধুরীর স্ত্রীর সাথে কথা বলে জানা গেল তিনি বেশ নিরীহ প্রকৃতির মানুষ ছিলেন ।  কোন শত্রু ছিলনা তার কখনও ।  তবু এমন ভাল একটি মানুষকে খুন হতে হলো ।  দেশের শান্তি শৃঙ্খলার চরম অধপতন হয়েছে ।  সাধারণ মানুষের জন্য এখন জীবন যাত্রা হুমকির মুখে পড়েছে ।  প্রশাসন নিষ্ক্রিয় ।  আর কত ৪৮ ঘন্টা পেরুলে আমরা একটি শান্তির দেশ পাবো  ? 
 দৈনিক ঊষার আলোঃ  চাঁদাবাজীর নিষ্ঠুর স্বীকার  থেমে নেই খুনের ঘটনা ।  এবার চাঁদাবাজীর স্বীকার হয়ে খুন হলেন একজন বীমা কর্মকর্তা ।  মোজাম্মেল চৌধুরী নামের ৫৪ বছর বয়সী একজন উচ্চ পদস্থ বীমা অফিসার খুন হলেন ।  তাকে রিভলবার দিয়ে চারটি গুলী করা হয় ।  একটি গুলী চোখ ভেদ করে চলে যায় ।  তার বড় মেয়ের সাথে কথা বলে জানা গেছে বেশ কিছুদিন ধরেই স্থানীয় চাঁদাবাজরা তাকে নানা ভাবে হুমকি দিয়ে আসছিল ।  চাঁদা দেয়াতে অস্বীকৃতি জানালে তাকে অবশেষে খুন হতে হলো ।  তবে তদন্তের খাতিরে পুলিশ কোন তথ্য এখনই জানাতে পারছেনা বলে জানিয়েছে ।  যে চায়ের দোকানের সামনে ঘটনা ঘটেছে সেই দোকানী রাজু জানিয়েছে মোজাম্মেল সাহেব রোজ অফিস থেকে বাড়ি ফেরার পথে এই পথ দিয়ে যাওয়ার সময় তার দোকান থেকে কেক ,  কলা ইত্যাদি কিনে বাড়ি ফেরেন ।  গতকালও তিনি কেক কেনার জন্য এসেছিলেন ।  সেই সময় রাজুর দোকানে বসেই দুইজন চা আর সিগারেট খাচ্ছিল ।  হঠাত কিছু বুঝে উঠার আগেই গুলীর শব্দে রাজু ভীষণ ভয় পেয়ে যায় ।  তবে একজনকে কিছু নিয়ে একটা কাগজে লেখালিখি করতে দেখেছে সে ।  ধারনা করা হচ্ছে খুনের পরিকল্পনা করছিল কাগজ কলমে ।  কিন্তু এই ব্যাপারে পুলিশের কাছ থেকে কোন সঠিক তথ্য পাওয়া যায়নি ।  
 দৈনিক ট্যাবলেটঃ   পরকীয়ার নিষ্ঠুর বলী বীমা কর্মকর্তা   দেশের স্বনামধন্য বীমা প্রতিষ্ঠান জীবনের আর্থিক বীমা কোম্পানির এম ডি মোজাম্মেল চৌধুরী গতকাল সন্ধ্যা ৭ . ৩০ এর সময় নিষ্ঠুর ভাবে খুন হন ।  স্থানীয় এলাকাবাসীর সাথে কথা বলে আমাদের নিজস্ব প্রতিবেদনকারী জানিয়েছেন ,  মোজাম্মেল সাহেবের স্ত্রী স্বামীর ব্যাস্ততার কারণে পরকীয়া প্রেমে জড়িয়ে যান ।  স্ত্রীর পরকীয়ার ঘটনা জানতে পেরে ভদ্র লোক নিরুপায় হয়ে যান ।  জানা যায় তার স্ত্রী সুইটীর সাথে  অবৈধ দৈহিক সম্পর্ক গড়ে উঠে ।  প্রায়ই যাতায়াত ছিল একজন যুবক বয়সী ছেলের ।  এই নিয়ে তাদের সংসারে বেশ কিছুদিন ধরেই অশান্তি বিরাজ করছিল ।  ডিভোর্স চেয়েও না পেয়ে তার স্ত্রী তার প্রেমিককে দিয়ে বেশ কয়েকবার হত্যার হুমকীও প্রদান করে ।  অবশেষে গতকাল মোজাম্মেল চৌধুরীকে তার স্ত্রীর প্রেমিক হুন্ডায় করে এসে খুন করে পালিয়ে যায় ।  ঘটনা স্থল থেকে পুলিশ একটা বই উদ্ধার করে ।  কিন্তু সেই বইয়ের ব্যাপারে পুলিশ মুখ খুলেনি এখনও তদন্তের স্বার্থে ।  তবে এই বইয়ের সাথে খুনের অনেক রহস্য লুকিয়ে আছে ।  আশা করা হচ্ছে এই বই থেকে পুরো খুনের রহস্যের জট খুলে যাবে ।  
 দৈনিক মানুষের কন্ঠঃ  খুন  গতকাল উত্তরায় আশিক  ( ৩২ )  ,  মিরপুরে মাসুম শিকদার  ( ৪২ )  ,  মোহাম্মদপুরে বাবুল  ( ২২ )  ,  পল্টনে মোজাম্মেল চৌধুরী  ( ৫২ )  ,  সহ অজ্ঞাত নামা আরও দুইজন ব্যাক্তি খুন হয়েছে ।  
 দৈনিক প্রতিদিনঃ  রাজধানীতে চাঞ্চল্যকর খুন  গতকাল সন্ধ্যায় মোজাম্মেল চৌধুরী নামক একজন বীমা কর্মকর্তা খুন হয়েছেন ।  আমাদের নিজস্ব সংবাদ দাতা জানিয়েছেন ,  রাজু নামের এক ১২ / ১৩ বছর বয়সের চায়ের দোকানীর সামনে ঘটনা ঘটে ।  দুর্বৃত্তরা রাজুর দোকানে বসেই তামাক সেবন করছিল ।  কিন্তু রাজুর ভাষ্য অনুযায়ী সে খুনীদের এর আগে কখনও দেখেনি ।  কিন্তু পুলিশের সন্দেহ রাজুকে নিয়ে ।  সেও এই খুনের সাথে জড়িত থাকতে পারে ।  তাই রাজুকে থানায় নিয়ে ব্যাপক জিজ্ঞাসা বাদ করেছে পুলিশ ।  কিন্তু রাজু কোন প্রকার তথ্য দিয়ে পুলিশকে সাহায্য করতে পারেনি ।  ঘটনা স্থল থেকে একটি সুডোকোর বই উদ্ধার করে পুলিশ ।  কিন্তু এই বইয়ের সাথে খুনের কোন সম্পর্ক নেই বলেই তাদের ধারণা ।  তবে তদন্তের খাতিরে এখনই মুখ খুলতে নারাজ পুলিশ ।  
 দৈনিক বস্তুনিষ্ঠ সংবাদঃ  নেশার মরণ ছোবল প্রাণ কেড়ে নিল কয়েকটি জীবনের  মোজাম্মেল চৌধুরী নামক একজন বীমা কর্মকর্তা খুন হয়েছেন ।  গতকাল রাত পৌনে আটটার দিকে পল্টনে নিজ বাসভবনের একটা চায়ের দোকানে চা খেতে এসে দুইজন সন্ত্রাসীর সাথে বাকবিতন্ডতায় জড়িয়ে পড়লে খুন হতে হয় তাকে ।  বাবুল নামের একজনের সাথে কথা বলে জানা যায় ,  ওই সময় সে দোকানের কাছেই ছিল ।  দুইজন লোক রাজুর দোকানে বসে চা খাচ্ছিল ।  এরমধ্যে একজন দোকানের টুলের উপর বসেই কাগজে করে গাঁজা বানাচ্ছিল ।  ওইসময় মোজাম্মেল সাহেব অফিস থেকে প্রতিদিনের মতো চা খেতে এলে ওই দুইজনকে গাঁজা সেবনে বাঁধা প্রদান করলে এক পর্যায় ঝগড়া সৃষ্টি হয় ।  তারপরেই এই খুনের ঘটনা ।  এদিকে মোজাম্মেল চৌধুরীর পরিবারে নেমে এসেছে শোকের মাতম ।  তার স্ত্রী ভীষণ ভাবে ভেঙে পড়েছেন ।  বাক রুদ্ধ হয়ে তার স্ত্রী সুইটি অজ্ঞান হয়ে গেলে তাকে হাসপাতালে আইসিউতে রাখা হয় ।  ছোট ছোট দুই মেয়ের দিকে তাকাতেই কান্না চেপে রাখা অসম্ভব ।  দুইদিন পর ছোট মেয়ের জন্মদিন ।  জিনিয়ার বাবা তার মেয়েকে কথা দিয়েছিলেন শিশুপার্কে ঘুরতে নিয়ে যাবেন তার এবারের জন্মদিন উপলক্ষ্যে ।  কিন্তু হয়ত এখন আর কখনও শিশুপার্ক দেখা তার জীবনে আর হয়ে উঠবেনা ।  বড় মেয়ে সাফিয়া এবার এস এস সি পরীক্ষার্থী ।  তার বাবার অনেক স্বপ্ন ছিল সাফিয়া গোল্ডেন এ প্লাস পাবে ।  কিন্তু সব স্বপ্ন যেন মুহূর্তের মধ্যে দুঃস্বপ্নের কালো রাতে পরিনত হলো ।  এক অনিশ্চিত জীবনের পথে এখন তাদের তাকিয়ে থাকতে হবে ।  তারা যেন বিশ্বাস করতে পারছেনা তাদের বাবা আর কখনও ফিরে আসবেনা ।      
   পুরোটাই নিতান্তই আমার কল্পনাকে কেন্দ্র করে লেখা ।  সকলের প্রতি বিশেষভাবে অনুরোধ থাকবে কাকতালীয়ভাবে কোন ঘটনার সাথে মিলে গেলে কোনভাবেই আমাকে দায়ী করা যাবেনা ।    

                    




খুন  ! 

    যখনই কোন অপারেশন থাকে ,  একটা সুডোকোর বই কিনে আতিক গভীর মনোযোগের সাথে খেলতে শুরু করে ,  এই ব্যাপারটা কিছুতেই বুঝতে পারিনা; অক্ষর মিলিয়ে কি মজা সে পায় !  
 আতিকের আর একটি গুন হলো মানুষের নাম জেনে নিয়ে তার সাথে কথা শুরু করা ,  এই যেমন তিন রাস্তার মোড়ের এই চা এর দোকানে আসতেই সে জানতে চাইল দোকানির নাম ?  
 ১৪ / ১৫ বছরে ছেলেটি জানাল তার নাম রাজু । 
 তো রাজু ভাইয়া আমাকে চিনি ও লিকার কম দিয়ে দুধ বেশি দিয়ে কি একটা চা খাওয়ানো যায় ?  আতিকের গলার স্বরটা চমৎকার ।  এই পরিস্কার কণ্ঠস্বর দিয়ে সাবলীল উচ্চারণ যে কোন মানুষকেই মুগ্ধ করতে পারে ।  
 চা এর কাপ বেঞ্চি তে রাখা ,  বা হাতে সিগারেট ,  ডান হাতে কলম ,  খেলায় মগ্ন ।  ঠান্ডা ,  উত্তেজনাহীন একজন মানুষ আতিক ।  
 মোজাম্মেল সাহেব অফিস থেকে ফেরেন ৭ থেকে ৭ .  ১০ এর ভেতর ।  জ্যাম থাকলে অন্য কথা ।  তাকে দেখা গেল ,  সময় তখন ৭ . ৭ মিনিট ২৬ সেকেন্ড ,  রাজুর দোকান পৌছাতে লাগবে তার ৩৪ থেকে ৪০ সেকেন্ড ,  ৫ সেকেন্ড সময় লাগবে তার কাছে ঘেষতে তারপর ৮ থেকে ১০ সেকেন্ড ।   সারাদিন অফিস করার কারনে তাকে ভীষণ টায়ার্ড দেখাচ্ছিল ।  বুকের কাছে শার্টের একটা বোতাম খোলা ।  কপালে বিন্দু বিন্দু ঘাম জমেছে ।  হাতের রুমাল দিয়ে তিনি কপালের ঘাম মুছতে মুছতে হাটছেন ।  
 রাজু মিয়া কেক কি আজকের ?  মোজাম্মেল সাহেবের প্রশ্ন শেষ হতেই পাশে পৌছে গেলাম ,  আমার দিকে তাকালেন ,  মনে হল চমকে উঠলেন ,  আমার ১ সেকেন্ড সময় নষ্ট হল ।  নাইন এমএম গর্জে উঠল তিনবার ।  
 মোজাম্মেল সাহেব চমকে উঠেছিলেন ,  আমার ১ সেকেন্ড সময় নষ্ট হয়েছিল ।   তাই তিনটা গুলী করার পর কিছুটা শঙ্কার মধ্যে ছিলাম তার মৃত্যু নিয়ে ।  কিন্তু এরই মাঝে পেছন থেকে আরেকটা গুলী এসে মোজাম্মেল সাহেবের মাথা বরাবর ভেদ করল ।  আতিকের এই একটা জিনিস আমার খুব ভাল লাগে ।  একদম নির্ভুল নিশানা ।  কোন কাজ অসম্পূর্ণ রাখাতে আতিকের ভীষণ খুত খুত রয়েছে ।  
 বাইক স্টার্টের আওয়াজ ,  যথানিয়মে পেছনে উঠে বসলাম ।  ৭ সেকেন্ড মিশন শেষ ।  বাইক চলা শুরু করল ।   '  ' ব্যাংকে একটু দাঁড়াতে হবে ,  কাজ আছে '  '   ঠান্ডা উত্তেজনাহীন কন্ঠস্বর আমাকে মুগ্ধ করল ।  
   উৎসর্গ ও কৃতজ্ঞতায় সুপ্রিয় ব্লগার লিরিকস আপুকে যিনি অত্যন্ত কষ্ট করে নিরলস ভাবে বাংলা গানের গীতিকবিতা দিয়ে সামহোয়্যার ইন ব্লগকে সমৃদ্ধ করার কাজটি করে যাচ্ছেন ।  আপুর জন্য অনেক শুভেচ্ছা ও শুভকামনা চিরদিনের জন্য ।      
 

                    




কাব্যিক ভ্রমন

    প্রথমেই ক্ষমা চেয়ে নিচ্ছি ।  এটা মূলত কোন সংকলন মূলক পোস্ট নয় ।  পৃথিবীতে অনেক কবিদের লেখা অনেক কবিতাই পড়েছি কিন্তু সব কবিতাইতো আর মনে বাসা বাঁধতে পারেনা ।  কিছু কবিতা থাকে এমন যে নিজের অজান্তেই হৃদয়ে ধ্বনিত হয় সময়ে অসময়ে ।  সেগুলো থেকে যায় স্মৃতির পাতায় চিরস্মরণীয় হয়ে ।  সামহোয়্যার ইন ব্লগে যারা কবিতা লেখেন তারা সকলেই অসাধারন যার প্রশংসা করার মতো ভাষা আমার জানা নেই ।  তবু তাদের লেখা অজস্র কবিতার মাঝে যেসব কবিতা একান্তই আমার হৃদয়ের স্মৃতি গর্ভে চিরদিনের জন্য স্থান করে নিয়েছে ,  সময়ে অসময়ে নিজের অজান্তেই মনকে আন্দোলিত করে তোলে এমনই কিছু কবিতাকে সংরক্ষন করে রাখার জন্যই মূলত এই পোস্ট ।  
 আসলে অনেক সময় কবিতাগুলো নীরবে ফিরে ফিরে গিয়ে পড়ে আসি ব্লগে কিন্তু সমস্যা হয় অনেকটা সময় ধরে খোঁজা লাগে ।  তাই এই খোঁজ করার কষ্ট হতে পরিত্রান পাওয়ার জন্য সেই সব প্রিয় কবিতাগুলোকে একসাথে করতে চেষ্টা করেছি মাত্র ।  অনেকের একের অধীক কবিতাও প্রিয়তে আছে কিন্তু এখানে স্থান দিয়েছি তার মধ্য থেকে সেরা কবিতাগুলোকে ।  তবে এই তালিকার এখানেই শেষ নয় ।  পোস্ট নিয়মিত আপডেট হবে আমার একান্ত ভাল লাগা থেকে ।         
    +  আমার ঘরের স্বপ্ন পড়ে আছে মফস্বলে  -  অন্যমনস্ক শরৎ  
  +  ক্যামেলিয়া  -  অপূর্ন  
  +  বেলা শেষের গান  -  ৎঁৎঁৎঁ  
  +  অশুদ্ধ সময়ে কখনও বিষাদ কখনও বিগ্রহের সাময়িক প্রেষণা  -  সোনালী ডানার চিল  
  +  বিষণ্ন সময় ধার করে আত্মার গন্ধ খোঁজে শরীর  -  আহমেদ আলাউদ্দিন  
  +  হ্যানিবল  -  ইসতিয়াক অয়ন  
  +  জীবনের হিসাব মিলাতে চল যাই হিমু সেজে  -  পরিবেশ বন্ধু  
  +  বিষন্ন এই শহরে তোমায় অপেক্ষায়  -  কাল্পনিক _ ভালোবাসা  
  +  এক টুকরো আকাশ কিনবো তোমার নামে  -  নোমান নমি  
  +  ২৩ ° ২৭ '   -  ইনকগনিটো  
  +  আমাকে ধর্ষিতা হবার সাজা দেয়া হয়েছে  -  ডানাহীন  
  +  আমার স্ত্রীকে হতে হবে  -  সোনাবীজ; অথবা ধুলোবালিছাই  
  +  ফ্লাট নং G 4  -  সাবরিনা সিরাজী তিতির  
  +  নন্দিতার অন্তর্বাসে রক্তদাগ  -  লেখোয়াড়  
  +  আর কতকাল বল কানামাছি তুমি খেলবে  -  সেলিম আনোয়ার  
  +  হাওয়ায় ভাসতে থাকা ঘুড়িগুলো আমার  -  স্বপ্নবাজ অভি  
  +  বোধের দেয়ালে কতটা শ্যাওলা জমেছে  -  নাসরিন চৌধুরী  
  +  ঊর্মি  -  আশিক মাসুম  
  +  যে রকম দিন যাবে  -  আশরাফুল ইসলাম দূর্জয়  
  +  এখন আমারও একটা আকাশ আছে তাই তোর আকাশে চোখ রাখি না  -  রাইসুল নয়ন  
  +  তুমি শুধু একবার বলো  -  shfikul  
  +  নষ্ট ভালোবাসায় নষ্ট কবিতা  -  মাননীয় মন্ত্রী মহোদয়  
  +  জ্বর কাব্য  -  লাইলী আরজুমান খানম লায়লা  
  +  সহজিয়া  -  ভারসাম্য  
  +  নীল জল বালিকা  -  সমুদ্র কন্যা  
  +  শীতগ্রস্থ শরীরের বিনষ্ট অনুবাদ  -  পাপতাড়ুয়া  
  +  আমি কিংবদন্তী হবো তোমার কবিতায়  -  সুলতানা শিরীন সাজি  
  +  পূণ্যাত্মার মিছিল তুমি উপমায় অনন্য  -  সুপান্থ সুরাহী  
  +  লিখছি আমি জানি শব্দরা ভুল ফেইক  -  নস্টালজিক  
  +  স্বদেশ চলে গেলে কার কি আসে যায়  -  স্বদেশ হাসনাইন  
  +  প্লাস্টিকের হাতুরি  -  শাহেদ খান  
  +  শৃঙ্খলিত শব্দাবলি  -   * কুনোব্যাঙ *   
  +  সমুদ্রের শ্বাস  -  জুন
  +  দেয়ালিকা  -  স্নিগ্ধ শোভন  
  +  কলাঝিরির বাঁকে  -  সায়েম মুন 
  +  এখনো তোমারই আছি  -  বৃতি  
  +  বোধহয় অপঘাতে মরে যাবো দেয়ালের ইটে থেতলে যাওয়া ঐ শ্রমিকের মতো  -  ডি মুন  
  +  বিপন্ন জনপদ  -  রমিত  
  +  শুভমিতার সাথে কাটানো বিকেল  -  ডট কম ০০৯  
  +  ধ্রুপদীর প্রতি  -  অনুপম অনুষঙ্গ  
  +  আলিঙ্গনের তুমুল ইচ্ছে এবং কুর্চি  -  নীলসাধু  
  +  মরে গেলে কবরে কেউ ফুল দিও না  -  প্লিওসিন অথবা গ্লসিয়ার  
  +  অতঃপর ভালবাসি  -  তানিয়া হাসান খান  
  +  ফ্রাই  -  পেন আর্নার 
  +  ভালবাসা মিলনে মলিণ হয় বিরহে উজ্জ্বল  -  শাহজাহান মুনির  
  +  বারান্দাতে অস্থিরতা  -  অদৃশ্য  
  +  মাঝি কেন আইছিলা  -  লাবনী আক্তার  
  +  এমনই এক ভোরের শুভ্রতায় আমি নারী হবো  -  টুম্পা মনি  
  +  স্বৈরতন্ত্র কিন্তু চলবেনা আমার সাথে জেনে রেখো  -  বটবৃক্ষ~  
  +  আমি শুধু একাই আছি ওর অপেক্ষায় এই ষ্টেশনটায়  -  রোেক্য়া ইসলাম  
  +  আর্তনাদ  -  সোজা পথের বাঙালি
 উৎসর্গঃ শ্রদ্ধেয় ও প্রিয় ফারাহ দিবা জামান আপুকে ,  যার লেখা আমার খুব প্রিয় একটি কবিতা হলোঃ   
 তোমায় ভাবি উদাস হলেই
আধেক রুহের ঘোরে
উদাস চোখে মদির মায়া
জ্বলে পুড়ে মরে । 
 পুড়ছো তুমি কোন্ ভুবনে
উনুন নীচে খড়ি হয়ে , 
বাতাস মাঝে ভাসছো সুখে
আগুন শিখা লকলকিয়ে । 
 আমি তবে বাতাস হলাম
তোমার বুকের অতল ছুলাম । 
রুহ ’ র ভেতর রুহ ফুঁকে
আধেক নিয়ে আধেক দিলাম ।   সবশেষে ,  এই সামহোয়্যার ইন ব্লগের সুদীর্ঘ ব্লগীয় পথ চলায় যে আমি আজ কান্ডারি অথর্ব হতে পেরেছি আপনাদের উৎসাহ ,  অনুপ্রেরণা ,  সাহায্য ,  সহযোগিতা এবং ভালোবাসায়; সকলের প্রতি রইল আমার আন্তরিক ভালোবাসা ও কৃতজ্ঞতা ।  ঠিক একই কারনে এই ব্লগ প্ল্যাটফর্মটির প্রতিও অনেক ঋণ জমা হয়ে থাকবে চিরকাল ।  আর আমার ভুল ত্রুটিগুলো ক্ষমা সুন্দর দৃষ্টিতে দেখার জন্য বিশেষ ভাবে অনুরোধ রইল ।  শুভেচ্ছা ও শুভকামনা নিরন্তর ।       

                    




নান্দনিক নিষ্ঠুর ভাস্কর্য শিল্পকর্ম


সভ্যতার প্রারম্ভকাল থেকেই মানুষ তার শৈল্পিক মনের বিকাশ ঘটিয়ে চলেছে ।  পাহাড়ের গুহায় বসবাস করা মানুষ গুহার দেয়ালে খোদাই করে তাদের যাপিত জীবনকে স্মৃতি হিসেবে ধারণ করে রাখতো ।  সভ্যতার ক্রমবিকাশে লৌহ ,  ব্রোঞ্জ ,  তামা ,  স্বর্ণ ,  মাটি ,  বেলেপাথর ,  চুনাবালি ,  কাঠ ইত্যাদির ব্যবহারে মানুষ ঠিক একই ভাবে সভ্যতাকে ধারণ করে রাখতে সচেষ্ট থেকেছে ।  কালে কালে এই শিল্প রুপ নিয়েছে ভাস্কর্য শিল্পে ।  গ্রীক সভ্যতা থেকে শুরু করে রোমান ,  ইনকা ,  অ্যাজটেক ,  মিশরীয় ,  সিন্ধু ,  হরপ্পা ,  মহেঞ্জোদাড়ো ইত্যাদি প্রায় সকল সভ্যতার মানুষকেই দেখা গেছে এই ভাস্কর্য শিল্পের চর্চা করতে ।  কখনও দেব - দেবী ,  কখনও সমাজের গণ্যমান্য ব্যাক্তিবর্গ কিংবা কখনও প্রকৃতি ও প্রাণী জগত ধারণ করা হয়েছে ভাস্কর্য রুপে ।  ইতিহাস ,  ঐতিহ্য ও সংস্কৃতি ইত্যাদি কোন কিছুই বাদ যায়নি ভাস্কর্য হিসেবে ধারণ করে রাখার প্রয়াস থেকে ।  কালে কালে ভাস্কর্য মানুষ   গৃহস্থলির সৌখিন শিল্প সামগ্রী হিসেবে ব্যবহার করতে শুরু করে ।  হোক সেটা বিমূর্ত অথবা হোক কোন মনুষ্য মূর্তি কিংবা মৎস্যকন্যা মানুষের শৈল্পিক মন জুড়ে রয়েছে ভাস্কর্য শিল্প ।  মানুষ যতই নানারকম ভাস্কর্য গড়ে তুলুক না কেন; আজ পর্যন্ত কারও পক্ষেই সম্ভব হয়নি এসব প্রাণহীন শিল্পকে প্রাণ দেয়ার ।  কিন্তু যদি প্রাণনাশ করে ভাস্কর্য গড়ে তোলা যায় তাহলে ব্যাপারটা কেমন হয়  ?  মানুষের অদম্য শৈল্পিক মনের তাগিদ এই অদ্ভুত কর্মটিও সাধন করেছে ।  রুপকথার গল্পে দেখা যেত শয়তান যাদুকর তার যাদুবলে মানুষকে পাথরের মূর্তি বানিয়ে ফেলতো ।  কিন্তু বাস্তবে মানুষকে পাথরের মূর্তি না বানালেও প্রাণীর অস্তিত্ব ধ্বংস করে মানুষ ভাস্কর্য নির্মাণ করতে সক্ষম হয়েছে ।  চমৎকার দৃষ্টিনন্দন অদ্ভুত এইসব বিমূর্ত শৈল্পিক ভাস্কর্য মানুষ ব্যবহার করছে সৌখিন সামগ্রী হিসেবে ।   ভয়ানক নিষ্ঠুর এই ভাস্কর্য শিল্পের নাম অ্যালুমিনিয়াম ফায়ার অ্যান্ট কলোনি কাস্টিং ।  মূলত পিঁপড়ার জীবনের বিনিময়ে প্রস্তুত করা হয় এসব ধাতব ভাস্কর্য ।  এসব অদ্ভুত বিমূর্ত ভাস্কর্য তৈরি করা হয় মূলতঅ্যালুমিনিয়াম গলিয়ে ।  প্রথমে ধাতব অ্যালুমিনিয়াম খন্ড অত্যন্ত উচ্চতাপে গলানো হয় ।  এরপর তা ঢালা হয় মাটিতে গড়ে তোলা পিঁপড়ার ঢিবিতে যেখানে পিঁপড়ার বসবাস ।  গর্ত পূর্ণ হয়ে গেলে গলিত অ্যালুমিনিয়াম ঠাণ্ডা হয়ে জমাট বাঁধা পর্যন্ত অপেক্ষা করা হয় ।  পিঁপড়ার গর্তের প্রত্যেকটা অলিগলিতে উত্তপ্ত গলিত অ্যালুমিনিয়াম ঢুকে তৈরি হয় অদ্ভূত এক কোরালের মতো আকৃতি ।  যথেষ্ট শক্ত হয়ে গেলে চার পাশের মাটি খুঁড়ে পাওয়া বস্তুটি তুলে আনা হয় ।  এরপর এতে পানির ঝাপটা দিয়ে ধুয়ে ফেললেই বেরিয়ে আসে অসাধারণ ভাস্কর্য ।  পিঁপড়ার উপকারিতার দিকের চেয়ে ক্ষতিকারক হিসেবেই ধারনা করে মূলত এই ভাস্কর্য শিল্পের প্রচলন হয় ।  দেখা যায় পিঁপড়ার বসত ধ্বংসের জন্য জমিতে ক্ষতিকার রাসায়নিক কীটনাশক প্রয়োগ করতে হয় ।  অনেক সময়ই যা জমির উর্বরতা নষ্ট করে ।  কিন্তু প্রকৃতিতে যে কোন কিছুই অকারণে নয় ।  জীব বৈচিত্রের অংশ হিসেবে প্রকৃতিতে যে; সব কিছুই প্রাকৃতিক ভারসাম্য রক্ষা করে চলে ,  এই ক্ষেত্রে এই জ্ঞান আর প্রযোজ্য হয়নি ।  পিঁপড়ারও প্রাণ থাকা স্বত্বেও মানুষের শিল্প সাধনার কাছে তাদের প্রাণও তুচ্ছ হয়ে ধরা দিয়েছে ।  যার বাজার মূল্য সর্বোচ্চ প্রায় ৩৭৫ ডলার ।  সচিত্র অ্যালুমিনিয়াম ফায়ার অ্যান্ট কলোনি কাস্টিং প্রক্রিয়াপ্রথমে মাটিতে গড়ে তোলা একটি পিঁপড়ার ঢিবিতে উত্তপ্ত গলিত অ্যালুমিনিয়াম ঢেলে দেয়া হচ্ছে ।   ঠাণ্ডা হয়ে জমাট বেঁধে যথেষ্ট শক্ত হয়ে যাওয়ার পর শুরু হলো মাটি খোঁড়া ।     মাটির অনেক গভীর পর্যন্ত বিস্তৃত পিঁপড়ার বসতের অ্যালুমিনিয়ামের ভাস্কর্যে রুপ লাভ ।  এবার মাটির ভেতর থেকে তুলে এনে পানি দিয়ে মাটি পরিষ্কারের পালা ।  পুরোপুরি পরিষ্কার হয়ে যাওয়ার পর বাজারে বিক্রির জন্য প্রস্তুত ভাস্কর্য ।  পিঁপড়ার প্রাণের মূল্য যাই হোক না কেন ,  মানুষের শৈল্পিক মন ঠিক একই প্রক্রিয়ায় এই অ্যালুমিনিয়ামের শিল্প কর্ম বিকশিত হয়েছে আরও নানা ভাবেই ।  এই শিল্প কর্ম দেখলে অবশ্য এটা মেনে নেয়া সম্ভব হয়না কিছুতেই যে ,  শুধুমাত্র পিঁপড়ার ক্ষতিকর দিকের কথা ভেবেই এমন ভাস্কর্যের সৃষ্টি ।  তরমুজ একটি সুস্বাদু খাবার হলেও তরমুজের বীচি দিয়েও তৈরি করা হচ্ছে এমন অদ্ভুত ভাস্কর্য ।  যার নামঅ্যালুমিনিয়াম ফায়ার ওয়াটারমেলন বা তরমুজ কাস্টিং ।  হয়তবা তরমুজের বীচি যেহেতু মানুষের খাদ্য নয় ,  তাই এর অপ্রয়োজনীয়তাকে প্রাধান্য দিয়েই তৈরি করা হচ্ছে এমন অদ্ভুত চমৎকার দৃষ্টিনন্দন বিমূর্ত শৈল্পিক সব ভাস্কর্য । সচিত্র অ্যালুমিনিয়াম ফায়ার ওয়াটারমেলন বা তরমুজ কাস্টিং প্রক্রিয়া প্রথমে একটি তরমুজের উপরাংশে শক্ত পাইপ দিয়ে গর্ত করে নেয়া হচ্ছে । পোষা কুকুরকে দিয়ে তরমুজের স্বাদ পরীক্ষা করিয়ে নেয়া হচ্ছে । এবার ধাতব অ্যালুমিনিয়াম উচ্চতাপে গলিয়ে তরমুজের ভেতর ঢালার পালা । ঠাণ্ডা হয়ে এলে এবার তরমুজ কাটাকাটির পালা ।  তরমুজতো নয় যেন লোহার কোন বল কাটার কসরৎ চলছে । তরমুজের ভেতর থেকে বের হয়ে আসা তরমুজের বীচির অ্যালুমিনিয়ামের ভাস্কর্যে রুপ লাভ ।  এমনকি এই শিল্প সাধন থেকে বাদ যায়নি পেঁপেও কতিপয় নান্দনিক নিষ্ঠুর ভাস্কর্য রহস্যাবৃত এই পৃথিবীতে কত বিচিত্র মানুষ আর কতইনা বিচিত্র মানুষের শিল্প সাধন  !  ! তথ্যসূত্রঃwww . anthillart . comwww . isciencetimes . comwww . buzzfeed . comwww . ebay . com

                    




প্রাচীন স্বস্তিকা প্রতীক এবং সাদা আর্য জাতির নিষিদ্ধ ইতিহাস

    খ্রিস্টান ধর্ম আবির্ভাবের হাজার হাজার বছর আগে সাদা জাতি ইচ্ছাকৃতভাবে তাদের পৈতৃক হিন্দু ধর্ম থেকে নিজেদের মুক্ত করেছে; যার রেওয়াজ ছিল প্রাগৈতিহাসিক ইউরোপ জুড়ে ।  ফলে সাদারা পৃথিবীতে তাদের পথ হারিয়েছে এবং আধ্যাত্মিক ভাবে তারা যা ,  তা তারা ভুলে গেছে ।  অর্থ ও বস্তুগত সম্পদ তাদের বন্য সাধনার অন্তর্দর্শনকে অবমুক্ত করে দিয়েছে ।  ইউরোপের আদিবাসী হিন্দু বিশ্বাস আধুনিক দিনের সেন্সরশিপ পরীক্ষার মাধ্যমে কিভাবে তাদের প্রতীক ,  স্বস্তিকা দমন এবং ফলাফল হিসাবে সাদারা তাদের অতীত ,  তাদের ভবিষ্যত এবং তাদের প্রাচীন আধ্যাত্মিক পথের মহিমা হারিয়েছে তা দেখতে পাবো ।  হিন্দুধর্মের অত্যন্ত উচ্চ আধ্যাত্মিক ধারণা শাশ্বত আত্মা ,  পুনরজ্জীবিত ,  কর্মফল ,  যোগ ,  থার্ড আই ,  এবং নির্বাণ অনেক সাদারাই রহস্যজনকভাবে আজও আলিঙ্গন করে আসছে যা ইউরোপের হারিয়ে যাওয়া ধর্মীয় ঐতিহ্যের ধারক ও বাহক ছিলো ।  তবে এটা কোন বর্ণবাদী অনুমান বা অসমর্থিত মতামত না ।  এটা তথ্য প্রমান ভিত্তিক ভিত্তিপূর্ণ একটি সত্য ।  
  গ্রীসের অটাগন যাদুঘরে রক্ষিত ৮ম শতাব্দীর প্রাচীন গ্রিক স্বর্ণ চাকতীতে স্বস্তিকা প্রতীক  সমস্ত প্রাচীন ইউরোপীয় সংস্কৃতি অর্থাৎ এট্রুস্ক্যান্স ,  গ্রীক ,  রোমান ,  গলস ,  কেল্ট ইত্যাদি একই ভাবে হিন্দুধর্মের এই উচ্চ আধ্যাত্মিকতার চর্চা করে আসছে ।  
  ক্রীট থেকে একটি মিনোয়ান মৃত্শিল্প টুকরার উপর প্রাচীন স্বস্তিকা প্রতীক   স্বস্তিকা প্রতীকের সঙ্গে প্রাচীন রোমান মোজাইক   এথেন্সের জাতীয় প্রত্নতাত্ত্বিক জাদুঘরে রক্ষিত ক্রীট থেকে স্বস্তিকা প্রতীক দিয়ে তৈরি ছোট পোড়ামাটি জগ  ভারতীয় উপমহাদেশে আর্যদের আগমন    ভারতের অধিকাংশ মানুষ আজ হিন্দু ধর্মের সঙ্গে সংযুক্ত ।  কিন্তু হিন্দু ধর্মের উৎস ভারতে নয় ।  এই ধর্মকে ভারতে নিয়ে আসা হয় ।  মূলত ইউরোপ থেকে প্রাচীন সাদা জাতি বা আর্যরাই হিন্দু ধর্মের প্রচার ও প্রসার ঘটায় এই উপমহাদেশে ।  আর্য শব্দটি হিটলারের অনুমিত বিশ্বাস স্বর্ণকেশী নীল নেত্রবিশিষ্ট মাস্টার জাতি হিসেবে বোঝালেও তা সম্পূর্ণ মিথ্যা ।  ঐতিহাসিকভাবে দ্বিতীয় বিশ্বযুদ্ধের শত শত বছর আগে আর্য বলতে সবসময় ইউরোপীয় সাদা মানুষদেরকেই বোঝানো হয়েছে ।  হিন্দু ধর্ম আজও সারা ভারতে চর্চা করা হয় কিন্তু এর জন্য ইউরোপ একটি ভিন্ন পরিণতি ভোগ করে ।  খ্রিস্টান ধর্ম প্রবর্তনের হাজার বছর আগে ইউরোপীয় এবং সাধারণ সাদা মানুষ অনেক উপায়ে চেষ্টা করেও ব্যর্থ হয় ,  যার উত্থানের মধ্যে দিয়ে ইউরোপ অন্ধকার যুগে পতিত হয় অথচ যার শেকড় আদিবাসী হিন্দু ধর্মীয় ককেশীয় জাতি থেকে অবমুক্ত হয় । 
   আর্যদের আক্রমণের আগে দ্রাবিড়রা ভারতের স্থানীয় মানুষ ছিলো ।  কিন্তু আর্যদের বিজয় দ্রুততার সাথে সম্পূর্ণ হয় ।  আর্যরা অবশেষে উপমহাদেশের উত্তর অংশে তাদের সংস্কৃতি ও ভাষার কর্তৃত্ব স্থাপন করে ।  দ্রাবিড়রা উন্নত আর্য সংস্কৃতি ও ধর্ম ,  স্বস্তিকা চিহ্ন ,  তাদের মূল প্রতীক হিসেবে গ্রহণ করতে বাধ্য হয় ।  আর্যরা নিজেদেরকে প্রভাবশালী জাতি হিসেবে প্রতিষ্ঠিত করে তোলে ।  এই আর্যরাই অত্যাধুনিক বৈদিক লেখায় গঠিত হিন্দু ধর্মকে হৃদয়ে গঠন করে । 
   খ্রিস্টান ধর্মের আবির্ভাবের পূর্বে ইউরোপের ককেশীয় অঞ্চলে যে ধর্ম চর্চা করা হতো আজকের হিন্দু ধর্ম মূলত তারই ফল স্বরূপ ।  আর্যরা যদি ভারতে হিন্দু ধর্ম এনে থাকে তাহলে ইউরোপীয়দের কালপঞ্জির প্রয়োজনীয়তা হিসাবে ইউরোপীয় পূর্বপুরুষরা হিন্দু ধর্মর চর্চা করতো ,  যা আর্যদের থেকে অবতীর্ণ হয় ।  বর্তমানে স্বস্তিকা প্রতীক ভারতে হিন্দুদের মধ্যে পবিত্রতার প্রতীক হিসেবে বিবাহ ,  উৎসব ,  ঘর ,  পোশাক এবং গয়না ,  ভারতীয় মন্দির ,  বেদী ,  ধর্মীয় ধর্ম গ্রন্থগুলোতে ব্যবহৃত হয় ।  অথচ পশ্চিমাদের কাছে স্বস্তিকা প্রতীক যে ইউরোপ এর সবচেয়ে প্রাচীন গুরুত্বপূর্ণ এবং উর্বর ধর্মীয় প্রতীক ছিলো তা এখন অজ্ঞাত ।       
   ভারতে স্বস্তিকা প্রতীক সমন্বিত হিন্দু মন্দির   প্রাচীন ফরাসী স্বস্তিকা প্রতীক   স্বস্তিকা প্রতীক দিয়ে সজ্জিত প্রাচীন রোমান মোজাইক মেঝে লা অল্মেডা   প্রায় ৭০০ বি . সি .  তে গ্রীসের স্বস্তিকা প্রতীক দিয়ে আর্টেমিস  Some authorities are of the opinion that it was an Aryan symbol and used by the Aryan peoples before their dispersion through Asia and Europe .  This is a fair subject for inquiry and might serve as an explanation how … as a sacred symbol … the Swastika might have been carried to the different peoples and countries in which we now find it by the splitting up of the Aryan peoples and their migrations and establishment in the various parts of Europe .  
  -  -  -  Thomas Wilson    স্বস্তিকা প্রতীক এট্রুস্ক্যান্স ,  রোমান ,  স্কেন্ডিনাভিয়ান্স ,  সাবিনেস ,  ফ্রিগিয়ান্স এবং গ্রীক মোজাইক শিল্প ,  ভাস্কর্য ,  পেইন্টিং এর মধ্যে ব্যবহৃত হয় ।  ইউরোপের বাইরে স্বস্তিকা প্রতীক হিট্টিট ,  প্রাচীন ইরানী ধ্বংসাবশেষ এবং কিছু মেসোপটেমিয়ার নগর রাজ্যেও পাওয়া যায় এবং তিব্বত আদিবাসীদের ধর্মীয় বিশ্বাসেও ব্যবহৃত হয় ।  এছাড়াও স্বস্তিকা প্রতীক বৌদ্ধ মন্দির এবং চীনা ,  কোরিয়ান ও জাপানি শিল্পে ব্যবহৃত হয় ।  প্রাগৈতিহাসিক জৈনধর্মতেও এর ব্যবহার দেখা যায় ।  
  স্বস্তিকা প্রতীকের সঙ্গে দালাই লামা     জাপানি বৌদ্ধ মন্দিরের উপর স্বস্তিকা প্রতীক  ইউরোপে স্বস্তিকা প্রতীকের রেনেসাঁ  -   " ঈশ্বর মৃত "     নীটশে তার বাইবেলের আবেগপূর্ণ একেশ্বরবাদ দিব্যর জন্য বিখ্যাত ।  জরথুশত্রর মধ্যে  " ঈশ্বর মৃত "  ছিল তার বিখ্যাত ঘোষণা । 
   Christianity can be understood only in terms of the soil out of which it grew — it is not a counter - movement to the Jewish instinct ,  it is its very consequence …  even today the Christian can feel anti - Jewish without realizing that he himself is the ultimate Jewish consequence   -  -  -  Friedrich Nietzsche    অনেক ইউরোপীয় ইতিমধ্যে বাইবেলের ঐতিহ্য ধারন করতে অনিচ্ছুক হয় এবং পরে তারা তাদের পূর্বপুরুষগণকেই সঠিক হিসাবে অনুভূব করতে শুরু করে ।  এই এন্টি জুডেও বা খৃস্টান আন্দোলন সবসময় তাদের একেশ্বরবাদের প্রতি অবিশ্বাস অর্জন করায় ।  তবে ইহুদি ,  খ্রিস্টান এবং ইসলামের আব্রাহামিক বা সেমিটিক ধর্মের অনুসারীরা স্বস্তিকা প্রতীক ব্যবহার করেনা । 
  এডমন্টন স্বস্তিকা ,  ১৯১৬ কানাডা   স্বস্তিকা প্রতীকে বাস্কেটবল টিম ,  সান ফ্রান্সিসকো ,  ১৯০৮   ১৯২০ সালে স্বস্তিকা প্রতীক পরিহিতা অভিনেত্রী ক্লারা নম   ইংরেজি লেখক এবং ফ্রীম্যাশন রুডইয়ার্ড কিপলিং তার লেখা বই ডাস্ট জ্যাকেটে স্বস্তিকা প্রতীক ব্যবহার করেন   কোকাকোলার স্বস্তিকা প্রতীক আকৃতির ঘড়ি  In ancient times …  they were renowned as Aryans among themselves and their neighbors .    -  -  -  Herodotus  I am Darius the great King …  A Persian ,  son of a Persian ,  an Aryan ,  having Aryan lineage   -  -  -  Darius The Great  The Aryan nations … stand before us in history as the principal nations of northwestern Asia and Europe .   … They have perfected society and morals; and we learn from their literature and works of art the elements of science ,  the laws of art ,  and the principles of philosophy .   … these Aryan nations have become the rulers of history ,  and it seems to be their mission to link all parts of the world together by the chains of civilization   -  -  -  Max Muller  this is the highest country .  No doubt it was inhabited before any other and could even have been the site of all creation and all science .  The culture of the Indians ,  as is known ,  almost certainly came from Tibet ,  just as all our arts like agriculture ,  numbers ,  the game of chess ,  etc .  ,  seem to have come from India .    -  -  -  Immanuel Kant  The greatest part of the Atlantean population declined ,  and from a small portion are descended the so - called Aryans who comprise present - day civilized humanity   -  -  -  Rudolf Steiner ,  Cosmic Memory  For many generations … they obeyed the laws and loved the divine to which they were akin .   … they reckoned that qualities of character were far more important than their present prosperity .  So they bore the burden of their wealth and possessions lightly ,  and did not let their high standard of living intoxicate them or make them lose their self - control … But when the divine element in them became weakened … and their human traits became predominant ,  they ceased to be able to carry their prosperity with moderation .    -  -  -  Plato     প্লেটো ব্যাখ্যা করেন যে প্রাকৃতিক দুর্যোগের কারনে আর্যরা আটলান্টিক মহাসাগরে তলিয়ে যায় ।  যারা জীবিত ফিরতে পারে তারা একসময় পৃথিবীর নানা প্রান্তে ছড়িয়ে যায় এবং পরবর্তীতে তারা তাদের ধর্মীয় বিশ্বাস অনুযায়ী স্বস্তিকা প্রতীক পূর্ণ স্থাপনা নির্মাণ করে । 
  প্রাচীন রোমান স্বস্তিকা প্রতীক চিহ্নিত জ্যামিতিক মোজাইক ,  রোমান - জার্মানিক যাদুঘর ,  জার্মানী   প্রাচীন গ্রীসের একটি মোজাইকে স্বস্তিকা প্রতীক  the Swastika was an  “ Aryan emblem ”  …  The supposition that the Aryan Hindus carried the Swastika with them to India is … perfectly tenable ,  since it belongs to early prehistoric art of Europe   -  -  -  William Henry Goodyear ,  Grammar of the Lotus ,  1891   প্রাচীন মুদ্রায় স্বস্তিকা প্রতীক  Aryan Hindus … in very early times … separating from the great family in the highlands of Central Asia ,  crossed the Himalayas ,  descended into the plains of the Indus and Ganges ,  overran a great part of the peninsula ,  and introduced the civilization and religion which are now dominant in India .    -  -  -  John Richardson ,  A School Manual of Modern Geography ,  1876  The accounts … of the early Aryan invaders … are mainly derived from an examination of the Hymns of the Vedas ,  the most ancient religious books of the Aryans …   … the invaders of India … belong to a race  ( called Aryan or Indo - European )  which included the ancient Greeks ,  Romans ,  and Persians ,  and most of the modern nations of Europe ,  such as the English ,  Germans ,  French ,  and many others .    -  -  -  Sir Roper Lethbridge ,  A Short Manual of the History of India ,  1881  নিষিদ্ধ ইতিহাস    মূসার মিশরে আগমন এবং দশটি আদেশ ,  ডেভিড এবং সলোমনের রাজপদ সবকিছুই বিশ্বাস করা হয় এবং প্রচার করা হয় কিন্তু আর্য হিন্দুদের এই সত্য অত্যন্ত চতুরতার সাথে গোপন করে আসা হচ্ছে ।  কারন আর্য ইতিহাসে শক্তিশালী কিছু লুকানো আছে বলে মনে হয় ।  বিশ্বের অভিজাত ক্ষমতাশালীরা এতে তাদের অস্তিত্ব প্রকাশ পেলে বিপদের আশংকা করে ।  
 You don ’ t have a soul .  You are a soul .  You have a body .    -  -  -  C . S .  Lewis  Man is a god in the body of an animal according to the pronouncement of ancient philosophy   -  -  -  Dr .  Alvin Boyd Kuhn  A man is a god in ruins .    -  -  -  Ralph Waldo Emerson      the divine element in them became weakened … and their human traits became predominant ,  and they ceased to be able to carry their prosperity with moderation .    -  -  -  Plato ,  Timaeus and Critias  this is the highest country .  No doubt it was inhabited before any other and could even have been the site of all creation and all science .  The culture of the Indians ,  as is known ,  almost certainly came from Tibet ,  just as all our arts like agriculture ,  numbers ,  the game of chess ,  etc .  ,  seem to have come from India .  
  -  -  -  Immanuel Kant   The greatest part of the Atlantean population declined ,  and from a small portion are descended the so - called Aryans who comprise present - day civilized humanity .     -  -  -  Rudolf Steiner ,  Cosmic Memory  Did the Aryan … race come from Atlantis ?  ”   “ The center of the Aryan migrations  ( according to popular opinion )  … was Armenia .  Here too is Mount Ararat ,  where it is said the ark rested — another identification with the Flood regions ,  as it represents the usual transfer of the Atlantis legend by an Atlantean people to a high mountain in their new home .  ”   “ The Greeks ,  who are Aryans ,  traced their descent from the people who were destroyed by the Flood ,  as did other races clearly Aryan … herein we find another evidence of relationship between the Aryans and the people of Atlantis .  .  the Greeks ,  an Aryan race ,  in their mythological traditions ,  show the closest relationship to Atlantis … We have seen that Zeus ,  the king of Atlantis ,  whose tomb was shown at Crete ,  was transformed into the Greek god Zeus .  ”   “ There is another reason for supposing that the Aryan nations came from Atlantis .  We find all Europe …  occupied by nations recognized as Aryan .     -  -  -  Ignatius Donnelly ,  Atlantis :  The Antediluvian World ,  1882  প্রাচীন আর্যরা ইউরোপ জুড়ে একটি অত্যন্ত অত্যাধুনিক আধ্যাত্মিক রাজধানী তৈরি করে ।  ধারনা করা হয় স্টোনহেঞ্জ হলো তারই স্থাপনার একটি অংশ বিশেষ ।  
 List was attracted to the ideas of Giordano Bruno … Bruno had proclaimed that Judaism and Christianity had corrupted the ancient and true religion … which had enjoyed considerable popularity amongst the Neo - Platonists of the Renaissance .  Bruno also wanted a new dispensation based on the rediscovered ancient gnosis .    -  -  -  Nicholas Goodrick - Clarke ,  The Occult Roots of Nazism ,  1992    ওল্ড টেস্টামেন্ট মানব ইতিহাসের কোন সঠিক হিসাব না; যা মানব ইতিহাসের উপর জোড় পূর্বক চাপিয়ে দেয়া হয়েছে ।  ইউরোপ এবং পশ্চিমারা মনপ্রাণে বাইবেল গ্রহণ করেছেন কারণ ,  এটি সমস্ত মানবজাতির ঐতিহ্য হিসেবে লিখিত অথচ যা পশ্চিমাদের অনেক বেশী ইতিহাস স্বীকার করতে ব্যর্থ হয়েছে ।  সেখানে অনেক সমৃদ্ধ আধ্যাত্মিক জ্ঞানের প্রতীক স্বস্তিকা তারা তাদের ধর্ম বিশ্বাস থেকে অবমুক্ত করে দিয়েছে ।  স্বস্তিকা শব্দটি সংস্কৃত থেকে এসেছে যার অর্থ ভাল হচ্ছে ।  
   দুটি বিপরীত মেরুর ভারসাম্য বোঝাতে প্রাচীন স্বস্তিকা প্রতীক যা অবিকল বিপরীত মেরুর বাছাইযোগ্য সমীকরণ থার্ড আই জাগরণের জন্য পবিত্র সূত্র সূচক ।  
 The double sign is ,  as every student of Occultism knows ,  the symbol of the male and the female principles in Nature ,  of the positive and the negative   -  -  -  Helena Blavatsky ,  The Secret Doctrine  the swastika … surmounted by a rudely drawn symbol of the sun and moon … marks every main doorway in the country .    -  -  -  Perceval Landon ,  Lhasa :  An Account of the Country and People of Central Tibet ,  1905    সূর্য ও চন্দ্র খোচিত তিব্বতের স্বস্তিকা প্রতীক   বুদ্ধের কপালে থার্ড আই এবং হৃদপিণ্ডে স্বস্তিকা প্রতীক    স্বস্তিকা প্রতীকের পেছনে আরো অনেক কিছু লুকিয়ে আছে ।  কিন্তু এর মূল অর্থ আমাদের শিক্ষা দেয় কিভাবে আমাদের মধ্যে ঈশ্বরকে খুঁজে পাওয়া সম্ভব এবং আমাদের থার্ড আই জাগ্রত করা ।  আমাদের ভেতরের সব পূর্ণতা প্রকাশ করে ,  যেখানে সব অসঙ্গতি এবং জনগোষ্ঠীর সমস্ত বিপরীত মেরু কেন্দ্রিক ভারসাম্য ঠিক থাকে ।  বর্ণবাদ নয় উপেক্ষিত এই আর্য সাদা জাতিদের মাধ্যমে পৃথিবীর সকল পুরুষ এবং মহিলাদের জন্য যে একঈশ্বরবাদই হলো মূল ধর্ম অথচ যা তাদের কাছে গোপন রাখা হয়েছে মূলত এই প্রসঙ্গে আলোকপাত করার জন্যই এই পোস্ট ।  
 

                    




মাশা স্বপ্নই যার জীবনের মূলমন্ত্র

    স্বপ্ন মানুষকে জীবনে চলার পথে সামনে এগিয়ে নিয়ে যেতে অনুপ্রাণিত করে ।  প্রত্যক মানুষের জীবনেই স্বপ্ন থাকাটা অত্যন্ত জরুরী ।  এর পরেও অধরা হয়ে থেকে যায় কিছু স্বপ্নরা ।  আজ এমনই একজন নারীর সম্পর্কে লিখছি যার জীবনের মূলমন্ত্রই হলো স্বপ্ন ।  যদি চাঁদে যাওয়ার জন্য তৈরি হওয়া যায় ,  তাহলে চাঁদে না পৌঁছাতে পারলেও অন্তত কোনো তারার কাছে যেন পৌঁছানো যায় ।  অন্তত রুশ স্বর্ণকেশী মাশা তাই মনে করেন ।  
   মারিয়া শারাপোভা ,  টেনিস কোর্টে পা রাখতেই যাকে নিয়ে শুরু হয়ে যায় মাতামাতি ,  রূপ আর গুণের অপূর্ব মেলবন্ধনে অনন্য একজন নারী ।  যে রাঁধে সে চুলও বাঁধে প্রবাদটা যেন তার ক্ষেত্রে বেশ খাটে ।  চোখের পলক না পড়ার মত তাঁর সুন্দর মুখশ্রী ,  টেনিসের দুরন্ত সব শট ।  তার নামটির সাথেই যেন কেমন একটা গ্ল্যামারের গন্ধ মিশে আছে ।  তাইতো কোর্টের বাইরেও বাজিমাত করেছেন তিনি ।  এসব নিয়েই মারিয়া শারাপোভা পরিচিত তার অগণিত ভক্তকুলের কাছে ।  
   ১৯৮৭ সালের ১৯শে এপ্রিল রাশিয়ার ন্যাগানে জন্ম গ্রহণ করেন এই ডানহাতি টেনিস তারকা মারিয়া ইয়ুরেভনা শারাপোভা যার ডাক নাম মাশা ।  বাবা উইরি শারাপভ এবং মা ইয়েলিনা শারাপোভা ।  ৭ বছর বয়সে যুক্তরাষ্ট্র যাবার পর থেকে তিনি ফ্লোরিডার ব্রাডেন্টনে বসবাস করছেন ।  মাশার উচ্চতা ১ . ৮৮ মিটার  ( ৬ ফুট ২ ইঞ্চি )  ।  ২০০৯ থেকে ২০১২ পর্যন্ত স্লোভেনিয়ান বাস্কেটবল খেলোয়াড় সাশা ভুজাসিচ এর সঙ্গে প্রেমের সম্পর্কে আবদ্ধ ছিলেন ।  
   শখ ফ্যাশন ডিজাইন এবং শৈশব থেকেই তিনি প্রচণ্ড আগ্রহ নিয়ে স্ট্যাম্প সংগ্রহ করে আসছেন ।    
   বেলারুশে ১৯৮৬ সালের চেরনোবিলের বিপর্যয়ে আক্রান্ত শিশুদের পাশে দাঁড়ান অংশ নেন জাতিসংঘের উন্নয়ন কর্মসূচিতে । 
   নিজের ক্যান্ডি ব্র্যান্ড সুগারপোভার প্রচারের জন্য মারিয়া শারাপোভা নামটিও একসময় বদলে নিতে চেয়েছিলেন তিনি ।  বৈধভাবে নাম পরিবর্তনের জন্য ফ্লোরিডার সুপ্রিম কোর্টে আবেদন জানান এই টেনিস তারকা ।  মারিয়া শারাপোভা থেকে শারাপোভা সরিয়ে সুগারপোভা নাম রাখতে চান তিনি ।  তবে স্থায়ী ভাবে নয় ,  মাত্র দুই সপ্তাহের জন্য নাম পরিবর্তন করেন তিনি ।  
   টেনিসে শট খেলার মাঝে মাঝে যে চিৎকার করা হয় তাকে গ্রান্টিং বলা হয় ।  শারাপোভা গ্রান্টিং এমন জায়গায় নিয়ে গেছেন যে টেনিস বিশ্ব একেবারে নাজেহাল ।  শারাপোভার গ্রান্টিংয়ের মাত্রা শব্দযন্ত্রে মেপে দাঁড়িয়েছে ১০১ ডেসিবেল ।  
   মাত্র ৪ বছর বয়সে শারাপোভার বাবার বন্ধু একক টেনিসে দুইটি গ্র্যানন্ডস্ল্যাম ও একটি অলিম্পিক স্বর্ণপদক জয়ী সাবেক বিশ্বের ১নং খেলোয়াড়  ইয়েভগেনি কাফেলনিকভের বাবা আলেকজান্ডার কাফেলনিকভের কাছ থেকে প্রথম টেনিস খেলার ব্যাট উপহার পান ,  যা দিয়ে তিনি নিয়মিত তার বাবার সঙ্গে স্থানীয় কোর্টে প্র্যাকটিস করেন ।  শারাপোভা নামকরা রাশিয়ান প্রশিক্ষক ইউরি ইউতকিনের কাছে প্রথম টেনিস পাঠ গ্রহণ করেন ,  সে তার খেলা দেখে রীতিমতো বিস্মিত হয়ে যান । 
   ৬ বছর বয়সে শারাপোভা মার্টিনা নাভ্রাতিলোভার চালিত মস্কোর টেনিস ক্লিনিকে উপস্থিত হন যেখান থেকে তারা তাকে নিক বালেত্তেইরি টেনিস একাডেমিতে পাঠানোর সম্পূর্ণ ব্যবস্থা করেন ।  উল্লেখ্য এই একাডেমি থেকে বিশ্ব জয় করা খেলোয়ার আন্দ্রে আগাসি ,  মনিকা সেলেস ,  আনা কুর্নিকোভার মত খেলোয়াড় বেরিয়ে এসেছিলেন । 
   চরম অর্থাভাবের কারণে নানাদিক থেকে ধার - কর্জ করে ১৯৯৪ সালে ইউরি তার মেয়েকে নিয়ে ফ্লোরিডার পথে পা বাড়ান ।  যখন ফ্লোরিডায় পৌঁছেন তার কাছে ছিল মাত্র  $ ৭০০ ,   মেয়ের ট্রেনিং পূর্ণ করার জন্য থালা - ধোওয়ার কাজসহ বিভিন্ন রকম স্বল্পবেতনের কাজ করেন তিনি । 
   ১৩ বছর বয়সে নভেম্বর ২০০০ - এ এড্ডি হেরর ইন্টারন্যাশনাল জুনিয়র টেনিস চ্যাম্পিয়নশিপ জয় করেন ,  যার জন্য ওই বছর সেরা উঠতি তারকা হিসাবে স্পেশাল অ্যাওয়ার্ড জয় করে নেন ।  ২০০১ সালে তার জন্মদিনে তিনি প্রথম ডব্লিউটিএ টুর্নামেন্টে অংশগ্রহণ করেন । 
   ২০০৪ সালের ১৭ বছর বয়সে উইম্বলডন চ্যাম্পিয়নশিপ প্রথম গ্র্যান্ডস্ল্যাম সিঙ্গেল জয় করেন ।  ২২ আগস্ট ২০০৫ সালে তিনি প্রথম ওয়ার্ল্ড র্যাং  কিং এর ১ নম্বরে আসেন । 
   এরপর ২০০৬ সালে ইউএস ওপেন ,  এরপর ২০০৭ - এ  শোল্ডার ইনজুরিতে পড়েন ,  যার ফলশ্রুতিতে  তাকে সেরা ৫ থেকে ছিটকে যেতে হয় ।  ইনজুরি থেকে ফিরে এসে ২০০৮ সালে অস্ট্রেলিয়ান ওপেন জেতার পর পুনরায় সেই শোল্ডার ইনজুরিতে পড়েন । 
   ২০০৮ - এ শোল্ডার সার্জারি করানোর পর প্রায় এক বছর টেনিস থেকে বিরত থাকেন এবং ২০১০ - এ আবার কোর্টে  ফিরে আসেন কিন্তু তার পুরনো ফর্ম ফিরে পেতে ব্যর্থ হন ,  সারাবিশ্ব ভেবেছিল তিনি হয়ত হারিয়ে গেছেন কিন্তু নিজের অদম্য ইচ্ছা শক্তি দিয়ে আবার স্বগৌরবে ফিরে আসতে থাকেন ,  ২০১১ সালে সেরা ১০ - এ প্রবেশ করেন এবং ২০১২ সালে ফ্রেঞ্চ ওপেন ও অলিম্পিক রুপা জয় করে নেন ।  শারাপোভা ২৭ বার ডব্লিউটিএ সিঙ্গেল চ্যাম্পিয়ন হন যার  মধ্যে  চার বার গ্র্যান্ড স্ল্যাম সিঙ্গেলস চ্যাম্পিয়ন ও তিনবার রানার আপ হন ।  
   ডেভিড লেটারম্যানকে দেয়া একটি সাক্ষাৎকার    Ellen De Generes Show তে দেয়া দুটি সাক্ষাৎকার      আরও একটি সাক্ষাৎকার    মাশা যখন ব্রাজিলের সমর্থক    *  অফিসিয়াল টুইটার লিংক  -  https :  /  / twitter . com / MariaSharapova  *  অফিসিয়াল ফেসবুক লিংক  -  https :  /  / www . facebook . com / Sharapova  বিভিন্ন পুরস্কার     *  *  * ২০০৩ *  *  * 
 মহিলা টেনিস ফেডারেশন  ( ডব্লিউটিএ )  বছরের সেরা নবাগত খেলোয়াড়
  *  *  * ২০০৪ *  *  * 
 ডব্লিউটিএ বর্ষসেরা খেলোয়াড়
ডব্লিউটিএ বর্ষসেরা উন্নত খেলোয়াড়
    *  *  * ২০০৫ *  *  * 
 ই এস পি ওয়াই সেরা টেনিস খেলোয়াড়
রাশিয়ার বর্ষসেরা মহিলা টেনিস খেলোয়াড়  ( রাশিয়ান টেনিস ফেডারেশন কর্তৃক ঘোষিত  ) 
রাশিয়ার সেরা খেলোয়াড়
প্রিক্স ডে সাইট্রন রোল্যাঁ গ্যাঁরো
  *  *  * ২০০৬ *  *  * 
 রাশিয়ার বর্ষসেরা মহিলা টেনিস খেলোয়াড়  ( রাশিয়ান টেনিস ফেডারেশন কর্তৃক ঘোষিত  ) 
ওয়ার্লপুল বছরের ৬ষ্ঠ ইন্দ্রিয় খেলোয়াড়
    *  *  * ২০০৭ *  *  * 
 ই এস পি ওয়াই সেরা টেনিস খেলোয়াড়
ই এস পি ওয়াই সেরা আন্তর্জাতিক মহিলা খেলোয়াড়
ইএসপিএন সবচেয়ে আবেদনময়ী মহিলা খেলোয়াড়
  *  *  * ২০০৮ *  *  * 
 ই এস পি ওয়াই সেরা টেনিস খেলোয়াড় 
    *  *  * ২০১০ *  *  *  
 ডব্লিউটিএ ভক্তদের প্রিয় সিঙ্গেলস খেলোয়াড়
ডব্লিউটিএ বছরের লোকহিতকর খেলোয়াড়
ডব্লিউটিএ সবচেয়ে ফ্যাশনেবল খেলোয়াড়  ( কোর্টে ) 
ডব্লিউটিএ সবচেয়ে ফ্যাশনেবল খেলোয়াড়  ( কোর্টের বাইরে ) 
ডব্লিউটিএ সবচেয়ে নাটকীয় অভিব্যক্তি 
   উল্ল্যেখ যোগ্য খেলার অংশ বিশেষ                উৎসর্গঃ ব্লগার প্রবাসী পাঠক যার উৎসাহ থেকে মূলত এই পোস্টটি দেয়া ।     
     

                    




মৃতপ্রায় রোদের শেষ প্রান্তে দাঁড়িয়ে ছায়াভিমান

    তখনও নিঃসঙ্গ রানওয়ে জুড়ে শীতের নেশায় বিভোর অমানিশা , 
কুয়াশার আবেশে বাতাসে শিশিরের নিঃশব্দ পদচারনা , 
মাতাল সাগরের কোলাহলে মুখরিত বালুচর , 
ঝাউ বনের পথে হলো প্রথম পরিণয় ।  
 মনে পড়ে পাহাড়ের দেহে লজ্জা বিকিয়ে দিয়ে বুনো ঘাসগুলো কেমন নগ্ন হতেছিলো  !  
 মেমফিস হতে উঠে আসা নীল জলা পরীরা , 
প্রান এঁকে দিয়েছিলো পাল তোলা খাগড়ার বহরে;
পৌষের গর্ভে তারপর রচে গেল অনন্ত এক কাব্যিক মহাকাল , 
স্বর্গ আর নরকের দ্বৈরথে আজও যার শঙ্খ বাজে , 
ঝিনুকের শব দেহে নির্ঘুম জেগে রয় জীবনের মুক্তোরা ।      
 মৃতপ্রায় রোদের শেষ প্রান্তে দাঁড়িয়ে ছায়াভিমান , 
খুঁজে ফিরে মাটিতে শ্যাওলার ঘন বন । 
 ময়ূরের মতো করে সেতো পেখম তুলে নাচেনা ,  
ডানা মেলে উড়ে চলে শকুনের মতো;
ধীর - স্থির তারপর নির্জীব দেহটাকে ছিঁড়ে খায় , 
রক্ত মাখা শব্দরা বেহালার সুর তুলে বিলাপ করে ,  
আঁচল পেতে কেউ তার অশ্রু কুঁড়োয়না । 
 মনে পড়ে আকাশের কাছে লজ্জা বিকিয়ে দিয়ে লোনা শহরটা সেদিন খুব কেঁদেছিলো  ! 
 বুক পকেটে রাখা রমণীর চুলের ফিতাটা এখনও রঙিন , 
যদি কখনও স্বপ্ন আসে বাতাসের অবাধ্যতায় , 
তবে তাকে খোঁপায় বেঁধে নেয়ার আশ্বাসে । 
 চোখের মেলাতে সন্ধ্যার রকমারী পশরা বসেছে , 
বায়স্কোপের ভেতরে বধূ সেজে রাত হাসে , 
তবু রোদের অপেক্ষায়; 
সূর্য নক্ষত্র রমণীর প্রতি আরাধনা; 
এই বুঝি ভোর হয়ে এলো বলে  !  
       প্রণয়ের হাট - বাজারে বিধবা মর্ত্যরানীর বিকিকিনি ভাল না , 
দর - দাম কশে দেখি নদীর মোহনা কাশফুলের শেকলে আঁটা , 
ক্ষুধার বেনারশি শাড়িতে যে জোছনার নকশি বোনা , 
হলুদ সন্ধ্যার পরিশেষে দেখি আঁচলে তার গোলাপের কাঁটা । 
 যুবতী মেঘবনের পায়ে সরু হিলের ঠক - ঠক শব্দে বাতাস কাঁদে , 
গানের গন্ধ ভরা রজনীগন্ধার সৌন্দর্য ডেকে বলে , 
এই দুঃখ আমি কোথায় রাখি  ?  হে প্রিয় , 
 “ আমাকে তবু গোপন করে নিও তোমার অব্যয়ের দহনে "  
 শুনেছি পূর্ণিমার উঠোনে একদা একঝাঁক অমানিশা হেসেছিলো , 
বুড়ো সূর্য তাকে নবজীবন দিতে গিয়ে নাকি নিজেই অন্ধকারে অস্ত গিয়েছিলো , 
শোকে বিহবল মালতীর চোখে এখনো তারই প্রলয়ের অগ্নিশিখা জ্বলে , 
জনক - জননীর বেশে আমাদের জানালার কার্নিশে তবু যেন রোদ খেলে । 
       আজকের এই রাত যেন কোন এক ভয়ানক খুনি , 
চোখের তীর দূর আকাশের অন্ধকারকে করেছে নিশানা;
মৃত তারারা খসে পড়ছে চেয়ে দেখো নিয়তির অধরে , 
সময়গুলো ভীষণ ভীত চারদিকের নিঃসঙ্গতায় , 
হৃদয়ের বহ্নিতে উঠেছে ধোঁয়া ,  
জ্বলছে দেখো প্রণয়ের পর্ণমোচী , 
বেঁচে থাকা যে আজ অসম্ভব  ! 
 মুখোশের আড়ালে পরিচয়হীন কতশত মুখোশ , 
রক্ষীদের আগে পেছনেও পাহারারত অগণিত রক্ষী , 
এলোমেলো নিঃশ্বাসে বিষণ্ণতার বুনো হাসি , 
মৃত্যু যে কখন এসে কাড়া নাড়বে দরজায় জানা নেই  ? 
জন্মের পরেই মৃত্যু কাঁদা মাটির সংসারে , 
নীল বিষের ফাঁদ পাতা এই মহাপ্রলয়ের অভিসারে ,  
বেঁচে থাকা যে আজ অসম্ভব  ! 
    

                    




বাংলাদেশের চলচ্চিত্রে নারী ও নারীত্বের স্বরূপ বিশ্লেষণে মনুষ্যমূর্তিরূপ ধারণকৃত সাপের বিচিত্ররূপ

    সাপ প্রকৃতির একটি অংশ ।  প্রকৃতির অংশ হিসেবে সাপ বাংলাদেশের চলচ্চিত্রে এসেছে বহু বিচিত্ররূপে ।  কখনও যৌনতার প্রতীক ,  কখনও সংহারদেবী ,  কখনও উদ্ধারকর্তা ,  কখনও ইচ্ছাপূরণের নিমিত্ত হিসেবে চলচ্চিত্রে সাপকে রুপায়ন করা হয়েছে ।  বাংলাদেশের চলচ্চিত্রে সাপ এসেছে কখনও চরিত্র হিসেবে এবং কখনও মনুষ্যমূর্তি ধারণ করে ।  এই সকল কাহিনীর মধ্যে সামাজিক ,  ধর্মীয় ও কল্পনাশ্রিত বিষয় যেমন প্রাধান্য পায় ,  তেমনি পৌরাণিক ,  লোকজ ও অলৌকিক বিষয়ও স্থান পায় ।  সাপ নিয়ে নির্মিত বাংলা চলচ্চিত্রে মূলত মনসা - মঙ্গলের নানা উপকরণ যুক্ত হয়ে থাকে ।  মনসা হচ্ছে সর্পদেবী লক্ষ্মীর অন্য এক রূপ ও নাম । 
 মনসা - মঙ্গলের কাহিনী মূলত ,  দুই নারীর আত্মপ্রতিষ্ঠার কাহিনী ।  মনসা আর বেহুলা ।  যেখানে বাংলার নারীদের সম্পর্কে বলা হয়ে থাকে ,  তারা আজন্ম নিগৃহীত ।  যা নিখাদ নারীর অনিশ্চিয়তা থেকে নিশ্চিত গন্তব্যের কথা বলে ।  মনসার জন্ম কোন নারীর গর্ভে হয়নি ।  শিবের বীর্য পদ্ম পাতায় রাখলে ,  সেখান থেকে তা পদ্ম নাল বেয়ে পাতালে নেমে যায়; সেখান থেকেই মনসার জন্ম হয় ।  মনসার জন্ম প্রক্রিয়া স্বাভাবিক না ।  সেকারণে তার চাই সন্তানের দাবি প্রতিষ্ঠা ।  এই দাবিতে সে অনড় ।  একই সাথে চাই মানব সমাজে দেবীরূপে নিজের অধিষ্ঠান ।  মনসার চাওয়ার ভেতর দিয়েই নারীর চাওয়া স্পষ্ট প্রতীয়মান ।  নারী অধিকার চায় ।  মনসার চাওয়াটা হল নারীর কর্তাসত্তাকে সমাজ চেতনায় স্পষ্ট করে তোলা ।  মনসার ভেতর বাইরে শিব ছাড়া অন্য কিছু নেই ।  এখানে শিব নারী হয়ে উঠল ।  শিব একই সাথে প্রকৃতি আবার পুরুষও ।  সেই অর্থে মনসার জন্মের ভেতর দিয়ে মানব জন্ম পুরোটাই উপলব্ধ হয় ।  
 অপরদিকে ,  বেহুলা তার বাসর রাত থেকে শুরু করে স্বামীর সেবাসঙ্গী হয় ।  স্বামী আরামে ঘুমিয়ে পড়ে ।  বেহুলা পাহারা দেয় ।  মৃত স্বামীকে নিয়ে দেবপুরীতে যায় ।  স্বর্গের দেবতাদের নাচ দেখিয়ে মুগ্ধ করে ।  নাচ এখানে প্রতীকি বিষয় ।  যেটা একটা প্রক্রিয়া বা তৎপরতা ।  সেটা মানবজীবনের মূর্ত প্রতীক ।  সংগ্রাম ,  ত্যাগ আর পরিশ্রমের ।  যার মধ্য দিয়ে সে নিজের জীবন সঙ্গী স্বামীকে উদ্ধার করে ।  তাকে আবার বাঁচিয়ে তোলে ।  এর ভেতর দিয়ে জীবনের ছাপ ,  কর্মের ছাপ পরিস্কার ।  নারীই সাজিয়ে দিচ্ছে জীবনকে ।  নারী তার নারীত্বের প্রকৃতি ,  দাবি ও কর্তাসত্তার স্বীকৃতি প্রতিষ্ঠা করে ।  মনসা - মঙ্গল তাই মন থেকে দূর হয়ে যায়নি । 
   আর তাইতো চলচ্চিত্র নির্মাতারাও সাপকে তাদের চলচ্চিত্রে এনেছেন প্রধানত এর গ্রহণযোগ্যতার দিকটি বিবেচনা করেই ।  তাছাড়া সাপকেন্দ্রিক চলচ্চিত্রের গানের কথা ও সুর এত লোকপ্রিয় হতো যে ,  সেসব গান মানুষের মুখে মুখে ফিরত ।  শুধু সাপ নয় ,  যারা সাপখেলা দেখায় ,  যারা সাপ ধরে ও বিক্রি করে জীবিকা নির্বাহ করে ,  তারাও চলচ্চিত্রের বিষয় হয়ে এসেছে ।  এসব কাহিনীর সঙ্গে বাঙালি দর্শকসমাজ পূর্ব থেকে পরিচিত ।  ফলে এসব চলচ্চিত্র বাণিজ্য করেছে বহুল পরিমাণে ।  
 এই ধারার চলচ্চিত্রে দেখানো হয়েছে মর্ত্যের মানুষের প্রতি দেবকুলের অনৈতিক আচরণ; মানুষ কর্তৃক মানুষের ওপর অত্যাচার দমন করার জন্য সাপের সহযোগিতা প্রয়োজন ।  প্রতিপক্ষকে শায়েস্তা করার জন্য ক্ষমতাবানরা যেমন সাপ ব্যবহার করেছে ,  তেমনি দুর্বলকে উদ্ধার করা বা বাঁচানোর জন্যও সাপ ব্যবহৃত হয়েছে ।  সাপ নিজেও কাউকে কেটেছে ,  আবার সেই সাপই বিষ চুষে নিয়েছে ।  মঙ্গলকাব্য থেকে উৎসারিত বেহুলা ও পদ্মাবতী এ দুটি চলচ্চিত্রে সাপ এসেছে পুরাণ থেকে ।  উভয় চলচ্চিত্রেই সাপ মর্ত্যের মানুষের ক্ষতি করতে যেমন তৎপর ,  লোকগাথাভিত্তিক চলচ্চিত্র মহুয়া ,  মলুয়া ,  ও ভেলুয়া সুন্দরী প্রভৃতি চলচ্চিত্র আবার লোকজীবনের প্রসঙ্গকে ভিত্তি করে নির্মিত ।  এখানে সাপ প্রকৃতির এমন একটি অংশ হিসেবে এসেছে ,  যে অংশ লৌকিক মানুষের সুখ - দুঃখের সাথী ।  পদ্মা গোখরায় সাপ এসেছে আধুনিক সাহিত্যকর্মের সূত্রে ।  এখানে সাপকে একটি ধর্মনিরপেক্ষ উপাদান হিসেবে দেখেছেন কাজী নজরুল ইসলাম ।  বেদের মেয়ে জোসনা নির্মিত হয়েছে শতবর্ষের প্রাচীন এবং গ্রামগঞ্জে বহুল অভিনীত একটি যাত্রাপালা থেকে ।  এখানে সাপ ব্যবহৃত হয়েছে বেদেজীবনের একটি অবিচ্ছেদ্য অংশ হিসেবে ।  
   নাগিনী নিমেষে নারীতে রূপান্তরিত হচ্ছে এই ফ্যান্টাসি আমাদের মনকে আমোদিত করে ।  এইসব চলচ্চিত্রে মানুষের চাইতে সাপই যেন বেশি দেখা যায় ,  নায়িকাদের কপালের টিপটাও হয়ে উঠে ক্ষুদ্র একটি সাপের রেখা ।   এসব চলচ্চিত্রে নাগিনী কন্যার সঙ্গে রাজপুত্রের প্রেমের ঘটনা দেখানো রীতিমতো স্বাভাবিক রীতিতে পরিণত হয়েছে ।  বাংলাদেশের চলচ্চিত্র নির্মাতাদের মধ্যে আধুনিকমনস্কতা ,  শৈল্পিক পরিশীলিনতার অভাব দেখা যায় ।  সাপনির্ভর অনেক চলচ্চিত্রে অনেক ফ্যান্টাসি নির্মাণ তাই আশ্চর্যের কোনো বিষয় থাকছে না শেষপর্যন্ত ।  সাংস্কৃতিক এই অভিপ্রকাশ হিসেবে পরিচালকেরা বেছে নিয়েছেন প্রযুক্তিনির্ভর একটি আধুনিক মাধ্যমকে ,  যে মাধ্যমের ওপরে তাদের খুব একটা দখল নেই ।  ফলে এইসব ফ্যান্টাসির স্পেশাল ইফেক্ট হয় নিম্নমানের ।  মানুষ থেকে সাপ বা সাপ থেকে মানুষে রূপান্তরের ফ্যান্টাসি তারা একদমই নির্মাণ করতে পারছেন না ।  কেবল একটি কাট এর মাধ্যমে এই পরিবর্তন দেখাচ্ছেন তারা ,  ইফেক্ট দেবার চেষ্টাও করেননি ।  এসব ছবির দুয়েকটি ক্ষেত্রে তারা পারঙ্গমতা অর্জন করেছেন ।  সাপুড়েদের বীণ বাজানোর নৃত্যভঙ্গি ,  অভিনেত্রীদের সাপুড়ে নৃত্য পরিবেশনা ।  
 বস্তুত বৃহত্তর লোকসমাজের মনের একটি বিশেষ রূপ পাওয়া যায় এসব চলচ্চিত্রে উপস্থাপিত সাপের চারিত্রিক বৈশিষ্ট্যগুলো থেকে ।  প্রায় সব চলচ্চিত্রেই সাপ দুষ্টের দমনে এক গুরুত্বপূর্ণ ভূমিকা রেখেছে ।  সাপবিষয়ক কল্পকাহিনীর এখনও বাংলা চলচ্চিত্রে কদর আছে ।  প্রকৃতপক্ষে এই ধরনের কাহিনীর মধ্য দিয়ে যুগ যুগ ধরে বাংলার মানুষ কতকগুলো নীতিকথা দর্শক সমাজের সামনে তুলে ধরে ।  সাপ নিজেও যে ক্ষমতা ও ভয়ের প্রতীক ,  তাও স্পষ্ট হয় সাপকেন্দ্রিক চলচ্চিত্রে ।  সাপ বাংলা চলচ্চিত্র মাধ্যমে বহুমাত্রিক একটি চরিত্র ও প্রতীক হিসেবে ব্যবহৃত হয়ে আসছে । 
 উল্ল্যেখযোগ্য কয়েকটি চলচ্চিত্র হলোঃ   মহুয়া ,  বেহুলা ,  অরুণ বরুণ কিরণমালা ,  পাতালপুরীর রাজকন্যা ,  বেদের মেয়ে ,  নাগিনীর প্রেম ,  ভেলুয়া সুন্দরী ,  নাগ - নাগিনী ,  শীষনাগ ,  নাগিনী কন্যা ,  নাগ পূর্ণিমা ,  নাগরানী ,  পদ্মাবতী ,  রসের বাইদানী ,  চন্দনদ্বীপের রাজকন্যা ,  জিপসি সর্দার ,  সতী নাগকন্যা ,  নাগমহল ,  চাঁদ সওদাগর ,  পদ্ম গোখরা ,  নাগিনা ,  মহুয়া সুন্দরী ,  নাগজ্যোতি ,  সর্পরানী ,  বেহুলা লখিন্দর ,  জলপরী ,  বেদের মেয়ে জোসনা ,  সাপুড়ে মেয়ে ,  সাগরকন্যা ,  নাচে নাগিন ,  রাজার মেয়ে বেদেনী ,  শীশমহল ,  বনবাসে বেদের মেয়ে জোসনা ,  রূপসী নাগিন ,  নাগিনী সাপিনী ,  রাঙা বাইদানী ,  রসের বাইদানী ,  বেদেনীর প্রেম ,  নাচ নাগিনী নাচ ,  দুই নাগিন প্রভৃতি ।  
   সাপ সংক্রান্ত কিছু চলচ্চিত্রের গানের ভিডিও লিংকঃ    +  বেহুলা  -  ও বেহুলা সুন্দরী  +  বেহুলা  -  কি সাপ দংশিল  +  নাগিন  -  গোখরা রে গোখরা ছাড় তোর নখরা  +  নাগ পূর্ণিমা  -  আয়রে ও নাগিনী  +  নাগ পূর্ণিমা  -  তুমি যেখানে আমি সেখানে  +  অরুণ বরুণ কিরণমালা  -  খা খা বক্ষ্মীলারে কাঁচা ধইরা খা  +  চন্দন দ্বীপের রাজকন্যা  -  মনটা যদি খোলা যেতো সিন্দুকেরই মতো  +  পদ্মাবতী  -  নয়ন জুড়ে  +  পদ্মাবতী  -  ঘোমটা খুলে দিলাম  +  পদ্মাবতী  -  দোহাই লাগে সুজন  +  পদ্মাবতী  -  কাল নাগিনী  +  নাগ জ্যোতি  -  জনম ধরি যতন করি রাখিও মোরে পরানে  +  নাগ জ্যোতি  -  একটি গন্ধমের লাগিয়া  +  নাগ জ্যোতি  -  আমার কোন দুঃখ নাই  +  নাগ জ্যোতি  -  আমার ষোল বছর হইলো  +  বেদের মেয়ে জোছনা  -  বেদের মেয়ে জোছনা  +  নাগিনী সাপিনী  -  আমি নাগিনী আমি সাপিনী  +  নাচ নাগিনী নাচ  -  নাগ নাগিনী দোহাই লাগে  +  রাঙা বাইদানী  -  তুমি যে আমার বন্ধু  +  রসের বাইদানী  -  আমি রসের বাইদানী ভাই  +  রসের বাইদানী  -  তুমি আমার বারো মাসের গান  +  বেদেনীর প্রেম  -  নাগ নাগিনী লইয়া সাপ খেলা দেখাই  +  দুই নাগিন  -  আমি দিওয়ানা হইলাম  +  দুই নাগিন  -  চুপি চুপি মন কেড়ে নিয়েছে  +  দুই নাগিন  -  তুমি ফুল মনেরও সেরা ফুল  তথ্যসূত্রঃ গীতি আরা নাসরীন ও ফাহমিদুল হক ,  বাংলাদেশের চলচ্চিত্রশিল্পঃ সঙ্কটে জনসংস্কৃতি । 


                    




মুখরোচক সেমাই নামের ক্ষতিকর বিষ

   +  +  + ঈদ মোবারাক +  +  +    সামহোয়্যার ইন ব্লগ এবং সকল প্রাণপ্রিয় সহ ব্লগারদের জানাই ঈদের আন্তরিক শুভেচ্ছা ও ভালোবাসা ।  ঈদ হোক সকলের জন্য আনন্দময় ।    বিশেষ আকর্ষণঃ দুটি বিকল্প সেমাই সম্পর্কে জানতে পোস্টের শেষ অংশে দেখুন  আপডেটঃ  ১ ।  সেমাই তৈরিতে দূষিত পানি ব্যবহার এবং নোংরা পরিবেশের কারণে হাসিম সেমাই ফ্যাক্টরিকে ২০ হাজার টাকা জরিমানা করা হয় ।  
 ২ ।  নোংড়া পরিবেশে নিম্নমানের ও অস্বাস্থ্যকর সেমাই প্রস্তুত করায় কামরাঙ্গীরচরের হুজুর পাড়ায় আব্দুর রহমানের মালিকানাধীন নাসির ফুড প্রোডাক্টস ,  কলেজ রোডে অবস্থিত একই মালিকের প্রতিষ্ঠান ফুড প্যাকেট ফ্যাক্টরি ,  মো .  আলীর মালিকানাধীন মিতালী সেমাই ফ্যাক্টরি ও আলী নগরে নাসির হোসেনের হাবিবা ফুড প্রোডাক্টস এর মালামাল জব্দ করে সিলগালা করে দেওয়া হয়েছে ।  সিলগালা করে দেওয়া এ সব প্রতিষ্ঠানের বিরুদ্ধে বিশেষ ক্ষমতা আইনে মামলা দায়ের করা হয়েছে । 
 ৩ ।  নরসিংদীর রায়পুরা উপজেলার আমিরগঞ্জ ইউনিয়নের খলাপাড়া এলাকায় নেহাজ উদ্দিনের বাড়িতে ভ্রাম্যমান আদালত অভিযান চালিয়ে সেখান থেকে প্রায় ১০ মণ ভেজাল সেমাই ,  বিপুল পরিমান পাম্প ওয়েল ও সেমাই তৈরীর যন্ত্রাংশ জব্দ করেছে ।  পরে কারখানাটির বিদ্যুৎ সংযোগ বিচ্ছিন্ন ও সিলগালা করে ভেজাল সেমাই ধ্বংস করা হয় ।  তবে কারখানায় মালিককে পাওয়া যায়নি ।  
 ৪ ।  দিনাজপুরের ফুলবাড়ীতে পৌর শহরের লাচ্ছা সেমাই প্রস্তুতকারক ফ্যাক্টরিতে অভিযান চালিয়ে ভ্রাম্যমান আদালত অস্বাস্থ্যকর পরিবেশে সেমাই প্রস্তুত করার দায়ে ৩ প্রতিষ্ঠানকে ৯ হাজার টাকা জরিমানা করেছে । 
 ৫ ।  রাজশাহী মহানগরীতে জেলা প্রশাসন ও বিএসটিআই ’ র যৌথ ভ্রাম্যমাণ আদালত মেসার্স মক্কা সেমাই ফ্যাক্টরিকে ১০ হাজার টাকা জরিমানা করেছে । 
 ৬ ।  রাজধানীর চম্পাটুলীলেন ,  সোয়ারিঘাট এবং ছোট কাটারায় র‍্যাব - ১০ অভিযান চালায় ।  চম্পাটুলী লেনে কাজী সুমন চার বছর ধরে নোংরা পরিবেশে কুলসুন ,  আলাউদ্দিন ইত্যাদি ব্র্যান্ডের নকল সেমাই তৈরি করে বাজারজাত করছিল ।  খুবই ছোট স্থানে গাদাগাদি করে নোংরা পরিবেশে নকল সেমাই উৎপাদন করার অভিযোগে কারখানার মালিক কাজী সুমনকে এক বছরের কারাদন্ড দেয়া হয় এবং ১ লাখ টাকা জরিমানা করা হয় ।  কাজী সুমনকে একই অপরাধে গত বছরও দন্ড দেয়া হয়েছিল ।  ছোট কাটারার আরেকটি কারখানার ম্যানেজার আ .  হাইকে ৫০ হাজার টাকা জরিমানা করা হয় ।   
 ৭ ।  কিশোরগঞ্জ জেলার কুলিয়ারচর ,  বাজিতপুর ,  অষ্টগ্রাম ,  মিঠামইন ,  নিকলীসহ ,  হবিগঞ্জ ,  সিলেট ও সুনামগঞ্জ জেলার হাওরাঞ্চ বিশিষ্ট বেশ কিছু উপজেলা ,  নরসিংদীর রায়পুরা ,  বেলাবো ও ব্রাহ্মণবাড়িয়া জেলার আশুগঞ্জ ,  নবীনগর উপজেলার কারখানাগুলোতে মজুরি বৈষম্যসহ আইন লঙ্ঘন করে শিশু শ্রমিকদের দিয়ে অস্বাস্থ্যকর পরিবেশে কাজ করানো হচ্ছে । 
 বিভিন্ন গণমাধ্যম থেকে এই পর্যন্ত পাওয়া তথ্য অনুযায়ী  বিশেষ দৃষ্টি আকর্ষণঃ  ব্লগার কথক পলাশ এর সৌজন্যেঃ প্রত্যেক জেলা প্রশাসনের ফেসবুক পেজ - এ ভেজাল সেমাই তৈরির স্থান ও ঠিকানা লিখে পোস্ট দেয়া যাবে ।  অথবা প্রত্যেক জেলা প্রশাসনের নিজস্ব ওয়েব পোর্টাল বাংলাদেশ জাতীয় তথ্য বাতায়ন থেকে অতিরিক্ত জেলা ম্যাজিস্ট্রেট / যে কোন নির্বাহী ম্যাজিস্ট্রেট এর ফোন নাম্বার নিয়ে তাকে সরাসরি ফোন করা যাবে ।  যদি কারও দৃষ্টিতে এমন ভেজাল কারখানার সন্ধান থেকে থাকে তাহলে শীঘ্রই রিপোর্ট করার জন্য অনুরোধ করছি ।  সংগে সংগে কাজ হবে ।  এই ওয়েব পোর্টালে গিয়ে; যে কোন বিভাগের ,  যে কোন জেলার ,  যে কোন উপজেলার সাইটে ঢোকা যাবে ।  বিভাগ ,  জেলা ,  উপজেলা ,  ইউনিয়ন সব ধরণের ট্যাবই আছে ।  ড্রপ ডাউন লিস্ট থেকেই সিলেক্ট করা যাবে । প্রত্যেক বিভাগ / জেলা / উপজেলা /  পোর্টালেই সব কর্মকর্তার নাম ও ফোন নাম্বার দেয়া আছে ।     মুসলমানদের সর্ববৃহৎ ধর্মীয় উৎসব পবিত্র ঈদুল ফিতর ।  ঈদ উৎসবের প্রধান খাবার হিসেবে দেশের ধর্মপ্রাণ মুসলমান সেমাই খেয়ে থাকেন ।  আর মেহমানদ্বারিত্বেরও প্রধান অনুসঙ্গ হচ্ছে লাচ্ছা সেমাই ।  প্রত্যেক পরিবারেই সবার আগে চেষ্টা করে পরিবারের সকল সদস্যের মুখে সেমাই তুলে দিতে ।  
   আর এ সুযোগকে কাজে লাগিয়ে কতিপয় অসাধু ব্যবসায়ী নোংরা পরিবেশে যেনতেনভাবে ভেজাল সেমাই তৈরী করে বাজারজাত করছে ।  কারখানাগুলোর ব্যবসাও এখন তুঙ্গে ।  যদি বাহির থেকে দেখা হয় ,  তাহলে মনে হয় যেন আমরা পৃথিবীর সবচেয়ে শ্রেষ্ঠ খাবারটাই খাই ।  কিন্তু লোক চোক্ষুর আড়ালে তৈরি হচ্ছে ক্ষতিকর বিষ ।  এরমধ্যে রয়েছে খোলা লাচ্ছা ও প্যাকেটজাত লাচ্ছা সেমাই । 
   দুই ধরনের সেমাই উৎপাদিত হয়ে থাকে ।  একটি লাচ্ছা সেমাই আর অন্যটি সাদা সেমাই ।  লাচ্ছা সেমাই যেকোনো আবহাওয়াতে শুকানো সম্ভব ।  অন্যদিকে ,  সাদা সেমাই তৈরির পর তা রোদে শুকাতে হয় ।  এর মধ্যে লাচ্ছা সেমাই তৈরির পরিবেশ দেখে বিএসটিআই ।  অন্যদিকে ,  সাদা সেমাই তৈরির প্রক্রিয়া দেখে পৌরসভা কিংবা সিটি করপোরেশন কর্তৃপক্ষ ।  
   স্বাস্থ্যসম্মতভাবে সেমাই তৈরির নির্দেশনা থাকলেও অনেকেই তা মান্য করে চলেনা ।    কিভাবে এবং কি পরিবেশে সেমাই তৈরি করা হচ্ছে তা দেখার যেন কোন সুযোগ নেই ।      এসব সেমাই তৈরির কারখানায় নেই কোনো সাইনবোর্ড ।  কারখানার বাইরে থেকে প্রবেশ নিষেধ সাইনবোর্ড ঝুলিয়ে অথবা গেটে তালা ঝুলিয়ে বা গেট বন্ধ করে চলে লাচ্ছা সেমাই তৈরির কাজ ।  এসব সেমাই তৈরীর কারখানা একস্থানে বেশিদিন থাকে না ।  সচেতন মহলের চোখ পড়ার আগেই স্থান পরিবর্তন করা হয় ।  এসব সেমাইতে নামিদামি কোম্পানীর লেবেল ও ষ্টিকার লাগিয়ে পাইকারীভাবে বিক্রি করা হয় ।  দেখে বোঝার কোন উপায় থাকে না আসল না নকল ।  চোরাইভাবে গোপন স্থানে এ সেমাই কারখানা থাকায় প্রশাসনেরও নজরদারীতে আাসে না ।  ফলে নির্বিঘ্নে এ অপব্যবসা চালিয়ে যাচ্ছে ব্যবসায়ীরা ।  রমজান মাসের আগেই এসব কারখানায় লাচ্ছা তৈরি শুরু হয় ,  চলে ঈদের পূর্ব পর্যন্ত ।  
    কারখানার প্রধান ফটকে মাছির ভোঁ ভোঁ শব্দে উড়ে চলা ,  ড্রেনের দুর্গন্ধযুক্ত পানি ।  ভেতরে স্যাঁতসেঁতে নোংরা পরিবেশ ।  তার মধ্যে মেঝেতে তৈরিকৃত সেমাই রাখা হয় ।  সেই সেমাইয়ের উপর পড়ে থাকে ঝাঁটা ।  কোন কোন কারখানার এক পাশে কবুতরের খোপ ,  অন্য পাশে শুকাতে দেয়া হয় সেমাই ।  আবার কোন কোন কারখানার পাশে রয়েছে পোলট্রি খামার ।  এসব কারখানার সেমাই শুকাতে দেয়া হয় খোলা ছাদে ।  ফলে পাখি ,  কবুতর ও মুরগির বিষ্ঠার সঙ্গে সেমাই মিশে হচ্ছে একাকার ।  খোলা আকাশের নিচে হওয়ায় সেখানে কাকসহ বিভিন্ন প্রজাতির পাখি মলত্যাগ করে ।  এমন পরিবেশে সেমাই উৎপাদন করে বাজারে ছাড়ছে কারখানার মালিকরা ।  
   প্রচন্ড গরমে কারখানায় পর্যাপ্ত আলো - বাতাস না ঢোকায় ঘর্মাক্ত শরীর ও হাতে ময়দা তেল পানি মেশাচ্ছে কারিগররা ।  লাচ্ছা তৈরির গুরুত্বপূর্ণ ধাপ হচ্ছে ময়দা খামির দেয়া ।  কিন্তু এসব কারখানায় ময়দা ছানার কোন মেশিন না থাকায় শ্রমিকরা পা দিয়ে ময়দা ছেনে লাচ্ছার জন্য ময়দা খামির দিচ্ছে ।  ফলে শরীরের ময়লাবাহিত ঘাম মিশছে সেমাইয়ের মধ্যে ।  শ্রমিকদের কোন পোশাক বা পরিচ্ছন্ন থাকার কোন ব্যবস্থা নেই ।  মানা হচ্ছে না কোন কারখানা আইন ।  মান নির্ধারণের কোন বালাই নেই ।  কারখানাগুলোর বেশিরভাগ শ্রমিকই কৃষিজীবী ও ইটভাঁটি শ্রমিক ।  ঈদ উপলক্ষে বাড়তি আয়ের জন্য তাঁরা কারখানায় কাজ করছে ।  
    প্রতি বছরই এক শ্রেনীর অসাধু ব্যবসায়ী অধিক মুনাফার লোভে অস্বাস্থ্যকর ও নোংরা পরিবেশে সেমাই তৈরির উপাদান হিসেবে ব্যবহার করে আসছে মারাত্মক রাসায়নিক উপাদান ,  নষ্ট হয়ে যাওয়া ময়দা ,  অ্যানিমেল ফ্যাট ,  পাম অয়েল ,  অ্যারারোট ,  সাবান তৈরির রাসায়নিক উপাদান তাল্লু ,  একপ্রকার রাসায়নিক পাউডার ,  খিরের কৃত্রিম সুগন্ধি ,  ক্ষতিকর রঙ ,  ভেজাল সোডা ,  ডালডা ।          স্যানিটারি ইন্সপেক্টরের সাথে আতাঁত করে শুধু দুই ঈদে সেমাই তৈরী করা হয় কোন রকম মেশিন ব্যবহার ছাড়াই ।    মালয়েশিয়া থেকে আনা অপরিশোধিত পাম তেলে ভাজা এসব সেমাই উজ্জ্বল করতে ব্যবহার করা হচ্ছে ক্ষতিকর রাসায়নিক ।  এ সেমাই উৎপাদনকারীরা নামিদামি ব্র্যান্ডের সেমাইয়ের মোড়ক নকল করে তা বাজারজাত করে ।  পাশাপাশি অন্য অনেক নামিদামি কোম্পানি এদের সেমাই কিনে নিজেদের পণ্য হিসেবে বিক্রি করছে ।  কোম্পানির লোকজন এসব কারখানায় গিয়ে দরদাম ঠিক করে তাদের চাহিদা অনুযায়ী মোড়ক ও কোম্পানির লেবেল সরবরাহ করে ।  কারখানাগুলোতে বিষুদ্ধ পানির পরিবর্তে ব্যবহার করা হচ্ছে ময়লা আর্বজনায় ভরা ডোবা ও পুকুরের পানি ।  উপাদান হিসেবে ব্যবহার করা হচ্ছে মেয়াদ উত্তীর্ণ পঁচা আটা ও টিসিবির মেয়াদ উত্তীর্ন নষ্ট চিনি ।  তৈরি কৃত কাঁচা সেমাই রাখা হচ্ছে মেঝেতে ।  আর এই মেঝেতে উৎপাদন শ্রমিকরা বাইরের নানা ময়লা আর্বজনা বহন করে খালি পায়ে চলা চল করে ।  এরপর এসকল কাঁচা সেমাই বাইরের খোলা আকাশের নিচে অপিরিচ্ছন্ন্ নোংরা পরিবেশে শুকাতে দেয়া হয় ।  আর আকাশের নিচে থাকে বলে পাখির মলমূত্র বাইরের ধুলাবালি পরে ।  আর এভাবেই তৈরি হয় ভাজা সেমাই ।  অসাধু এসকল সেমাই মালিকেরা একই উপায়ে তৈরি করে লাচ্ছা সেমাই ।  দিনের পর দিন পোড়া তেলে এসকল সেমাই ভাজা হয় । 
   পুরো দেশের ঈদের বাজার ছেয়ে গেছে মুসলমানদের জন্য শতভাগ হারাম দ্রব্য শুকরের চর্বি দিয়ে তৈরী ভেজাল লাচ্ছা সেমাইতে ।  
 যাতে মেশানো হচ্ছে স্বস্থ্যের জন্য ক্ষতিকর পঁচা ঘি ,  তেল এবং শুকরের চর্বি ।  বেশি মুনাফার লোভে শুকরের চর্বি দিয়ে তৈরী লাচ্ছা সেমাই প্যাকেটজাত করে বাজারজাত করা হচ্ছে ।  শুকরের চর্বি দিয়ে তৈরীর কারনে এ সেমাই ঘি ‘ র তৈরী সেমাইয়ের চেয়ে স্বাদে ও গন্ধে ভাল ।  অথচ মুসলমানদের জন্য শুকরের চর্বি ,  রক্ত ও মাংস সম্পুর্ণ হারাম ।  শুকরের চর্বি ,  পঁচা ঘি দিয়ে অত্যন্ত নোংরা পরিবেশে সেমাই তৈরী করে বাজারজাত করা হলেও মালিকপক্ষ সেমাইয়ের প্যাকেটে বা বিজ্ঞাপণ দিয়ে প্রচার করছে তাদের সেমাই উন্নত মানের এবং হালাল ।  সেই সাথে বাজারজাতকরণে পাইকারী ও খুচরা ব্যবসায়ীদের মোটা অংকের মুনাফার সুযোগ দিয়ে তাদের মাধ্যমে কোটি কোটি টাকা হাতিয়ে নিচ্ছে ।  পুরো দেশে সরবরাহ করা হচ্ছে এ সেমাই ।  আর এই সেমাইয়ের পেকেটে বিএসটিআইয়ের সিল মারা থাকায় ধর্মপ্রাণ মুসলমান বাজার থেকে তা কিনে খাবে ।  আর এ বিষয়টি বিএসটিআই কর্তৃপক্ষের তদারকির দায়িত্ব থাকলেও তা তারা করছে না ।  এ সুবাধে হারাম লাচ্ছা সেমাই বাজারজাত করে আঙ্গুল ফুলে কলাগাছ হচ্ছে এইসব কারখানার কর্তৃপক্ষ ।  
    বিভিন্ন এলাকায় গড়ে উঠা এসব ভেজাল সেমাইয়ের বাণিজ্য করছে অসাধু ব্যবসায়ীদের একটি সিন্ডিকেট ।   স্থানীয় থানা পুলিশ ও প্রভাবশালী মহলের প্রত্যক্ষ সহযোগিতায় ভেজাল নিম্নমানের সেমাই তৈরি এবং বাজারজাতকরণের মাধ্যমে কয়েক কোটি টাকা হাতিয়ে নেয়ার টার্গেট তাদের ।  অসাধু ব্যবসায়ীদের সিন্ডিকেট সদস্যরা প্রতি রমজান - ঈদ মৌসুমে অবৈধ বাণিজ্যকে জায়েজ করার জন্য স্থানীয় থানা পুলিশকে মোটা অংকের মাসোয়ারা প্রদান করে ।  জেলা প্রশাসন ভেজালবিরোধী অভিযান চালালেও ধরাছোঁয়ার বাইরে থেকে যাচ্ছে এসব বাণিজ্যের হোতারা ।  ভেজালবিরোধী অভিযানে সাধারণ ও খুচরা ব্যবসায়ীদের আইনের আওতায় নিয়ে আসা হলেও ভেজাল সেমাই উৎপাদনের কারখানা বন্ধে বড় ধরনের কোনো অভিযান হয় না ।  স্থানীয় প্রভাবশালী ও কথিত সন্ত্রাসীদের দাপটে স্থানীয়রা বিষয়টি জেনেও না জানার ভান করে ।  এ ব্যবসায়ীদের রয়েছে শক্তিশালী নেটওয়ার্ক ।  উৎপাদন চলে রাতে দিনে সমানে ।  এক মাসে একেকজন ব্যবসায়ী এ ব্যবসায় কয়েক লাখ টাকা উপার্জনের টার্গেট নিয়ে নেমেছে ।  বিভিন্ন নামি দামি প্রতিষ্ঠানের নামে লেবেল বসিয়ে বাজারে সরবরাহ করা হয় এসব ভেজাল সেমাই ।  কোনো কোনো লেবেলে ইচ্ছামাফিক বসিয়ে দেয়া হয় বিএসটিআই ’ র অনুমোদনের নম্বর । 
   সরকারের রাজস্ব ফাঁকি দিয়ে অস্বাস্থ্যকর নোংরা পরিবেশে তৈরি করা হচ্ছে খাবার অনুপযোগী ভেজাল সেমাই ।    ঈদকে সামনে রেখে কিছু সুযোগ সন্ধানী ব্যবসায়ীরা অবৈধভাবে সেমাই কারখানা তৈরি করে দেশের প্রখ্যাত ব্র্যান্ডের সেমাই মোড়ক সংগ্রহ করে তাদের উৎপাদিত সেমাই ভরে বিএসটিআই - এর সীলযুক্ত মোড়কে বাজারজাত করছে ।  পাড়ায় কারখানা স্থাপন করে অপরিচ্ছন্ন পরিবেশে এসব লাচ্ছা সেমাই তৈরি করে; খাদ্য দ্রব্যের গুনগত মান নির্ধারনকারি প্রতিষ্ঠান বিএসটিআইয়ের সেমাই তৈরির অনুমতিকে পুঁজি করে দিনের পর দিন এসকল প্রতিষ্টান তৈরি করছে ভেজাল সেমাই ।  অভিযোগ রয়েছে বিএসটিআইয়ের কিছু অসাধু কর্মকর্তাদের ইন্ধনে সেমাই কারখানার মালিকেরা ভেজাল সেমাই তৈরি করছে ।  বিনিময়ে মোটা অঙ্কের মাসওয়ারা পাচ্ছে বিএসটিআইয়ের এসকল অসাধু কর্মকর্তারা ।  তাই অসাধু সেমাই মালিকেরা নির্ভয়ে চালাচ্ছে তাদের অবৈধ কার্যকলাপ ।  প্রকৃতপক্ষে ক্রেতারা এই মুখরোচক খাবারটির নামে কিনছে শরীরের জন্য ক্ষতিকর বিষ ।  
    প্রতি কেজি সেমাই পাইকাররা কিনছে মাত্র ৬২ টাকায় ।  দেশের বিভিন্ন স্থানে খুচরা পর্যায়ে বিক্রি হচ্ছে ৯০ থেকে ১০০ টাকা কেজি দরে ।  কেউবা ঝকঝকে প্যাকেটে আরও বেশি দামে তা বিক্রি করছে ।  
   নিম্নমানের ও ভেজাল উপাদান দিয়ে তৈরীকৃত সেমাই জনস্বাস্থ্যের জন্য মারাত্মক ক্ষতিকর ।   নোংরা ও অস্বাস্থ্যকর পরিবেশে তৈরী সেমাই খেয়ে অনেক রোজাদার সহ সাধারন মানুষ পেটের পীড়া সহ নানান রোগে আক্রান্ত হচ্ছে ।  রং ও অন্যান্য কেমিক্যাল মানুষের শরীরের জন্য অত্যন্ত ক্ষতিকর ।  খাদ্য দ্রব্যে মেশানো রং মানুষের পেটে গেলে তা গ্যাষ্ট্রিক ,  আলসার থেকে ক্যান্সারের কারন হতে পারে ।  এছাড়াও যাদের হার্টের সমস্যা রয়েছে তাদের হার্টের সমস্যা আরো বাড়তে পারে  ।  যাদের কিডনীর সমস্যা রয়েছে তাদের কিডনী ডেমেজ হতে পারে এবং  ব্রেনেরও ক্ষতির পাশাপাশি অকাল মৃত্যু ডেকে আনতে পারে ।  
 এসব ভেজাল সেমাই বাজার থেকে বেশি দামে কিনে একদিকে যেমন প্রতারণার শিকার হচ্ছে তেমনি সেমাই খেয়ে অসুস্থ্য হয়ে পড়ছে অনেকেই ।    আর এসব ভেজাল সেমাই খাওয়ার ফলে পেটের পীড়া ,  ডায়রিয়া ,  জন্ডিস ও টাইফয়েডে আক্রান্ত হওয়ার আশঙ্কা করছেন চিকিৎসকরা ।   এসব খাবার খেলে মানবদেহ কঠিন রোগে আক্রান্ত করতে পারে ।  এসব খাবার থেকে সকলের বিরত থাকা উচিত । 
    সেমাই তৈরীর কারখানায় আলো বাতাস প্রবেশসহ কারিগরদের অ্যাপ্রণ ও বিশেষ ধরনের হাত মোজা পরিধানের বিধান রয়েছে ।  উন্নত মানের ময়দা ,  ভেজিটেবল ,  ফ্যাটঅয়েল ,  খাঁটি ঘি ও ডালডা দিয়ে লাচ্ছা সেমাই তৈরীর করার নিয়ম ।  ২০০৯ এর ৩৭ ধারা অনুযায়ী রয়েছে দশ হাজার টাকা জরিমানা করার আইন ।  সেমাই বাজারজাত করার আগে উৎপাদনের তারিখ ,  কোম্পানীর নাম ,  মেয়াদ ,  উপকরণের নাম উল্ল্যেখ করে প্যাকেট বাজারজাত করার নিয়ম রয়েছে ।  
       বস্তুত ভেজাল প্রাণঘাতী সংক্রামক রোগের মতো ছড়িয়ে পড়ছে সারা দেশে ।  ভেজাল হয়ে উঠেছে প্রকাশ্য ঘাতক ।      আমরা বাঁচতে চাই ।  
চাই বিষ মুক্ত খাবার ।  
 এ জন্য আমাদের সকলকে সচেতন হতে হবে ।  প্রতিরোধ গড়তে হবে বিষ যুক্ত খাবারের বিরুদ্ধে ।  আমরা জনস্বার্থে ভেজালের বিরুদ্ধে কঠোর অবস্থান চাই ।  আইনশৃংখলা রক্ষাকারী বাহিনীর অভিযানের পাশাপাশি ভেজাল পণ্য বর্জনে ব্যক্তি ও সামাজিক পর্যায়ে সচেতনতাও গড়ে তুলতে হবে ।  ভেজালের বিরুদ্ধে নিরবচ্ছিন্ন অভিযান চালিয়ে যেতে হবে ।  শুধু লোক দেখানো ভেজালবিরোধী অভিযান নয় ,  স্বাস্থ্যসম্মত লাচ্ছা সেমাই তৈরী ও বাজারজাত করণে প্রশাসন কঠোর হস্তক্ষেপ নিবেন ,  এমনটাই প্রত্যাশা ।  
   আমার এই পোস্ট দেখে হয়ত অনেকেই ইতিমধ্যে এবারের ঈদে সেমাই না খাওয়ার জন্য সিদ্ধ্যান্ত নিয়েছেন ।  অনেকে আবার সেমাইয়ের বিকল্প কিছু খাওয়া নিয়ে ভাবছেন ।  কারন খুশির দিনটাতে একেবারেই একটু মিষ্টিমুখ না করলেই নয় ।  তাই আপনাদের জন্য দুটি বিকল্প সেমাইয়ের ব্যাপারে উল্ল্যেখ করছি ।  আমার কাছে খুব সহজ বলেই মনে হয়েছে ।  আপনাদের কাছেও হয়ত বেশ উপভোগ্য হয়ে উঠবে এই দুই বিকল্প সেমাই ।  
  +  [ সংগৃহীত রেসিপি ]  +  
 ১ ।  চালের সেমাইঃ   উপকরনঃ  চালের গুঁড়া ২ কাপ ,  খেজুরের গুড় ১ কাপ ,  চিনি ১ কাপ ,  দুধ ১ কেজি ,  নারকেল কুরানো ১ কাপ ,  লবণ পরিমাণমতো ,  পানি ১ কাপ । 
 প্রস্তুত প্রণালীঃ  চালের গুঁড়া লবণ ও পানি দিয়ে সিদ্ধ করে দলা বানাতে হবে ।  সরু লম্বা করে ধরে দুই হাতের আঙুলে তালু দিয়ে ছোট ছোট সেমাই পিঠা বানাতে হবে ।  তারপর দুধ জ্বাল দিয়ে অর্ধেক করে চিনি ও নারকেল মেশাতে হবে ।  ফুটে উঠলে কেটে রাখা সেমাই জ্বাল দিয়ে সেমাই সিদ্ধ হয়ে এলে খেজুরের গুড় প্রয়োজনমতো মেশাতে হবে ।  গুড় আগে জ্বাল দেয়া থাকলে ভালো ।  গুড় জ্বাল দেয়া থাকলে দুধ ফাটবে না ।  
 ২ ।  কচি লাউয়ের সেমাইঃ  উপকরনঃ   কচি ছোট লাউ ১ টি বিচি হয়নি এমন ,  দুধ ১ কেজি ,  চিনি পরিমান মত ,  দারচিনি ,  লবঙ্গ ও সয়াবিনের তেল । 
 প্রস্তুত প্রনালীঃ  প্রথমে কচি লাউ কুচি কুচি করে কেটে লবণ দিয়ে মাখিয়ে রাখতে হবে ২০ মিনিট ।  এবার একটি পাত্রে দুধ গরম করে গাঢ় করে নিয়ে লবণে মাখানো লাউ ভাল করে ধুয়ে হাত দিয়ে চিপে পানি ঝড়িয়ে নিতে হবে যেন একদম পানি না থাকে সে জন্য রোদে প্রায় ৫ মিনিট রাখতে হবে ।  তারপর হাঁড়িতে পরিমান মত তেল দিয়ে লাউ কুচি হালকা বাদামী করে ভাজতে হবে ।  ভাজা হয়ে গেলে তার মধ্যে দুধ ,  চিনি ,  দারচিনি ও লবঙ্গ দিয়ে একটু নেড়ে ঢেকে রাখতে হবে ।  লাউ মাখা মাখা হয়ে গেলে চুলা থেকে নামিয়ে নিলেই হবে ।  
              

                    




প্রসঙ্গঃ দৃষ্টি আকর্ষণ

    সামহোয়্যার ইন ব্লগের ব্লগারদের মাঝে মডারেশন টিমের বিরুদ্ধে অভিযোগের ধারা প্রচলিত রয়েছে বহুদিন ধরেই ।  এই নিয়ে বহু পোস্ট এসেছে ।  মডারেশন টিমের হয়ে পক্ষে বিপক্ষে অনেক তর্ক বিতর্কও হয়েছে ।  কিন্তু তেমন কোন আশানুরূপ ফলাফল এখন পর্যন্ত পাওয়া যায়নি ।  কারণ চাওয়া পাওয়ার কোন সীমা নেই আবার মডারেশন টিমের সীমাবদ্ধতাও একটি বিবেচ্য বিষয় ।  তবে যাই হোক ব্লগাররা যেমন এই ব্লগটির জন্য প্রাণ স্বরূপ তেমনি এই ব্লগ প্ল্যাটফর্মটিও ব্লগারদের জন্য প্রাণ স্বরূপ ।  আর যেখানে প্রাণের মায়া কাজ করে সেখানে প্রত্যাশা আর প্রাপ্তি নিয়ে আনন্দ ও দীর্ঘশ্বাস থাকবেই ।  এই দায় যেমন ব্লগটির কর্তৃপক্ষ এড়াতে পারেনা তেমনি এই দায় ব্লগাররাও এড়িয়ে যেতে পারেনা ।  উভয় পক্ষ মিলেই সামহোয়্যার ইন ব্লগ .  .  .  এই বাঁধ ভাঙার আওয়াজ বেঁচে থাকুক চিরকাল তার আপন মহিমায় উজ্জ্বল হয়ে শুধু এতটুকুই প্রত্যাশা ।  
 সেই প্রত্যাশার আলোকেই দৃষ্টি আকর্ষণ করছি পোস্ট স্টিকি প্রসঙ্গে ।  সর্বোচ্চ সংখ্যক ব্লগারদের চাওয়াকে প্রাধাণ্য দিয়ে এবং গুরুত্বের দিক বিবেচনা করেই এই প্ল্যাটফর্মটিতে স্টিকি পোস্ট স্থান দেয়া হয় ।  আমরা মানি বা না মানি ,  সামহোয়্যার ইন ব্লগ .  .  .  একটি সুবিশাল প্ল্যাটফর্ম ।  আমরা কেউই এটা নির্ধারন করতে পারি না ,  কে বা কারা ব্লগের জন্য বিশেষ কেউ কিংবা কার পোস্ট স্টিকি হবে আর কারটা হবেনা ।  জনগুরুত্বপূর্ণ এবং বিশেষ দিনের কথা বিবেচনা করে কিংবা ব্লগ সম্পর্কিত যেকারও পোস্ট স্টিকি হতে পারে পোস্টের বিষয়বস্তু ,  গুণগত মান ,  গঠন মূলক আলোচনা ও সমালোচনার ভিত্তিতে ।  ব্লগার ছাড়া যেমন ব্লগ অচল ,  তেমন ব্লগ ছাড়া আমাদের লেখার বা কথা বলার স্বাধীনতাও নেই ।  এটা ভাইসভার্সা ।  এখানে যারাই জনপ্রিয় হয়েছেন বা মানুষ যাদের লেখা নিয়মিত পড়ছে তারা একদিনে বা দুই দিনে সেই জনপ্রিয়তা অর্জন করেননি ।  তার জন্য তাদের সময় দিতে হয়েছে ,  পরিশ্রম করতে হয়েছে ।  আমাদের চাওয়া বা না চাওয়ার উপর কতখানি নির্ভর করে সেটা আমার জানা নেই ।  তবে এটা সত্য কোন পোষ্ট পড়ার পর যদি তা ব্লগাররা মনে করেন স্টিকি করা প্রয়োজন তাহলে পোষ্টে কমেন্টের মাধ্যমেই তারা দাবি জানায় ।  এবং সেই অনুসারে কিছু কিছু পোস্ট স্টিকি হয়েছেও ।  তবে পরিতাপের বিষয় হলো এমন অনেক গুরুত্বপূর্ণ পোস্ট রয়েছে যেখানে কমেন্টে অনেকের বলার পরেও সেগুলো স্টিকি করা হয়নি ।  হয়ত ব্লগ কর্তৃপক্ষের বিবেচনায় সেগুলো যোগ্য বলে মনে হয়নি ।  
 কিন্তু কথা হলো ,  আমরা কি করতে পারি দেখা যাক এমন ভরসায় না যেয়ে; এই পোস্টগুলো নির্বাচন করার আসলে প্রকৃত মানদন্ড এবং নীতিমালা কি ?  সেখানে কতখানি নিরপেক্ষতা রক্ষা হবে ?  কেন বা কোন কারনে পোস্ট স্টিকি করা হবে ?  মডারেশন টিমের উপর আস্থা রাখা হবে ইত্যাদি হাজারো যৌক্তিক প্রশ্ন নিয়ে অনেক ভেবেছি ।  আর সেই ভাবনা থেকে একান্তই আমার বিবেচনায় এমন কিছু পোস্ট উল্ল্যেখ করছি যা স্টিকি হতে পারতো কিন্তু পরিতাপের বিষয় হলো পোস্টগুলো স্টিকি হয়নি ।  এই নিয়ে আমি কোন অভিযোগ ও অনুযোগ করার মানসিকতা থেকে এই পোস্টের অবতারণা করিনি ।  মূলত ব্লগটির প্রতি অগাধ ভালোবাসা থেকেই এই পোস্টটি দেয়া ।  কারণ সামু আর আগের মতো নেই কিংবা আগের মতো লেখা আর এখন সামুতে আসেনা কিংবা সামুকে ছাগলে খাচ্ছে এইসব অভিযোগ শুনতে আর কত ভালো লাগে ?  তাই শুধু কর্তৃপক্ষের প্রতি সদয় দৃষ্টি আকর্ষণ করছি পোস্টগুলো নিয়ে একটু ভেবে দেখার জন্য ।  ব্লগাররা তাঁদের দীর্ঘদিনের ব্লগ বিষয়ক অভিজ্ঞতা ,  সৃজনশীলতা ,  বিবেচনা বোধ এবং সর্বোপরী দায়িত্বশীলতা নিয়েই ব্লগটিকে মুখরিত করে রেখেছে ।  সেখানে স্টিকি পোস্টের মতো অত্যন্ত একটি গুরুত্বপূর্ণ বিষয় নিয়ে বিশেষ ভাবে দৃষ্টি আকর্ষণ করা হয় বলেই এই প্ল্যাটফর্মটির বিশেষ সুনাম রয়েছে ।  সেই সুনাম চিরদিন অটুট থাকুক এমনটাই কাম্য ।  পাশাপাশি মডারেশন টিমের প্রতি প্রচলিত অনাস্থা পোষণের যেন কোন সুযোগ না থাকে সেদিকে সদয় দৃষ্টি দেয়ার জন্য কর্তৃপক্ষের প্রতি বিশেষ ভাবে দৃষ্টি আকর্ষণ করছি ।  ব্লগটির গতিময় পরিচালনার এই বিশেষ দিকে ব্লগারদের সরাসরি অংশ গ্রহণও আনন্দদায়ক হবে বলে মনে করছি ।  
 সকলের সুচিন্তিত মতবাদ আশা করছি ।  আর যেসব পোস্ট আমার দৃষ্টি এড়িয়ে গেছে সেগুলো মন্তব্যের ঘরে লিংক দেয়ার জন্য অনুরোধ করছি ।  আমি পোস্টে আপডেট করে নেবো আর সেই সাথে আমার ভুল ত্রুটির জন্য আমাকে ক্ষমা সুন্দর দৃষ্টিতে দেখার জন্য অনুরোধ করছি ।   
 যেসব পোস্ট স্টিকি হতে পারতোঃ  ব্লগার বিবাগী বাউল  -  বায়োকলোনিয়ালিজম এবং খাদ্য রাজনীতিঃ টার্গেট বাংলাদেশ  ব্লগার দিনমজুর  -  যেভাবে জালিয়াতি করে ঘোষিত ন্যূনতম মজুরিও দিচ্ছেনা গার্মেন্টস মালিকেরা  ব্লগার জাফরুল মবীন  -  আজ বিশ্ব প্রবীণ নিগ্রহ সচেতনতা দিবস প্রবীণদের প্রতি রূঢ় আচরণ করবো না এ হোক আজকের দিনের সবার অঙ্গীকার  ব্লগার জাফরুল মবীন  -  একই তেলকে বার বার ভাজায় ব্যবহার করা কেন স্বাস্থ্যের জন্য ক্ষতিকর  ব্লগার মাঈনউদ্দিন মইনুল  -  সংকলিত ব্লগ লেখার কৌশল সামহোয়ারইন ব্লগ  ব্লগার সোনাবীজ; অথবা ধুলোবালিছাই  -  নবীন কবিদের কঠিন কবিতা   ব্লগার খাটাস  -  ভেজালের আদ্যোপান্ত মাননীয় প্রধানমন্ত্রী সমীপে  ব্লগার মুনতাসির নাসিফ  ( দ্যা অ্যানোনিমাস )   -  ইয়েলো জার্নালিজম মিডিয়ার মাইক্রোফ্যাক্টরিয়াল স্যালাইন মুক্তচিন্তার শৃঙ্খল ধারা ৫৭ সাম্প্রতিক অনলাইন এক্টিভিজম এবং কিছু কথা  ব্লগার তন্ময় ফেরদৌস  -  আইসিটির ৫৭ ধারার কালো থাবা বন্ধ করুন  ব্লগার কাল্পনিক _ ভালোবাসা  -  দৃষ্টি আকর্ষন কপি পেষ্ট পোষ্ট  ব্লগার এহসান সাবির  -  সামহোয়্যার ইন ব্লগ শিশুদের জন্য পোষ্ট সমগ্র  ব্লগার মামুন রশিদ  -  সামহোয়্যারইন গল্প সংকলন ইমন জুবায়ের স্মারক জানুয়ারি ১৪  ব্লগার আমারে তুমি অশেষ করেছ  -  নজরুল জয়ন্তীতে শ্রদ্ধাঞ্জলী  ব্লগার প্রবাসী পাঠক  -  সামহোয়্যার ইন ব্লগ সংকলন পোস্টের সংকলন  ব্লগার দিকভ্রান্ত * পথিক  -  আসুন সবাই মিলে জানান দেই বাংলা মায়ের ত্যাগ ২১শে ফেব্রুতে গুগল ডুডল হোক আমাদের জন্যই  ব্লগার নিঃসঙ্গ অভিযাত্রিক  -  ভূমিকম্প রেড অ্যালার্ট ফর মাই মাদারল্যান্ড বাংলাদেশ 

                    




সাতটি ভারতীয় ষড়যন্ত্র তত্ত্ব



                        ভাল কোন ষড়যন্ত্র তত্ত্ব শুনতে সবসময়ের জন্য আনন্দদায়ক ।  যখন মানুষ নতুন কোন ষড়যন্ত্র তত্ত্ব বৃদ্ধি করাকে উপভোগ করে ,  তখন খুব অল্পই কেন্দ্র পর্যায়ে এটি তৈরি করে ।  এখানে শীর্ষ সাতটি ভারতীয় ষড়যন্ত্র তত্ত্ব আলোচিত হলো ।  
   ভারত এখনও ব্রিটিশ রানীর অধিনস্ত একটি উপনিবেশ  ১৯৪৭ সালে ক্ষমতা হস্তান্তর কালীন সময়ে ভারতকে স্বাধীন হিসেবে ঘোষণা দেয়া হলেও ভারত কমনওয়েলথ জাতি হিসেবে অব্যাহত থাকবে এই সিদ্ধান্ত গোপন রাখা হয় ।  অতএব ভারত সহ সব কমনওয়েলথ দেশগুলো এখনও রানীর একটি উপনিবেশ হিসেবে ধরা হয় ।  এমনকি ভারতের জাতীয় সংগীত রানীর সন্মানে লেখা হয় ।  এমনকি শুধুমাত্র ব্রিটিশ ভারতের অধিনস্ত অঞ্চলের নামগুলো ভারতের জাতীয় সংগীতের অন্তর্ভুক্ত ছিল ।  বলা হয়ে থাকে যে রানীর জন্য তার উপনিবেশভুক্ত দেশ ভ্রমণের জন্য ভিসার প্রয়োজন নেই এবং ১৯৯৭ সালে তার ভিসা ছাড়া ভারত সফর কালীন সময়ে এই নিয়ে ভারতের সংসদে উন্মাদনা উত্থাপিত হয়েছিল ।  
   নয়জন অজানা মানুষ   এই তত্ত্ব অনুসারে অভিযোগ রয়েছে যে ,  মৌর্য সম্রাট অশোক কর্তৃক একটি গোপন সমাজের সন্ধান পাওয়া যায় ।  যারা জ্ঞান রক্ষা ও বিকাশে সহায়ক হলেও ভুল হাতের মধ্যে পড়লে মানবতার জন্য বিপদজনক হতে পারে ভেবে নয়জন অজানা মানুষের কাছে এই গোপন জ্ঞানের দায়িত্ব প্রদান করা হয় ।  এই নয়জন মানুষের উপর ন্যস্ত ছিল নয়টি বই ।  এই নয়টি বই হলোঃ
 ১ ।  Psychological Warfare
২ ।  Physiology 
৩ ।  Microbiology 
৪ ।  Alchemy
৫ ।  Communication including Communication with Extraterrestrials
৬ ।  Gravity and Antigravity Devices
৭ ।  Cosmology including Hyperspace and Time Travel
৮ ।  Light  
৯ ।  Sociology
   তাজমহল বা তেজো মহালয়া   এই বিখ্যাত ষড়যন্ত্র তত্ত্ব অনুসারে ,  তাজমহল মূলত মোঘল সম্রাট শাহজাহান তৈরি করেননি এটি একটি প্রাচীন শিব মন্দির যা পরে সম্রাট জয়পুরের মহারাজা থেকে জোর পূর্বক নিয়ে নেন যার নাম ছিল তেজো মহালয়া ।  পি কে অক তার  " ট্রু স্টোরি তাজ মহল "  শীর্ষক বইতে ঐতিহাসিক ঘটনা এবং তার উপর মতামতের প্রেক্ষিতে তাজমহলের আর্কিটেকচারের উপর ভিত্তি করে এর গঠনগত নানা অসঙ্গতি তুলে ধরে প্রমান করেন যে ,  তাজমহল আসলে পূর্বে ছিল তেজো মহালয়া ।  ২০০০ সালে ভারতের সুপ্রিম কোর্ট রায় দেয় যে তাজমহল ছিল হিন্দু রাজা কর্তৃক নির্মিত কিন্তু পুনরায় ২০০৫ সালে একই পিটিশন এলাহাবাদ হাইকোর্ট দ্বারা বরখাস্ত করা হয় এবং পি কে অকের পিটিশন খারিজ করা হয় ।      
   সুভাষ চন্দ্র বোসের মৃত্যু  সুভাষ চন্দ্র বোস ,  ব্রিটিশ শাসন থেকে ভারতকে মুক্ত করার চেষ্টা করতে যেয়ে শহীদ হওয়া একজন বিশিষ্ট ভারতীয় মুক্তিযোদ্ধা ছিলেন ।  অভিযোগ রয়েছে যে ,  ১৯৪৫ সালে বোস যখন টোকিও পথে বিমানে করে যাচ্ছিলেন তখন তাইওয়ানের একটি সমতলে দুর্ঘটনায় মারা যান ।  তার পুরো শরীর খুব খারাপভাবে পুড়ে যায় এবং পরে স্থানীয় একটি হাসপাতালে তিনি ঘন্টার মধ্যে মারা যান ।  তাকে পরে তাইওয়ানের একটি বৌদ্ধ মন্দিরে শবদাহ করা হয় ।  কিন্তু মন্দিরে তার শবদেহর অনুপস্থিতি পরে তার সম্ভাব্য বেঁচে থাকার বিষয়ে অনেক তত্ত্ব রহস্যের জন্ম দেয় ।  ভারত সরকারের নেতৃত্বাধীন বিভিন্ন কমিটি এই বিষয়ে বছর ধরে তদন্ত করতে থাকে ।  অথচ ডঃ পূরবী রায় ,  তার  " নেতাজির জন্য অনুসন্ধান করুনঃ নতুন ফলাফল "  বইয়ে একজন রাশিয়ান পণ্ডিতের রেফারেন্স দিয়ে বলেন যে ,  বোস দ্বিতীয় বিশ্বযুদ্ধের সময় সোভিয়েত ইউনিয়ন দ্বারা অধিকৃত ছিলেন এবং অক্ষ ক্ষমতার বলে তাকে যুদ্ধাপরাধী হিসেবে আখ্যা দেয়া হয় শুধুমাত্র জাপানের সাথে ঘনিষ্ঠ সম্পর্ক থাকার সন্দেহ পোষণ করে ।  তিনি পরে সোভিয়েত বন্দিদশায় থাকাকালীন অবস্থায় সাইবেরিয়া মারা যান ।   
   লাল বাহাদুর শাস্ত্রী এর মৃত্যু  লাল বাহাদুর শাস্ত্রী একজন বিশিষ্ট ভারতীয় মুক্তিযোদ্ধা এবং ভারতের দ্বিতীয় প্রধানমন্ত্রী ছিলেন ।  শাস্ত্রী সম্ভবত হার্ট অ্যাটাক থেকে রাশিয়ায় মারা যান ।  তার আকস্মিক মৃত্যু রহস্যের জন্ম দেয় ।  কিন্তু পোষ্ট মর্টেম করে সেই রহস্য উদ্ঘাটনের জন্য রাশিয়া বা ভারত সরকার উভয় কোন পদক্ষেপ নেয়নি ।  পরে তাঁর মৃত্যুর পেছনে সঠিক কারণ চিহ্নিত করা হয় যে বিষ প্রয়োগ করে তাকে হত্যা করা হয় ।  তার সমস্ত জিনিসপত্র ভারতে ফেরত এলেও শুধুমাত্র যে ফ্ল্যাক্সে করে শেষবার তিনি পানি পান করেন তা ফেরত দেয়া হয়নি ।  ২০০৯ সালে জনপ্রিয় লেখক অনুজ ধর শাস্ত্রী মৃত্যুর সাথে সম্পর্কিত নথি প্রকাশ করার জন্য তথ্য অধিকারের অজুহাতে প্রধানমন্ত্রীর কার্যালয়ের বরাবর জিজ্ঞাসা করলে ,  প্রধানমন্ত্রীর কার্যালয়ের থেকে জানানো হয় যে ,  তাতে এই দেশের শান্তি ব্যাহত হতে পারে এবং বৈদেশিক সম্পর্কের ক্ষতি হতে পারে তাই তা প্রত্যাখ্যান করা হয় এবং সংসদীয় বিশেষাধিকার ভঙ্গ হতে পারে বলেও আইন দেখানো হয় ।  
   ক্ষেপণাস্ত্র অগ্নি ভি এর বিন্যাস  অগ্নি ভি ক্ষেপণাস্ত্রটি ভারতের উদ্ভাবিত উন্নত ক্ষেপণাস্ত্র অগ্নি সিরিজের মধ্যে পঞ্চম ,  যা সফলভাবে পরীক্ষার মাধ্যমে এপ্রিল ১৯ ,  ২০১২ সালে চালু করা হয়েছিল ।  কিন্তু অগ্নি ভির প্রকৃত পরিসর সম্পর্কে সন্দেহ উত্থাপন করা হয় ।  প্রথমে ক্ষেপণাস্ত্রটির সঠিক পরিসীমা গোপনীয় ছিল ,  কিন্তু পরে রিপোর্ট প্রকাশ করা হয় যে ,  এর পরিসীমা ৫৫০০ - ৫৮০০ কিমি ।  কিন্তু এটি ৫০০০ - ৮০০০ কিমি লক্ষ্যবস্তুর পরিসীমার সঙ্গে উন্নত ছিল ।  অগ্নি চতুর্থ ৪০০০ কিমি এর একটি অপারেশন পরিসীমার সঙ্গে ১৭০০০ কেজি ওজনের ছিল এবং অগ্নি ভি ৫৮০০ কিমি সরকারী পরিসীমার সঙ্গে ৫০০০০ কেজি ওজনের ।  কিন্তু চীনা বিশেষজ্ঞরা ক্ষেপণাস্ত্রটি নিয়ে সন্দেহ প্রকাশ করেন ।  তাদের মতে এর ৮০০০ কিমি সম্ভাব্য পরিসর আছে এবং এটি ইচ্ছাকৃতভাবে ভারতীয় কর্মকর্তারা কম দেখিয়ে রেখেছে ।  
   ভারতীয় ইউ . এফ . বেজ  হিমালয়ের কংকা লা পাস আকসাই চীন এর বিতর্কিত ইন্দো - চীনা সীমান্ত ।  চীনা অধুষ্ঠিত অংশ আকসাই চীন নামে পরিচিত এবং ভারতীয় দখল দারিত্বের অধীনের অংশ হলো লাদাখ ।  এটি বিশ্বে ব্যবহৃত একমাত্র অঞ্চল যেখানে সীমান্ত চুক্তির মাধ্যমে উভয় দেশই কোন প্রকার টহল প্রদান করতে বাধ্য নয় ।  সীমান্তের উভয় পক্ষের স্থানীয়রা বিশ্বাস করে যে ,  এই অঞ্চলে একটি ভূগর্ভস্থ ইউ . এফ . বেজ আছে ।  এখানে অদ্ভুত গঠনের ত্রিদলীয় প্রতিভাত একটি নীরব কারুশিল্প আছে ,  যা ভূগর্ভ স্থল থেকে উল্লম্বভাবে উঠে এসেছে ।  স্থানীয়দের কাছে এটি নতুন কিছু নয় এবং তা কংকা লা পাসের মধ্যে খুব সাধারণ ভাবেই দৃশ্যমান ।  পর্যটকদের দুই দেশের মধ্যে ভ্রমণ পারমিট থাকা সত্ত্বেও এই এলাকায় প্রবেশ অধিকার সংরক্ষিত ।  এই তত্ত্ব ২০০৬ সালের জুন মাসে ,  গুগল আর্থ উপগ্রহ কল্পচিত্র দিয়ে চীনা সীমান্ত এলাকায় একটি ১ : ৫০০ স্কেলে বিস্তারিত ভূখণ্ড মডেল উদ্ভূত বলে প্রত্যয়ণ দেয়া হয় ।  এই মডেল একটি সামরিক সুবিধা প্রতিম ভবন দিয়ে বেষ্টিত ।  আকসাই চীন ইউরেশীয় ও ভারতীয় প্লেটে তৈরিকৃত এমন একটি অভিসারী প্লেট সীমান্ত অঞ্চল ,  যেখানে একটি প্লেট অন্যান্য ধনী প্লেটের অধীনস্ত এবং ঠিক এভাবে এটি বিশ্বের অল্প সংখ্যক অঞ্চলের মধ্যে একটি অঞ্চল ,  যেখানে ভূ - গভীরতা অন্যান্য জায়গার তুলনায় দ্বিগুণ হিসাবে পরিমাপকৃত ।   


                    




ফুটবল শুটবল

    ঢাকা স্টেডিয়ামে আবাহনী আর মোহামেডানের মধ্যে খেলা হবে ।  সমর্থকদের মধ্যে ব্যাপক উত্তেজনা ।  বাড়িতে বাড়িতে আবাহনী আর মোহামেডানের পতাকা উড়ছে ।  মোড়ের চায়ের দোকানে তর্ক জমে উঠেছে ।  এরই মাঝে পলাশ এলো মোহামেডানের জার্সি গায়ে দিয়ে ।  এক কথায় দুই কথায় ঝগড়া বেধে গেল শফিকের সাথে ।  শফিক আবাহনীর অন্ধ সমর্থক ।  ঝগড়ার এক পর্যায় শফিক পলাশের গালে একটা চড় মেরে বসল ।  ব্যাস আর যায় কোথায় ?  মারামারি বেধে গেল ।  সেই মারামারি ঠেকানোতো দূরের কথা বরং নিজেদের মধ্যে দুই গ্রুপে ভাগ হয়ে তুমুল মারামারি শুরু হয়ে গেল ।  খবর পেয়ে একদল চলে এলো লাঠি হাতে করে ।  শুরু হল ধাওয়া পাল্টা ধাওয়া ।  প্রায় ঘন্টা খানেক সময় জুড়ে চলল এই মারামারি ।  দুইজন মিলে ধরে পলাশের বাম পা লাঠি দিয়ে মেরে ভেঙে দিল ।  পলাশ মাটিতে শুয়ে কাতরাতে লাগল ।  অবস্থার ভয়াবহতা দেখে যে যার মত দৌড়ে পালিয়ে গেল ।  পলাশকে ধরে ঢাকা মেডিকেল হাসপাতালে নিয়ে যাওয়া হলো ।  প্রতিশোধের আগুন জ্বলতে শুরু করল মোহামেডানের বাকি সমর্থকদের মধ্যে ।  আবাহনীদের এর উচিত জবাব দেয়া লাগবেই ।  
 পরদিন খেলা শেষে মোহামেডান হেরে যাওয়াতে বিষণ্ণ হয়ে এলাকার মাঠের এক কোনায় বসে রইল পারভেজ ও জিতু ।  ওদের দেখেই নাচতে নাচতে গাইতে গাইতে এগিয়ে এলো শফিক সহ আরও কয়েকজন আবাহনীর সমর্থক ।  এমনিতেই মোহামেডানের হেরে যাওয়ার গ্লানি তার উপর গতকালের ঘটনার প্রতিশোধের আগুন জ্বলছিল ।  সে আগুন যেন রূপ নিল ভয়ংকর অগ্ন্যূৎপাতে ।  ওরা শফিকদের সেই অপমান মুখ বুঝে সহ্য করে চলে এলো সেখান থেকে ।  শফিকরা তাতে করে আরও মজা পেয়ে গেল ।  ওদের এই চলে যাওয়া নিয়ে উপহাস করতে থাকল ।  মাঠের পাশেই একটা সেলুন ছিল ।  সেলুন থেকে জিতু একটা ক্ষুর হাতে করে দৌড়ে শফিকের পেট বরাবর চিড়ে দিল ।  ভয়াবহ এক দৃশ্য ।  জিতু পালিয়ে গেল ।  শফিকের পেটে সেলাই দেয়া হলো ।  মাস খানেক ভোগার পর সে সুস্থ হয়ে উঠল ।  পলাশের পায়ের অবস্থা পুরোপুরি ঠিক হয়ে এলো ।  জিতুও খবর পেয়ে চলে এলো ।  
 এরপর বহুবার মোহামেডান আর আবাহনীর মধ্যে খেলা হয়েছে ।  কিন্তু আর কখনও শফিক অথবা পলাশকে এই নিয়ে কোনরূপ তর্ক করতে দেখা যায়নি ।  তবে ওদের দুজনের মধ্যে এখন শুধু দেশের ফুটবল নিয়ে করুণা হয় ।  আর করুণা হয় যারা ব্রাজিল আর আর্জেন্টিনা নিয়ে তর্কে জড়িয়ে পড়ে তাদের নিয়ে ।  মাঝে মাঝে শফিক পলাশের কাঁধে হাত রেখে বাড়িতে বাড়িতে ব্রাজিল আর আর্জেন্টিনার পতাকার ভিড়ে খুঁজে ফেরে আবাহনী কিংবা মোহামেডানের পতাকা ।  আর দীর্ঘ নিঃশ্বাস ফেলে সিগারেটে একটা টান দিয়ে জিতু শফিকের দিকে এগিয়ে দিয়ে বলে ,  দোস্ত চল বাংলাদেশ আজকে ইন্ডিয়ার বিরুদ্ধে খেলবে ।  খেলাটা দেখা উচিত আমাদের ।   
  

                    




নির্লিপ্ত নির্জনতায়

    সন্ধ্যার কাছ থেকে কিছুটা মায়া কিনে নিয়ে;
আকাশের আঁচলে ফাঁদ পাতে স্বপ্নতিথি , 
বেঁচে থাকার ভিন্ন কোন অর্থ আছে;
সেতো পেন্সিলে আঁকা কাদাপরীর মতো নয় । 
পাহাড়ের অশ্রুতে হৃদয়ের শব্দরা , 
রক্তফেনা হয়ে ঝরে পরে অনন্তের গহীনে;
চোখেতে মৌন মুখর রাত্রির দহনে , 
ডানা মেলে খুঁজে ফিরে কালো মেঘকেশ । 
আমাকে তোমার ওই স্নিগ্ধ নীল অধর থেকে
এক চিলতে জল কুড়াতে দাও , 
বিনিময়ে তোমাকে দেব - 
সাত সমুদ্র পরিমান রক্তকরবীর নির্ঘুম নিঃশ্বাস । 
মনে পড়ে আলোকলতার হলুদে;
সাজিয়েছিলে সবুজ ফার্ন এক প্রস্থ সন্ধ্যায় , 
কবিগানের সমরে জেগে থেকে বেঁধেছিলে স্বাধীনতা , 
নির্লিপ্ত নির্জনতায়;
তুমি যাকে সুখ ভেবে তৃষ্ণার্ত হও;
আমি তাকে যত্ন করে লালন করি মাটিতে , 
যেখানে এসে শেষ হয় সকল হিসাব নিকাশ । 
শুন্য করে রেখে যায় কুয়াশার সকল ঘাত । 
মৃত্যুর কপালে বসন্ত চুমে দিয়ে;
বেহুলার মতো করে তুমিও নাচতে যদি , 
আমার বুকের  ' পর আপন করে পেতে;
মেঠোফুলের কোমল পরশ ।   
  উৎসর্গঃ ব্লগার ডি মুন  

                    




ভববন্ধনের বন্ধনহারিণী তারিণী

    শোন , 
কুয়াশার রাতের রূপকথার গল্প কোন;
বিছানায় জেগে থেকে কাটিয়েছি দীর্ঘরাত , 
চেয়ে দেখেছি তোমার ঘুম চোখে স্বপ্নের কারুকাজ । 
 আমাকে তুমি বোঝনি;
মিথ্যে অভিমানে উদাস থেকেছো , 
হিসাবের গরমিল হতেই পারে ! 
চেয়ে দেখো  - 
ছেলেটির হাতের কোমল স্পর্শ , 
আমাকেও কতটা ব্যাকুল করে  ! 
তোমার  -  আমার এইতো সুখের সোপান;
যেখানে মশারির ওপাশে নিমগ্ন জোছনায় শিশির ঝরে । 
তুমি যারে সংসার ভেবে অনুযোগী হও , 
আমিও তারে স্বর্গ ভেবেই নীড়ে ফিরি , 
তবু আমার চৌকাঠে ঘূণে ধরে , 
অন্ধকারের মোহনায় তেলাপোকা খুঁজে ফেরে;
জীবন মৃত্যুর দ্বৈরথে বেঁচে থাকার উৎস । 
 ভোর হয় , 
আকাশে সূর্য হাসে নিজ প্রতিভায় , 
মরুপাতার ফাঁকে রোদের পরিহাস , 
আমার কপালেও নোনা ঘাম হয়ে স্বপ্ন ঝরায় , 
যখন তুমি খুনসুটি করে চলো;
হাড়ি আর খুন্তির দন্দে জলন্ত উনূনে । 
জানি ঘুমহীন দুপুর তোমাকে কাটাতে হয়না , 
যানজটের তীব্র ধকল পোহাতে হয়না , 
তবু তোমার জন্য লাল গোলাপ নিয়ে তবেই নীড়ে ফেরা ।  
  *  *  *  *  *  *  *  
 সাগরের মাঝপথে উত্তাল জলরাশির কোলাহলে যখন নিঃসঙ্গ একাকী , 
যখন পালে দমকা বাতাস লেগে সময়গুলোকে করে তোলে উদাসী , 
আকাশের নীলিমা জুড়ে চন্দ্রিমার লাজুক ঠোঁটে খুঁজে ফিরি নক্ষত্র বিলাসী , 
মাস্তুলের মতো দাঁড়িয়ে থেকে দূরের সাইরেন দ্বীপে দেখি তোমাকে জলদেবী । 
গাঙচিলের ডানায় কত শত সহস্রাব্দের চিঠি লিখে ডেকেছি তোমাকে , 
নারকেল ,  সুপারি ,  আর ঝাউবনে রোদের কার্নিশে খুঁজেছি নিজেকে , 
বালুমাখা শরীরের উষ্ণ অনুরাগে দিকহারা নাবিকের মতো হয়েছি স্বপ্ন অভিমানী , 
তব নোঙরের মায়ায় নীল তিমিকে দূত করে ছুটে চলে আমার বিষাদের তরণী । 
  *  *  *  *  *  *  *  
 মাগো কতদিন দেখিনা তোমার ওই হাসিমাখা মুখ;
আঁচল পেতে কাঁদছো তুমি , 
আর আমার চেতনায় জমেছে ধুলোবালির সুখ । 
এখন আর সূর্যের কাছ থেকে অধিকার খুজিনা , 
অমানিশার কোলে মাথা গুঁজে দিয়ে ঘুমাই আমি । 
 শিকারির চোখে রক্তের তৃষ্ণা , 
তক্ষকের মতো জেগে রয় তোমাকে ছিঁড়ে খাবে বলে । 
অহেতুক করুনা নয় , 
তোমার মুখে একটুখানি হাসি দেখব বলে;
আমি অকারণ হাসি , 
আমিও হাসতে চাই বলে;
বারবার আশাহত হই , 
অতৃপ্ত নোনা পানিতে তার তৃষ্ণা মেটেনা । 
 কেউ বলেনা , 
কেউ দেখেনা , 
শূন্য পাতায় কেউ খোজেনা , 
আমি তব মাগো তোমার মুখের হাসি হব;
কেউ বলেনা ,  কেউ বলেনা  !  ! 
  *  *  *  *  *  *  *  
 তিনটি কবিতার শিরোনাম যেখান থেকে ভাবনায় এসেছেঃ   শ্রীরামকৃষ্ণ কেশবাদির প্রতি বলেন ,   " বন্ধন আর মুক্তি ,  দুয়ের কর্তাই তিনি ।  তাঁর মায়াতে সংসারী জীব কামিনী - কাঞ্চনে বদ্ধ ,  আবার তাঁর দয়া হলেই মুক্ত "  ।  
 তিনি  “ ভববন্ধনের বন্ধনহারিণী তারিণী ”  । 
 এই বলে গন্ধর্বনিন্দিত কন্ঠে রামপ্রসাদের গান গাইলেন;
 শ্যামা মা উড়াচ্ছ ঘুড়ি  ( ভবসংসার বাজার মাঝে ) ৷
 ( ওই যে )  আশা - বায়ু ভরে উড়ে ,  বাঁধা তাহে মায়া দড়ি । 
কাক গণ্ডি মণ্ডি গাঁথা ,  পঞ্জরাদি নানা নাড়ী৷
ঘুড়ি স্বগুণে নির্মাণ করা ,  কারিগরি বাড়াবাড়ি৷
বিষয়ে মেজেছ মাঞ্জা ,  কর্কশা হয়েছে দড়ি৷
ঘুড়ি লক্ষের দুটা - একটা কাটে ,  হেসে দাও মা হাত - চাপড়ি৷
প্রসাদ বলে ,  দক্ষিণা বাতাসে ঘুড়ি যাবে উড়ি৷
ভবসংসার সমুদ্রপারে পড়বে গিয়ে তাড়াতাড়ি৷
  “ তিনি লীলাময়ী !  এসংসার তাঁর লীলা ।  তিনি ইচ্ছাময়ী ,  আনন্দময়ী ।  লক্ষের মধ্যে একজনকে মুক্তি দেন ।  ” 
 ব্রাহ্মভক্ত বলেন ,   " মহাশয় ,  তিনি তো মনে করলে সকলকে মুক্ত করতে পারেন ।  কেন তবে আমাদের সংসারে বদ্ধ করে রেখেছেন ?  " 
 শ্রীরামকৃষ্ণ বলেন ,   " তাঁর ইচ্ছা ।  তাঁর ইচ্ছা যে ,  তিনি এইসব নিয়ে খেলা করেন ।  বুড়ীকে আগে থাকতে ছুঁলে দৌড়াদৌড়ি করতে হয় না ।  সকলেই যদি ছুঁয়ে ফেলে ,  খেলা কেমন করে হয় ?  সকলেই ছুঁয়ে ফেললে বুড়ি অসন্তুষ্ট হয় ।  খেলা চললে বুড়ীর আহ্লাদ "  ।  
 তাই  “ লক্ষের দুটো - একটা কাটে ,  হেসে দাও মা হাত - চাপড়ি ।  ”   ( সকলের আনন্দ ) 
  “ তিনি মনকে আঁখি ঠেরে ইশারা করে বলে দিয়েছেন ,   ' যা ,  এখন সংসার করগে যা ।  ’  মনের কি দোষ ?  তিনি যদি আবার দয়া করে মনকে ফিরিয়া দেন ,  তাহলে বিষয়বুদ্ধির হাত থেকে মুক্তি হয় ।  তখন আবার তাঁর পাদপদ্মে মন হয় ।  ” 
 ঠাকুর সংসারীর ভাবে মার কাছে অভিমান করে গাইলেন;
 আমি ওই খেদ খেদ করি৷
তুমি মাতা থাকতে আমার জাগা ঘরে চুরি৷
মনে করি তোমার নাম করি ,  কিন্তু সময়ে পাসরি ৷
আমি বুঝেছি জেনেছি ,  আশয় পেয়েছি এ - সব তোমারি চাতুরী৷
কিছু দিলে না ,  পেলে না ,  নিলে না ,  খেলে না ,  সে দোষ কি আমারি ৷
যদি দিতে পেতে ,  নিতে খেতে ,  দিতাম খাওয়াতাম তোমারি৷
যশ ,  অপজশ ,  সুরস ,  কুরস সকল রস তোমারি৷
 ( ওগো )  রসে থেকে রসভঙ্গ ,  কেন কর রসেশ্বরী৷
প্রসাদ বলে ,  মন দিয়েছ ,  মনেরি আঁখি ঠারি৷
 ( ওমা )  তোমার সৃষ্টি দৃষ্টি - পোড়া ,  মিষ্টি বলে ঘুরি৷
  “ তাঁরই মায়াতে ভুলে মানুষ সংসারী হয়েছে ।  প্রসাদ বলে মন দিয়েছে ,  মনেরি আঁখি ঠারি ।  ”   


                    




অ্যান্টিলোপ


 অনাবৃত লোহিত কোষে মনের দোষ খুজোনা , আমি কোন প্রণয় ভিখারি নই ,  মাঝে মাঝে পর্বতের কাছে দাঁড়িয়ে থেকে মুগ্ধ হই;কী অপরূপ  !  চারণ ভূমি তোমার , এখানে কোন হ্রদ নেই এখন আর ,  চোখের পাতায় সবটাই জ্যামিতিক সাজ ।  বন্দিত্বের শিকল চিড়ে নেমে আসা অবগাহনের ঢল , মুঠোখুলে চেয়ে দেখি লেগে থাকা বিন্দু বিন্দু জল ।   আমিতো সমুদ্র নই;যে তোমার কুর্ণিশে আছড়ে পড়বো । আলোক সুতোয় বেঁধে রাখা গিরিখাদে যে পথের দিশা;সেখানে তবু নির্লিপ্ত আকাশ আমি , আমারও একটা বিস্তীর্ণ চারণ ভূমি আছে , সেতো তোমার মতো এতটা সংকীর্ণ নয় ।  সমুদ্র আর আমার মাঝে যে দ্বৈরথটুকু আছে , ওটুকুই আমার প্রণয় জেনো ।   [ ছবিঃ দক্ষিণ - পশ্চিম আমেরিকায় অবস্থিত অ্যান্টিলোপ গিরিখাদ ]  

                    




স্বাস্থ্যকর প্রাচীন স্বাক্ষর মতবাদ

    প্রাচীন জ্ঞান চর্চার মধ্যে স্বাক্ষর মতবাদ অনুযায়ী প্রত্যেক ফল এবং উদ্ভিজ্জ শরীরের নির্দিষ্ট অঙ্গর আকার ও আকৃতির অনুরূপ ।  যা আমাদের কাছে সে ফল এবং সবজির উপকারিতা হিসাবে সংকেত বা চিহ্ন হিসেবে কাজ করে ।  কোন ফল এবং সবজির নিরাময় এবং পুষ্টিকর বৈশিষ্ট্য প্রতিফলিত হয় মানব দেহের বাইরের শারীরিক আকৃতির সাথে সম্পর্কিত ফল বা সবজি দ্বারা উদ্ভূত আকৃতির সাথে ।  আধুনিক বিজ্ঞান প্রাচীন স্বাক্ষর মতবাদ সঠিক বলে নিশ্চিত করেছে ।  
   স্বাক্ষর মতবাদ আধুনিক রসায়নের জনক প্যারাসেলসুস  ( ১৪৯৩ - ১৫৪১ )  হতে বিবেচনা করা হয় ।  যিনি একজন সুইস চিকিত্সক ,  অপরসায়নবিদ্ ও দার্শনিক দ্বারা আধুনিক সময়ের মধ্যে জনপ্রিয় হয়েছেন ।  তার মতবাদ অনুযায়ী গাছপালার গুণাবলী প্রায়ই তাদের চেহারায় প্রতিফলিত হয় ।  তিনি এইভাবে গাছপালার ভেতরের প্রকৃতি তাদের বাইরের প্রকৃতির সাথে মিলের ধারনা আবিষ্কার করেন ।  যা তিনি আদিম যুগের স্বাক্ষর মতবাদ থেকে প্রাপ্ত হয়েছেন ।  স্বাক্ষর মতবাদের পরে য্যাকব বোহম  ( ১৫৭৫ - ১৬২৪ )  দ্বারা বিপ্লব আস্বাদিত হয় ।  জার্মানি একটি ছোট শহরে এই বিষয়ে লেখা শুরু করেন ।  ২৫ বছর বয়সে তিনি লিখেছেন মানুষ এবং তার স্রষ্টার মধ্যকার সম্পর্কের কথা যে ,   “ মানুষের স্রষ্টা এবং নির্মিত উভয়র মধ্যে সত্যিকারের সম্পর্ক দেখেছি যেখানে একটি মহিমান্বিত রহস্যময় দৃষ্টির অভিজ্ঞতা বিদ্যমান ”   
   শিমের সাথে মানুষের কিডনির গঠনগত মিল রয়েছে এবং যা কিডনির বিভিন্ন রোগের জন্য আরোগ্য প্রদানকারী হিসেবে কাজ করে ।  
   আখরোটের আকৃতি মস্তিষ্কের অনুরূপ যা মস্তিষ্কের উন্নয়নের জন্য সাহায্য করে । 
   গাজরের প্রস্থচ্ছেদ চোখের অনুরূপ যা চোখে রক্ত প্রবাহ বাড়াতে এবং চোখের অন্যান্য কার্যত অংশের জন্য উপকারী ।  
   পালংশাক দেখতে মানুষের হাড়ের মতো ।  পালংশাক হাড়ের শক্তি বৃদ্ধিতে কাজ করে ।  হাড়ের ২৩ শতাংশ হলো সোডিয়াম এবং এতে ২৩ শতাংশ পরিমান সোডিয়াম আছে ।  শরীরে সোডিয়ামের অভাব হলে মানুষের হাড় মজবুত থাকেনা তখন হাড়ের ক্ষয় শুরু হয় কিন্তু পালংশাক সেই চাহিদা পূরণ করে ।  
   এ্যভোক্যাদোর ভেতরগত অংশের সাথে মহিলাদের গর্ভ এবং জরায়ুর গঠনগত মিল রয়েছে যা গর্ভকালীন সময়ে স্বাস্থ্যর জন্য উপকারী ।  জন্মর সময় অবাঞ্ছিত ওজন ,  সার্ভিকাল ক্যান্সারের নিরস্ত করতে এবং নারীর ভারসাম্য রক্ষাকারী হরমোনকে সাহায্য করে ।  পুষ্প থেকে একটি পরিপক্ক এ্যভোক্যাদো ফল ঠিক যেমন নয় মাস সময় লাগে তেমনি একটি মানব শিশু মায়ের গর্ভে ভ্রূণ হতে পরিনত হতে নয় মাস সময় নেয় । 
   ডুমুর বীজ যখন পূর্ণ এবং বড় হয় তখন তারা দুই দুই করে স্তব্ধ হয় ।  ডুমুর পুরুষের শুক্রাণুর গতিশীলতা বৃদ্ধি এবং পুরুষের বন্ধ্যাত্ব পরাস্ত করতে শুক্রাণুর সংখ্যা বৃদ্ধিতে সাহায্য করে । 
   মাশরুমের অর্ধেক অংশ যেভাবেই দেখুন এটি মানুষের কানের অনুরূপ ।  মাশরুমে বিশেষ ভিটামিন আছে যা মস্তিষ্ক থেকে শব্দ প্রেরণ করে কানের মধ্যে ,  এমনকি বেশী ছোট সুস্থ হাড়ের জন্য গুরুত্বপূর্ণ ভিটামিন ডি ধারণ করে ।  মাশরুম শ্রবণ উন্নতির জন্য উপকারী । 
   আমাদের ফুসফুস আলভিওলি টিস্যু নামক ক্ষুদ্র শাখা নিয়ে গঠিত যা আঙ্গুর এর শাখার অনুরূপ ।  ফুসফুস থেকে রক্ত প্রবাহে অক্সিজেন পাস করার জন্য সাহায্য করে ।  তাজা ফলের মধ্যে একটি উচ্চ খাদ্য হিসাবে আঙ্গুর ফুসফুসের ক্যান্সার এবং এমফিসেমা ঝুঁকি কমাতে সাহায্য করে ।  এছাড়াও আঙ্গুরের বীজ এলার্জি দ্বারা সূত্রপাত হওয়া হাঁপানি তীব্রতা কমাতে প্রোয়ান্থোসাইয়ানিডিন নামক রাসায়নিক পদার্থ দিয়ে সাহায্য করে ।    
   আদা সাধারণভাবে পেটের আকৃতির ।  যার সবচেয়ে বড় সুফল হলো হজমের জন্য অত্যন্ত ফলপ্রসূ ।  তাছাড়া পেটের অসুখ এবং বমি বমি ভাব হতে আরোগ্য লাভের জন্য আদা বেশ উপকারী । 
   মিষ্টি আলু অগ্ন্যাশয়র অনুরূপ এবং প্রকৃতপক্ষে ডায়াবেটিকসের এর গ্লাইসিমিক সূচকের মধ্যে সামঞ্জস্য বজায় রাখতে সাহায্য করে । 
   জলপাই ডিম্বাশয়ের স্বাস্থ্য ও ক্রিয়ায় সহায়তা করে ।  
   টম্যাটো হৃদরোগ রক্ষা করতে সাহায্য করে যা লাইকোপেনি দিয়ে পূর্ণ থাকে ।  লাল ক্যারোটিন ছানি ,  ম্যাকুলার পতন এবং বিভিন্ন ক্যান্সার হতে রক্ষা করার জন্য সাহায্য করে ।  শরীরের ক্ষতি হতে পারে এমন ক্ষতিকারক মৌল হতে রক্ষা পাওয়ার জন্য প্রয়োজনীয় পুস্টির উপাদান রয়েছে টম্যাটোতে ।  
   স্বাক্ষর মতবাদ শব্দটি অদ্ভুত হতে পারে কিন্তু তা আধুনিক সময়ের মধ্যে আবিষ্কৃত অত্যন্ত উপযোগী প্রাচীন জ্ঞান ।  অবশ্যই আধুনিক প্রক্রিয়া জাত খাবার কিনে খাওয়ার বদলে স্থানীয় তাজা সবজি কিনে নিজেরা রান্না করে খাওয়াটা খুব বেশি স্বাস্থ্যকর ।   
   পুনশ্চঃ   কালের পরিক্রমায় সামহোয়্যার ইন ব্লগের সাথে আমার দীর্ঘ সময় অতিবাহিত হয়ে গেল ।  এই সুদীর্ঘ সময়ে এই পোস্টটি নিয়ে আমার মোট পোস্টের সংখ্যা দুইশত পূর্ণ হলো ।  আমার এই ব্লগীয় পথ চলায় সকল সহ ব্লগারগণ যারা আমাকে বিভিন্ন সময়ে বিভিন্ন ভাবে উৎসাহ দিয়েছেন ,  জুগিয়েছেন অনুপ্রেরনা আপনাদের সকলের প্রতি আমি চির কৃতজ্ঞ ।  আপনাদের সকলের প্রতি রইল আমার অগনিত ভালোবাসা ।  আপনাদের সকলের কাছে আমার ভুলত্রুটিগুলো ক্ষমা সুন্দর দৃষ্টিতে দেখার বিশেষভাবে অনুরোধ রইল ।  সকলেই নিজ নিজ ভার্চুয়াল এবং একচুয়াল লাইফে স্বাস্থ্যকর প্রাচীন স্বাক্ষর মতবাদ মেনে চলতে সচেষ্ট হোন ।  সুস্থ থাকুন ,  ভাল থাকুন ।  শুভেচ্ছা ও শুভকামনা নিরন্তর ।   
   

                    




দিগন্ত বিস্তৃত স্বপ্নের ফেরীওয়ালা

  অস্তিত্বে  অনুভবে অপার জাগ্রত অহংকার    নিসর্গ নোলকে নিঃসঙ্গ স্বপ্নচারী    স্বপ্ন সম্ভারে বেঁচে থাকার প্রেরনা    ইচ্ছে মৃত্যু নয় সিক্ততায় স্বপ্ন বোণা    মহাকালের আঁচড়ে স্বপ্নবুভুক্ষ ছায়া অরণ্য    দিগন্ত বিস্তৃত স্বপ্নের হাতছানি    চলো স্বপ্ন কুঁড়াই জলজ সাতারে    জীবন মৃত্যুর দ্বৈরথে স্বপ্ন তরঙ্গ    স্বপ্নলোক হতে দুঃস্বপ্নের দূরত্ব    স্বপ্নের কোলাহলে প্রবাহমান অবারিত জীবন ধারা    তবু স্বপ্নের প্রতি ভক্তিময় কালের যাপিত পরিক্রমা    স্বপ্ন অন্বেষণে দুরন্ত ছুটে চলা    উৎসর্গঃ ব্লগার স্নিগ্ধ শোভন        

                    




নিমজ্জিত সভ্যতাঃ বিশ্বের সাত জলতলের বিস্ময়

    পৃথিবীর ইতিহাসে অনন্য বিস্ময়কর আবিষ্কার হলো হ্রদ এবং মহাসাগরের গহীনে নিমজ্জিত সাতটি প্রাচীন সভ্যতা ।  ধারনা করা হয় ভূমিকম্প কিংবা অন্যান্য প্রাকৃতিক বিপর্যয়ের কারণে হাজার হাজার বছরের পুরানো এই সভ্যতাগুলো জলের মধ্যে প্রেরিত হয়েছিল ।  সাম্প্রতিক সময়ের উত্থানশীল প্রযুক্তির প্রবর্তনের ফলে দুর্ঘটনার কবলে নিমজ্জিত এই সাতটি আদিম সভ্যতা পুনরায় আবিষ্কার করা সম্ভব হয়েছে ।  মানব সভ্যতার ইতিহাসে যা নতুন করে অনেক রহস্যের জন্ম দিয়েছে ।  
 ক্লিওপেট্রার আলেকজান্দ্রিয়া ,  মিশরঃ     আলেকজান্দ্রিয়া ,  আলেকজান্ডার গ্রেট শহরে ক্লিওপেট্রার রাজকীয় আবাসের ধ্বংসাবশেষ ।  প্রায় ১৬০০ বছর আগে হস্তনির্মিত মূর্তি ও ক্লিওপেট্রার প্রাসাদের অন্যান্য অংশ ভূমিকম্পের কারণে সমুদ্রের মধ্যে নিমজ্জিত হয় ।  প্রাচীন মিশরীয় শাসক ক্লিওপেট্রার আলেকজান্দ্রিয়া তার অস্তিত্ব নিয়ে এক কিংবদন্তী ।  ১৯৯৮ সালে আধুনিক আলেকজান্দ্রিয়ার ধ্বংসাবশেষ জুড়ে ক্লিওপেট্রার মূর্তি ,  মন্দির ও স্খলিতচরণ এবং একটি প্রাসাদের ভিত্তি আবিষ্কৃত হয়েছে ।  সুবিশাল পাথর মিনার এবং দৈনন্দিন বস্তুও আবিষ্কৃত হয়েছে ।  
   পোর্ট রয়েল ,  জ্যামাইকাঃ     বিজ্ঞানীদের একটি দল ইউকাটান চ্যানেলে মেগালিথিক ধ্বংসাবশেষ অন্বেষণ করেছেন ।  তারা সমুদ্রের তীর বরাবর ব্যাপক শহুরে পরিবেশের প্রমাণ পেয়েছে ।  তারা বিশ্বাস করেন যে ,  এই সব প্রাচীন আমেরিকান বিখ্যাত সংস্কৃতির অধ্যুষিত সভ্যতা ।  প্রশান্ত গ্রীষ্মমন্ডলীয় সমুদ্রপথে জলদস্যুদের একটি দলের প্রিয় শহর হিসাবে এর পূর্ণবিকাশ সময়ে বিশ্বের সবচেয়ে দুর্নীতিপরায়ণ ও পাপিষ্ঠ শহর হিসেবে এর পরিচয় ছিল ।  পোর্ট রয়েল ,  জ্যামাইকা তার মদ্য ,  তার পতিতা এবং তার সব রাত্রিকালীন বিনোদনের জন্য বিখ্যাত ছিল ।  ১৬৯২ সালের জুনে একটি আনুমানিক প্রায় ৭ . ৫ মাত্রার ভূমিকম্প দ্বারা এই শহর বিধ্বস্ত হয় এবং এতে প্রায় ২০০০ জন নিহত হয় । 
   দ্বারকা ক্যামবে ,  ভারত উপসাগরঃ    প্রায় ৯৫০০ বছরের পুরনো সুবিশাল শহরের জ্যামিতিক ধ্বংসাবশেষ আবিষ্কৃত হয়েছে ।  এখানে সমুদ্রের গভীরে কালো অক্ষত আর্কিটেকচার এবং মানব দেহাবশেষ নিমজ্জিত অবস্থায় আছে ।  এই অঞ্চলের মানব সভ্যতার ইতিহাস পুনর্বিচার করে নিশ্চিত হওয়া গেছে যে ,  সমুদ্র গভীরের এই সভ্যতাটি হলো হিন্দু দেবতা কৃষ্ণর অন্তর্গত গোল্ডেন সিটি দ্বারকা ।  ভারতে সাত প্রাচীনতম শহরগুলোর মধ্যে অন্যতম উপকূলবর্তী প্রাচীন দ্বারকা গোমতী নদীর তীরে নির্মিত একটি পরিকল্পিত শহর ছিল ।  কিন্তু মহাভারত ও পুরাণ গ্রন্থ অনুযায়ী শেষ পর্যন্ত সমুদ্রের মধ্যে নিমজ্জিত হয় ।  কথিত আছে যে ,  ভগবান শ্রীকৃষ্ণর সোনা ,  রূপা এবং অন্যান্য মূল্যবান ধাতু দিয়ে তৈরি প্রায় ৭০০০০ প্রাসাদের সঙ্গে নির্মিত একটি সুন্দর এবং সমৃদ্ধ শহর ছিল দ্বারকা ।  
   ইয়নাগুনি জিমার পিরামিড ,  জাপানঃ     বিশ বছর আগে কিছু ডুব ট্যুর গাইড দ্বারা এটি আবিষ্কৃত হয়েছে ।  জাপান উপকূলের কাছাকাছি এই রহস্যময় পিরামিড বন্ধ অবস্থায় পাওয়া গেছে ।  এর কাঠামো পূর্ব অঞ্চলের প্রাচীন সংস্কৃতির অনুপলব্ধ যাতে ট্যারাফরমিং প্রক্রিয়ায় বেডরক হতে উৎকীর্ণ সরঞ্জাম ব্যবহার করা হয়েছে ।  কিছু এলাকায় অদ্ভুত জ্যামিতিক গঠনের ত্রিভুজ আকৃতির পাকা টুকরো পাথর পাওয়া গেছে ।  সমুদ্র তল থেকে ২৫০ ফুট গভীরে স্তুপীকৃত পাথর মূর্তি পাওয়া গেছে ।  ধারনা করা হয় ভূমিকম্পের প্রভাবে এটি নিমজ্জিত হয় ।  
   ওয়ান ফায়ায়ো ,  থাইল্যান্ডঃ     এটি সম্ভবত প্রায় ৫০০ বছর বয়সী একটি থাই মন্দির যা ফায়ায়ো হ্রদের নীচে ডুবে যায় ।  সাম্প্রতিক কালে প্রায় কোটি ডলার খরচ করে মন্দিরের পুনরূদ্ধারের পর পরীক্ষা করে দেখা গেছে যে ,  ধ্বংসাবশেষ অনেক অক্ষত অবস্থায় রয়ে গেছে ।  সেই থেকে যৌক্তিক ভাবেই ধারনা করা হচ্ছে যে ,  হ্রদের নীচে আসলে প্রায় ৭০ বছর আগে ইচ্ছাকৃতভাবে এই অদ্ভুত কাজটি করা হয়েছে ।  এখন এটিকে মাছের জন্য একটি বাসস্থান হিসাবে পরিবেশন করার পরিকল্পনা করা হচ্ছে । 
 অ্যাটলান্টিস ,  এন্টার্কটিকাঃ    ইস্তানবুলের একটি যাদুঘরের অধ্যক্ষ এই অসাধারণ আবিষ্কার করেছেন ।  গ্যাজেলের চামড়ায় একটি প্রাচীন মানচিত্র পরীক্ষা করে তিনি এন্টার্কটিকায় একটি পর্বত চেইনের অবস্থান চিহ্নিত করেছেন ।  বস্তুত এই মানচিত্র বিস্ময়কর ভাবে প্রমাণ করে ,  এন্টার্কটিকা মহাদেশের অ্যাটলান্টিসে হারিয়ে যাওয়া মানুষের অলীক কোন সভ্যতার টুকরো ইতিহাস ।  যে চেষ্টা এবং দাবি প্রমাণ করতে সাম্প্রতিক সময়ের আবিষ্কারের পাশাপাশি ব্যবহৃত হয় ভূমধ্য সাগর থেকে অ্যাটলান্টিস পর্যন্ত অবস্থিত এন্টার্কটিকার অধীনে  জমিতে সোনার প্রযুক্তি ।  যা প্রাচীন মানচিত্রকারদের দ্বারা ব্যবহৃত ম্যাপিং সিস্টেমের অন্তর্ভুক্ত করা হয়েছে ।  
 কুইয়ান্ডাও লেক লায়ন সিটি ,  চীনঃ     অন্তত যতক্ষণ বিশ্বের সবচেয়ে দর্শনীয় ডুবো ধ্বংসাবশেষ হতে পারে চীনের নিমজ্জিত লায়ন সিটি তার অন্যতম ।  ইচ্ছাকৃতভাবে একটি বাঁধ তৈরি করতে গিয়ে ১৯৫০ সালে প্লাবিত একটি এলাকা ,  যা প্রায় ৮৫ - ১৩১ হাজার ফুট দ্বীপ কুইয়ান্ডাও লেক পৃষ্ঠের তলদেশে অবস্থিত হয় ।  লায়ন সিটি ,  শি চেং পূর্ব হান রাজবংশের সময় নির্মিত হয়েছিল ।  সাংহাই ভিত্তিক একটি ডুব অপারেটর ২০০১ সালে এই নিমজ্জিত শহর আবিষ্কার করে ।  এটি এখন একটি পর্যটন আকর্ষণ কেন্দ্র হয়ে গেছে যা প্রায় পুরোপুরি সংরক্ষিত ধ্বংসাবশেষ ।  
   

                    




কুহেলিকা

    নেপচুন হতে ফেরার পর থেকেই বুবু আমার কেমন যেন উদাস হয়ে গেছেন ।  সেখানকার রাজদরবারের মতো করে একটি কসমিক রশ্মির তৈরি সেতুর প্রতি অপূর্ণতা তাকে ভাল মতোই পেয়ে বসেছে ।  ইদানীং আবার বাম চোখেও কম দেখছেন ।  বুবুকে নিষেধ করেছিলাম আতশবাজির সামনে যেতে ।  কিন্তু তিনি কিছুতেই নিজেকে সংবরণ করতে পারলেন না ।  ইয়াংশু রাজার মহলের বাইরে কিছু এলিয়েন তারাবাতির মতো কি সব নিয়ে যেন খেলছিলো ।  সেখান থেকে স্ফুলিঙ্গ এসে পড়ল বুবুর বাম চোখে ।  সেখান থেকেই চোখের সমস্যার সূত্রপাত ।  প্লুটো গ্রহে বুবুর ছেলে নামকরা হাসপাতালে চাকরী করে ।  শুনেছি সে ওখানকার বড় প্যাথোলোজিস্ট ।  সেই বুবুকে নিয়ে গিয়ে চোখের চিকিৎসা করিয়ে আনলো ।  তারপরেও কোন উন্নতি নেই ।  ডাক্তাররা বলে দিয়েছেন সময় গেলেই সব ঠিক হয়ে যাবে ।  
 দেশে বুবুর ভক্তকুলের অভাব নেই ।  সকলেই তার অন্ধভক্ত ।  বুবু যদি কখনও ঘোষণা করেন যে ,  সূর্য বলে কিছু নেই সব ক্ষমতা চাঁদের ।  তাহলে তার ভক্তকুল সেটা প্রমান করার জন্যই গবেষণা শুরু করে দিবে ।  মোন্ডল বাবুও তার তেমনই একজন অন্ধভক্ত ।  সে এসেছে বুবুর নেপচুন হতে প্রত্যাবর্তন উপলক্ষে একটা সংবর্ধনা অনুষ্ঠানের আয়োজনের নিমন্ত্রণ নিয়ে ।  নেপচুন হতে ফেরার পর থেকেই লক্ষ্য করছি বুবু আমাকে বেশ ভরসা করা শুরু করে দিয়েছেন ।  সব কাজেই তিনি আমার পরামর্শ নিচ্ছেন ।  
  - অপু তুই কি বলিস  ?  মোন্ডলের অনুষ্ঠানে আমার অংশ গ্রহন করা কি ঠিক হবে ?  
  - বুবু আমি বলি কি; তারচেয়ে বরং ,  আপনি যে নেপচুন রাজার কাছ থেকে নূড়ি পাথরের মুকুটটা উপহার হিসেবে পেয়েছেন ,  সেটা নিয়ে একটা সংবর্ধনা অনুষ্ঠানের আয়োজন করতে বলে দেন মন্ডোলকে ।  
 আমার প্রস্তাবে বুবুর মুখে খুশির ঝিলিক দেখতে পেলাম ।  যেন তিনি এমন কিছুর জন্যই অপেক্ষা করছিলেন ।  নিজ থেকে বলতে লজ্জা পাচ্ছিলেন ।  তিনি আসলে মনে মনে চাচ্ছিলেন যেন তার হয়ে কেউ প্রস্তাবটা উত্থাপন করুক ।  আর বুবুর সাথে থাকতে থাকতে আমিও বুবুর প্রতিটা নিঃশ্বাসের সাথে পরিচিত হয়ে গেছি ।  বুবুর মনের কথা আমার চেয়ে ভাল আর কে বুঝবে  ?  আমি মন্ডোলকে সব কিছু বুঝিয়ে দিলাম ।  
 মন্ডোলদের ওখানে নতুন একটি মন্দির করা হয়েছে ।  সংবর্ধনার পাশাপাশি বুবুকে দিয়ে মন্দিরের উদ্ভধোন করানোর উদ্দেশ্যে মন্দিরের সামনেই অনুষ্ঠানের আয়োজন করা হলো ।  যথাসময় আমরা অনুষ্ঠানে উপস্থিত হয়ে গেলাম ।  বুবু পুরো অনুষ্ঠানে মাথায় ইয়াংশু রাজার দেয়া নূড়ি পাথরের মুকুটটা পরে রইলেন ।  সবার আগে এলাকাবাসীর পক্ষ থেকে ভাষণ দিলেন মন্ডোল বাবু ।  তিনি তার ভাষণের পুরোটা জুড়েই বুবুর মুকুট সম্পর্কে নানান দিক তুলে ধরলেন ।  এমন মুকুট পাওয়ার সৌভাগ্য কেবল মাত্র আমাদের বুবুরই হয়েছে ।  এটা আমাদের দেশের জন্য গৌরবময় এক অধ্যায়ের সূচনা করেছে ।  তারপর ভাষণ দিলেন আমার বুবু ।  তিনি তার দীর্ঘ ভাষণের শেষে এক পর্যায় এলাকার উন্নয়নের জন্য জুপিটার গ্রহ থেকে কিছু এলিয়েন আনিয়ে দেবেন বলেও সকলকে আসস্ত করলেন ।  তারপর ফিতা কেটে মন্দিরের উদ্ভধোন করলেন ।  মন্ডোল বাবু ভীষণ রসিক প্রকৃতির ।  আমাদের জন্য জলসার আয়োজন করে রেখেছেন ।  বুবু অবশ্য তাতে আপত্তি করলেন না ।  জলসায় পার্শ্ববর্তী দেশ থেকে প্রখ্যাত নৃত্য শিল্পী কুহেলিকাকে নিমন্ত্রণ করা হয়েছে ।  সেই সাথে আমাদের দেশের প্রখ্যাত কণ্ঠ শিল্পী মিনা খাতুনকেও আনা হয়েছে ।  জলসা শুরু হলো মিনা খাতুনের গান দিয়ে ।  আমি বুবুর পাশেই বসেছি ।  প্রথমটায় বসতে না চাইলেও বুবুর নির্দেশে পরে পাশেই বসতে হলো ।  মিনা খাতুন তার সুরেলা কণ্ঠে গান গাইছে ।  
 আকাশ সুন্দর ,  বাতাস সুন্দর ,  
তার চেয়ে বেশি সুন্দর; আমার এই এলোকেশ , 
এসো প্রিয়া ,  কাছে এসো ,  আপন করে নাও আমাকে , 
রয়ে যাক দুজনাতে ভালোবাসার রেশ .  .  .   গানের সুরে আত্মহারা হয়ে আমার বুবু হাত তালি দিচ্ছেন আর বলছেন আহা  !  বেশ  !  !  বেশ  !  !  !  বেশ  !  !  !  !  
 তারপরেই শুরু হলো কুহেলিকার নাচের পর্ব ।  নাচ দেখে মনে হলো যেন পেখম তুলে কোন ময়ূর নাচছে ।  আমার খর বুকে নুপুরের ঝংকার এসে বার বার আঘাত করতে লাগলো ।  কিন্তু আমার এই ব্যাকুলতা বুবুর চোখকে এড়াতে পারলো না ।  বুবু মন্ডোলকে ডেকে কি যেন ইশারা করলেন ।  বুবুর ইশারায় মন্ডোলকে মাথা নাড়াতে দেখে বুঝে গেলাম; আমার ব্যাকুলতা নিরসনে ,  উষ্ণতার মায়াডোরে শীতের কুহেলিকার ব্যবস্থা করা হবে ।  আমি বুবুর দিকে তাকিয়ে কৃতজ্ঞতার হাসি হাসলাম ।  বুবু আমাকে জলসায় বসিয়ে রেখে কাজের অযুহাত দেখিয়ে চলে গেলেন ।   
 জলসা শেষ হতে হতে অনেক রাত হয়ে গেল ।  মন্দিরের পেছনেই মন্ডোল বাবুর গেস্ট হাউস ।  সেখানেই কুহেলিকার জন্য থাকার ব্যবস্থা করা হয়েছে ।  আমাকে কুহেলিকার ঘর দেখিয়ে দিয়ে মন্ডোল চলে গেল ।  আমার মস্তিষ্কে যেন নুপুরের ঝংকার প্রতিধ্বনিত হয়েই চলেছে ।  আয়নার সামনে বসে কুহেলিকা তার চুলের বেণী ছাড়াচ্ছে ।  দরজায় দাড়িয়ে হালকা করে কাশি দিতেই মিষ্টি হেসে আমার দিকে ফিরে বলল ,  এসো ।  
  - কেমন দেখলে আমার নাচ ? 
 - ভাল লেগেছে । 
 - শুধুই ভাল লেগেছে ? 
 - না খুব ভাল লেগেছে । 
 - আর কিছুই ভাল লাগেনি ?  
 কথাটা বলেই মিষ্টি করে একটু হাসলো কুহেলিকা ।  সেই হাসিতে যেন হাজারটা শেল এসে বিঁধলো আমার বুকের ভেতরে । 
  - তোমাকে দেখে মনে হচ্ছে বেশ লজ্জা পাচ্ছ  ?  কি আর একবার নাচবো নাকি ?  এখনতো কেউ নেই ।  শুধু তুমি দেখবে ।  মনের তৃষ্ণা মিটিয়ে উপভোগ করবে এই কুহেলিকার নাচ  !  
 আমি নির্বাক হয়ে দাড়িয়ে আছি ।  শুধু অপলক দৃষ্টিতে তাকিয়ে রয়েছি ওর মায়াবী চোখের দিকে ।  টেবিলের উপরে রাখা মদের বোতল থেকে অল্প কিছু মদ ঢেলে আমার দিকে গ্লাস এগিয়ে দিলো ।  তারপর আমার মুখের কাছে ওর মুখ রেখে ,  আমার চোখে চোখ রেখে ফিসফিসিয়ে বলল ,   “ নাচবো ?  ”  সঙ্গে সঙ্গে যেন আমার বুকের ভেতরে বিদ্যুৎ খেলে গেল । 
 আমি ওর হাত ধরে বললাম ,   “ আমি তোমাকে ভালোবেসে ফেলেছি কুহেলিকা ”  
 জানিনা আমার কথাটা শোনার পর ওর ভেতর কি প্রতিক্রিয়া হলো ।  শুধু হাত ছেড়ে দিয়ে বলল ,   “ চলে যাও প্লীজ !  কুহেলিকাকে ভালোবাসতে নেই ।  আমার জন্মই হয়েছে বিন্দু বিন্দু জল হয়ে ঝরে পরার জন্য ”  
  - আমার খরতায় নাহয় তুমি বিন্দু বিন্দু জল হয়েই ঝরলে  ?  কি ঝরবেনা  ?  
 শুধু একটু দীর্ঘ নিঃশ্বাস ফেলে ,  কোন জবাব না দিয়ে কুহেলিকা জানালার কাছে গিয়ে দাঁড়ালো ।  আনমনে অন্ধকার আকাশের দিকে তাকিয়ে রইল ।  কুহেলিকা কাঁদছে ।  চোখের এই অশ্রু ধারায় বাঁধা দেয়ার কোন সাধ্য আমার নেই ।  তাই ওকে ওর মতো করে একাকী কাঁদতে দিয়ে আমি চলে এলাম । 
 ভোর বেলা বাড়ি ফিরে দেখি বুবু ঘরের ভেতর পায়চারী করছেন ।  চোখে মুখে বিষণ্ণতা ।  সারা রাত ঘুমাননি বোঝা যাচ্ছে ।  আমাকে দেখেই ক্রোধে ফেটে পরলেন ।  
  - অপু মঙ্গল গ্রহের সেনা সদর থেকে ই - মেইল এসেছে তুই আমাকে জানাস নি কেন ? 
 আমি চুপ করে রইলাম ।  সাধারনত বুবু যখন রাগ করেন তখন কোন কথা বলিনা ।  রাগের মাঝে কথা বললেই বুবুর রাগ আরও কয়েকগুন বেড়ে যায় ।  তখন তার আর হিতাহিত জ্ঞান থাকেনা ।  মুখ দিয়ে বাজে বাজে কথা বলা শুরু করে দেন ।  এটা অবশ্য বুবুর দোষ না ।  মাঝে মাঝে উচ্চবাচ্য না করলে ভয় থাকেনা ।  আর ভয় পাওয়ানোটা বেশ জরুরী ।  নাহলে ঠিক মতো আধিপত্য বজায় রাখা যায় না ।  তবে আমার সাথে কখনও বুবু উচ্চবাচ্য করেন না ।  বুবুও জানেন যে ,  তিনি যখন বকা ঝকা শুরু করেন তখন আমি কোন কথা বলিনা ।  
  - কি হলো জানাস নি কেন ?  তুই কি জানিস এটা কত গুরুত্বপূর্ণ একটা বিষয় ?  যাই হোক এখন কি করবো তাই বল ?  একদম চুপ করে থাকবি না ।  নাকি সব কথা এক রাতেই ঐ নর্তকীর সাথেই বলে এসেছিস ?  
  - বুবু সারা রাত ঘুমাইনি ।  ভীষণ ঘুম পাচ্ছে ।  তাছাড়া এখন মাথাটাও কাজ করছেনা ।  ঘুমালে হয়ত ঠাণ্ডা মাথায় বিষয়টা নিয়ে ভেবে একটা সিদ্ধান্ত নেয়া যাবে ।  
  - অপদার্থ একটা কোথা থেকে যে আমার ঘাড়ে এসে জুটলো !  যা ঘুমাতে যা ।  ঘুমিয়ে ঘুমিয়ে স্বপ্নে ঐ নর্তকীর নাচ দেখ ।  যা করার আমাকেই করতে হবে ।  
 বুবুকে ঘুমের কথা বলে ঘরে এসে ল্যাপটপটা অন করলাম ।  মঙ্গলের সেনা সদরে ই - মেইল করে দিলাম ।  ই - মেইলের ভাষ্য অনেকটা এই রকম;
 ধন্যবাদ আপনাদের ,  বিষয়টা সম্পর্কে আমাদের অবগত করার জন্য ।  যত শীঘ্রই সম্ভব কিছু এলিয়েন ফোরস পাঠান ।  প্ল্যানেট এক্স থেকে আগত যে নয়জন এলিয়েনের কথা বলেছেন ,  আশা করবো খুব শীঘ্রই ওদের বিরুদ্ধে কোন ব্যবস্থা আপনারা নেবেন ।  আমাদের দেশের পক্ষে এই নয়জন এলিয়েনের সাথে মোকাবেলা করা সম্ভব হবে না ।    ই - মেইলটা পাঠিয়েই একটা ঘুম দিলাম ।  কিন্তু কিছুতেই ঘুম আসছেনা ।  ঘুমাতে গেলেই কুহেলিকাকে ভেবে ভীষণ ভাবে অস্থির হয়ে পড়ছি ।  সেও নিশ্চয় এখন আমাকে ভেবে উদাস দৃষ্টিতে আকাশের দিকে তাকিয়ে আছে ।  ভাবতে ভাবতে কখন যে ঘুমিয়ে গেছি টের পাইনি ।  বুবুর হাক ডাকে ঘুম ভেঙে গেল ।  ঘুম থেকে উঠে দেখি প্রায় সন্ধ্যা হয়ে গেছে ।  
  - অপু শীঘ্রই আয় ।  টিভিতে দেখ খবরে কি দেখাচ্ছে ?  
 বুবুর চোখে মুখে খুশির ঝিলিক লক্ষ্য করলাম । 
  - আমি ঘুম ঘুম চোখে টিভির পর্দায় তাকালাম ।  
 নদীতে প্ল্যানেট এক্স থেকে আগত নয়জন এলিয়েনের মৃত দেহ পাওয়া গেছে ।  কিন্তু হত্যাকারীদের শনাক্ত করা যায়নি ।  তবে সন্দেহ করা হচ্ছে যে ,  এই নয়জন এলিয়েনদের নিয়ে আসা হয়েছিল বিশেষ কোন ষড়যন্ত্রের অংশ হিসেবে ।  যা নিয়ে তদন্ত করা হবে যে ,  কেন এই এলিয়েনরা এসেছিল; যদিও হত্যাকারী কে বা কারা ছিল এই নিয়ে রহস্যের ধুম্রজাল থেকেই গেল ।   এদিকে বেশ কয়েকদিন যাবৎ বুবু তার উত্তর পাড়ার জমিটা নিয়ে বড়ই ঝামেলার মধ্যে আছেন ।  ওখানকার জমিদার শ্রাবণ চৌধুরীর মৃত্যুর পর তার স্ত্রী মিসেস নন্দিনী চৌধুরীর দাবি অনুযায়ী সেই জায়গার মালিক তারই হবার কথা ।  কিন্তু শ্রাবণ চৌধুরীর মৃত্যুর পর বুবু আদালতের শরণাপন্ন হন ।  সেখানে জমির দলিলপত্র দেখিয়ে প্রমান করেন যে ঐ জায়গা তার পৈত্রিক সম্পত্তি ।  এই জন্য অবশ্য তাকে কিছু টাকা পয়সা খরচ করতে হয় ।  বুবুর এই একটা জীবন দর্শন আমার খুব ভাল লাগে ।  জন্ম থেকে শুরু করে মৃত্যুর পর কাফনের কাপড়টা পর্যন্ত টাকা ছাড়া কেনা অসম্ভব ।  টাকার বিনিময়ে সব কিছুই সম্ভব ।  কিন্তু মিসেস নন্দিনী চৌধুরীও ছেড়ে দেবার পাত্রী নন ।  হাজার হোক তিনি একজন জমিদারের স্ত্রী ।  তিনিও তার দাবিতে অটল রইলেন ।  এই নিয়ে বেশ কিছুদিন যাবৎ তিনি বুবুর বিরুদ্ধে ষড়যন্ত্র চালিয়ে আসছেন ।  ষড়যন্ত্রের চূড়ান্ত প্রক্রিয়া হিসেবে তিনি তার বাহিনী নিয়ে বুবুর বিরুদ্ধে যুদ্ধ ঘোষণা করে বসলেন ।  আর এই যুদ্ধের জয় নিশ্চিত করার লক্ষ্যে সাহায্যের জন্য প্ল্যানেট এক্স গ্রহের উদ্দেশ্যে যাত্রা করলেন ।  
 পরিস্থিতি মনে হচ্ছে অনুকূলের বাইরে চলে যাচ্ছে ।  কিছুতো একটা করতেই হয় ।  লাল টেলিফোনটা হাতে তুলে নিয়ে ১০১ নাম্বারে ডায়াল করলাম ।  
  - ডেল্টা ফোরস ?  আমি অপু বলছি । 
 - স্যার  ! 
 - শ্রাবণ চৌধুরীর ছেলে কিশোরকে গ্রেফতার করো ।  একেবারে মেরে ফেলার কোন দরকার নেই ।  শুধু ডান পায়ের হাড়টা ভেঙে দাও ।  অনেক বাড় বেড়েছে ছেলেটার !  
 - স্যার  !  আর কোন নির্দেশ  ? 
 - আপাতত এতটুকুই ।  বাকিটা পরে জানাচ্ছি ।  
 - স্যার  !  আপনার জন্য একটা ম্যাসেজ এসেছে । 
 - কে পাঠিয়েছে  ? 
 - স্যার  !  সেন্ডারের নাম লেখা আছে কুহেলিকা । 
 - ম্যাসেজটা আমাকে এক্ষুনি ফরোয়ার্ড করো । 
 - স্যার  !      
 ফোনের লাইনটা কেটে দিয়ে ল্যাপটপটা অন করলাম ।  কুহেলিকার ম্যাসেজ ।  
 যদি কখনও বসন্ত আসে ভুলে কি যাবে তোমার কুহেলিকাকে ?   ম্যাসেজটা পড়ে চোখের পানি ধরে রাখতে পারলাম না ।  আজ বৃষ্টি হলে খুব ভাল হতো ।  খুব চিৎকার করে কাঁদতে ইচ্ছে করছে ।    
       

                    




তোমাকে খুঁজেছি রক্তের আঁচড়ে

    মালতীর কথা মনে পড়ে , 
মনে পড়ে বাতাসের কান্নার সুরে;
নিমগ্ন চেয়ে থাকা নাফের স্রোতে , 
ধূসর সন্ধ্যায় পাহাড়ের কার্নিশে বিস্মৃতির জলধারা , 
মনে পড়ে সর্বহারা তিমিরে হয়েছিলাম বাস্তূহারা , 
উল্টো রথে পথ চলা মানুষের মিছিলে মানুষীর বেশে , 
জীবনের সকল ভাঁড়ার শুন্য করে হয়েছিলাম উধাও । 
 দূরে কোথাও;
মর্টার শেলের শব্দে গগনবিদারী আর্তনাদে খুঁজেছি মালতীকে , 
খুঁজেছি যোনিপথে বেয়োনেটের আঘাতের ক্ষত চিহ্নে , 
কাঁটাতারের বেড়ার ওপাশে বন্দী শিবিরে পিশাচ চিমনী , 
সেখানেও খুঁজেছি ভস্মীভূত লাশের স্তূপে তোমাকে । 
শিশুদের বুক চীরে হৃদপিণ্ডের ব্যবচ্ছেদে , 
শকুনের ঠোঁটে গলিত থ্যাতা শিশ্নে , 
হাতদুটো তখনও শিকলে বাঁধা ছিলো , 
উদোম শরীরে ছোপ ছোপ রক্তের দাগ তখনও লেগে ছিলো , 
মালতীর অলকার ফুল তবু দেয়নি ধরা , 
আমার আকাশ জুড়ে এখনও তার নিদারুন খরা । 
 দূরে কোথাও;
আকাশের ওপারে বিস্তর এক আকাশ আছে , 
সেখানে কেউ খোঁজেনা শান্তির নীড়;
আমি তব নীহারিকা হবো , 
নিজের সাথেই কথা কবো । 
যদি কখনও মেঘ দেখে আমার কথা মনে পরে , 
বৃষ্টি হয়ে নেমে আসবো তোমার চোখে;
তুমি শান্তির আবেশে ঘুমাবে , 
ঘুমের মতো শান্তি এই পৃথিবীতে আর কি আছে  ? 
ভালোবাসা যেটুকু সবটাই ছবির এ্যালবামে সাজানো থাকে , 
বাকিটা শুধু রয়ে যায় কালের সমাধি হয়ে , 
রচে যায় এপিটাফ নাফের গহীনে .  .  . 
 

                    




বুবুর সঙ্গে ভীনগ্রহে

    বুবুর সংসারে আমি হোলাম একজন অবাঞ্চিতের মতো আশ্রয়ী ।  বুবুর অশেষ করুনায় এই অধমের একটা থাকার ব্যবস্থা হয়েছে ।  না হলে ফুটপাথেই দিনযাপন করতে হতো ।  আমার আয় রোজগার বলতে সামান্য দুইটা টিউশন করে মাসে পাই মাত্র পাঁচ হাজার টাকা ।  তাও আবার বুবুর সংসারে থাকি বলে খাওয়ার খরচ বাবদ বুবুর খরচের খাতে জমা দিয়ে দিতে হয় ।  অবশ্য আমার হাতখরচের জন্য বুবু আমাকে কিছু সালামী দেন ।  তাও বুবুর মহানুভবতা দেখে সেই সালামী আমি বিনা শ্রমে নিতে লজ্জা পাই বিধায় ,  বুবুর হাজারো অনিচ্ছা থাকা স্বত্বেও; বুবুর কাপড় চোপড় গুলো ধুয়ে দেই ।  আমার বুবু খুব সাধারন একজন মহিলা ।  পোশাক বলতে খাঁটি দেশজ শাড়ি ।  দেশজ শাড়ি বলেই যে ,  সস্তা হবে সেটা ভাবার কোন অবকাশ নেই ।  সবগুলো শাড়িই অনেক দামী ।  তাই আমাকে অত্যন্ত সাবধানতা অবলম্বন করেই ধুতে হয় সেগুলো ।  নতুবা পান থেকে চুন খসলেই আর হাতখরচ পাওয়া যাবেনা । 
 বুবুর সংসারে আমার জন্য বিশেষ স্বাধীনতা হলো অনেক বেলা পর্যন্ত ঘুমাতে পারা ।  কিন্তু আজ বুবুর হাক ডাকের কারনে খুব ভোরেই ঘুম ভেঙে গেল ।  এমনিতে আমার বুবু একজন পরহেজগার মহিলা ।  মাথায় সবসময় ঘোমটা পরেন যেন চুলগুলো দেখা না যায় ।  হাতে তজবী থাকে সবসময় ।  কিন্তু আজ বুবুকে দেখে আমার নিজের চোখকে বিশ্বাস করতে পারছিনা ।  মাথায় ঘোমটার লেশ মাত্র নেই ।  মনে হচ্ছে যেন এইমাত্র বিউটি পার্লার থেকে সাজুগুজু করে এসেছেন ।  কিন্তু এত ভোরে পার্লার খোলা থাকার কথা না  !  অবশ্য বুবু চাইলে সবই সম্ভব ।  তিনি অশেষ ক্ষমতার অধিকারিণী ।  তিনি চাইলে চব্বিশ ঘন্টা পার্লার সার্ভিস চালু থাকবে ।  জানতে চাইলাম বুবু এত ভোরে  ?  কোন পার্টি আছে কিনা  ? 
 বুবু বলল বেশি কথা না বলে যেন জলদি তৈরি হয়ে নেই ।  এক্ষুনি বুবুর সাথে নেপচুন গ্রহে যেতে হবে ।  এত জায়গা থাকতে নেপচুন গ্রহে কেন যাবেন  ?  অবশ্য বুবু বিনা কারনে কোন কিছুই করেন না ।  তিনি যা করেন সংসারের ভাল মন্দের কথা বিবেচনা করেই করেন ।  তাই কোন প্রশ্ন না করে তৈরি হয়ে নিলাম ।  নেপচুন গ্রহে যাওয়ার এমন সৌভাগ্য আর হয়ত জীবনে নাও হতে পারে ।  এই জীবনে খুব শখ ছিল একবার সুন্দরবন ঘুরে আসব কিন্তু সেটাই যখন আর হলো না তখন নেপচুন গ্রহে যাওয়ার এমন লোভনীয় প্রস্তাব কিছুতেই হাত ছাড়া হতে দেয়া যায়না । 
 কিন্তু বুবুর যাত্রার জন্য নেপচুন গ্রহ থেকে কোন রকেট পাঠানো হল না ।  তবু যেতে হবে ।  বুবুর মান সন্মান বলে কথা ।  তাই বুবু তার দক্ষিন অঞ্চলের জায়গাটুকু বেঁচে দিলেন ।  বুবুর বুদ্ধির প্রশংসা না করেই পারিনা ।  জায়গা বেচলেন তাও মঙ্গল গ্রহের কাছে ।  পাছে নেপচুনের কাছে বেচলে যদি জাত চলে যায় !  যাই হোক রকেটের ব্যবস্থা করা হয়েছে ।  আমি বুবুর সাথে রকেটে চড়ে বসেছি ।  রকেটে আমাদের নিয়ে উড়ে চলেছে । 
 রকেটের ভেতর আমি আর বুবু ।  এমনিতেই বুবুর খুব ঘন কথা বলার অভ্যাস রয়েছে ।  এখন রকেটে সময় না কাটার কারনে যেন ঠাকুরমার ঝুলি খুলে বসেছেন ।  আর আমার মতো একজন বুবুর একনিষ্ঠ শ্রোতা পেয়ে যেন কথা বলার উৎসাহ আরও বেড়ে গেল ।  বুঝলি অপু এই বুবু যেদিন থাকবেনা সেদিন বুঝবি তোর বুবু কি ছিল ।  আমি দেখেই রকেটে চড়তে পারলি ।  এখন থেকে ইচ্ছে হলেই রকেটে করে যে কোন গ্রহে ঘুরে আসতে পারবি ।  তোর মতো বোকা না হলে কি বনে বাদারে কোন মানুষ ঘুরে বেড়ায় নাকি !  ঘুরে বেড়াতে হলে চলে যাবি প্লুটো অথবা প্ল্যানেট এক্সে ।  ওখানে এলিয়েন আছে ।  দেখবি গেলেই তোকে কত সমাদর করে ।  এলিয়েনরা হলো আমাদের প্রভুর মতোই ।  আমাদের আদি স্বত্বা ।  তাই যত উনাদের কাছাকাছি থাকবি ততই সংসার জীবনের জন্য মঙ্গলকর ।  এখন তুই যেয়ে ঘুমা ।  আমি একটু খাওয়া দাওয়া করব ।  
 আমার ঘুমুতে যাওয়ার সঙ্গে বুবুর খাওয়া দাওয়ার সম্পর্কটা রহস্যের মতো ঠেকল ।  কি এমন খাবেন যে লুকিয়ে খেতে হবে ।  তবু বুবুর আদেশ শিরোধার্য ।  তাই কথা না বাড়িয়ে ঘুমাতে চলে গেলাম ।  কিন্তু আসলে ঘুমের অভিনয় করে পেছন থেকে উঁকি দিয়ে রইলাম কৌতূহল দূর করার জন্য ।  কৌতূহল বা সন্দেহ যাই বলি না কেন খুব খারাপ রোগ ।  এই যেমন উঁকি দিয়ে যা দেখতে পেলাম সেটা আমার জন্য খুব হিতকর নয় ।  কৌতূহল না থাকলে এমন একটি দৃশ্য দেখতে হতো না ।  এই জিনিস জীবনে আমি এই প্রথম দেখলাম ।  তরল জাতীয় একটা পানীয় ।  এই জাতীয় পানীয়র সাথে আমি পরিচিত নই ।  খাওয়ার পর থেকেই দেখলাম বুবু যেন আমার ষোল বছরের কিশোরীর মতো রূপের অধিকারিণী হয়ে গেলেন ।  বুবুর বয়স ঠিক কত হবে তা আমার জানা নেই ।  কিন্তু আমার সমান একটি ছেলে ও মেয়ে আছে বুবুর ।  খালু মারা যাওয়ার পর বুবুর ছেলে - মেয়েরা প্রবাসেই জীবন যাপন করে আসছে ।  অবশ্য এটা বুবুর পারিবারিক ঐতিহ্য ।  প্রবাসে জীবন যাপন করাকেই তিনি অধিকতর মঙ্গল জনক বলে বিশ্বাস করেন ।  অনেকেই অবাক হয় যে বুবুর স্বামীকে কেন আমি খালু বলে ডাকি ?  আমি নিজেও মাঝে মাঝে এই সম্পর্কের হিসাবটা মেলাতে পারিনা ।  এই হিসাব আমার কাছে বড়ই জটিল লাগে !  তাই কে যে খালু আর কে যে বুবু সেটা বুঝে উঠতে পারি না । 
 রকেটের ভেতর থাকলে একটা সমস্যা ।  বাইরের কিছুই চোখে পরে না ।  পুরো আবদ্ধ অবস্থায় থাকতে হয় ।  সাথে করে ক্যামেরা নেয়ার পরেও কোন ছবি তুলতে পারছিনা ।  খুব ইচ্ছে ছিল উপর থেকে পৃথিবীর একটা ছবি তোলার কিন্তু সেটা আর হলো না ।  তবে বুবু নির্দেশ দিয়ে দিয়েছেন যেন উনাকে ছাড়া অন্য কোন ছবি না তোলা হয় ।  বুবু যাই করবেন তারই ছবি তুলতে হবে ।  বুবুর ছেলে বুবুর জন্য বিলেত থেকে এই ডিজিটাল ক্যামেরাটা পাঠিয়েছেন ।  সেখানে অন্য কোন ছবি তোলার প্রশ্নই আসেনা ।  বুবু আয়েশ করে একটা পান মুখে দিলেন ।  সাথে সাথে ঠোঁট রক্তাক্ত লাল বর্ণ ধারন করল ।  বুবু বলল কইরে অপু  ?  তোল তোল আমার ঠোঁটের একটা ছবি তোল ।  আমি বাম থেকে ,  ডান থেকে বিভিন্ন এঙ্গেলে বুবুর পান খাওয়া ঠোঁটের ছবি তুলছি । 
 ফটোশেসন শেষ হবার আগেই আমাদের রকেট নেপচুনের মাটিতে এসে থামল ।  কাঁধে ক্যামেরা ঝুলিয়ে আমি রকেট থেকে বুবুর পেছন পেছন নেমে এলাম ।  আমাদের রিসিভ করতে নেপচুন গ্রহের রাজা ইয়াংশু তার খানসামা অতিশুকে পাঠিয়েছেন ।  রাজা নিজে আসেন নি সেটা হয়ত মেনে নেয়া যেতে পারে কিন্তু বুবুর মত এত সন্মানী একজন মানুষকে রিসিভ করতে সামান্য খানসামাকে কেন পাঠানো হলো  ?  নেপচুনের সেনাপতি এলেও সান্তনা পাওয়া যেত ।  খানিক পরে বুঝলাম ।  এখানের রীতি হলো নেপচুনে যে যেই উদ্দেশ্য নিয়ে আসে তার জন্য তেমন রাজকীয় ব্যবস্থাই গ্রহন করা হয় ।  বুবুর উদ্দেশ্যটা অবশ্য আমি নিজেও পরিষ্কার ভাবে জানিনা ।  তাই আগ থেকেই কিছু অনুমান করতে পারছিনা ।  অবশ্য ভোজন রসিক হিসেবে বুবুর বেশ খ্যাতি রয়েছে ।  হয়ত নেপচুনের রাজা এমনটাই ধরে নিয়েছেন । 
 আমরা খানসামার সাথে ইয়াংশু রাজার রাজমহলে প্রবেশ করলাম ।  
 পুরো নেপচুন গ্রহে ইউক্যালিপটাস গাছ দেখে বুবুর মন প্রাণ জুড়িয়ে গেল ।  ফাঁকে ফাঁকে গাছের সাথে নিজেকে জড়িয়ে ধরে কিছু ছবিও তুলিয়ে নিলেন আমাকে দিয়ে ।  এমন অঙ্গভঙ্গি করে ছবি তুললেন যেন সিনেমার নায়িকায়েও হার মানায় !  বাড়ি ফিরে গিয়ে একটা ইউক্যালিপটাসের বাগান করার ইচ্ছে পোষণ করলেন বুবু ।  এই নিয়ে রাজ্যের মালীর সাথে একটা অল্প পরিসরের বৈঠকও সেরে নিলেন ।  চুক্তি হলো যে নেপচুন থেকে এলিয়েনরা গিয়ে বুবুর বাড়িতে বাগান করে দিয়ে আসবে ।  বিনিময়ে বুবুকে তার পুকুরের চাষের থেকে কিছু তেলাপিয়া মাছ তাদের দিতে হবে ।  বুবু যেন মেঘ না চাইতেই জল পেলেন ।  তাই অল্প কিছু তেলাপিয়া মাছের বদলে আবেগের বশবর্তী হয়ে পুরো পুকুর দিয়ে দেয়ার জন্য চুক্তি বদ্ধ হয়ে গেলেন ।  পেছনে দাঁড়িয়ে থেকে বুবুর বুদ্ধির প্রশংসা না করেই পারলাম না ।  ক্যামেরা দিয়ে এই ঐতিহাসিক চুক্তি সাক্ষরের ছবি তুলে রাখলাম ।  যেন স্মৃতি হয়ে চিরদিন বুবুর মানসপটে অবস্থান করার সুযোগ পাই ।  অবশ্য হাতখরচটাও এই সুযোগে বাড়িয়ে নেয়া যাবে । 
 রাজদরবারের মাঝে বিশাল এক জলাধার ।  এলিয়েন রাজা ইয়াংশুর সিংহাসনের কাছে যাওয়ার জন্য মাঝে একটা সেতু রাখা হয়েছে ।  পুরো সেতু কসমিক রশ্মি দিয়ে তৈরি করা হয়েছে ।  সেতু দেখে বুবুর চোখে জল চলে এসেছে ।  বুবুর মনের কথা ইয়াংশু রাজা বুঝতে পারলেন ।  কিন্তু রাজাও কম চতুর নন ।  তিনি বুবুকে বললেন আপনি আমাদের অতিথি হয়ে এসেছেন ।  আগে আসুন খাওয়া দাওয়ার পর্বটা সেরে নিন ।  তারপর আপনাকে পুরো নেপচুন ঘুরিয়ে দেখান হবে ।  কিন্তু দয়া করে এই সেতুর উপর চড়বেন না ।  এটা কোন মানুষের জন্য তৈরি করা হয়নি ।  এখানে শুধু মাত্র এলিয়েনরাই হাটতে পারে ।  কোন মানুষের পক্ষে হাটা সম্ভব নয় ।  কারন মানুষরা মাটি দিয়ে তৈরি ।  আর মাটির এমন কিছু পদার্থ আছে যার সাথে কসমিক রশ্মির বিক্রিয়া অত্যন্ত বিপদ জনক ।  সাস্থের জন্য ক্ষতিকারক । 
 রাজার এমন কথায় বুবু মনে প্রচন্ড আঘাত পাওয়ার বদলে যেন বরং খুশিই হলেন ।  বুবু রাজার কাছে মাটির বদনাম শুরু করে দিলেন ।  আসলেই মহামান্য রাজা ইয়াংশু দেখুন না ,  আমরা মারা যাওয়ার পর আমাদের মাটি চাপা দেয়া হয় ।  কেন আমাদেরকেও যদি এলিয়েনদের মতো করে হিমাগারে কাঁচের ঘরের ভেতর ফরমালিন দিয়ে রাখা হতো তাহলে আমরাও অমরত্বের সাধ পেতাম ।  এই কথা শোনার পর রাজা অট্টহাসিতে ফেটে পরলেন ।  রাজার সেই হাসিতে বুবুর প্রতি পরিহাস নয় বরং করুনা লক্ষ্য করলাম । 
 যাই হোক আমাদের নিয়ে যাওয়া হলো খাবার টেবিলের কাছে ।  রাজকীয় সব খাদ্যের আয়োজন করা হয়েছে ।  আমি আর বুবু খুব আয়েশ করে খেতে বসেছি ।  কোনটা রেখে কোনটা খাবো এমন এক অবস্থা ।  তাই ভেবে পাচ্ছিনা ।  খাওয়া দাওয়ার পর্ব শেষ হতেই রাজা ইয়াংশু বুবুর মাথায় মুকুট পরিয়ে দিলেন ।  নূড়ি পাথর দিয়ে তৈরি মুকুটে বুবুকে স্বর্গের অপ্সরার মতোই লাগছিল ।  মুকুট পরা অবস্থায় রাজার পাশে দাঁড়ানো অবস্থায় বুবুর একটা ছবি তুলে রাখলাম ।  এই ছবিটা বাড়ি ফিরে আমি নিজ খরচে বুবুকে বাঁধাই করে উপহার হিসেবে দিব বলে মনে মনে সিদ্ধান্ত নিয়ে ফেললাম ।  হাজার হোক আমার মতো এক অধমকে নেপচুন গ্রহে ভ্রমন করিয়ে সৌভাগ্যের যে দরজা বুবু খুলে দিলেন ,  তার জন্য আমি চিরঋণী হয়ে রইলাম আমার বুবুর কাছে । 
     

                    




অসুর মানবঃ রহস্যাবৃত এক লুকানো সত্য

  আমরা রূপকথার গল্পে দৈত্য কিংবা অসুরদের নিয়ে পড়েছি কিন্তু বাস্তব বলে মেনে নিতে পারিনা ।  অথচ উপরের ছবিতে দেখুনতো ক্রেটাসিয়াস চুনাপাথরে পাওয়া সংরক্ষিত একটি আঙুলের মধ্যভাগের ভগ্ন অংশ যার পরিমাপ প্রায় ৩ ইঞ্চি ।  এর পূর্ণ দৈর্ঘ্য পরিমাপ করলে হবে প্রায় ৬ ইঞ্চি ।  
     আমাদের হাতের আঙুল ঠিক আমাদের মুঠোবদ্ধ হাত হিসাবে দীর্ঘ ।  কিন্তু সেই আঙুল যদি ১৪ ইঞ্চি হয় তাহলে মুঠো খুললে হাত হবে ২৮ ইঞ্চি ।  
   এও কি সম্ভব ?  হ্যাঁ অসুর মানবদের হাত এর চেয়েও লম্বা হওয়াটাই স্বাভাবিক এবং তা কোন রূপকথার গল্প নয় ,  বরং বাস্তব ।  নিচের ছবিটিতে মানুষের হাড়ের একটি অংশ দেখুনতো কি মনে হচ্ছে ? 
   ছবিতে মানুষের মাথার খুলী দেখুন; এত বড় মাথা নিশ্চয় কোন সাধারন মানুষের হতে পারে না !  
     উইসকনসিনের মাটির অতল থেকে আবিষ্কৃত মানুষের কঙ্কালের ছবি দেখুন; এটাও নিশ্চয় গড় উচ্চতার সাধারন মানুষের কঙ্কাল হতে পারে না !  
     সহীহ বুখারী ,  সহীহ মুসলিম ,  মুসনাদে আহমদ ,  সহীহ ইবনে খুযায়মা প্রভৃতি হাদীসগ্রন্থে হযরত আবু হুরায়রার রেওয়ায়েতে একটি হাদীস উদ্ধৃত হয়েছে ,  যাতে বলা হয়েছে ,  
 আদি মানব হযরত আদম  ( আঃ )  ৬০ হাত বা ৯০ ফুট দীর্ঘ দেহের অধিকারী ছিলেন ।   যার সত্যতা ইসলামের কয়েকজন নবী - রাসুলগণের মাজার শরীফ দেখলেই প্রমানিত হয় ।  নিচের ছবিগুলো দেখুন; 
         পৃথিবীতে লুকানো আরও এক প্রজাতির অসুর মানব আছে যারা হলেন ইয়াজুজ মাজুজ ।  এই ইয়াজুজ মাজুজের সত্যতা সম্পর্কে জেনে নেয়া যাক তাহলে;
 ইয়াজুজ মাজুজ এরা তুরস্কের বংশোদ্ভুত দুটি জাতি ।  কোরআন মাজীদে এ জাতির বিস্তারিত পরিচয় দেয়া হয়নি ।  খালেদ বিন আব্দুল্লাহ্‌ থেকে বর্ণিত ,  নবী করীম  ( সাঃ )  বলেন ,   “ তোমরা তো মনে কর যে ,  তোমাদের কোন শত্রু নেই !   ( অবশ্যই নয়; বরং শত্রু আছে এবং শত্রুদের বিরুদ্ধে )  তোমরা যদ্ধু করতে থাকবে ।  অবশেষে ইয়াজূজ - মাজূজের উদ্ভব হবে ।  প্রশস্ত চেহারা ,  ক্ষুদ্র চোখ ,  কৃষ্ণ চুলে আবছা রক্তিম ।  প্রত্যেক উচ্চভূমি থেকে তারা দ্রুত ছুটে আসবে ।  মনে হবে ,  তাদের চেহারা সুপরিসর বর্ম ”   [ মুসনাদে আহমদ ,  তাবারানী ]  অর্থাৎ মাংসলতা ও স্থূলতার ফলে তাদের চেহারা বর্ম সদৃশ দেখাবে ।  আব্দুল্লাহ্‌ বিন আমর  ( রাঃ )  থেকে বর্ণিত ,  নবী করীম  ( সাঃ )  বলেন ,   “ ইয়াজূজ - মাজূজ আদম সন্তানেরই একটি সম্প্রদায় ।  তাদেরকে ছেড়ে দেয়া হলে জনজীবন বিপর্যস্ত করে তুলবে ।  তাদের একজন মারা যাওয়ার আগে এক হাজার বা এর চেয়ে বেশি সন্তান জন্ম দিয়ে যায় ।  তাদের পেছনে তিনটি জাতি আছেঃ তাউল ,  তারিছ এবং মাস্ক ”   [ তাবারানী ]  ।  এশিয়ার উত্তর পুর্বাঞ্চলে অবস্থিত এ জাতির লোকেরা প্রাচীন কাল হতেই সভয় দেশ সমুহের উপর হামলা করে লুটতরাজ চালাত ।  মাঝে মাঝে এরা ইউরোপ ও এশিয়া উভয় দিকে সয়লাবের আকারে ধবংসের থাবা বিস্তার করত ।  
   ছবিতে জায়ান্ট মানুষের কঙ্কাল     ছবিতে জায়ান্ট মানব  তাদেরকে হযরত নুহ  ( আঃ )  এর পুত্র ইয়াকেলের বংশধর বলা হয়ে থাকে ।  মুসলিম ঐতিহাসিক গন ও একথাই মনে করেন রাশিয়া ও ঊওর চীনে এদের অবস্থান বলে বর্ণনা পাওয়া যায় ।  সেখানে অনুরুপ চরিত্রের কিছু উপজাতি রয়েছে যারা তাতারী ,  মঙ্গল ,  হুন ও সেথিন নামে পরিচিত ।  ইয়াজূজ এবং মাজূজ হচ্ছে আদম সন্তানের মধ্যে দুটি গোত্র ,  যেমনটি হাদিসে এবং বিভিন্ন গ্রন্থে বর্ণিত হয়েছে ।  তাদের মধ্যে কিছু মানুষ অস্বাভাবিক বেঁটে ,  আবার কিছু অস্বাভাবিক লম্বা ।  কিছু অনির্ভরযোগ্য কথাও প্রসিদ্ধ যে তাদের মাঝে বৃহৎ কর্ণবিশিষ্ট মানুষও আছে ,  এক কান মাটিতে বিছিয়ে এবং অপর কান গায়ে জড়িয়ে বিশ্রাম করে ।  বাদশা যুলকারনাইনের যুগে তারা অত্যধিক বিশৃঙ্খল জাতি হিসেবে প্রসিদ্ধ ছিল ।  অনিষ্টটা থেকে মানুষকে বাঁচাতে যুলকারনাইন তাদের প্রবেশ পথ বৃহৎ প্রাচীর নির্মাণ করেছিলেন ।  তাছাড়া একথাও জানা যায় যে ,  তাদের আক্রমন থেকে আত্নরক্ষার জন্য ককেম্পসের দক্ষিণাঞ্চলে দরবন্দ ও দারিয়ালের মাঝখানে প্রাচীর নির্মান করা হয়েছিল ।  ইসরাঈলী ঐতিহাসিক ইউসীফুল তাদেরকে সেথীন জাতি মনে করেন এবং তার ধারণা তাদের এলাকা কৃষ্ণ সাগরের উওর ও পুর্ব দিকে অবস্থিত ছিল ।  জিরোম এর বর্ণনামতে মাজুজ জাতির বসতি ছিল ককেশিয়ার উওরে কাস্পিয়ান সাগরের সন্নিকটে ।  নবী করীম  ( সাঃ )  বলে গেছেন যে ,  ঈসা নবী অবতরণের পর তারা সেই প্রাচীর ভেঙে বেরিয়ে আসবে ।  আল্লাহ্‌র আদেশে ঈসা  ( আঃ )  মুমিনদেরকে নিয়ে তূর পর্বতে আশ্রয় নেবেন । 
 এবার স্টোনহেঞ্জের ছবি দেখুনতো কি মনে হয় ?        A Giant helps Merlin build Stonehenge .  From a manuscript of the Roman de Brut  [ 1100s ]  by Wace in the British Library  ( Egerton 3028 )  . 
   সান ফেলিস সিরসিয়েও কেন্দ্রিয় ইতালির লাযিও অঞ্চলের লাতিনা প্রদেশের একটি শহর        আশিনি    জ্যামিতিক নকশাকৃতির গঠনে কাটা পাথর যা একেঅপরের সাথে পুরোপুরি লাগানো । 
 নরবা        For many generations … they obeyed the laws and loved the divine to which they were akin … they reckoned that qualities of character were far more important than their present prosperity .  So they bore the burden of their wealth and possessions lightly ,  and did not let their high standard of living intoxicate them or make them lose their self - control …  But when the divine element in them became weakened … and their human traits became predominant ,  they ceased to be able to carry their prosperity with moderation .    -  -  -  Plato ,  Timaeus        কোন হামানদিস্তা ব্যবহার ছাড়াই বেশ কয়েক টন ওজনের কেবল কিছু পাথরের ব্লক দিয়ে নির্মিত ভিত্তিপ্রস্তর দেয়াল ।    
 পিয়েট্রাব্বন্ডান্টে      He who has not seen the so - called Cyclopean cities of Latium … those marvels of early art ,  which overpower the mind with their grandeur ,  bewilder it with amazement ,  or excite it to active speculations as to their antiquity ,  the race which erected them ,  and the state of society which demanded fortifications so stupendous on sites so inaccessible as they in general occupy;  —  he who has not beheld those sublime trophies of early Italian civilization  —  the bastion and round tower of Norba  —  the gates of Segni and Arpino  —  the citadel of Alatri  —  the many terraces of Cora  —  the covered way of Praeneste ,  and the colossal works of the same masonry in the mountains of Latium ,  Sabina ,  and Samnium ,  will be astonished at the first view of the walls of Cosa .  Nay ,  he who is no stranger to this style of masonry ,  will be surprised to see it on this spot ,  so remote from the district which seems its peculiar locality .  He will behold in these walls immense blocks of stone ,  irregular polygons in form ,  not bound together with cement ,  yet fitted with so admirable nicety ,  that the joints are mere lines ,  into which he might often in vain attempt to insert a penknife :  the surface smooth as a billiard - table; and the whole resembling ,  at a little distance ,  a freshly plastered wall ,  scratched over with strange diagrams .    -  -  -  George Dennis ,  The Cities and Cemeteries of Etruria ,  London ,  1848    সেগনি      প্রাচীন সিগনিয়ার দুর্গ বর্তনী অংশ যা প্রাচীর বহুভুজ চুনাপাথর ব্লকের নির্মিত ।  
 অ্যালবা ফিউসেন্স          Ages before the Romans existed ,  the fair land of Italy was inhabited by nations who have left indestructible monuments as the only records of their history .  Those wonderful cities of early Italy which have been termed Cyclopean ,  are thickly scattered throughout certain districts ,  and are often perched like eagles ’  nests ,  on the very crests of mountains ,  at such an elevation as to strike amazement into the traveler who now visits them ,  and to bewilder him with speculations as to the state of society which could have driven men to such scarcely accessible spots for habitation ,  and to entrench themselves therein with such stupendous fortifications .    -  -  -  Louisa Caroline Tuthill ,  History of Architecture ,  1848   কসা        তুস্কানি ইতালির মধ্যে রোমান উপনিবেশ থেকে বহুভুজ গাঁথনির চুনাপাথরে তৈরি দুর্গ দেয়াল ।  
     There were Giants in the earth in those days .    -  -  -  Genesis 6 - 4  প্রতিটি ব্লকের ওজন কয়েক টনের সমান হবে ।  যা সাধারন মানুষের পক্ষে উত্তোলন করা সম্ভব নয় ।  তাহলে কি সত্যিই জায়ান্টদের অস্তিত্ব ছিল যা বর্তমান বিজ্ঞান স্বীকার করেনা ?  আসলেই কি সাধারণ মানুষের পক্ষে এত উচ্চতায় কয়েক টন ওজনের পাথর উঠানো সম্ভব ছিল ?  নাকি জায়ান্টদের কাজ ?  কেন এত বড় পাথর ব্যবহার করা হল ?  নাকি তাদের কাছে পাথরগুলো স্বাভাবিক আকৃতির ছিল ?  
 এখানে জায়ান্ট বা অসুর মানব সম্পর্কিত কোরআনের কিছু আয়াত উল্ল্যেখ করছি; 
 তোমরা আল্লাহকে ভয় কর ,  আমার আনুগত্য কর ।  ভয় কর তাকে যিনি তোমাদেরকে দিয়েছে সেই সমুদয় বস্তুসমূহ যা তোমরা জান ।  তোমাদেরকে দিয়েছেন চতুষ্পদ জন্তু ও সন্তান - সন্ততি ।  এবং উদ্যান  ( জান্নাত )  ও ঝর্ণাধারা ।    -  -  -  সূরা শুআ ’ রা  -  ১৩১ - ১৩৪  এবং যাদেরকে আমি দিয়েছিলাম পার্থিব জীবনে প্রচুর ভোগ - সম্ভার ।     -  -  -  সূরা মু ’ মিনুন  -  ৩৩  আল্লাহ তোমাদেরকে তাদের স্থলাভিষিক্ত করেছেন এবং তোমাদের আকার - আকৃতি অন্যদের অপেক্ষা শক্তিতে অধিকতর সমৃদ্ধ করেছেন ।  সুতরাং তোমরা আল্লাহর অনুগ্রহ স্মরণ কর ,  হয়তো তোমরা সফলকাম হবে । 
  -  -  -  সূরা  ‘ আরাফ  -  ৬৯  আমি তাদেরকে যা দিয়েছিলাম তোমাদেরকে তা দেইনি ।    -  -  -  সূরা আহক্বাফ  -  ২৬  তারা কি ভেবে দেখেনি যে আমি তাদের পূর্বে বহু সম্প্রদায়কে ধ্বংস করে দিয়েছি ,  যাদেরকে দুনিয়ায় এমন শক্তি ,  সামর্থ্য ও প্রতিপত্তি দিয়েছিলাম ,  যা তোমাদেরকে দেইনি ।    -  -  -  সূরা আন ’ আম  -  ৬  তোমরা কি প্রতিটি উচ্চ স্থানে স্মৃতি স্তম্ভ নির্মান করেছ নিরর্থক ?  আর তোমরা প্রাসাদ নির্মান করেছ এই মনে করে যে ,  তোমরা চিরস্থায়ী হবে ।    -  -  -  সূরা শুআ ’ রা  -  ২৬ - ১২৮ - ১২৯  তুমি কি দেখো নি তোমার প্রতিপালক কি করেছিলেন আ ' দ জাতির সাথে ।  ইরাম গোত্রের প্রতি যারা সুউচ্চ স্তম্ভের অধিকারী ছিল ?  যার সমতুল্য অন্য কোন নগরে সৃষ্টি করা হয়নি ,  এবং সামূদের সাথে ?  যারা উপত্যকার পাথর কেটে গৃহ নির্মাণ করেছিল ?     -  -  -  সূরা ফাজর  -  ৬ - ৯  জায়ান্টদের অস্তিত্বের প্রমান স্বরূপ কিছু পত্রিকার অংশবিশেষ          জায়ান্ট বা দৈত্য আকৃতির মানুষ কিংবা অসুর মানব যাই বলি না কেন বহু তথ্য ,  উপাত্ত আর তাদের অস্তিত্বে বিশ্বাস করার মতো যুক্তি থাকার পরেও ইতিহাসবিদ ও বর্তমান বিজ্ঞান সচেতনভাবে এটা এড়িয়ে চলেছেন ।  যার কোন গোছানো উত্তর এখন পর্যন্ত গবেষকদের কাছে নাই ।  আমরা অসুর মানবের কথা ভাবতেও পারি না ।  কারন হয়তবা এসবে বিশ্বাস করলে বর্তমান কালের ইহূদীবাদকে অনেক প্রশ্নের উত্তর দিতে হবে ।  ডারউইনবাদ মুখ থুবরে পড়বে ,  ইসলাম ধর্ম প্রাধান্য পাবে ,  নাস্তিক্য হুমকীর সম্মুখিন হবে ।  যদি বামন মানুষ সম্ভব হয় তাহলে অবশ্যই অসুর মানবের অস্তিত্বও সম্ভব ।   
   জায়ান্ট বা অসুর মানব সম্পর্কিত ব্লগার মধুমিতার প্রাচীন মিশরের পিরামিড তৈরির ভিন্নধর্মী কেচ্ছা কাহিনী এই পোস্টটিও প্রমান স্বরূপ যথেষ্ট ।  
 উৎসর্গঃ ব্লগার  * কুনোব্যাঙ *     

                    




শুনতে কি পাও তুমি  ? 

    শুনতে কি পাও তুমি  ? 
লাশেদের মিছিলে আমার নিঃশব্দ পদচারণা । 
ঝাউবনে অগ্রহায়ণে লেকের জলে ভেসে থাকা পদ্ম পাতায় , 
যুবকের সলীল সমাধি কি তোমার চোখেতেও আঁকে বেদনা  ? 
 সংশয় দানা বাঁধে;
প্রেম নয় , 
ভাল লাগা নয় , 
তোমার জন্য বড় বেশি মায়া হয় । 
শহীদ হবার লিপ্সা থেকে নয় , 
স্বাধীনতার জন্য যুবকের যুদ্ধ জয়ের আর্তনাদ  -  আহাজারি , 
শুনতে কি পাও তুমি  ? 
 বুনো ঘাসের আড়ালে লুকিয়ে থাকা ঘন সবুজে হাসে সোনালী রোদ , 
লুব্ধক জেগে রয়; আইসিসের মতো করে জন্ম লয় প্রণয় বোধ । 
দখিনা বাতাস প্রসারিত করে , 
রক্ত হিমশীতল মৌনতায় যদি একটি বার ফিরে আসে সে  ! 
ছায়াবীথি আর আলেয়ার সংঘারামে স্বপ্ন অগাধ , 
অথচ ভোরের নক্ষত্রে ধূমকেতুর ঝরে পরা চলছে অবাধ । 
 যে রজনীগন্ধা শোভা পায় রোজ রাতে , 
বিছানার কাছে রাখা টেবিলে '  ফুলদানিতে , 
তাকেও আপন করে নিতে হয় মৃত্যু সুধা । 
আর তোমার  -  আমার ,  লাল  -  সবুজের সংসার;
শুনতে কি পাও তুমি  ? 
ক্ষুধার ব্যাঞ্জনা; একজন কাম সেবিকার । 
 তোমার জানালা জুড়ে এখন দামী মখমল , 
বাইরের আকাশটাকে হতে দেয়না মনোবল , 
বেনারসি মনোহারী ময়ূরী শাড়ি , 
সেজে বসে থাক আগুনরূপা কল্যানী পরী , 
মর্ত্যে জেগেছে নরক ভূমি , 
শুনতে কি পাও তুমি  ? 
যুবকের ক্ষত বুকের আর্তনাদ  -  আহাজারি । 
 

                    




মেঘনার মাতৃহারা প্রহর ছেড়ে

    জীবনের এক প্রস্থ উদাস বিকেলে;
তোমার জলছবি আঁকবো বলে , 
মেঘনার তীরে বসে;
সাদা কাগজে কত পেন্সিল ভেঙেছি , 
যদি তুমি জানতে;
মৃতপ্রায় কচুরিপানার শোদা গন্ধে , 
তুমিও মাতাল হতে । 
তুমিও এপারে তোমার নোঙর ফেলতে , 
সব লেনদেন শেষে;
ক্লান্তি জুড়াতে আমার বুকের  ' পর মাথা রেখে । 
আমার বুকে আজ এক বিস্তর ধুধু প্রান্তর , 
যাযাবর সংসার পেতেছে বেদে পরিবার । 
সব নদী ঘরে ফিরে , 
গোধূলি সন্ধির উৎস খুঁজে নিয়ে;
শুধু আমার কুঁড়েতে অন্ধকার আর কুপি জ্বালা আলেয়ায় , 
ছায়া খেলে শূন্যতা ধূসর রঙের হীনমন্যতায় । 
 মেঘনার মাতৃহারা প্রহর ছেড়ে;
পথ হেটে কতবার কত দ্রাঘিমা মেপেছি , 
কাশফুলের কোমল ছোঁয়ায় তোমার পরশ পেয়েছি , 
সবটুকু আহ্লাদ গোপন করে নিয়েছি;
যেখানে লোনা নীলে ভেসে চলে গাঙচিল । 
হায়  !  গাঙচিল , 
তোর ডানায় ভাসিয়ে নিয়ে চল আমায় , 
আমি তার এলোকেশে  -  বাতাসের অবাধ্যতায়;
সাজাবো কৃষ্ণচূড়ার ঝরে পরা বাসর , 
চোখের দোষে অপরাধী হবো , 
লজ্জাবতীর লাজ ভেঙে স্বপ্ন কুড়াবো । 
হায়  !  গাঙচিল , 
জানি তব ,  ভেরাবেনা সেতো তরী তার , 
জাগবেনা মেঘনা কোনদিন  -  কোনদিন আর ।  


                    




ক্যাটি পেরির ডার্ক হর্স গানটির সম্পর্কে একটি তাত্ত্বিক পর্যালোচনা

    Dark Horse  [ feat .  Juicy J ] 
 Oh ,  no .    [ Juicy J ] 
 Yeah
Ya ' ll know what it is
Katy Perry
Juicy J ,  aha . 
Let ' s rage   [ Katy Perry ] 
 I knew you were
You were gonna come to me
And here you are
But you better choose carefully
 ‘ Cause I ,  I ’ m capable of anything
Of anything and everything
 Make me your Aphrodite
Make me your one and only
But don ’ t make me your enemy ,  your enemy ,  your enemy
 So you wanna play with magic
Boy ,  you should know what you ' re falling for
Baby do you dare to do this ? 
Cause I ’ m coming at you like a dark horse
Are you ready for ,  ready for
A perfect storm ,  perfect storm
Cause once you ’ re mine ,  once you ’ re mine
There ’ s no going back
 Mark my words
This love will make you levitate
Like a bird
Like a bird without a cage
But down to earth
If you choose to walk away ,  don ’ t walk away
 It ’ s in the palm of your hand now baby
It ’ s a yes or no ,  no maybe
So just be sure before you give it all to me
All to me ,  give it all to me
 So you wanna play with magic
Boy ,  you should know what you ' re falling for
Baby do you dare to do this ? 
Cause I ’ m coming at you like a dark horse
Are you ready for ,  ready for
A perfect storm ,  perfect storm
Cause once you ’ re mine ,  once you ’ re mine  ( love trippin '  ) 
There ’ s no going back   [ Juicy J  -  Rap Verse ] 
 Uh
She ’ s a beast
I call her Karma  ( come back ) 
She eats your heart out
Like Jeffrey Dahmer  ( woo ) 
Be careful
Try not to lead her on
Shorty ’ s heart is on steroids
Cause her love is so strong
You may fall in love
When you meet her
If you get the chance you better keep her
She ' s sweet as pie but if you break her heart
She ' ll turn cold as a freezer
That fairy tale ending with a knight in shining armor
She can be my Sleeping Beauty
I ’ m gon ’  put her in a coma
Woo ! 
Damn I think I love her
Shorty so bad ,  I ’ m sprung and I don ’ t care
She ride me like a roller coaster
Turned the bedroom into a fair  ( a fair !  ) 
Her love is like a drug
I was tryna hit it and quit it
But lil '  mama so dope
I messed around and got addicted   [ Katy Perry ] 
 So you wanna play with magic
Boy ,  you should know what you ' re falling for  ( you should know ) 
Baby do you dare to do this ? 
Cause I ’ m coming at you like a dark horse  ( like a dark horse ) 
Are you ready for ,  ready for  ( ready for ) 
A perfect storm ,  perfect storm  ( a perfect storm ) 
Cause once you ’ re mine ,  once you ’ re mine  ( mine ) 
There ’ s no going back    গানটির বাংলা করলে অর্থ দাড়ায়   আমি জানতাম তুমি ছিলে ,  তুমি আসবে আমারই হয়ে এবং তুমি এখন এখানে কিন্তু সবচেয়ে ভাল যদি তুমি সাবধানে বেছে নাও কারন আমি যে কোন কিছুর সম্পর্কে ,  যে কোন কিছুর জন্যই সব কিছুই করতে পারি ।  আমাকে তোমার আফ্রোদিতি করে নাও ,  আমাকে তোমার এক এবং একমাত্র করে নাও কিন্তু তোমার শত্রু করোনা ।  তাহলে তুমি জাদু নিয়ে খেলতে চাচ্ছ !  ছেলে তুমি জান না তুমি কিসের মোহে পড়ছ  ?  প্রিয় তুমি কি এটা করতে ভয় করছোনা  ?  কারন আমি তোমার জন্য কালো ঘোড়া হয়ে আসছি ।  তুমি কি প্রস্তুত একটি প্রকৃত ঝড়ের জন্য  ?  কারন একবার যদি তুমি আমার হয়ে যাও ফিরে যাওয়ার আর কোন পথ খোলা থাকবেনা ।  আমার কথাগুলো মনে রেখো ,  এই ভালোবাসা তোমাকে ভাসাবে খাঁচাহীন পাখির মতো করে কিন্তু পৃথিবীর নিচে ।  যদি তুমি চলে যেতে চাও ,  যেও না ।  এটা এখন তোমার হাতের মুঠোয় ,  বলো হ্যাঁ অথবা না ,  নাও হতে পারে ।  তাই আমাকে সর্বস্ব দেয়ার আগে শুধু একবার নিশ্চিত হয়ে নাও ।   
   গানটির ভিডিওতে ব্যবহৃত হোরাসের চোখ  সে একটা জন্তু ,  আমি তাকে কারমা বলে ডাকি ,  সে তোমার হৃদয় খাবে জেফ্রি দাহমের মতো ।  সতর্ক হও ,  তাকে জয় করতে চেওনা ,  দুর্বল হৃদয়ে নয় কারন তাঁর ভালোবাসা এতটাই মজবুত যে তুমি প্রেমে পড়তে পারো ।  যখন তুমি তার সাথে দেখা করবে ,  যদি তুমি সুযোগ পাও; ভাল হবে তুমি তাকে আগলে রাখলে ।  সে যেন পাইয়ের মতো মিষ্টি কিন্তু তার হৃদয় ভাঙলে সে বরফের মতো শীতলতায় রূপ নেবে ।  সেই কল্পলোকের কাহিনীর সমাপ্তি বর্ম জ্বলজ্বলে রাতের মধ্যে ।  সে আমার ঘুমের সৌন্দর্য হতে পারে ,  আমি তাকে উষ্ণতা দেবো ।  ভাবছি আমি তাকে ভালোবাসি ।  ছোট্ট খুব খারাপ  !  আমি সঁজাত এবং আমি পরোয়া করিনা ।  সে আমাকে রোলার কোস্টারের মতো চড়িয়েছে ।  শয়নকক্ষকে করেছে ভৌতিক ,  তার ভালোবাসা যেন মাদকের মতো ,  আমি তাকে আঘাত করতে চেয়েছি ,  ছাড়তে চেয়েছি ,  কিন্তু অবশেষে আমি নিমজ্জিত হয়েছি ,  আমি নেশায় বুদ হয়েছি ।     
   গানটির ভিডিওতে ব্যবহৃত খাগড়া নৌকা  জনপ্রিয় আমেরিকান সঙ্গীত শিল্পী ,  গীতিকার ক্যাটি এলিজাবেথ হাডসন অথবা সংক্ষেপে ক্যাটি পেরি ১৫ অক্টোবর ,  ১৯৮৪ সালে ক্যালিফোর্নিয়ার সান্টা বারবারা শহরে জন্ম গ্রহন করেন ।  শৈশবে তিনি খ্রীস্টান যাজক অভিভাবক দ্বারা পালিত হন ।  তিনি ছোটকালে গোস্পেল সঙ্গীত শুনতেন এবং শিশু হিসেবেই চার্চে গান করতেন ।  মাধ্যমিক বিদ্যালয় থেকে জিইডি পরীক্ষা দেয়ার পর তিনি সঙ্গীতকে পেশা হিসেবে বেছে নেয়ার সিদ্ধান্ত নেন ।  ২০০১ সালে তিনি নিজের নামে প্রথম সঙ্গীত অ্যালবাম প্রকাশ করেন ।  অ্যালবামটিতে পেরি প্রধানত গোস্পেল ধারা গান করেছেন ।  পরবর্তিতে ২০০৪ থেকে ২০০৫ পর্যন্ত তিনি তাঁর দ্বিতীয় অ্যালবাম ও টিম ম্যাট্রিক্সের সাথে একটি মিশ্র অ্যালবামের কাজ করেন ,  তবে অ্যালবাম দুটি শেষ পর্যন্ত প্রকাশিত হয়নি ।  ২০০৭ সালে পেরি ক্যাপিটল মিউজিক গ্রুপের সাথে চুক্তি করেন এবং তাঁর নাম পরিবর্তন করে ক্যাটি পেরি রাখেন ।  এসময় তিনি তাঁর প্রথম ইন্টারনেটে একক সঙ্গীত ইউর সো গে প্রকাশ করেন ।  এই গান তাকে কিছুটা খ্যাতি এনে দিলেও গানটি তালিকায় অন্তর্ভুক্ত হয়নি ।  ২০০৮ সালে তিনি সর্বাধিক খ্যাতি অর্জন করেন তাঁর দ্বিতীয় একক সঙ্গীত প্রকাশের মাধ্যমে ।  গানটির নাম আই কিসড এ গার্ল ,  এটি আন্তর্জাতিক খ্যাতি অর্জন করে এবং বিভিন দেশের টপ চার্টে স্থান করে নেয় ।  পেরির প্রথম প্রধান অ্যালবাম ওয়ান অফ দ্য বয়েস একই সালে প্রকাশিত হয় ।  অ্যালবামটি ঐ বছরের বিশ্বের তেত্রিশতম সর্বোচ্চ বিক্রীত অ্যালাবামে পরিণত হয় ।  রেকর্ডিং ইন্ডাস্ট্রি অ্যাসোসিয়েশন অফ অ্যামেরিকা অ্যালবামটিকে প্লাটিনাম সনদ দেয় ।  বিলবোর্ড কর্তৃক প্রকাশিত ২০০০ - ১০ দশকের সেরা ১০০ শিল্পীর তালিকায় পেরি ৯৭তম স্থান দখল করেন ।  তিনি অদ্ভুত ধরনের পোশাক পরিধানের মাধ্যমে পরিচিতি লাভ করেন ।  তাঁর পরবর্তি অ্যালবাম টিনএজ ড্রিম ২৪ আগস্ট ২০১০ সালে যুক্তরাষ্ট্র ও কানাডায় প্রকাশিত হয় ।  অ্যালবামটি ৩০ আগস্ট বিশ্বব্যাপী প্রকাশিত হয় ।  বিলবোর্ড ২০০ তালিকায় অ্যালবামটি শীর্ষস্থান দখল করে । 
   গানটির ভিডিওতে ব্যবহৃত মিশরীয় পুরাণের দেব - দেবীর প্রতীক  ক্যাটি পেরির ডার্ক হর্স গানটিতে দেখানো হয়েছে; মেমফিস রাজ্যে দেবীরূপে আবির্ভূত হয়েছেন ক্যাটি পেরি ।  
   তাকে সন্তুষ্ট করার জন্য বিভিন্ন রাজ্য থেকে এক একজন রাজকুমার এসে নানা রকম মনভোলানো জাদুর খেলা দেখাচ্ছে ।  কিন্তু কোন কিছুই দেবীকে সন্তুষ্ট করতে পারছেনা ।  
   দেবীর তৃপ্তি মিটছেনা যুগ যুগান্তরের জমে থাকা তৃষ্ণায় বরং ক্রোধের অণলে সবাইকে ভস্মীভূত ছাইয়ে রুপান্তর করে তা দিয়েই নিজের খুধার জ্বালা মেটাচ্ছেন ।  
   অবশেষে এমন একজনের সন্ধান পেলেন যার স্পর্শে দেবী নেচে গেয়ে পিরামিডের শীর্ষে উঠে যেন তার হারিয়ে যাওয়া উচ্ছ্বাসে মেতে উঠলেন । 
   গানটির ভিডিওতে ব্যবহৃত ক্যাটি পেরির বাহুতে মেলে ধরাউইংড সান ডিস্ক  পৃথিবীকে নানা রঙে সাজিয়ে দিয়ে আকাশটাকে বর্ণীল হতে দেখে খুশিতে হতবিহবল হলেন ।  
   যার সন্ধানে দেবী এত উতলা; সেইকি পৃথিবীবাসীর বহু প্রতীক্ষার হোরাস ?  নাকি স্বামী ওসাইরিসের পুনর্জন্মের প্রতীক্ষায় স্বয়ং বিশ্বমাতা মাতৃদেবী আইসিস ?  
 সেই কারন অনুসন্ধানের আগে জেনে নেয়া যাক মেমফিস সম্পর্কে    মানচিত্রে মেমফিস  সভ্যতার ইতিহাসে মেমফিস প্রথম রাজকীয় নগর ।  কায়রো শহরের দক্ষিণে নীল নদের পশ্চিম তীরে এর অবস্থান ।  মিশরীয় ভাষায় মেমফিস কে বলা হত মেন নেফার যার অর্থঃ প্রতিষ্ঠিত এবং সুন্দর ।  প্রাচীন মিশরীয় একটি উপকথা মতে মেমফিস নগরটি নির্মান করেছিলেন রাজা আহা ।  রাজা আহা মেমফিস নগর নির্মাণের উদ্দেশ্যে নীল নদটিকে নতুন খাতে প্রবাহিত করেছিলেন ।  প্রথম রাজবংশের প্রতিষ্ঠাতা ছিলেন রাজা মেনেস ।  তিনিই মিশরের ইতিহাসে প্রথম উল্লেখযোগ্য ফারাও ।  অবিভক্ত মিশরের রাজধানী ছিল মেমফিস ।  নতুন রাজবংশের আমলে থিবস এর দখলে চলে যায় ।  পুরনো রাজবংশের আমলে মেমফিস আর থিবস ছিল প্রাচীন মিশরের গুরুত্বপূর্ণ রাজনৈতিক বাণিজ্যিক এবং সাংস্কৃতিক কেন্দ্র ।  প্রাচীন মিশরীয় ফারাওদের দীর্ঘকালীন ইতিহাসের বেশির ভাগ সময় মেমফিসই ছিল প্রাচীন মিশরের প্রশাসনিক কেন্দ্র ।  এখানেই প্রাচীন রাজবংশগুলো আরাধ্য দেবতার উপাসনালয় সমাধি সৌধ নির্মাণ করেছিল ।  মেমফিস নগরের মধ্যেই অবস্থিত সাককারা ।  এখানেই রয়েছে মিশরের প্রাচীনতম পিরামিডটি ।  এখানেই রয়েছে গিজার পিরামিড এবং স্ফিংস ।  
   দেবতা তাহ  প্রাচীন মিশরের অনেক দেব - দেবীর মধ্যে রাজনৈতিক শক্তির উত্থান পতনের আবর্তে দেবতা তাহ অন্য সব দেবতাকে ছাপিয়ে সর্বশক্তিমান হয়ে উঠেছিলেন ।  তাহ ছিলেন মিশরের মেমফিসে উপাস্য তিন দেবতার প্রধান ।  অন্য দুই জন দেবতা ছিলেন তার পত্নী সেখমেত এবং পূত্র নেফেরতেম ।  সেখমেত ছিলেন সিংহের মাথাওয়ালা দেবী  ।  তিনি সুর্যদেবতা রা ’ এর শত্রুদের ধ্বংশ কারী ছিলেন আর নেফেরতেম ছিলেন পদ্ম দেবতা ।   তাহর প্রতিকৃতি হল দাড়িওয়ালা ,  মাথায় করোটির টুপি; জীবনের প্রতীকরূপে আনখ এবং স্থায়ীত্বে চিহ্নরূপে দেবতার পীঠস্থানে হাতে লাঠিওয়ালা মমিকৃত পুরুষ হিসেবে ।  তিনি ছিলেন সৃস্টিকর্তা দেবতা ।  তিনি তার চিন্তাশক্তি এবং নির্মান ক্ষমতা দিয়ে পৃথিবী সৃস্টি করেন ।  মেমফিসের বিশ্বাসমতে দেবতা সোকারের সাথে তিনি ছিলেন সমাধিক্ষেত্র রক্ষাকারী মৃতদের দেবতা ।   
   মেমফিস এর পুরনো নাম ছিল Hikuptah যার অর্থ তাহর আত্মার ভবন ।  শব্দটিকে রোমানরা বলতঃ Aegyptvs  ।  এই শব্দটি থেকেই আধুনিক ইংরেজিতে Egypt শব্দটি সৃষ্টি হয়েছে ।  দেবতা তাহ এর উপাসনালয়টিই ছিল প্রাচীন মেমফিস নগরে সবচে উল্লেখযোগ্য কাঠামো ।  মেমফিস নগরের পুরোহিতরা তাহকেই মনে করত পৃথিবীর স্রষ্টা ,  দেবতাদের জনক ,  পৃথিবীর সকল প্রানীর জীবনীশক্তির উৎস এবং প্রারম্ভের জনক ।  দেবতা তাহ ছিলেন দক্ষ কারিগর এবং স্থপতিদের পৃষ্ঠপোষক ।  মেমফিস নগরের তাহর পুরোহিতকে বলা হত কারিগরদের শ্রেষ্ঠ নিয়ন্ত্রক ।  মেমফিস নগরে প্রাপ্ত একটি কফিনে লেখা রয়েছে ,  দেবতা তাহ অন্য দেবতাদের স্রষ্টা ।  যে দেবতা ফলমূল পাকান এবং সূর্যর মাধ্যমে আলো দান করেন ।  হৃদয় এবং ভাষা দিয়ে দেবতা তাহ মানুষ সৃষ্টি করেছেন ।  
   তাহর মন্দিরের দেয়াল লিপি  আমরা জানি যে পশ্চিমারা বিশেষ করে যারা ইহুদী সম্প্রদায়; নিজেদের মনে করে থাকে মিশরের আদি রাজবংশীয় ।  তাদের বিশ্বাস তারা তাদের হারিয়ে যাওয়া সাম্রাজ্য একদিন ফিরে পাবে ।  তাদের জন্য দেবদূত হয়ে আসবে একচোখা কেউ মতান্তরে হোরাস অথবা মুসলমানদের কাছে যে আবির্ভূত হবে কানা দাজ্জাল রূপে ।  যার মৃত্যু হবে হযরত ঈসা  ( আঃ )  এর হাতে ।  একদিকে মুসলমানরা অপেক্ষায় থাকবে ঈসা  ( আঃ )  এর অন্য অন্যদিকে ইহুদীরা অপেক্ষায় থাকবে দাজ্জালের জন্য ।  আবার মিশরীয় পুরাণ অনুযায়ী পৃথিবীতে অনাদিকাল ধরে নিরুদ্দেশ ভাবে জীবিত থাকা হোরাস একদিন ফিরে আসবে তাদের রাজ্য পুনঃপ্রতিষ্ঠার জন্য ।  মূলত হযরত মুসা  ( আঃ )  অথবা ইহুদীরা যাকে মোসেস রূপে জানে সেই মিশর থেকে নীলনদের মধ্যে ফেরাউনকে সদলবলে ডুবিয়ে তাঁর অনুসারী সহ চলে আসার পর থেকে কাহিনীর সূত্রপাত ।  সেই কাহিনী এসে চরম ভাবে ধর্মী ও সাম্রাজ্য পুনঃরুদ্ধারের রুপ নেয় ঈসা  ( আঃ )  এর অন্তর্ধান এবং প্রথম ক্রুসেডের পর থেকেই ।  তারপর হিটলার কর্তৃক ইহুদী নিধন তাদেরকে ক্ষমতার জন্য বেপরোয়া করে তুলে ।  ধীরে ধীরে ইহুদীরা তাদের মেধা ,  শ্রম এবং কূটকৌশলের মাধ্যমে দখল করে নেয় একে একে মুসলিম অধ্যুষিত তাদের সেই বহু আকাঙ্ক্ষিত অঞ্চল দজলা থেকে ফোরাত পর্যন্ত বিস্তৃত ভূমি ।  অর্থাৎ আজকের ইসরাইল থেকে শুরু করে ইরান পর্যন্ত ।  অবশ্য এই কাজে তারা সবার আগে দখল করে নিয়েছে পৃথিবীর অন্যতম পরাশক্তি রাষ্ট্র আমেরিকার সরকার ও প্রশাসনিক ব্যবস্থাকে ।  কথিত আছে যে ,  আমেরিকার সরকার হলো ইসরাইলীদের ছায়া সরকার ।  
   গানটির ভিডিওতে ব্যবহৃত মিশরীয় পুরাণের দেব - দেবী  বর্তমানে চলচ্চিত্র জগত হতে শুরু করে এমন কোন কর্পোরেট প্রতিষ্ঠান নেই যা ইহুদীদের দখল মুক্ত ।  সংগীত শিল্পীরাও এর ব্যতিক্রম নন ।  শিল্প ও সংস্কৃতিকে তারা ব্যবহার করছে তাদের ওয়ান ওয়ার্ল্ড অর্ডার প্রতিষ্ঠার ষড়যন্ত্রের কৌশল হিসাবে; ইললুমিনাতি প্রোজেক্ট বাস্তবায়নের লক্ষ্যে ।  হলিউডের চলচ্চিত্রগুলো ,  ডিজনীর কার্টুনগুলো ,  এমনকি তাদের চিত্রায়িত গানগুলো পর্যন্ত গভীর ভাবে পর্যবেক্ষণ করলে দেখা যায় তাদের অকাল্ট চর্চার প্রতীকগুলো ।  জানা যায় তাদের পদক্ষেপ সম্পর্কে ।  যার সবকিছু মিশরীয় পুরাণের সাথে সম্পর্কিত ।  ধীরে ধীরে এগুলো আমাদেরকে এমন ভাবে প্রভাবিত করছে যে আমরা এসবে অভ্যস্ত হয়ে পরছি ,  যা তাদের এই ইললুমিনাতি প্রোজেক্টের অংশ ।  ইসলাম ধর্ম অনুসারে একটা সময় আসবে যখন দাজ্জালের ফেতনা এমন ভাবে ছড়িয়ে পড়বে যে ,  মানুষ ভয়াবহ পাপে লিপ্ত হয়ে পড়বে ।  আর তাই এখন হচ্ছে ।  আমরা নিমজ্জিত হয়ে যাচ্ছি দাজ্জালের ফেতনায় ।  অপরদিকে ইহুদীরা বিজয়ের অঞ্জলী দিচ্ছে তাদের একচোখা দেবতার চরণে ।   
   ক্যাটি পেরির এই গানের মাধ্যমে কি আমরা তেমন কিছুরই আভাস পাই না ?              
     

                    




নরক মন্দির


 কোথায় স্বর্গ ,  কোথায় নরক ,  কে বলে তা বহুদূর  ? মানুষেরি মাঝে স্বর্গ নরক ,  মানুষেতে সুরাসুর  ! রিপুর তাড়নে যখনই মোদের বিবেক পায় গো লয় , আত্মগ্লানির নরক - অনলে তখনি পুড়িতে হয় । কবির ভাষায় স্বর্গ - নরক সন্ধান প্রাপ্তি সফলতার মুখ কতটা দেখতে পেরেছে জানিনা ।  তবে থাইল্যান্ডের Wang Saen Suk Hell Garden সুনিশ্চিত ভাবেই নরকের সাথে মানুষকে পরিচিত করিয়ে তুলছে ।  ব্যাংকক শহরের অদূরে  Bang Saen Beach এর নিকটেই গড়ে তোলা হয়েছে এই নরক মন্দির ।  থাইল্যান্ডের একটি বৌদ্ধমন্দিরে এই প্রতীকী নরক তৈরি করা হয়েছে ।  পরকালে কোন পাপের জন্য কী শাস্তি হবে ,  ভাস্কর্যের মাধ্যমে তা ফুটিয়ে তোলা হয়েছে ।  প্রায় প্রতিটি ধর্মেই মানুষের কৃতকর্মের ফলস্বরূপ ভাল কাজের জন্য উপহার স্বরূপ স্বর্গীয় সুখ প্রাপ্তি ও মন্দ কাজের জন্য নরকের শাস্তি ভোগের কথা বলা আছে ।  কিন্তু সেসব সম্পর্কে আমরা অল্প বিস্তর জানতে পারলেও পুরোটাই আমাদের জ্ঞান বহির্ভূত বিষয় ।  কিন্তু থাইল্যান্ডের এই বৌদ্ধমন্দিরে প্রার্থণা ও ভ্রমণ করতে আসা মানুষকে পাপের শাস্তি সম্পর্কে জানাতে ভাস্কর্যের মাধ্যমে নরকের চিত্র উপস্থাপন করা হয়েছে ।  মন্দিরটি নরক মন্দির নামে স্থানীয়দের কাছে পরিচিত ।  প্রতিটি ভাস্কর্য লাল রঙের ছিটা দিয়ে রাঙানো হয়েছে ।  মন্দিরের ভেতরে নরকের ভাস্কর্য ও ভয়ানক শব্দ মিলে এক পরাবাস্তব অনুভব জাগিয়ে তোলে । There are 8 major hells  (  " MAHA NAROK "   -  มหานรก )  and 128 minor hells .  The god Yama  ( พระยม )  is supervising the hells .  ยักษ์ or  " YAK "  are sometimes fearful monsters or half - gods . বৌদ্ধ ধর্ম মতে নরকে শাস্তি যোগ্য পাপগুলো হলো  -  >  জীব হত্যা -  >  চুরি -  >  প্রাকৃতিক নিয়ম বহির্ভূত যৌনকর্ম -  >  মিথ্যা -  >  ফেতনা - ফ্যাসাদ -  >  অপ্রীতিকর বাক্যবিনিময় -  >  প্রতিশোধ পরায়ণ  -  >  শয়তানের বশ্যতা  কতিপয় ভাস্কর্যগুলোর বিবরণ স্বরূপ বলা যেতে পারে; বিবাহের পরেও যারা পরকীয়ায় রত থাকে তাদের জন্য রয়েছে কাঁটা যুক্ত গাছের ভাস্কর্য ।  যা বেয়ে পাপী মানুষকে উঠতে দেখা যাবে ।  কিন্তু পাখির তাড়নে নিচে পতিত হতে হবে আর নিচে অপেক্ষা করে আছে কাঁটাযুক্ত মুগুড় হাতে দানব ।  মদ্যপ মানুষের জন্য রয়েছে জ্বলন্ত তাওয়ার ভাস্কর্য ।  যেখানে দেখা যাবে দানবরা পাপীদের তুলে নিয়ে ফেলছে সেই জ্বলন্ত তাওয়ার মধ্যে ।  মিথ্যাবাদীদের জন্য জিহবা কেটে নেয়ার ভাস্কর্য ।  জীবহত্যাকারীদের জন্য রয়েছে নরকে নিন্দিত হতে থাকার ভাস্কর্য ।  চুরি ,  ডাকাতি ,  ঘুষের শাস্তি স্বরূপ আছে কুকুরে খাওয়া পাপীদের ভাস্কর্য ।  চুরির অপরাধে হাত কেটে ফেলা হবে ।  ধর্ষণের অপরাধে যৌনাঙ্গ কেটে ফেলা হবে ।  পরকালে পাপের জন্য মানুষের মাথা কাটা হবে ।  একটি ভাস্কর্যে গর্ভপাতের শিকার শিশুদের দেখানো হয়েছে ।  যা খুবই হৃদয় বিদারক ।  ভিক্ষু প্রা ক্রু ভিশানজালিকন এর মতে গর্ভপাতের শিকার ভ্রুণদের সমাধিস্থত করলে নারীরা পাপ থেকে মুক্তি পেতে পারে ।  মন্দিরটিতে গৌতম বুদ্ধের মূর্তির সামনে স্থাপিত স্বর্গ ও নরক দেখার সুযোগ মিলবে । বিবিধ মাধ্যম হতে প্রাপ্ত ভাস্কর্যের ছবি সমূহ             বৌদ্ধ ভিক্ষু প্রা ক্রু ভিশানজালিকন এর মতে ,  মানুষের মধ্যে পাপের ভয় সৃষ্টি করতেই এই প্রতীকী নরক তৈরি করা হয়েছে ।  মানুষ নরককে ভয় পাক ও পাপের জন্য লজ্জিত হোক ।  People who always think of food are likely to become ghosts that have a small mouth and cannot swallow anything  (  " PRET "   -  เปรต )  . 

                    




সামহোয়্যার ইন ব্লগ .  .  .  সাম্প্রতিক সময়কার ব্লগারদের পর্যালোচনা ’  ২০১৪

    অনেক ভালোবাসা ,  শ্রম ,  মেধা ,  পারষ্পরিক সহযোগিতা তথা সম্মিলিত প্রচেষ্টায় প্রবল আনন্দে বড় হয়ে উঠেছে আমাদের সবার প্রিয় এই সামহোয়্যার ইন .  .  . ব্লগ  “ বাঁধ ভাঙার আওয়াজ ”  ,  মাতৃভাষা বাংলায় একটি উন্মুক্ত ও স্বাধীন মত প্রকাশের সুবিধা প্রদানকারী প্ল্যাটফর্মটি ।  মূলত সাম্প্রতিক সময়কার তথা যাদের ব্লগের বয়স এক সপ্তাহ হতে শুরু করে এক বছরের কিছু বেশি সময় পর্যন্ত হয়েছে; সেইসব ব্লগারদের অনুপ্রেরণা দেয়া এবং সকলের মাঝে তাদের পরিচয় করিয়ে দেয়াটাই এই পোস্টের মূল উদ্দেশ্য ।  লেখার বিষয়বস্তু ,  বৈচিত্র্যতা ,  গুনগত মানের বিচার বিশ্লেষণ করে ,  কমিউনিটি ব্লগের ধারা অনুযায়ী যারা নিরলস ভাবে নতুন হিসেবে এই ব্লগে ব্লগিং করে চলেছেন তাদের নিয়ে এই পোস্টের আয়োজন ।  তবে যারা নিয়মিত ভাবে নির্দিষ্ট সময় পরিক্রমায় পোস্ট দিয়ে আসছেন ,  নিজের পোস্টের মন্তব্যের প্রতি উত্তর দিয়ে পাশাপাশি অন্যের পোস্টে মন্তব্য করে আসছেন শুধু তেমন কিছু ব্লগারদের পরিচিতি নিয়েই কেবল মাত্র এই পোস্ট নয় ।  বরং এসবের পাশাপাশি যারা খুব ভাল লিখেও শুধুমাত্র ব্লগীয় মিথষ্ক্রিয়ায় অনভ্যস্ততার কারণে কিছুটা পিছিয়ে রয়েছেন তাদেরকেও প্রাধান্য দেয়া হয়েছে ।  তবে অবশ্যই সর্বক্ষেত্রে মান সম্পন্ন ব্লগিংকেই প্রাধান্য দেয়ার চেষ্টা করেছি ।  মূলত ব্লগাররাই হলেন এই ব্লগটির জন্য প্রাণ এবং পাশাপাশি এই ব্লগটিও সমানুপাতিক ভাবেই ব্লগারদের জন্য প্রাণ স্বরূপ ।  তবে যেহেতু আমার একার পক্ষে এত বিশাল একটি কাজ করা ভীষণ দুঃসাহসিক একটি বিষয়; তাই কারও কারও নাম বাদ পড়ে যাওয়াটা খুবই স্বাভাবিক ।  তাই তেমনই যদি কারও নাম আমার দৃষ্টি এড়িয়ে গিয়ে থাকে তবে আমাকে ক্ষমা সুন্দর দৃষ্টিতে দেখার জন্য বিশেষ ভাবে অনুরোধ করছি ।  আর মন্তব্যের ঘরে আপনাদের সুচিন্তিত বিবেচনাকে প্রাধান্য দিয়ে ব্লগারদের নাম দিয়ে যাওয়ার জন্য অনুরোধ করছি ।  আপনাদের দেয়া নামগুলোকে আমি পোস্টে সংযুক্ত করে দিবো ।   
  #  #  #  ব্লগার জেরিফ ব্লগ লিখেছেনঃ ১ বছর ৪ মাস
 জেরিফ যিনি মনে করেন অনেক কিছু পাওয়ার বাকী এখনো ।  তার সকল অপূর্ণতা পূর্ণ হোক এই প্রত্যাশা রইল ।  শুভকামনা জেরিফ আপনার জন্য ।  
  #  #  #  ব্লগার আমি ময়ূরাক্ষী ব্লগ লিখেছেনঃ ১ বছর ৪ মাস 
 তবু মনে রেখো যদি দূরে যাই চলে  । 
যদি পুরাতন প্রেম ঢাকা পড়ে যায় নবপ্রেমজালে  । 
যদি থাকি কাছাকাছি , 
দেখিতে না পাও ছায়ার মতন আছি না আছি – 
তবু মনে রেখ
 আমি ময়ূরাক্ষী আপনি যতদূরেই চলে যান না কেন আপনি আপনার লেখা দিয়েই বেঁচে রইবেন আপনার অগণিত ভক্তদের মাঝে এই প্রত্যাশা রইল ।  আর দূরে না গিয়ে বরং আমাদের মাঝেই থাকুন শুধু এতটুকু চাওয়া আপনার কাছে ।  
  #  #  #  ব্লগার ইমতিয়াজ ইমন ব্লগ লিখেছেনঃ ১ বছর ৪ মাস
 একটি নতুন দিনের আগমনের জন্য ভোরের আয়োজণটা সবচেয়ে ভালো লাগতো ।  অন্ধকার সরে দিনের আলো ফুটছে ,  পাখিরা জেগে উঠছে ,  অসাধারণ একটি দৃশ্য ।  আমি তখন স্রষ্টার কথা ভাবতাম ,  তার অপার সৃষ্টির কথা ভাবতাম ।  ইমতিয়াজ ইমন যার লেখাতে ভোরের আয়োজনে নতুন দিনের আগমনের বার্তা রয়েছে ,  রয়েছে অসাধারন সব ভাবনা; তার প্রতি স্রষ্টার আশীর্বাদ থাকুক সব সময়ের জন্য ।  
  #  #  #  ব্লগার ঢেঁড়স -  দা লেডিস ফিঙ্গার ব্লগ লিখেছেনঃ ১ বছর ৪ মাস
 ২০৫৫ সালের মানব সম্প্রদায়ের সেরা ব্লগার হলেন ঢেঁড়স দা লেডিস ফিঙ্গার ।  এই নিকের মালিক যিনি তিনি আবার এই নিকের মালিক না ।  
  #  #  #  ব্লগার কালপুরুষ০০৯ ব্লগ লিখেছেনঃ ১ বছর ৪ মাস
 কালপুরুষ অতীত ,  বর্তমান এবং আগামী কালের জন্য এসেছেন এই পৃথিবীতে ।  তিনি সেই কালপুরুষ যার জন্য মানবতা নয় তিনি স্বয়ং মানবতার জন্য বলেই মনে করেন । 
  #  #  #  ব্লগার মৃন্ময় ব্লগ লিখেছেনঃ ১ বছর ৩ মাস
 মৃন্ময় জানেন না .  .  .  .  .  . তবে শূন্য ।  শূন্যতার ব্লগে স্বাগতম .  .  .  .  .  .  ।  পথচলেন স্বপ্ন ফেরি করে .  .  .  .  .  .  .  .  . তিনি আপাতত নিজেকে নিয়ে ব্যস্ত ,  কয়েকদিন আগেও তিনি অন্য ধান্দায় ছিলেন এখন সবছেড়ে নিজেকে নিয়ে .  .  .  .  .  .  .  .  .  কয়েকদিন বাম রাজনীতি নিয়ে ছিলেন , এখন দেশের বাইরে থেকে হাহাকার করছেন .  .  .  .  .  . সামান্য কয় কলম পড়ালেখার সৌভাগ্য হয়েছিল অতটুকু সম্বল নিয়ে বানান করে পড়াটা চালিয়ে যান ।  লিখতে গেলে মোটামুটি হযবরল ।  বাড়ি চট্টগ্রাম , বেশ কিছুদিন ছিলেন পাহাডে , খুব মিস করেন ,  সিগারেট খান .  .  .  .  .  .  .  .  . ভাগ করে খাওয়ার অভ্যাস আছে ।  বিয়ে এখনও করেননি ,  পরিবারে মা বাবা ভাই আছে ,  বোন নেই .  .  .  .  .  .  .  .  .  .  .  . তিনি বড় , পাক্কা ব্যাচেলর জীবন যাপন করছেন ।  তার জন্য শুভ কামনা রইল । 
  #  #  #  ব্লগার মৌমিতা আহমেদ মৌ ব্লগ লিখেছেনঃ ১ বছর ৩ মাস
 মৌমিতা আহমেদ মৌ আবেগী জীবন বোধ নিয়ে সাজিয়েছেন তার ব্লগ বাড়ি ।  আবেগী লেখা সব সময় মুগ্ধতা এনে দেয় ।  শুভকামনা রইল আপনার জন্য ।    
  #  #  #  ব্লগার বোধহীন স্বপ্ন ব্লগ লিখেছেনঃ ১ বছর ২ মাস
 বোধহীন স্বপ্ন মনে করেন হাজারটা স্বপ্ন একটি বাস্তবতাকে বদলাতে পারে না তবু তিনি স্বপ্ন দেখেন ।  
  #  #  #  ব্লগার সচেতনহ্যাপী ব্লগ লিখেছেনঃ  ১ বছর ২ মাস
 সচেতনহ্যাপী একটা নির্দিষ্ট গন্ডীর মাঝেই থাকতে চাওয়া এই ব্লগার লিখছেন তার প্রবাস জীবনের যাপিত কাহিনী নিয়ে যা মুগ্ধ করার মতো ।   
  #  #  #  ব্লগার ইছামতির তী্রে ব্লগ লিখেছেনঃ ১ বছর ২ মাস
  #  #  #  ব্লগার অদিতি মৃণ্ময়ী ব্লগ লিখেছেনঃ ১ বছর ২ মাস  
 মন নামের ডাকবাক্সে বদ্ধতালা ঝুলিয়ে ,  একা পথে হেঁটে চলা মরুভূমির খোঁজে অদিতি মৃন্ময়ী যুগ যুগান্তরে চলে এসেছেন প্রথার বিপ্রতীপে ,  বসবাস তাই আগুনের বিপরীতে ।  
  #  #  #  ব্লগার আমি কাল্পনিক সজল ব্লগ লিখেছেনঃ ১ বছর ২ মাস  
 স্বপ্ন শুধুই স্বপ্ন ,  তা কখনো হয় না বাস্তব ।  তারপরও কাল্পনিক সজল ডুবে থাকেন স্বপ্নে আপাদমস্তক ।  তিনি নিজ সম্পর্কে লিখেছেন; আমি মানুষ হিসেবে খুবই সরল কারন আমার মনে অত্যাধিক প্যাঁচ ।  মনে যা আসে লিখি ,  নিজের জন্য লিখি ।  কারো সেটা ভালো লাগলে নিজের বেশ ভালো লাগে ।  সবচেয়ে বড় কথা আমি একজন দুগ্ধপোষ্য ব্লগার ,  মানে নতুন ব্লগার ।  তাই আমার যে কোন ভুল ক্ষমার দৃষ্টিতে দেখে সংশোধন করে দিলে আমি নিজেকে ধন্য মনে করব ।  আমি মানুষটা নিজেকে রহস্যময় করে উপস্থাপন করতে বেশি ভালবাসি ।  তাই আমি কারো কাছে খুব ভালো ,  কারও কাছে মোটামুটি ভালো ।  আবার কাছে just ভালো ।  খুব বেশি মানুষের কাছে আমি খারাপ নই ।  কারণ আমি সবার সাথে খুব গা বাঁচিয়ে চলি ।  বাধ্য না হলে বিবাদে জড়াই না ।  মানে আমি শান্তিপ্রিয় কাপুরুষ ।  বিপদ দেখলে নিজে বাঁচলে বাপের নাম করে কেটে পরি ।  নিজের গর্তে নিজেই থাকার স্বভাব ।  তাই সাধারনত আমি কারও সামনেও থাকি না ,  পিছনেও থাকি না ।  তবে বিপদে পড়লে পাশে থাকি ।  আমি খুব একটা বন্ধুসুলভ মানুষ না ।  বন্ধু বান্ধব মানুষও না ।  আমি সহজে কারও সাথে মিশি না ।  আলাপেও জড়াই না । অনেকে এক আলাপেই সম্পর্ক বানিয়ে ফেলে ,  কিন্তু আমার ক্ষেত্রে বিষয়টা হাজার বছরও লেগে যেতে পারে ।  সাধারনত আমি আড্ডাবাজ নই ।  আড্ডায় আমি সাধারনত নীরব শ্রোতার ভুমিকা নিতে বেশি সাচ্ছন্দ বোধ করি ।  তবে বিজ্ঞান - সাহিত্য বিষয়ক কিছু নিয়ে আলোচনা হলে আমি প্রধান ভুমিকা পালন করি ।  তাই আমি কারও কাছে স্বল্পভাষী ।  কারও কাছে বাচাল ।  আমি জাতে বান্দর ,  কাজে সুন্দর ।  আমাকে কেউ কোন কাজ করতে দিয়েছে আর আমি সেটা করি নাই এমন ঘটনা বেশ কম রয়েছে ।  আর আমার কাজ দেখে সকলেই একটু - আকটু খুশি হয় । অনেকে আবার একটু বেশিই খুশি হয় ।  পাঠ্যবইয়ের বাহিরে বই পড়ার প্রবল নেশার কারণে আমি অনেক সামাজিক অনুভূতি ( হিংসা ,  স্বার্থপরতা ,  প্রতিযোগিতা )  থেকে বঞ্চিত ।  কথায় কথায় জ্ঞানী উক্তি দেওয়ার একটা বদভ্যাসের কারণে কারো কারো কাছে আমি বোতল ।  আবার কিছু অনুভূতি না বোঝার কাছে কারো কাছে আতেল ।  যাই হোক ,  আমি তো আমিই ।  অন্য কেউ তো নই । 
  #  #  #  ব্লগার অকুল পাথার ব্লগ লিখেছেনঃ ১ বছর ২ মাস
 হার জিত চিরদিনই থাকবে তবুও সামনে এগিয়ে যেতেই হবে বলে বিশ্বাস করেন অকুল পাথার ।  ভাল কাজ করতে না পারলেও কারো ক্ষতি করবেন না বলেই তিনি বিশ্বাস করেন ।  অন্যায় দেখলে প্রতিবাদের ভাষা হিসাবে তৃতীয় উপায়টা বেছে নেন  (  পেশী শক্তি নেই বলে )  । 
  #  #  #  ব্লগার ক্যপ্রিসিয়াস  ব্লগ লিখেছেনঃ ১ বছর ১ মাস  
 মূলত যারা জার্মান প্রবাসী হতে ইচ্ছুক তাদের জন্য অত্যন্ত জরুরী কিছু বিষয় নিয়ে আলোকপাত করেছেন ক্যপ্রিসিয়াস ।  শুভেচ্ছা অগনিত ।  
  #  #  #  ব্লগার সত্যকা ব্লগ লিখেছেনঃ ১১ মাস ১ সপ্তাহ 
 নাগরিক সাংবাদিকতাই সত্যকার ব্লগের প্রধান বৈশিষ্ট ।  আপনার এই ধারা অব্যাহত থাকবে এমনটাই প্রত্যাশা ।    
  #  #  #  ব্লগার ইসতিয়াক অয়ন ব্লগ লিখেছেনঃ ১১ মাস ৬ দিন   
 কবিতা ও গল্প অনুরাগীদের জন্য ইসতিয়াক অয়নের লেখনী অতুলনীয় ।  অসাধারন সব শব্দ চয়ন ,  বাক্য বিন্যাস ও উপমার ব্যবহার মুগ্ধ করার মতো ।  তিনি তার হেমন্ত কবিতায় লিখেছেন;
 পুরোনো অশীতিপর স্বপ্নরা তবে
কেন আসে রোজ বুধবার 
আমার বাদামী অ্যালুমিনিয়াম জানালায় টোকা দিতে রাতে  ? 
প্রতি সপ্তায় কেন ঘুম ভেঙে যায়  ? 
ঘুম ভেঙে আমি ভয়ে কাঠ হয়ে থাকি , 
আজ বুঝি বুধবার  ? 
আবার হেমন্ত এসে এঁকে যাবে রঙে ভেজা ছোপ
ধোঁয়াশা ও কুয়াশার ছায়ার ভেতরে
আবারও কি মনে হবে ফ্যাকাশে সবুজ তারা 
ঝরেছে আমার শাদা শালের প্রাচীরে  ? 
আবারও হেমন্ত এসে নরম সুতোয় শুরু করবে সেলাই
প্রেমের নূতন জামা পুরোনো ছেঁড়া - ছিদ্রিত মশারীর গায়  ?  
  #  #  #  ব্লগার এম মশিউর ব্লগ লিখেছেনঃ ১১ মাস ৪ দিন
 বিষয়বস্তুর ভিন্নতায় চমৎকার সব পোস্ট দিয়ে অল্প কিছুদিনের মধ্যেই মন জয় করে নিয়েছেন এম মশিউর ।  তার এই ধারা অব্যাহত থাকবে এই প্রত্যাশা রইল । 
  #  #  #  ব্লগার নাভিদ কায়সার রায়ান ব্লগ লিখেছেনঃ  ১০ মাস ৪ সপ্তাহ
 ইঞ্জিনিয়ারিং পড়া শেষে চাকরি করছেন নাভিদ কায়সার রায়ান ।  ভালোবেসে বিয়ে করেছেন ।  আশায় আছেন আর কিছুদিন পর সন্তানের মুখ দেখতে পাবেন ।  তবু মাঝে মাঝে কিছুই না ভাল লাগার কারণে সব ছেড়ে দূরে কোথাও পালিয়ে যেতে চান ।  এমন একজন মানুষের ব্লগ কিন্তু অন্য কথা বলে ।  প্রতিভাবান এই ব্লগারের জন্য শুভ কামনা রইল ।  
  #  #  #  ব্লগার মঞ্জুর চৌধুরী ব্লগ লিখেছেনঃ ১০ মাস ৩ সপ্তাহ
 মঞ্জুর চৌধুরী তার প্রোফাইলে লিখে রেখেছেন; বই পড়া যদি কোন নেশা হয়ে থাকে ,  তাহলে আমি এক নেশাখোর ।  লেখালেখি যদি পাগলামি হয়ে থাকে ,  তবে আমি একজন পাগল ।  সাহিত্যকে ভালবাসা যদি প্রেম হয়ে থাকে ,  তবে আমি এক গর্বিত প্রেমিক ।  লেখালেখি করি নিজের আনন্দেই ।  আনন্দ অন্যের সাথে ভাগ করলে তার পরিমান বেড়ে যায় ।  আমি সে আনন্দ বাড়াতেই এখানে এসেছি ।  আপনার এই আনন্দের সাথে আমাদেরকেও শরীক করবেন এমনটাই প্রত্যাশা ।  
  #  #  #  ব্লগার শাহ আজিজ ব্লগ লিখেছেনঃ ১০ মাস ১ সপ্তাহ
 ও পথ মাড়িও না যে পথ তুমি চেননাকো -  -  -  - শাহ আজিজ একজন সুদীপ্ত ' র অপেক্ষায় ।  শুভ কামনা রইল আপনার অপেক্ষার প্রতি ।  
  #  #  #  ব্লগার রাসেলহাসান ব্লগ লিখেছেনঃ ৯ মাস ৩ সপ্তাহ
 রাসেল হাসান নিজেকে মূর্খ মানুষ হিসেবে ভাবলেও তিনি লিখতে ভালোবাসেন ।  নতুন কিছু সৃষ্টি করতে সব সময় তার কাছে ভালোলাগে ।  তবে নতুন নতুন গল্প লিখতেই বেশী ভালোবাসেন ।  
  #  #  #  ব্লগার মুনতাসির নাসিফ  ( দ্যা অ্যানোনিমাস )  ব্লগ লিখেছেনঃ ৯ মাস ২ সপ্তাহ
 স্বপ্ন জগতের গোলাপী আকাশে ডানা মেলা মুক্ত বিহঙ্গ  !  না ভয় আর না পিছুটান  .  .  .  .  মুনতাসির নাসিফ নিজেকে একাকী নিঃসঙ্গ পথিক বলে মনে করেন; কিছুটা বিমর্ষ ,  একটু যেন বিষন্ন ,  আর সামান্য ভাবুক প্রকৃতির একজন মানুষ !  ভালোবাসেন পড়তে ,  ভাল লাগে চিন্তা করতে ,  মাঝে মাঝে চেষ্টা করেন টুকটাক লেখালিখির .  .  .  যদিও লিখার যোগ্যতা বলতে তেমন কিছু নেই বলেই মনে করেন তবু তিনি লিখতে ভালোবাসেন ।  তিনি বিশ্বাস করেন; তার কলম যতদিন জাগবে কথা বলবে মানুষের ,  কথা বলবে শ্রমিকের ,  কথা বলবে দিনমজুরের কথা বলবে অদ্বিতীয়া লাস্যময়ী এই দেশটারই  .  .  .  হয়তো তেতো ,  হয়তো মিষ্টি ,  হয়তোবা মধুবর্ষী জলতরংগ; হয়তো মিষ্টি সুরেলা গুনগুন ,  কিংবা সান্ধ্য আবীর ছোঁয়ানো হর্ষ - কলতান কিংবা প্রকম্পিত বজ্র নিণাদ  - যাইহোক ,  যখনই হোক আর যেভাবেই যাহোক ,  যতদিন জাগবে স্বকীয়তা নিয়েই .  .  .  নাহয় নামহীন হয়ে অলক্ষ্যেই ,  কিন্তু কথাগুলি তিনি রেখে যাবেন .  .  .  . আর দিনশেষে তার স্যালুট টা তিনি ওই সাধারণে মিশে থাকা নামহীন অসাধারণ দেরকেই দিবেন যারা মানুষের সাথে ,  মাটির সাথে ,  দেশের সাথে মিশে সবটা কামনীয় ইপ্সিত অনুভব - অনুরাগ ,  যুক্তি -  সামর্থ্য আর ভালোবাসা দিয়ে সবটুকু স্বকীয়তায় , সবটুকু ভালোলাগায় আর সবটা মহানুভবতায় স্বীয় এরিস্ট্রোক্রেসী প্রিয় জন্মভূমির ধুলোর তরে ঘসে মিশিয়েদিয়েই .  .  . দৃঢ়ভাবেই .  .  .  .  .  . প্রতিশ্রুতিশীল এই ব্লগারের জন্য রইল ভালোবাসা ।  আরও লিখুন ব্লগকে করুন সমৃদ্ধশালী ।    
  #  #  #  ব্লগার নাজমুল _ হাসান _ সোহাগ ব্লগ লিখেছেনঃ ৯ মাস ৬ দিন
 নাজমুল হাসান সোহাগ রুয়েটের সিভিল ইঞ্জনিয়ারিং ডিপার্টমেণ্টে পড়াশোনা করছেন ।  সুযোগ পেলেই লেখালেখিতে বসে যান ।  তার লেখালেখির সব থেকে পছন্দের বিষয় হল ছোটগল্প ।  বন্ধুদের সাথে আড্ডা দিতে ভালোবাসেন ।  আরও ভালোবাসেন নতুন বন্ধু তৈরি করতে ।  
  #  #  #  ব্লগার নিশাত তাসনিম ব্লগ লিখেছেনঃ ৮ মাস ৩ সপ্তাহ
 মোহাম্মদ তাসনিম  ( নিশাত )  তার লেখালিখিতে দেশের প্রতি মমত্ববোধ রেখে দায়িত্বশীল ব্লগিং করে চলেছেন অত্যন্ত নিষ্ঠার সাথে ।  আপনার জন্য শুভকামনা রইল ।   
  #  #  #  ব্লগার কাগজের নৌকা  ( রাসেল হোসেন )  ব্লগ লিখেছেনঃ ৮ মাস ৩ সপ্তাহ
 আপনার স্বপ্নগুলো শুধু স্বপ্নেই নয় জীবনেও পূর্ণতা পাক কাগজের নৌকা ।  কষ্টকে ভালোবেসে তিনি তার কবিতায় লিখেছেন;
 বিকেল ঘনিয়ে লাল টুকটুকে শাড়ীর আঁচল মুড়ে 
নব বধূর নাইয়োর যাবার মত লুকোতে শুরু করে
উত্তর মেরুর রবি ।  যেন সারাদিনের প্রস্তুতি শেষে 
হঠাৎ সুযোগ পেয়ে বিলীন হয়ে যাচ্ছে অন্য মেরুর টানে ।  
ফেলে যায় সারাদিনের ক্লান্তিকর একটি ক্ষণ , সন্ধ্যা ।  
  #  #  #  ব্লগার উদাস কিশোর ব্লগ লিখেছেনঃ ৮ মাস ২ সপ্তাহ
 কখনও ফরাসী কবিদের নিয়ে ,  কখনও আজম খান আবার কখনও লিখছেন সুনীলের কবিতা নিয়ে ।  নিজের অনুভূতিগুলো লিখছেন গল্পাকারে ।  যদিও তিনি জানেন যে একদিন পৃথিবীর বৃন্ত হতে ঝরে যেতে হবে তবু আশায় বুক বেঁধে আছেন একদিন জোছনা আসবে বলে ।  
  #  #  #  ব্লগার অগ্নিপাখি ব্লগ লিখেছেনঃ ৮ মাস ২ সপ্তাহ
 কংক্রিটের জঞ্জালে একজন সাধারণ মানুষ অগ্নিপাখি ।  ঢাকা বিশ্ববিদ্যালয় এর আন্তর্জাতিক সম্পর্ক বিভাগ থেকে স্নাতকোত্তর শেষ করে চাকরী প্রত্যাশী ।  বই পড়াটা তার কাছে নেশার মত এবং সেই সঙ্গে পুরনো বই সংগ্রহ করাটাও তার একটা নেশা ।  ভালো মুভি দেখতে পছন্দ করেন ।  আদিভৌতিক বিভিন্ন বিষয় নিয়ে পড়তে অছন্দ করেন ।  বন্ধুর সংখ্যা হাতেগোনা ।  প্রতি বিকেলে টিপিকাল বেকারের মত আড্ডা দিতে তার ভালো লাগে না ।  এর বদলে নীলক্ষেতের পুরনো বই এর দোকান গুলোই তার কাছে অলস বিকেলের বন্ধু ।  মাঝে মাঝে লেখালেখির চেষ্টা করেন ।  বৃষ্টি মুখর দিনে জীবনানন্দের কবিতা অনেক বেশি পছন্দ করেন ।  হুমায়ুন আহমেদ এর বই গোগ্রাসে পড়েন ।  এছাড়া অন্যান্য লেখকদের বইও ভালো লাগে ।  অন্যান্য লেখকদের মধ্যে পছন্দ করেন আহমদ ছফা ,  মোহাম্মদ জাফর ইকবাল ,  নিমাই ভট্টাচার্য ,  আখতারুজ্জামান ইলিয়াস ,  জাহানারা ইমাম ,  সৈয়দ মুজতবা আলী ,  শহীদ জহির রায়হান ,  সত্যজিৎ রায় ,  সুনীল ,  সমরেশ আর খূশবন্ত সিং এর লেখা ।  পুরনো ঢাকার অলিতে গলিতে ঘুরে বেড়ানো তার আরেকটি নেশা ।  কোন কিছু ভালো না লাগলেই পুরনো ঢাকার অলিতে গলিতে ঘুরে বেড়ান ।  মুক্তিযুদ্ধ তার অন্যতম পছন্দের একটা বিষয় ।  মুক্তিযুদ্ধের উপর লেখা যে কোন বই পেলে কিনে পড়েন ।  ঘৃণা  করেন পাকিস্তানি রাজাকার ও তাদের দোসরদের ।  পাকিস্তানিরা গোলাপ ফুল নিয়ে আসলেও তাদের তিনি বিশ্বাস করেন না । 
  #  #  #  ব্লগার অনিকেত নন্দিনী ব্লগ লিখেছেনঃ ৮ মাস ১ দিন
 অনিকেত নন্দিনী মনে করেন; যে জীবন ঘাসফড়িঙের ,  যে জীবন রঙিন প্রজাপতির ,  ঐ জীবন পেলে মন্দ হতো না ।  তিনি তার প্রোফাইলে লিখে রেখেছেন;
 আমার না বলা যতো কথা ,  আমার যতো অপূর্ণ সাধ , 
তার সাথে মিলে দেখা কিছু রংধনু স্বপ্ন , 
আর কিছু হৃদয় বিদীর্ণ দীর্ঘশ্বাস -  
এই নিয়ে আমার এই চার দেয়ালে ঘেরা জীবন । 
আমি যেন এক সুতোয় বাঁধা ঘুড়ি । 
প্রজাপতি আর ঘাস ফড়িঙ কে পেছনে ফেলে 
পাখিদের সাথে পাল্লা দিয়ে 
বাতাসে ভর করে উড়ে যাই দূর বহু দূর । 
উড়তে উড়তে চলে যাই মেঘদের কাছে
কিন্তু পেছনে আমার বন্ধন পড়ে থাকে । 
বেলা শেষে নাটাইয়ের টানে 
ফিরে আসি মৃত্তিকার কাছে ।   
  #  #  #  ব্লগার দেশ প্রেমিক বাঙালী ব্লগ লিখেছেনঃ ৮ মাস ১৮ ঘন্টা
 কারও ধর্মীয় অনুভূতিতে আঘাত না করে উন্মুক্ত ও স্বাধীনমত প্রকাশে বিশ্বাসী দেশ প্রেমিক বাঙালী ।  
  #  #  #  ব্লগার প্রবাসী পাঠক ব্লগ লিখেছেনঃ ৭ মাস ৩ সপ্তাহ
 প্রবাসী পাঠকের প্রোফাইল থেকে কিছু কথামালা; শব্দকে আমার বড় ভয় ছিল ।  পৃথিবীর নানা রকম শব্দকে ,  বিশেষ বয়সে এসে অতর্কিত বাবার পায়ের শব্দ ,  সেকেলে খড়ম পড়া মায়ের চলার শব্দ ,  প্রিয়তমার কাঁকন নিক্কন; ট্রেনের চাকার শব্দ ,  মোটরের বিস্ফোরণ ,  প্রাচীন ইটের স্তুপে টায়ারে আর্তনাদ -  অকারণ ট্রাফিক হুইসিল ,  এবং বিদগ্ধ দিনে রাজ পথে রোদ্রের বিলাপ -  ইত্যাদি অনেক শব্দে শব্দময় পৃথিবীকে আমার ভীষণ ভয় ছিল ।  অথচ অবাক হই ,  ইদানিং আমি এক অত্যাশ্চর্য শব্দের মিছিল ।  আমার আত্মার শব্দ ,  শব্দ নাচে প্রতি লোমকূপে ,  ধমনীতে ,  ফেনায়িত রক্তের কণায় ,  জাগরণে ,  বিলম্বিত ঘুমের সত্তায় ।  শব্দ বাজে - সোনামুখি ধানের শীষের মত ,  চতুর্দশী কৃষাণী মেয়ের চুলে রক্ত লাল শাপলার খোপার মত; আমার সমস্ত দেহে ,  হৃৎপিণ্ডের রক্তের ধারায় - শব্দ বাজে ।  বাংলার শ্যামল মাথে ,  আঙ্গিনায় পৈশাচিক পদশব্দ ,  নিসর্গের বুক চিরে কামান গোলার শব্দ বিধ্বস্ত মায়ের চোখে দুগ্ধপোষ্য শিশুদের কচিকণ্ঠে শব্দের আগুন ,  আমার পৃথিবী জুড়ে শব্দ শব্দ শব্দ শুধু; কাজেই ,  এখন আর শব্দকে ,  ভয় নেই ,  আমি নিজেই এক অত্যাশ্চর্য শব্দের মিছিল । 
  #  #  #  ব্লগার নিক নূরুল ব্লগ লিখেছেনঃ ৭ মাস ৩ সপ্তাহ 
 জাদুতে বিশ্বাসী নিক নূরুল তার এক স্যাট্যায়ার মূলক কবিতায় লিখেছেন;
 তোমায় আমি ভালোবাসি সারাজীবন ধরে
ভগবান বসে আছেন বেগুন গাছের তলে
আমাদের দেশটা কবে ছন্দে আসবে রাজনৈতিকভাবে ?  
  #  #  #  ব্লগার ব্যবচ্ছেদ ব্লগ লিখেছেনঃ ৭ মাস ২ সপ্তাহ
 একাকী আমি লিখছি জীবনের গলিতে গলিতে
যে জীবন - গল্পের শেষ নেই .  .  .  অন্তহীন  ! 
 এভাবেই আরও দুর্দান্ত সব লেখাদিয়ে ব্লগকে করবেন সমৃদ্ধশালী এই কামনা রইল ।  
  #  #  #  ব্লগার তাওসীফ৮৭০ ব্লগ লিখেছেনঃ ৭ মাস ১ সপ্তাহ
 বিজ্ঞান ভিত্তিক চমৎকার কিছু লেখা নিয়ে ব্লগিং করছেন তাওসীফ ।  বিজ্ঞানের প্রতি যাদের আগ্রহ রয়েছে তাদেরকে তাওসীফের ব্লগে স্বাগতম ।   
  #  #  #  ব্লগার সাজিদ উল হক আবির ব্লগ লিখেছেনঃ ৭ মাস ১ সপ্তাহ
 সাজিদ উল হক আবির বাংলা সাহিত্যকে ধরিয়া বিশাল মাপের ঝাঁকি দিতে নিজেকে শারীরিক ও মানসিক ভাবে প্রস্তুত করিতেছেন ।  সেই মর্মে তিনি এখন ডন - বৈঠক ও ভারোত্তোলন প্রশিক্ষনে ব্যাস্ত ।  রাজনীতি নিয়া গুঁতাইয়া বিরক্ত করিবেন না ।  তাহা হইলে বঙ্গালা সাহিত্যের বদলে আপনি ঝাঁকি খাইয়া যাইতে পারেন !  এর বেশি কিছু আমার বলার নাই তবে তিনি বিশ্বাস করেন যে; ধর্মীয় পরিচয়ের ভিত্তিতে মানুষে মানুষে হানাহানি সভ্যতার ইতিহাসে সবচেয়ে বড় কলঙ্ক !  
  #  #  #  ব্লগার সুলতানা সাদিয়া ব্লগ লিখেছেনঃ ৬ মাস ৩ সপ্তাহ
 কোন অবয়বহীন সুন্দরের প্রতি শিরোনামহীন সুলতানা সাদিয়া যার শব্দের জলতরঙ্গ ,  মেঘ হয়ে ভাসে জলের শব্দতরঙ্গ ,  বৃষ্টি হয়ে বাজে ।  এমন একটি ব্লগে সবাইকে স্বাগতম জানাই ।   
  #  #  #  ব্লগার তাহসিন মামা ব্লগ লিখেছেনঃ  ৬ মাস ২ সপ্তাহ
 যারা ঘুরে বেরাতে ভালোবাসেন ,  সৌন্দর্য উপভোগ করতে চান ,  সুন্দরের মাঝে বেচে থাকতে চান তাদের জন্য তাহসিন মামার অপূর্ব সব ছবি নিয়ে চমৎকার ভ্রমন ব্লগ । 
  #  #  #  ব্লগার রিয়াদ (  শেষ রাতের আঁধার  )  ব্লগ লিখেছেনঃ ৬ মাস ১ সপ্তাহ
 রিয়াদের লেখা জুড়ে ভালোবাসা ছাড়া আর কিছু নেই ।  তিনি তার প্রোফাইলে লিখে রেখেছেন; কিছু মানুষ অন্য মানুষকে মুগ্ধ করার অসীম ক্ষমতা নিয়ে জন্মায় । আর কিছু মানুষের ভিতর এই ক্ষমতা কখনই আসে না ।  আমি দ্বিতীয় দলের মানুষ ।  কাউকে মুগ্ধ করার মত কিছু কখনই করতে পারি না ।  কেউ অনেক সুন্দর গান গায় ,  আমি শুধু শুনে যাই ।  কেউ অনেক সুন্দর নাচে ,  আমি শুধু হাত তালি দিয়ে যাই ।  কেউ অনেক সুন্দর লেখে ,  আমি শুধু ভেবে যাই ,  কি করে এতো সুন্দর করে লিখে কেউ ।  আমিও লিখি ।  তবে তা কাউকে মুগ্ধ করার মত কিছু না ।  গল্প লিখে যাই ,  নিজেই পড়ে যাই ,  আর ভাবি , ধ্যাৎ কি লিখলাম এটা ।  না লিখলেই হত ।  আমার লেখায় আমার ভালবাসা ছাড়া কিছুই নেই ।  পড়ালেখা করতে হয় ,  তাই এক জায়গায় পড়ি আর কি ।  টেক্সটাইল ইঞ্জিনিয়ারিং পড়া হচ্ছে বাংলাদেশ টেক্সটাইল বিশ্ববিদ্যালয় ( বুটেক্স )  এ ।  দেশটাকে ভালবাসি অনেক ।  অনেক মায়া কাজ করে ।  মাঝে মাঝে ভাবি ,  সব বদলে দিতে পারতাম ।  স্বপ্নের মত না ,  বাস্তবের মত একটা দেশ গড়তে পারতাম ।  আমাদের দেশে যা হচ্ছে এখন তা অবাস্তবতা ।  এসব হবার কথা না ।  এজন্য এতো রক্ত দিয়ে দেশ স্বাধীন হয় নি ।  স্বাধীন হয়েছে ,  স্বাধীন ভাবে সবার থাকার জন্য ।  মুখ গুমরে লুকিয়ে মুখ বুঝে অন্যায় সহ্য করবার জন্য না ।  চাইলেই বদলে দিতে পারি ।  নিজের স্বার্থ না ভেবে একটু সবার কথা ভাবলেই দেশ বদলে যাবে ।  
  #  #  #  ব্লগার Zeon Amanza লগ লিখেছেনঃ ৬ মাস ১ সপ্তাহ
 Zeon Amanza তার প্রোফাইলে লিখে রেখেছেন; পৃথিবীর সবচেয়ে বড় দর্শন হল হিসাব বিজ্ঞানের ডেবিট এবং ক্রেডিট ।  সবসময় যতখানি ডেবিট ,  ঠিক ততখানিই ক্রেডিট হয় ।  পরকালের হিসেব যা - ই হোক ,  এই ইহকালে আমরা ঠিক যেভাবে শূন্য হাতে পৃথিবীতে এসেছি ,  সেভাবে শূন্য হাতেই পৃথিবী ছেড়ে যাব ।  এটাই পৃথিবীর আবর্তনিক নিয়ম ।  অনেকে আমরা এটা বুঝতে ব্যর্থ হই ।  আপনি কারো ক্ষতি করবেন তো আজ অথবা কাল আপনার ক্ষতি হবেই হবে ।  ভালো করলেও তার ফল আপনি জীবদ্দশাতেই পাবেন ।  অনেকে দেখবেন রাস্তাঘাটে অযথা হোঁচট খায় ,  অসুখে ভোগে -  এসব এমনি এমনি নয় ,  হয় এর অতীত ,  নয়তো ভবিষ্যৎ প্রসারী কোন কারণ আছে ।  যদি আপনি কারো ক্ষতি না করেন ,  তবে আমি নিশ্চয়তা দিচ্ছি ,  আপনার কোন ক্ষতি হবে না ।  কেউ চেষ্টা করলেও আপনার ক্ষতি করতে পারবে না ।  শুদ্ধ থাকুন ,  শুদ্ধতার শুভ্রতাকে উপভোগ করুন  ।  জীবন সুন্দর হবে ।  আমি সবার মতের প্রতিই শ্রদ্ধাশীল ।  আশা করি আপনিও তাই । 
সৌজন্যবোধ ও মানবতার জয় হোক  !  আপনার জন্য অনেক শুভ কামনা রইল ।  
  #  #  #  ব্লগার আলজাহাঙ্গীর ব্লগ লিখেছেনঃ ৬ মাস ১ সপ্তাহ
 আলজাহাঙ্গীর মনে করেন পায়ের নীচে মাটি আর মাথার উপর আকাশ
জীবন মৃত্যু পরস্পরের সহিত গ্রথিত ।  এমন একজন ব্লগারের ব্লগে স্বাগতম ।  
  #  #  #  ব্লগার রিফাত ২০১০ ব্লগ লিখেছেনঃ ৫ মাস ৩ সপ্তাহ
 রিফাত একজন খেটে খাওয়া মানুষ ।  তিনি ব্লগীয় রাজনীতির একজন শিক্ষক ।  তার সাথে ভুলেও কেউ রাজনীতি করবেন না ।  তিনি সর্বদা ছাগু ও ট্যাগবাজদের বিপক্ষে সাধারণ ব্লগারদের পক্ষে ।  
  #  #  #  ব্লগার অরণ্য আবীর ব্লগ লিখেছেনঃ ৫ মাস ৩ সপ্তাহ
 সুন্দর কিছু কবিতা লিখে মুগ্ধতার পরশ ছুঁইয়েছেন অরন্য আবীর যিনি ভালোবাসেন দেশ ,  মাটি ও মানুষ ।  ভালোবাসেন প্রকৃতি ,  গান ,  কবিতা ।  আর তাই পছন্দ করেন প্রকৃতির টানে ঘুরে বেড়াতে প্রকৃতির মাঝে ।  কখনো কখনো প্রকৃতির অপার সৌন্দর্য বন্দি করেন ক্যামেরার ফ্রেমে ।  
  #  #  #  ব্লগার মু ,  আমজাদ হোসেন ব্লগ লিখেছেনঃ ৫ মাস ৩ সপ্তাহ
 আমজাদ হোসেন মনে করেন মানুষ পশুকে তখনই ছাড়িয়ে যায় যখন সে অন্য মানুষের সুখ - দুঃখ নিয়ে ভাবে ।  এমন চমৎকার মনের একজন মানুষের ব্লগে সবাইকে স্বাগতম ।  
  #  #  #  ব্লগার ইমিনা ব্লগ লিখেছেনঃ ৫ মাস ২ সপ্তাহ
 ইমিনাকে নতুন করে আমার পরিচয় করিয়ে দেয়াটা আসলে বেমানান ।  তিনি ইতিমধ্যে নিজেকে প্রমান করতে সক্ষম হয়েছেন ।  দেখিয়েছেন ব্লগিং মিথস্ক্রিয়ায় কিভাবে মিশে যেতে হয় সহব্লগারদের সাথে ।  আর ব্লগারদের ছদ্ম নামের যে পোস্টমর্টেম করেছেন তা ব্লগের জন্য এক ইতিহাস হয়ে থাকবে ।    
  #  #  #  ব্লগার বিদ্রোহী বাঙালী ব্লগ লিখেছেনঃ ৫ মাস ১ সপ্তাহ
 অভিনব কিছু চমৎকার অনুগল্প নিয়ে বিদ্রোহী বাঙালীর ব্লগে স্বাগতম জানাই ।  তিনি বিশ্বাস করেন মানুষের বিচার্য মনুষ্যত্ব ও মানবতার মাঝে নিহিত; কোন ধর্ম ,  গোষ্ঠী ,  বর্ণ বা লিঙ্গ দিয়ে নির্ধারিত নয় ।   
  #  #  #  ব্লগার নাসীমুল বারী ব্লগ লিখেছেনঃ ৫ মাস ৩ দিন
 লেখকের স্বাধীনতা এবং শব্দের বাংলায়ন ব্যবহার নিয়ে সচেতনতা সৃষ্টির লক্ষ্যে নিরলস ভাবে ব্লগিং করে যাচ্ছেন নাসীমুল বারী ।  
  #  #  #  ব্লগার লিরিকস ব্লগ লিখেছেনঃ ৪ মাস ৪ সপ্তাহ
 বাংলা গানের গীতিকবিতা দিয়ে ব্লগকে সমৃদ্ধশালী করে তোলার লক্ষ্যে নিরলসভাবে পরিশ্রম করছেন লিরিকস ।  
  #  #  #  ব্লগার ফারদীন নিশ্চিন্ত ব্লগ লিখেছেনঃ ৪ মাস ৩ সপ্তাহ
 বাদল দিনের শেষে শিরোনামে একটি দারুন উপন্যাস লিখছেন ফারদীন নিশ্চিন্ত ।  উনার কাছ থেকে আরও ভাল ভাল উপন্যাস পাবো বলেই আশা করি ।   
  #  #  #  ব্লগার ভিনদেশী এক তারা ব্লগ লিখেছেনঃ ৪ মাস ৩ সপ্তাহ
 মাঝে মাঝে মনের গহিনে জেগে ওঠা শব্দরা জীবন্ত হয়ে উড়াউড়ি করে মনের আকাশে ।  তখন আনমনেই ভিনদেশী এক তারা লিখতে বসেন এলোমেলো কথাগুলো ।  যিনি তার প্রোফাইলে লিখে রেখেছেন; আমি খুব সাধারণ একটি মানুষ ।  আর মানুষের ভাললাগার কিন্তু কোন শেষ নেই ।  হুম ,  ভালো লাগে সকালের স্নিগ্ধ রোদের পরশ ,  বিকেলের প্রশান্ত বাতাস ,  সন্ধ্যার আকাশ ,  মধ্য রাতের তারাগুলোকে ।  ভালো লাগে অবসরে গান শুনতে ,  গল্পের বই পড়তে ,  আড্ডা দিতে ,  কখনও কখনও আনমনে গুন গুন ।   
  #  #  #  ব্লগার ক্লান্ত তীর্থ ব্লগ লিখেছেনঃ ৪ মাস ৩ সপ্তাহ  
 অনবদ্য ও অসাধারন সব কবিতা দিয়ে ইতিমধ্যে কবিতা অনুরাগীদের মন জয় করতে সক্ষম হয়েছেন ক্লান্ত তীর্থ যার সামনে এখনও সুদীর্ঘ পথ চলার হাতছানি রয়েছে । 
  #  #  #  ব্লগার আবুহেনা মোঃ আশরাফুল ইসলাম ব্লগ লিখেছেনঃ  ৪ মাস ২ সপ্তাহ
 দুর্দান্ত একজন গল্পাকার হিসেবে আবির্ভূত হয়েছেন আবুহেনা মোঃ আশরাফুল ইসলাম ।  চমৎকার গল্প পড়ার জন্য সকলকে স্বাগতম জানাই তার ব্লগে ।  
  #  #  #  ব্লগার প্রজন্মের কবি ব্লগ লিখেছেনঃ ৪ মাস ৬ দিন 
 অত্যন্ত প্রাঞ্জল ভাষায় গল্প লিখছেন প্রজন্মের কবি ।  গল্পগুলো পড়তে বেশ ভাল লাগছে ।  আশা করি আরও ভাল ভাল গল্প পাবো আপনার কাছ থেকে ।  এভাবেই লিখতে থাকুন ।   
  #  #  #  ব্লগার দ্য ইলিউশনিস্ট ব্লগ লিখেছেনঃ ৪ মাস ১ দিন
 কিছু স্বপ্ন ,  কিছু কথা ,  কিংবা একজন ইন্ট্রোভার্টের খেরোখাতা হলো দ্য ইলিউশনিস্ট এর ব্লগ ।  তার ব্লগে সকলকে স্বাগতম ।  
  #  #  #  ব্লগার ডা .  সুলতানা আলগিন ব্লগ লিখেছেনঃ ৩ মাস ৩ সপ্তাহ 
 ব্যাক্তিগত জীবনে ডা .  সুলতানা আলগিন একজন মনোরোগ বিশেষজ্ঞ ,  সাইকোথেরাপিস্ট ।  বঙ্গবন্ধু শেখ মুজিব মেডিকেল বিশ্ববিদ্যালয়ের মনোরোগবিদ্যাবিভাগের সহযোগী অধ্যাপিকা ।  চেম্বারে রোগী দেখতে গিয়ে নানা অভিজ্ঞতা হয় সেসবের আলোকে ব্লগে লিখছেন যাতে অন্যরা উপকৃত হন ।  
  #  #  #  ব্লগার নহে মিথ্যা ব্লগ লিখেছেনঃ ৩ মাস ২ সপ্তাহ 
 লেখা চুরির বিরুদ্ধে সদা সোচ্চার নহে মিথ্যা ইতিমধ্যে বৈচিত্রপূর্ণ সব ফিচার লিখে সকলের নজড় কাড়তে সক্ষম হয়েছেন ।  আপনার জন্য শুভকামনা রইল ।   
  #  #  #  ব্লগার ঊণ মানব ব্লগ লিখেছেনঃ ৩ মাস ২ সপ্তাহ
 অনেক কথা বলার থাকে ,  কিন্তু সে সকল কথা আর ধ্বনি - বর্ণের সমন্বয়ে শব্দ হয়ে ওঠে না ।  কেন ওঠে না জানেন ?  কারণ কিছু কথা মনে ভেতর রাখলেই বেশি ভালো লাগে ।  প্রকাশ করার সাথে সাথেই অনুভূতি দুই ভাগে ভাগ হয়ে যাবে ।  একভাগ আনন্দের এক ভাগ দুঃখের ।  তখন কল্পনার আশ্রয় হাতড়াতে হবে অনুভূতিগুলো একত্রে জড়ো করবার জন্যে ।  কি প্রয়োজন .  .  .  এত কষ্ট করার !  !  থাকুক না কথাগুলো ধ্বনি বর্ণ ছাড়াই  .  .  .  
  #  #  #  ব্লগার নাসরিন চৌধুরী ব্লগ লিখেছেনঃ ৩ মাস ১ সপ্তাহ 
 অভিষেকহীন অভিসারিকা নাসরিন চৌধুরীর প্রকাশিত প্রথম কাব্যগ্রন্থ হলো নির্বাসিত জোছনা দল ।  তিনি তার কবিতায় লিখেছেন; 
 ছন্দানুবর্তী নদী আজ দায়ভারে বড্ড পরিশ্রান্ত 
পথ চেয়ে আছে বিনিদ্র আঁখি
বিস্তীর্ন পথ অস্পষ্ট মনে হয়
বিক্ষিপ্ত ভাবনাগুলো নিয়তির যাতাকলে পিষ্ট
দুরূহ হয়ে উঠেছে জীবনবোধ ।  .  .  .  
  #  #  #  ব্লগার এক নিরুদ্দেশ পথিক ব্লগ লিখেছেনঃ ৩ মাস ১১ ঘন্টা 
 এক নিরুদ্দেশ পথিক মনে করেন; দায়িত্বশীলতার ব্যপার আসলেই নাগরিকের কোন কোন অধিকার গুলো রাষ্ট্র অর্থনৈতিক দিক থেকে মেনে নিবে ,  তাদের প্রাধান্য কোন পর্যায়ের হবে সেটা নিয়ে রাষ্ট্রীয় প্রঠিস্থান গুলোকে কাজ করতে হবে ,  সরকারকে সেটা বাস্তবায়নে বাধ্য করতে হবে ।  দুর্নীতি কমিয়ে রাষ্ট্রের অর্থনৈতিক সমৃদ্ধ করতে হবে । 
  #  #  #  ব্লগার মোহাম্মদ ওমর ফারুক ডেফোডিলস ব্লগ লিখেছেনঃ ২ মাস ৩ সপ্তাহ  
 কখনও অলস হতে না চাওয়া মোহাম্মদ ওমর ফারুক ডেফোডিলস মনে করেন তার সব চেয়ে প্রিয় কিছু হলো শেখা ,  যেখানে শেখার কিছু আছে সেখানে না শেখা পর্যন্ত মনে শান্তি থাকেনা ।  যখনই সময় পান তখনই শিখেন ,  এখনো শিখছেন ।  তিনি স্বাধীনতায় বিশ্বাসী ,  তিনি আরো স্বাধীন চান ,  স্বাধীনতা ধরে রাখতে চান ,  তাকে ভালবাসার সুযোগ চান ।   
  #  #  #  ব্লগার জাফরুল মবীন ব্লগ লিখেছেনঃ ২ মাস ৩ সপ্তাহ  
 জাফরুল মবীন খুব সাধারণ মানুষ ।  নিজেকে বিশেষায়িত করার মত তেমন কিছু নেই বলে মনে করেন ।  মানসিক রোগ তথা মনোজগতে ঘুরে বেড়ানো তার নেশা ও পেশা ।  আরেকটা বিষয় তাকে বিষ্মিত করে তা হলো কোরআনের বিজ্ঞানময়তা ।  তাই ক্ষুদ্র জ্ঞানে কোরআনের এসব বৈজ্ঞানিক বিষয়বস্তু নিয়ে তার কৌতুহলের শেষ নেই । 
  #  #  #  ব্লগার কাজী জাকির হোসেন ব্লগ লিখেছেনঃ ২ মাস ২ সপ্তাহ
 গভীর জঙ্গলের মধ্যে মেঘের উপরে এক দেশ ।  মেঘের উপর  কারণ সতেরো হাজার ফুট উচ্চতায় সে দেশের বাচ্চারা যখন বুনো ফড়িং এর পেছনে দৌড়ে বেড়ায় তখন তাদের পায়ের অনেক নীচ দিয়ে ভেসে বেড়ায় সাদা মেঘ ।  আর সেই সাদা মেঘের ভেলার গল্প পড়তে কাজী জাকির হোসেনের ব্লগে সকলকে স্বাগতম জানাই ।  
  #  #  #  ব্লগার অন্ধবিন্দু ব্লগ লিখেছেনঃ ২ মাস ২ সপ্তাহ
 তোষামুদে পাণ্ডিত্য বোধশূন্য অহংকার; বিদূর থাক তুই ,  দূরে থাক 
নাহয় দূরেই থাকবো তবু দুর্দান্ত সব কবিতা দিয়ে এভাবেই মনের মাঝে দীপ জ্বেলে যাবেন অন্ধবিন্দু এমনটাই আপনার কাছ থেকে প্রত্যাশা ।  
  #  #  #  ব্লগার পার্থ তালুকদার ব্লগ লিখেছেনঃ ১ মাস ৪ সপ্তাহ  
 সাধারন থাকতে চাওয়া পার্থ তালুকদার অসাধারন লেখনী নিয়ে ব্লগিং করছেন ।  যার লেখা পড়ে মুগ্ধ না হয়ে উপায় নেই ।  আপনার জন্য শুভকামনা রইল ।  
  #  #  #  ব্লগার অবিনেবস্ট ব্লগ লিখেছেনঃ ১ মাস ২ সপ্তাহ 
 আমার প্রজ্বলিত হতে থাকা প্রদীপটি নিভিয়ে দিয়ে সে আজ আমার কাছে নির্বাসিত ।  অবিনেবস্ট আপনার এই বাস্তববাদিতা চিরকাল সবাইকে মুগ্ধ করুক এই প্রত্যাশা রইল ।   
  #  #  #  ব্লগার সাম্য কবীর ব্লগ লিখেছেনঃ ১ মাস ১ সপ্তাহ   
 দিনের শেষে আমরা সবাই ক্লান্ত  ।  কারো কারো ক্ষেত্রে এই ক্লান্তির কারন শুধুই পরাধীনতা আবার কারো কারো ক্ষেত্রে এই ক্লান্তির কারন স্বাধীনতা  ।  আমি স্বাধীন হতে চাই ,  আর দিন শেষে এই স্বাধীনতাতেই ক্লান্ত হয়ে তৃপ্তি পেতে চাই .  .  .  .  .  ।  সাম্য কবির আপনার এই ক্লান্তি দূর হয়ে যাক এই কামনা রইল ।  আপনার লেখাই আপনার প্রেরণা হয়ে আপনার জন্য একদিন স্বাধীনতা বয়ে আনবে এই প্রত্যাশা রইল ।   
  #  #  #  ব্লগার টিকিটাম ব্লগ লিখেছেনঃ ১ মাস ১ সপ্তাহ
 দুর্দান্ত বললেও হয়ত কম বলা হবে ।  দারুন কিছু বিষয়ের উপর অত্যন্ত তথ্যবহুল কিছু ফিচার নিয়ে সাজিয়েছেন টিকিটাম তার ব্লগ বাড়ি ।  সকলকে স্বাগতম এই ব্লগ বাড়িতে ।  
  #  #  #  ব্লগার নিয়নের ঝিঁঝিঁপোকা ব্লগ লিখেছেনঃ ১ মাস ৬ দিন
 ব্লগে প্রায় সকলের জন্যই সবচেয়ে আকর্ষণীয় একটা বিষয় হলো মুভি রিভিউ ।  সেই মুভি রিভিউ নিয়েই যাত্রা শুরু করেছেন নিয়নের ঝিঁঝিঁপোকা ।  আশা করি যারা মুভি দেখতে পছন্দ করেন তাদের সকলের মন জয় করবেন ।     
  #  #  #  ব্লগার নিউরোকথক ব্লগ লিখেছেনঃ ৪ সপ্তাহ ৮ ঘন্টা
 নিঃসঙ্গ যুবকের মনোস্তাত্তিক যুদ্ধ এবং লেট দেয়ার বি লাইট অর্থাৎ মনোজগতে আলোর বার্তা নিয়ে এসেছেন নিউরোকথক যার জীবনে চিরকালই শিক্ষানবিশ ।     
  #  #  #  ব্লগার আমি স্বর্নলতা ব্লগ লিখেছেনঃ ৩ সপ্তাহ ১ দিন
 অনুগল্প লেখার ছলে মানুষের জীবন চরিত্র তুলে ধরার প্রয়াস নিয়ে আমি স্বর্ণলতার ব্লগীয় পথ চলা ।  আপনার জন্য অসংখ্য শুভকামনা রইল ।  জ্বালো হে নারী আঁচলে তোমার বহ্নিশিখা .  .  .      
  #  #  #  ব্লগার অনিকেত জাহান ব্লগ লিখেছেনঃ ২ সপ্তাহ ৬ দিন
 সহজ সরল ভাষায় সুন্দর কিছু প্রেমের কবিতা নিয়ে অনিকেত জাহানের ব্লগীয় পথ চলা শুরু হয়েছে ।  আপনার কাছ থেকে আরও অনেক অনেক সাবলীল ,  প্রাঞ্জল কবিতা পাবো বলেই আশা করি ।  ঠিক যেমন লিখেছেন; 
 আমি শঙ্কিত হই সম্পর্কের অসম সমীকরণ দেখে , 
বন্ধুত্ব বদলে গেছে ভার্চুয়াল সম্পর্কের প্রভাবে । 
সবটুকু আবেগ যেন সীমাবদ্ধ হয়ে আছে  , 
ফেসবুক এবং টুইটার এর গন্ডিতে ।  । 
  #  #  #  ব্লগার নিয়ামত মাষ্টার ব্লগ লিখেছেনঃ ২ সপ্তাহ ১৩ ঘন্টা 
 লালন ভক্ত কে নয় দেখি বলুনতো ?  সেই লালনের সকল সৃষ্টিকর্ম প্রকাশ করার প্রত্যয় নিয়ে একাগ্র চিত্তে ব্লগিং করে যাচ্ছেন নিয়ামত মাষ্টার যিনি লালনগীতির ভাবার্থকারী ,  গবেষক ,  সংগ্রাহক ও প্রবন্ধকার ।   
  #  #  #  ব্লগার  ( একজন নিশাদ )  ব্লগ লিখেছেনঃ ১ সপ্তাহ ৬ দিন
 একজন নিশাদ সুন্দর কিছু কবিতা দিয়ে যাত্রা শুরু করেছেন ।  আশা করি কালের পরিক্রমায় আরও দুর্দান্ত সব কবিতা দিয়ে সকলের মন জয় করবেন ।  তার লেখা একটি কবিতার কিছু অংশ; 
 সংকুচিত হই বলে
চোখের সামনে ভেসে ওঠে শ্বাপদ আবাস্থল । 
যদিও আমি মানুষ
তবুও নিজেকে আজকাল খুব বেশী ভাললাগে না , 
জেলখানার মতন জানালার শিক ধরে যাপিত হয় জীবন নামক ভুঁইফোড়ের আচার । 
সহ্য করি সমাজ , 
সহ্য করি মানুষ
অদৃশ্যতায় ছুঁয়ে দেই পাশঘেসে যাওয়া পথিকের ছায়া , 
বন্দীনিবাসে খুঁজে ফিরি
প্রাচীন হৃদয়ে বিশুদ্ধতার ছাপ ।   
  #  #  #  ব্লগার আনোখা আফতাব ব্লগ লিখেছেনঃ ১ সপ্তাহ ১ দিন
 আনোখা আফতাব সৎলোকদের খুব পছন্দ করেন ।  পর্দায় যারা অভিনয় করে তাদেরকেও পছন্দ করেন ।  কিন্তু বাস্তব জীবনে যারা অভিনয়ের আশ্রয় নেয় তাদের এড়িয়ে চলেন ।  অনেকদিন পর বাংলা প্লাটফর্ম আসার কারণ সমমনা কিছু লোকের লেখার সাথে পরিচিত হওয়া এবং সেইসাথে নিজের বাংলাটাকেও একটু ঝালিয়ে নেওয়া ।  আপনার জন্য অনেক শুভকামনা রইল ।  
  ধন্যবাদ সবাইকে ।  শুভেচ্ছা ও শুভকামনা নিরন্তর ।               

                    




অমীমাংসিত রহস্য

    পৃথিবীতে অনেক সময় এমন সব ঘটনা ঘটে থাকে যার রহস্য কখনও কখনও ভেদ করা সম্ভব হয়না ।  অলৌকিক কিংবা লৌকিকতার দ্বৈরথে রহস্যাবৃত হয়েই থেকে যায় সেইসব ঘটনা ।  ধর্ম কিংবা বিজ্ঞান কোন কিছুর আলোকেই; যৌক্তিক বিশ্লেষণের মাধ্যমে সেসবের সমাধান বের করা সম্ভব হয় না ।  তেমনই কিছু ঘটনা নিয়ে আমার অমীমাংসিত রহস্য ।  এগুলোকে মিথ্যা ভাবলে মিথ্যা আর সত্য ভাবলে সত্য ।  তবে বলতেই হয় যে ,  বিশ্বাস করুন আর নাই করুন ঘটনাগুলো আজও অমীমাংসিত রহস্য হয়েই রয়ে গেছে আমার কাছে ।  হয়ত কখনও এসব রহস্যের সমাধান হলেও হতে পারে ।   
 ঘটনাঃ  -  ০১    আজকের আধুনিক মিরপুর একটা সময় ছিল একেবারেই অজপাড়াগাঁ ।  সামান্য গুলিস্তান গেলেই মানুষ বলতো ঢাকা যাচ্ছি ।  আমি তখন স্কুলে পড়ি ।  কোন ক্লাস ঠিক মনে নেই ।  উত্তর পাড়ার সৈকত ছিল আমার বন্ধু ।  সৈকতের অনুরোধে সেইদিন ওদের হয়ে ফুটবল ম্যাচ খেলতে গিয়েছিলাম ।  তখন প্রায় নিয়মিতই ক্ষেপ দেই ।  ক্ষেপ দেই বলতে কোথাও খেলা হলেই আমার ডাক পড়ত ।  দরদাম হয়ে যাওয়ার পর খেলতাম সেই দলের পক্ষ হয়ে ।  বিনিময়ে যা টাকা পেতাম তাই দিয়ে হাত খরচ চলে যেত ।  খেলা শেষে বাড়ি ফিরতে ফিরতে রাত হয়ে গেল ।  সেই সময়ে মিরপুরে একটু রাত হলেই মনে হতো যেন গভীর রাত হয়ে গেছে ।  চারদিকে শুধু ধান ক্ষ্যাত ।  ক্ষ্যাতের আইল ধরে হাঁটছি ।  নিস্তব্ধ চারদিকে অন্ধকার ।  চাঁদের আলোই একমাত্র ভরসা ।  ঘন ঘন শিয়ালের ডাক ।  হেটে হেটেই বাড়ি ফিরছি ।  কিন্তু খেলায় হেরে যাওয়ার কারনে মনের ভেতর খুব জ্বালা করছিল ।  ওরা যে আশা করে আমাকে নিয়ে গিয়েছিল ওদের সেই আশা আমি পূরণ করতে সম্পূর্ণরূপে ব্যর্থ হয়েছি ।  বরং কিছু মনোমালিন্যও হয়ে গেল ওদের সাথে ।  খেলায় হেরে যাওয়ার কারনে ওদের কাছ থেকে পারিশ্রমিক হিসাবে কোন টাকা নিতে পারি নাই ।  তাই মনঃটা ভীষণ খারাপ ।  হাঁটছি; হঠাত সামনে দেখি রহিম চাচা জিকির করতে করতে যাচ্ছেন ।  বাম হাত দিয়ে ধরে কাঁধে করে একটি লাঠি নিয়ে হাঁটছেন ।  লাঠির মাথায় গামছা দিয়ে পুঁটলি বাঁধা ।  রহিম চাচা ছিলেন আমাদের পাড়ার মসজিদের খাদেম ।  আমি পেছন থেকে ডাকছি ,   “ রহিম চাচা ,  ও !  রহিম চাচা ”  ।  কোন সাড়া শব্দ নাই ।  উনি উনার মতো জিকির করেই হেটে চলেছেন ।  আমি আবারও ডাকলাম ,   “ রহিম চাচা ,  ও !  রহিম চাচা ”  ।  এবারও কোন সাড়া শব্দ নেই ।  আমি আবারও ডাকলাম ।  কিন্তু শেষে কোন সাড়া না পেয়ে চুপচাপ উনার পেছনে পেছনে হাঁটতে লাগলাম ।  হাঁটতে হাঁটতে কখন যে বাড়ির সামনে এসে পৌঁছেছি খেয়ালই করি নাই ।  রহিম চাচা তখনও একই ভাবে জিকির করতে করতে হাঁটছেন ।  আমি দৌড়ে গিয়ে উনার ডান হাতটা ধরে বললাম ,   “ চাচা ”  ।  সাথে সাথে মনে হলো যেন আমার হাতটা জ্বলে গেল ।  যখন জ্ঞান ফিরল ,  বাড়ির সবাই দেখি আমাকে ঘিরে দাড়িয়ে আছে ।  আমি বিছানায় শুয়ে আছি আর আমার মা পাশে বসে আমার মাথায় পানি ঢালছেন ।  সবাই জিজ্ঞাস করল কিরে তোর কি হয়েছিল ?  আমি কোন জবাব দিতে পারলাম না শুধু আমার ডান হাতের মুঠো খুলে দেখি পয়সার মতো গোল হয়ে হাতের তালুর মাঝখানটা ঝলসে গেছে ।  আমার হাতের তালুর সেই ক্ষত দাগ প্রায় ষোল বছর ধরে ছিল ।  সেই রাতের ঘটনার দুইদিন পর যখন ঘটনাটা সবাইকে বললাম; তখন আমি মাত্র জানতে পারলাম যে ,  রহিম চাচা মারা গেছেন মাস কয়েক আগেই ।  এই ঘটনা নিয়ে সবাই কিছুদিন উপহাস করল ।  তারপর সব কিছু স্বাভাবিক হয়ে এলো কিন্তু এই নিয়ে এখনও আমার মায়ের মধ্যে আমাকে নিয়ে উদ্বেগ লক্ষ্য করি ।   
 ঘটনাঃ  –  ০২  আমাদের পাশের বাড়িতে থাকতেন জোয়ারদার চাচা ।  তারা ছিলেন নিঃসন্তান দম্পতী ।  এই নিয়ে তাদের মাঝে সবসময় ভীষণ কষ্ট বিরাজ করত ।  সেই সময়ে পুরো পাড়া জুড়ে শুধু জোয়ারদার চাচার বাড়িতেই একটা টেলিভিশন ছিল তাও সাদা কালো ।  সন্ধ্যা হলেই আমরা কয়েকজন মিলে তার বাড়িতে যেতাম টেলিভিশন দেখতে ।  তিনি আমাদের জন্য একটা নাম ডাকার খাতা করেছিলেন ।  সবাই যখন টেলিভিশনের সামনে বসতাম তখন তিনি নাম ধরে ডাকা শুরু করতেন ।  একে একে উপস্থিত বলা শেষ হলে তিনি টেলিভিশন ছেড়ে দিতেন ।  যদি কাউকে কোন দিন অনুপস্থিত পেতেন সঙ্গে সঙ্গে তার খোঁজ নেয়ার জন্য ছুটে যেতেন ।  এমনই এক অদ্ভুত খেয়ালের মানুষ ছিলেন জোয়ারদার চাচা ।  একদিন কোথা থেকে যেন একটা বাচ্চাকে সাথে করে নিয়ে এলেন ।  বাচ্চাটার বয়স হবে চার কী পাঁচ বছর ।  বেশ মায়াবী একটা চেহারা ছিল বাচ্চাটার ।  দেখলেই গাল টেনে ধরে আদর করতে ইচ্ছে করত ।  চাচা - চাচী দুজনেই যেন তাদের নিঃসন্তান দাম্পত্য জীবনে একটা সন্তান পেলেন ।  নিজের সন্তান হলেও হয়ত এত আদর তারা করতেন না ,  যতটা বাচ্চাটাকে আদর করতেন ।  জোয়ারদার চাচা আদর করে তার নাম রাখলেন তুলি ।  কিন্তু বাচ্চাটার একটাই সমস্যা ছিল কথা বলতে পারত না ।  শুধু ফ্যাল ফ্যাল করে মায়া ভরা চোখে তাকিয়ে থাকত ।  পৃথিবীর যাবতীয় কথা যেন সব তার চোখই বলে দিত ।  চাচা খুব শখ করে তুলির জন্য ছোট একটা বালিশ বানিয়ে আনলেন যাতে তুলি আরাম করে ঘুমাতে পারে ।  এক রাতে চাচার কলম দিয়ে সেই বালিশে তুলি অবিকল তার নিজের মুখের মতো করে একটা মুখ আঁকল ।  তারপর সেই বালিশ দিয়েই তার সারাদিনের পুতুল খেলা ।  চাচী বহুবার চেষ্টা করেছে বালিশের কাপড় ধুয়ে দেয়ার জন্য কিন্তু তুলির জেদের কারনে সম্ভব হয়নি ।  শেষ পর্যন্ত ময়লায় নোংরা হয়ে কালো হয়ে গেল বালিশটা ।  সেই ময়লা বালিশেই চাচীর কাছ থেকে কখনও লিপিস্টিক নিয়ে ,  কখনও কয়লা দিয়ে বউ সাজাতো ।  চাচা অনেক পুতুল কিনে এনে দিলেন কিন্তু কোন কিছুই তুলির মন ভোলাতে পারলনা ।  সে তার বালিশ নিয়েই পড়ে থাকল ।  একদিন চাচা ভীষণ রেগে গিয়ে তুলির গালে চড় বসিয়ে দিলেন ।  সেইদিন থেকে তুলি উধাও হয় গেল ।  সাথে বালিশটাও নাই ।  আমরা সবাই মিলে অনেক খোঁজা খুঁজি করেও কোথাও আর তুলিকে পেলাম না ।  তুলির শোঁকে দেখতে দেখতে জোয়ারদার চাচা কেমন যেন উদাস প্রকৃতির হয়ে গেলেন ।  কারও সাথে কথা বলেন না ।  সারাদিন চুপচাপ বিছানায় শুয়ে থাকেন ।  খাওয়া দাওয়াও ছেড়ে দিলেন ।  সব সময় হাসিখুশি নাদুস নুদুস একটা মানুষ হঠাত করেই ভীষণ রোগা হয়ে গেলেন ।  এভাবে পড়ে থাকতে থাকতে একটা সময় ভীষণ অসুস্থ হয়ে দীর্ঘ দিনের জন্য কোমায় চলে গেলেন ।  অনেক টাকা পয়সা খরচ করে বিদেশে নিয়ে গিয়েও চিকিৎসা করানো হলো ।  এরই মাঝে কেটে যায় প্রায় বছর সাতেক কিন্তু কোন কিছুতেই কোন ফল না পেয়ে অবশেষে ডাক্তাররা তার বাঁচার আশা ছেড়ে দিলেন ।  একরাতে জোয়ারদার চাচার বাড়ির দরজায় কাড়া নাড়ার শব্দে চাচী ঘুম ভেঙে দরজা খুলে দিতেই স্তব্ধ হয়ে গেলেন ।  সেই চার - পাঁচ বয়সের বাচ্চা মেয়েটা হাতে সেই বালিশটা নিয়ে দাড়িয়ে আছে ।  গুটি গুটি পায়ে চাচার বিছানার পাশে গিয়ে দাঁড়াতেই জোয়ারদার চাচার চোখ বেয়ে পানি নেমে এলো ।  তুলি চাচার দিকে বালিশটা এগিয়ে দিতেই অস্পষ্ট কণ্ঠে জোয়ারদার চাচা একবারের জন্য বললেন ,   “ তুলি মা আমার ,  তুই ফিরে এসেছিস ”  ।  তারপর আর কোন দিন জোয়ারদার চাচা কথা বলেন নাই ।  কিন্তু আশ্চর্য জনক হলো চাচার সেই মৃত্যুর রাতের পর থেকে তুলিকেও আর খুঁজে পাওয়া যায়নি ।  কিন্তু এবার উধাও হওয়ার আগে তুলি বালিশটা রেখে গেল ।  জোয়ারদার চাচা বেঁচে নেই ,  তুলিও নেই কিন্তু সেই বালিশটা আজও ঠিক তেমনই আছে ।  চাচী এখন বুড়ো হয়েছেন তবু খুব যত্ন করে তুলির ফিরে আসার প্রতীক্ষায় তুলে রেখেছেন বালিশটা ।                     
  

                    




পানামঃ অস্তিত্বের সাক্ষী হয়ে ডুকরে ওঠা এক নগরী

    পানাম নগরী একটি অতি প্রাচীন ও ঐতিহাসিক জনপদের নাম ।  পানাম নগরীর ধ্বংসপ্রাপ্ত ইমারত সমূহ স্বাক্ষ্য দেয় একসময় সোনারগাঁয়ের অভিজাত নাগরিকদের বসবাসের কেন্দ্র ছিল ।  মায়াবি পর্দায় দুলে উঠার মতো মসলিন এবং ঋতু ভিত্তিক বিভিন্ন উৎসবে মূখর নগরী; আবহমান বাঙালির লোকাচার ,  জীবনাচার ,  আবহমান জীবন সংস্কৃতির এক জীবন্ত দলিল ছিলো পানাম নগরী ।  ঈসা খাঁ বাংলার প্রথম রাজধানী স্থাপন করেছিলেন সোনাগাঁওয়ে ।  পূর্বে মেঘনা আর পশ্চিমে শীতলক্ষ্যা নদীপথে বিলেত থেকে আসতো বিলাতি থানকাপড় ,  দেশ থেকে যেতো মসলিন ।  শীতলক্ষ্যা আর মেঘনার ঘাটে প্রতিদিনই ভিড়তো পালতোলা নৌকা ।  পরবর্তিতে এই পোষাক বাণিজ্যের স্থান দখল করে ইংরেজরা এখানে বসিয়েছিলেন নীলের বাণিজ্যকেন্দ্র ।  পানামে ঔপনিবেশিক ধাঁচের দোতলা এবং একতলা বাড়ি রয়েছে প্রচুর ।  যার বেশিরভাগ বাড়িই ঊনবিংশ শতাব্দির ।  মূলত পানাম ছিলো হিন্দু ধনী ব্যবসায়ীদের বসতক্ষেত্র ।  তারাই গড়ে তোলেন এই নগরী ।  
             পানামের টিকে থাকা বাড়িগুলোর মধ্যে স্থাপত্যে ঔপনিবেশিকতা ছাড়াও মোঘল ,  গ্রিক এবং গান্ধারা স্থাপত্যশৈলীর সাথে স্থানীয় কারিগরদের শিল্পকুশলতার অপূর্ব সংমিশ্রণ দেখা যায় ।  ইটের সঙ্গে ব্যবহার করা হয়েছে ঢালাই লোহার তৈরি ব্র্যাকেট ।  মেঝেতে রয়েছে লাল ,  সাদা ,  কালো মোজাইকের কারুকাজ ।  প্রায় প্রতিটি বাড়িতেই খিলান ও ছাদের মধ্যবর্তি স্থানে নীল ও সাদা ছাপ দেখা যায় ।  এছাড়া বাড়িগুলোতে নকশা ও কাস্ট আয়রনের কাজ নিখুঁত ।  এর সাথে আছে সিরামিক টাইল‌বাসের রূপায়ণ ।  বেশিরভাগ বাড়ির চারদিকের ঘেরাটোপের ভিতর আছে উন্মুক্ত উঠান ।  
             পানাম নগরী আর জেগে উঠেনি ।  পানাম নগরীর মূল প্রবেশ পথের ছোট্ট খালটির উপরে একটি সেতু ছিলো ,  যার কোনো অস্তিত্ব আর অবশিষ্ট নেই ।  অযত্ন আর অবহেলায় পানাম নগরীর বাড়িঘরগুলোতে শ্যাওলা ধরেছে ,  ভেতরের পরিবেশটা স্যাঁতস্যাঁতে ,  গোমট ।  বাড়িগুলোর দেয়ালে গজাচ্ছে গাছপালা ,  অনেক বাড়ির ভিতরে ঢুকে গেছে গাছের শিকড় ।  অনেক ঘরের চৌকাঠ ও রেলিং খুলে পড়েছে ।  চুরি হচ্ছে কড়িকাঠ ও তক্তা ।  ফলে বিভিন্ন সময় বাড়িগুলোর ছাদ ধ্বসে পড়ছে ,  ভেঙ্গে পড়ছে সিঁড়ি ও দেয়াল ।  পরিত্যক্ত এসব বাড়িগুলোর অনেকগুলোতে মানুষ কিংবা পশু - পাখি মলমূত্র ত্যাগ করে থাকে ।  অনেক বাড়িরই সিরামিক টাইল্‌সে ভাঙ্গন ধরেছে ,  খিলানে ধরেছে মরিচা ।  কোনো কোনো বাড়ির কার্ণিশে গজিয়েছে আগাছা । একটি বাড়িতে বিশাল নাচঘরে বসে জুয়াড়ি আর নেশাখোরদের আড্ডা । 
             অনেক ভবনকে সংস্কারের নামে মূল স্থাপত্যিক সৌন্দর্য্য ঢেকে ফেলা হয়েছে ।  শত বছরের পুরোন কাশীনাথ ভবনের পুরোন অলংকরণ ফেলে দিয়ে নতুন করে অলংকরণ করা হয়েছে ।  তাছাড়া অতীতের ছোট ও চ্যাপ্টাকৃতি ইটের পরিবর্তে ব্যবহৃত হয়েছে বর্তমানের বড় আকারের ইট ।  
             স্মৃতি বিস্মৃতির অতলে তলিয়ে যাওয়া পানাম নগরীর লোনা ইট ,  কালো পাথরের টেরাকোটা ধূসর স্মৃতি এখনও ইতস্তত বিক্ষিপ্ত অবস্থায় ছড়িয়ে ছিটিয়ে আছে ।  নাচ ঘরে এখন আর নাচে না নর্তকী ।  বাজে না নর্তকীর পায়ের ঘুঙুর ।  বণিকদের সারি সারি ডিঙি নোঙর ফেলেনা পানাম নগরীর ঘাটে ।  কালের পরিক্রমায় হারিয়ে গেছে এ নগরীর জীবনের সব বর্ণাঢ্য আয়োজন ।  থেমে গেছে প্রাণের প্রবাহ ।  অনাদর আর অবহেলার চিহ্ন গায়ে মেখে আজও দাড়িয়ে আছে ধ্বংসাবশেষ অট্টালিকাগুলো অস্তিত্বের সাক্ষী হয়ে ।   
                      উৎসর্গঃ শ্রদ্ধেয় ও প্রিয় ব্লগার আমিনুর রহমান ভাইকে ।     
   ( তথ্য সংগ্রহে বাংলাদেশ পর্যটন এবং ছবি নিজস্ব মোবাইল থেকে তোলা )    

                    




স্বপ্নের নায়িকা মৌসুমী  -  তুমি যে কখন এসে মন চুরি করেছ

  ফিরে এসো এই অন্তরে .  .  . তুলনাহীনা বান্ধবী ,  যেওনাকো তুমি ঐ দূরে; ব্যথা জাগে এই মন জুড়ে ,  হতে চাই গিয়ে তোমার গীতি কবি ।  মৌসুমী কারে ভালোবাস তুমি ,  মৌসুমী বল কারে খোঁজ তুমি ,  মৌসুমী আছি একা এই আমি ,  ভূলে অভিমান হও সঙ্গীনি ।  তুমি আছ প্রান স্পন্দনে ,  তুমি আছ হাসি ক্রন্দনে ,  অপরাজিতা নন্দিনী ,  চেয়ে দেখ তুমি ঐ চোখে; তুমি আছ সুখ আর দুঃখে ,  এঁকে যাই শুধু তোমার মুখছবি .  .  .  কাউসার আহমেদ চৌধুরীর লেখা এই গানটিতে কণ্ঠ দিয়েছিলেন মাকসুদ ।  জানিনা এখানে কোন মৌসুমীকে এত ব্যাকুলতার সাথে স্মরন করা হয়েছিল কিন্তু আমার হৃদয়ে সেই গান আজও হাহাকারের সুরে প্রতিদ্ধনিত হয় ।  অভিনেত্রী মৌসুমীকে নিয়ে ভক্তদের মধ্যে উৎসাহের শেষ নেই ।  অনেকে তাঁকে নিয়ে দিবাস্বপ্ন দেখেন ।  কেউ আবার ভাবেন ,  ইস !  যদি একবার সত্যিই মৌসুমীকে সামনে থেকে দেখা যেত ।  আরো কত জল্পনা - কল্পনা !  তেমনি এক অন্ধ ভক্ত আমি ,  প্রিয় নায়িকাকে একটু ছুঁয়ে দেখার স্বপ্নে আজও বিভোর ঘোরে আচ্ছন্ন ।   
   বাংলাদেশের চলচ্চিত্রের ইতিহাস ও ঐতিহ্য খুবই সমৃদ্ধ ।  মাঝে নানা রকম চড়াই উৎরাই পেরিয়ে বাংলাদেশের চলচ্চিত্রের হারানো ঐতিহ্য ফিরিয়ে আনতে নতুন প্রজন্মের চলচ্চিত্র নির্মাতা ,  কলাকুশলী অক্লান্ত পরিশ্রম করে যাচ্ছেন ।  বাংলাদেশি চলচ্চিত্রের দর্শকের মাঝে মৌসুমী অত্যন্ত জনপ্রিয় একজন অভিনেত্রী ।  আরিফা পারভিন জামান মৌসুমী যিনি চলচ্চিত্র জগতে মৌসুমী নামেই পরিচিত ।  খুলনায় ১১ নভেম্বর ১৯৭৩ সালে জন্ম গ্রহন করেন ।  মৌসুমীর বাবার নাম নাজমুজ্জামান মনি এবং মায়ের নাম শামীমা আখতার জামান ।  মৌসুমী ১৯৯৬ সালের ২ আগষ্ট তারিখে জনপ্রিয় চিত্রনায়ক ওমর সানী এর সাথে বিবাহ বন্ধনে আবন্ধ হন ।  দাম্পত্য জীবনে তাদের দুটি সন্তান ছেলে ফারদিন এহসান স্বাধীন এবং মেয়ে ফাইজা রয়েছে ।  
           মৌসুমী ছোটবেলা থেকেই একজন অভিনেত্রী এবং গায়িকা হিসেবে তার কর্মজীবন শুরু করেন ।  এরপর তিনি আনন্দ বিচিত্রা ফটো বিউটি কনটেস্ট প্রতিযোগিতায় বিজয়ী হন ,  যার উপর ভিত্তি করে তিনি ১৯৯০ সালে টেলিভিশনের বাণিজ্যিকধারার বিভিন্ন অনুষ্ঠান নিয়ে হাজির হন ।  ১৯৯৩ সালে সোহানুর রহমান সোহানের কেয়ামত থেকে কেয়ামত ছবি দিয়ে চলচ্চিত্রে যাত্রা শুরু করেন মৌসুমী ।  প্রথম ছবি দিয়েই দর্শকের নজর কাড়েন তিনি ।  দীর্ঘ ক্যারিয়ারে প্রায় দুই শতাধিক ছবিতে তিনি অভিনয় করেছেন ।  তার অভিনীত বেশিরভাগ ছবিই ব্যবসা সফল হয় ।  ২০০৩ সালে কখনো মেঘ কখনো বৃষ্টি এবং ২০০৬ সালে মেহের নিগার চলচ্চিত্রটি পরিচালনা করেন মৌসুমী ।  এছাড়াও মৌসুমী একজন ফ্যাশান ডিজাইনার ।  বসুন্ধরা সিটিতে লিভাইস নামে তার একটি পোশাকের দোকান আছে ।  তিনি একটি অডিও এ্যালবামও প্রকাশ করেন ।  তিনি কপোতাক্ষ চলচ্চিত্র নামে একটি প্রোডাকশন হাউস পরিচালনা করছেন ।  মৌসুমী নিজের সেবামূলক প্রতিষ্ঠান মৌসুমী ওয়েলফেয়ার ফাউন্ডেশন দেখাশুনা করে থাকেন ।  বাংলাদেশের শিশুদের অধিকার প্রতিষ্ঠায় জনমত ও সচেতনতা বৃদ্ধির লক্ষ্যে সম্প্রতি তিনি ও বাংলাদেশের প্রথিতযশা জাদুকর জুয়েল আইচ ইউনিসেফ অ্যাডভোকেটের দায়িত্ব পান ।  
   দেশের বৃহত্তম প্লাস্টিক হাউজহোল্ড ,  কাস্ট আয়রন ,  পিভিসি ,  ইলেকট্রনিক্স ও ফার্নিচার সামগ্রী প্রস্তুতকারী প্রতিষ্ঠান আরএফএল এর ব্র্যান্ড অ্যাম্বাসেডর হয়েছেন ঢালিউডের এই অন্যতম জনপ্রিয় অভিনেত্রী ।  মৌসুমী জাতীয় চলচ্চিত্র পুরস্কার পেয়েছেন মেখলা আকাশ  ( ২০০২ )  চলচ্চিত্রের জন্য ।  
   চলচ্চিত্রের তালিকা  ১৯৯৩ কেয়ামত থেকে কেয়ামত সোহানুর রহমান সোহান সালমান শাহ
২০০৯ সাহেব নামের গোলাম রাজু চৌধুরী শাকিব খান
২০১১ কুসুম কুসুম প্রেম মুশফিকুর রহমান গুলজার রিয়াজ ,  ফেরদৌস
২০১১ দেবদাস চাষী নজরুল ইসলাম শাকিব খান
   এছাড়াও তার অভিনীত আরও কিছু চলচ্চিত্র হল  মৌসুমী  ( ১৯৯৩ )  ,  দোলা  ( ১৯৯৪ )  ,  আত্মঅহংকার  ( ১৯৯৪ )  ,  স্নেহ  ( ১৯৯৪ )  ,  প্রথম প্রেম  ( ১৯৯৪ )  ,  দেন মহর  ( ১৯৯৪ )  ,  অন্তরে অন্তরে  ( ১৯৯৪ )  ,  বিদ্রোহী বধু  ( ১৯৯৫ )  ,  মুক্তির সংগ্রাম  ( ১৯৯৫ )  ,  হারান প্রেম  ( ১৯৯৫ )  ,  ভাংচুর  ( ১৯৯৫ )  ,  সজন  ( ১৯৯৫ )  ,  শেষ খেলা  ( ১৯৯৫ )  ,  আত্মত্যাগ  ( ১৯৯৫ )  ,  বিশ্ব প্রেমিক  ( ১৯৯৫ )  ,  গরীবের রানী  ( ১৯৯৬ )  ,  প্রিয় তুমি  ( ১৯৯৬ )  ,  রাক্ষস  ( ১৯৯৬ )  ,  সুখের স্বর্গ  ( ১৯৯৬ )  ,  আদরের সন্তান  ( ১৯৯৬ )  ,  সুখের ঘরে দুখের আগুন  (  ১৯৯৬ )  ,  লুট তরাজ  ( ১৯৯৬ )  ,  আম্মাজান  ( ১৯৯৬ )  ,  শান্তি চাই  ( ১৯৯৭ )  ,  অন্ধ ভালবাসা  ( ১৯৯৭ )  ,  মিথ্যা অহংকার  ( ১৯৯৭ )  ,  ঘাত প্রতিঘাত  ( ১৯৯৭ )  ,  সংসারের সুখ দুঃখ  ( ১৯৯৭ )  ,  প্রিয় শত্রু  ( ১৯৯৭ )  ,  লাট সাহেবের মেয়ে  ( ১৯৯৭ )  ,  লজ্জা  ( ১৯৯৭ )  ,  তুমি সুন্দর  ( ১৯৯৭ )  ,  বাঘের বাচ্চা  ( ১৯৯৭ )  ,  রূপসী রাজকন্যা  ( ১৯৯৮ )  ,  কথা দাও  ( ১৯৯৮ )  ,  ভণ্ড বাবা  ( ১৯৯৮ )  ,  বিপদজনক  ( ২০০১ )  ,  কখনো মেঘ কখনো বৃষ্টি  ( ২০০৩ )  ,  মোল্লা বাড়ির বউ  ( ২০০৫ )  ,  গোলাপী এখন বিলাতে  ( ২০০৬ )  ,  একজন সঙ্গে ছিল  ( ২০০৭ )  ,  তুই যদি আমার হইতি রে  ( ২০০৮ ) 
   সেন্টমার্টিন দ্বীপের ছেঁড়া দ্বীপে একটি পাথর আছে যার নাম নাকি মৌসুমী পাথর ।  পাথরটির বিশেষত্ব হলো এই যে ,  মৌসুমী এতে বসে অন্তরে অন্তরে ছবির এখানে দুজনে নিরুজনে গানটির শ্যুটিং করেছিলেন ।  সেই থেকে পাথরটির নামই হয়ে গেছে মৌসুমী পাথর ।    
   বিশ্বকবি রবীন্দ্রনাথ ঠাকুরের কালজয়ী গল্প মাল্যদান অবলম্বনে নির্মিত একটি টেলিফিল্মে অভিনয় করছেন মৌসুমী ।  ছোট পর্দার জন্য নির্মিত মাল্যদানের চিত্রনাট্য ,  সংলাপ ও পরিচালনা করেছেন ঢালিউডের খ্যাতিমান পরিচালক কাজী হায়াত ।  এখানে মৌসুমীকে কুড়ানি চরিত্রে দেখা যায় ।  এ প্রসঙ্গে মৌসুমী বলেন ,   " অভিনয় করছি অনেক বছর ,  রবীন্দ্র নায়িকা হয়ে অভিনয় করার ইচ্ছাটা দীর্ঘদিন পর পূরণ হয়েছে ।  মাল্যদান গল্পটি আমার পড়া আছে ।  গল্পের প্রধান চরিত্রই কুড়ানি ।  "     ভুল খ্যাত পরিচালক রাজু আহমেদের পরিচালনায় উপমা চলচ্চিত্র দিয়ে প্রথমবারের মতো টালিউডের জনপ্রিয় অভিনেতা জিৎ গাঙ্গুলী জুটিবদ্ধ হয়েছেন চিত্রনায়িকা মৌসুমীর বিপরীতে ।  এতে আরেক নায়ক ওমর সানি ।  মৌসুমী অভিনয় করেছেন উপমার নাম ভূমিকায় ।  প্রিয়দর্শিনী চিত্রনায়িকা মৌসুমী এর আগে মিঠুন চক্রবর্তীর সঙ্গে কাজ করেছেন আমজাদ হোসেন পরিচালিত গোলাপী এখন বিলাতে চলচ্চিত্রে ।  তার আগে সোহানুর রহমান সোহান পরিচালিত যৌথ প্রযোজনার স্বামী ছিনতাই এ কাজ করেছেন মুম্বাইয়ের শরদ কাপুরের সঙ্গে । 
   সুদীর্ঘ ক্যারিয়ারে নাটক টেলিছবিতেও অভিনয় করেছেন চিত্রনায়িকা মৌসুমী ।  মৌসুমী অভিনীত কিছু কাজগুলোর মধ্যে রয়েছে ,  ইশতিয়াক আহমেদ রুমেলের রচনা ও পরিচালনায় আমি কিছু বলতে চাই ,  পার্থ সরকারের আইসক্রিম ও অনুভূতির গল্প ,  আশুতোষ সুজনের আমি নায়কের বন্ধু ,  মোস্তফা কামাল রাজের অর্ডার ,  এসএ হক অলিকের রোদেলার গল্প ,  মুন্নার কলকাঠি ,  জুয়েল রানার ওপারে অসীম আকাশ ,  ফারিয়া হোসেনের হয়তোবা আছে .  .  .  তবু নেই ,  আবদুল রহমানের শূন্য হৃদয় ,  ইশতিয়াক আহমেদ রুমেলের আমি কিছু বলতে চাই ইত্যাদি ।  
       চলচ্চিত্র নির্মাতা সোহানুর রহমান সোহান পরিচালিত কেয়ামত থেকে কেয়ামত চলচ্চিত্রের মাধ্যমে অভিষেক ঘটে বাংলা চলচ্চিত্রের দুই সুপারস্টার ।  সালমান শাহ এবং মৌসুমীর ।  এবং একই চলচ্চিত্রেই প্লেব্যাকের মাধ্যমে অভিষেক ঘটেছিল আরেক তরুণ শিল্পী আগুনের ।  এর মধ্যে সালমান শাহ মারা গেলেও মৌসুমী এবং আগুন তাদের যার যার অবস্থানে উজ্জ্বল ।  এর মধ্যে আগুন গান ছাড়াও অভিনয়েও দেখা যায় মাঝে মধ্যে ।  মৌসুমী এবং আগুন এতদিন ছোট পর্দায় বিভিন্ন টিভি নাটক এবং টেলিফিল্মে অভিনয় করলেও এই প্রথম তারা একসাথে কাজ করেছেন হলুদ বাতির গল্প নামের একটি একক নাটকে ।  এই নাটকে কাজ করতে গিয়ে সালমানকে খুব মিস করছিলেন মৌসুমী ।  এক সময় মৌসুমী এবং আগুন অতীত স্মৃতিচারণায় কাতর হয়ে পড়েন ।  সালমানের প্রতি তাঁদের এই ভালোবাসা দেখে নাটকটির পরিচালক সুমন ধর শেষ পর্যন্ত নাটকটিকে সালমান শাহর নামে উৎসর্গ করেছেন ।  
   অন্তরে অন্তরে ছবির পর যখন সালমান শাহ - মৌসুমী ঘোষণা দিলেন ,  যে তাঁরা আর একে অপরের সাথে জুটি বেঁধে কোন ছবি করবেন না ঠিক তখনই অভিজ্ঞ পরিচালক দিলিপ সোম ১৯৯৪ সালে দোলা ছবির মাধ্যমে মৌসুমীর সাথে জুটি তৈরি করেন আরেক সুপারহিট নায়ক ওমর সানীকে ।  যেখানে মৌসুমীর চরিত্রের নামটিই ছিল দোলা ।  ছবির মুক্তির আগেই প্রতিভাবান আজাদ মিন্টুর সুরের ও সালমা জাহান এর কণ্ঠের গানগুলি রেডিওতে প্রচারের মাধ্যমে ব্যাপক জনপ্রিয়তা পায় ।  দোলা ছবির ব্যবসায়িক ফলাফল একটি সুপারহিট ছবি ।  দোলার মতো সুপারহিট একটি নিখাদ রোমান্টিক ছবি উপহার দিতে না দিতেই আবারো ওমর সানী - মৌসুমীকে পর্দায় হাজির করান রায়হান মুজিব আত্ম অহংকার নামক রোমান্টিক ও পারিবারিক অ্যাকশন নির্ভর ছবির মাধ্যমে ।  গানগুলো ছিল সেই সময়ের সুপারহিট ।  আত্ম অহংকার ছবিটি হলো এই জুটির জোর স্বীকৃতি আদায়ের সফল পদক্ষেপ যা ওমর সানী - মৌসুমীকে এনে দেয় পরিচালকদের কাছে নির্ভরযোগ্য জুটি হিসেবে স্বীকৃতি ।  পর্দায় এই জুটির ক্যামিস্ট্রিও ছিল দর্শক প্রিয়তার তুঙ্গে ।  আর সেই থেকে দুজনার মাঝে প্রণয়ের সূচনা ।  তারপর প্রেমের সফল পরিনতি ঘটে দুজনার বিবাহ বন্ধনে আবদ্ধ হওয়ার মাধ্যমে ।     
   মৌসুমী - ওমর সানীর প্রযোজনা প্রতিষ্ঠান স্বাধীন প্রোডাকশন থেকে শিরোনামহীন একটি ছবি নির্মিত হয় ।  মৌসুমী নিজেই ছবিটি নির্মাণ করেন ।  এ প্রসঙ্গে মৌসুমী বলেন ,   " অনেক ঝড় - ঝাপটা পেরিয়ে দেশীয় চলচ্চিত্রের সুদিন ফিরেছে ।  তাই এর ভিতকে মজবুত করতে পুনরায় এগিয়ে আসার বিকল্প নেই বলে আমি মনে করি ।  "  ছোটপর্দার সবচেয়ে জনপ্রিয় অভিনেতা সজলের প্রথম চলচ্চিত্র রানআউট ।  এই চলচ্চিত্রে সজলের বিপরীতে অভিনয় করেছেন চিত্রনায়িকা মৌসুমী ।  শুধু তাই নয় ,  মৌসুমী ছবিটির পরিচালনাও করেছেন ।  চলচ্চিত্রটি প্রযোজনা করেছে ইমপ্রেস টেলিফিল্মস ।  এই ছবির মধ্য দিয়ে চলচ্চিত্রে অভিষেক ঘটেছে মৌসুমী পুত্র ফারদীন এশান স্বাধীনেরও ।  তিনি এই চলচ্চিত্রের মূল সহকারী পরিচালকের পাশাপাশি এডিটিং ও গ্রাফিক্সের কাজ করেছেন ।  বেশ কয়েক বছর আগে প্রথমবার মৌসুমী কখনো মেঘ কখনো বৃষ্টি শিরোনামের ছবিটি নির্মাণ করেন ।  এরপর যুগ্মভাবে তিনি মেহেরনিগার ছবিটি পরিচালনা করেন ।  তিনি একটি টেলিফিল্ম পরিচালনা করছেন ।  টেলিফিল্মটির নাম চলো বহুদূর ।  চলো বহুদূরের মূল গল্প রচনা করেছেন আবদুর রহমান ।  আগামীতে তার নিয়মিত পরিচালনা করার ইচ্ছে রয়েছে । 
   মৌসুমীর লেখা একটি গান; গানটির প্রথম দুটি লাইন হলো; তোমার চোখের ভাষা আমি পড়তে পারি না ,  তোমাকে তাই আমি কিছু বলতে পারি না ।  গানটির সুর করেছেন আলাউদ্দীন আলী ।  গানটিতে কণ্ঠ দিয়েছেন কোনাল ।  মৌসুমী বলেন ,   " লেখালেখির অভ্যাস আমার সেই ছোটবেলা থেকেই ।  লেখালেখি করি মনের তাগিদে ।  তবে গান লেখার সিদ্ধান্তটা হুট করে ।  "  মুহাম্মদ মোস্তফা কামাল রাজ পরিচালিত ছবি তারকাটায় অভিনয় এর পাশাপাশি গান গেয়েছেন মৌসুমী ।  কি যে শুন্য শুন্য লাগে তুমিহীনা শিরোনামের গানটির কথা লিখেছেন জাহিদ আকবর আর সঙ্গীত পরিচালনা করেছেন আরফিন রুমি ।  এই বিষয়ে মৌসুমী বলেন ,   " আমি শখের বসে গান করি ।  এর আগেও আমি চলচ্চিত্রে প্লেব্যাক করেছি ।  এবার রাজের অনুরোধে প্লেব্যাক করলাম ।  আরফিন রুমিও অনেক সাহায্য করেছে ।  "  এর আগে রাজের ছায়া ছবি সিনেমার মন যা বলে বলুক গানটি লিখেছিলেন মৌসুমী । 
   মৌসুমী একটি কবিতাও লিখেছেন ।  কবিতার শিরোনাম শুধুই তুমি ।  দর্শক আর ভক্তদের জন্য কবিতাটি ছিল ভালোবাসা দিবসে মৌসুমীর শুভেচ্ছা । 
 শুধুই তুমি  বিনিদ্র রজনী আমার কাটে তোমার অপেক্ষায়
এক প্রহর ,  দুই প্রহর ,  তিন প্রহর ,  শত প্রহর
শুধুই ভেবেছি ,  কেমন করে তুমি
পালাতে চেয়েছ সুখের সাগরে ডুব দেবার জন্যে
পেরেছ কি ? 
আমার সবটুকু যন্ত্রণার কিছুটা তুমিও নিয়ে গেছ
যখন দেখি আমার জন্মদিনে
কেউ বেনামে ফুল পাঠায় ,  তখন বুঝি সে তুমি
যখন দেখি মুঠোফোনে
কেউ আমার কণ্ঠ শোনে ,  ও প্রান্তে থাকে নিস্তব্ধ
তখন বুঝি সে তুমি
যখন গভীর গভীর রাতে , 
আমার বুকের ভেতর কেউ কাঁদে
তখন বুঝি সে আর কেউ নয়
তুমি ,  শুধু তুমি ।     বাংলা সিনেমায় বর্তমানে নানামুখী সংকট চলছে ।  এর মধ্যে নায়ক ও নায়িকা সংকট প্রধান ।  আর ছোট পর্দা থেকে যারা আসছেন কোন মতেই তারাও দর্শক ধরে রাখতে পারছেন না ।  এ প্রেক্ষিতে চলচ্চিত্র ভয়াবহ শিল্পী সংকটের মুখে পড়ছে ।  তাছাড়া সিনিয়র শিল্পীদের জন্যও রয়েছে নায়ক সংকটের অভিযোগ ।  সবকিছুর পরও এখনও বাংলা চলচ্চিত্রে নিজের জনপ্রিয়তা ধরে রেখেছেন নায়িকা মৌসুমী ।  কিন্তু ধীরে ধীরে তার অভিনীত ছবির সংখ্যা কমে যাচ্ছে ।  এর কারণ আর কিছু নয় ,  জুটি সঙ্কট ।  মৌসুমীর বিপরীতে অভিনয়ের জন্য মানানসই নায়ক ঢালিউডে নেই ।  
    বর্তমান সময়ের শীর্ষ নায়ক হলেন শাকিব খান ।  তার বিপরীতে মৌসুমীকে কোনভাবেই মানায় না ।  এটি মৌসুমী আর শাকিব খান দু ’ জনই জানেন বলেই একসঙ্গে তারা অভিনয় করতেও আগ্রহী নন ।  অন্যদিকে মৌসুমীকে বেশি মানাত নায়ক রিয়াজের সঙ্গে ।  তবে রিয়াজ চলচ্চিত্র থেকে স্বেচ্ছানির্বাসনে চলে গেছেন ।  মৌসুমী অভিনীত সর্বশেষ মুক্তিপ্রাপ্ত ছবিতে নায়ক ফেরদৌসের বিপরীতে তাকে দেখা গেছে ।  অন্যদিকে ফেরদৌসও এদেশের চলচ্চিত্রে কাজ করা কমিয়ে দিয়েছেন ।  তাই এ অবস্থায় মৌসুমী পড়ে অস্তিত্ব সংকটে ।  নিজের অবস্থান ধরে রাখার জন্য তাকে এখন ডিপজলের মতো নায়কের বিপরীতে অভিনয় করতে হচ্ছে । 
    মৌসুমী জুটি সঙ্কটে পড়েন নায়ক মান্নার মৃত্যুর পর থেকেই ।  মৌসুমী - মান্না জুটি ছিল দর্শকপ্রিয়তার শীর্ষে ।  লুটতরাজ ছবির মাধ্যমেই নায়ক মান্নার সঙ্গে প্রথম অভিনয় করেন মৌসুমী ।  এটি মান্নার প্রথম প্রযোজিত ছবি ।  মান্নার আগ্রহেই ছবিটিতে কাজ করেন মৌসুমী ।  চলচ্চিত্রের অনেকেই তখন বলেছিলেন তার সঙ্গে মৌসুমীকে মানাবে না ।  তিনি এ্যাকশন হিরো ।  আর মৌসুমী রোমান্টিক ছবি বেশি করেন ।  অথচ দর্শক এই জুটিকে দারুণভাবে পছন্দ করেন ।  তারপর কত ছবিতে তারা একসঙ্গে কাজ করেছেন তার ইয়ত্তা নেই ।  
    মান্নার মৃত্যুর কয়েকদিন আগে চলচ্চিত্র থেকে নিজেকে গুটিয়ে নেওয়ার সিদ্ধান্ত নিয়েছিলেন মৌসুমী ।  অনেকটা একঘেয়েমি থেকেই সিদ্ধান্তটা নিতে বাধ্য হন বলে জানা যায় ।  এসময় পরিচালক চাষী নজরুল ইসলাম তার দুই পুরুষ ছবির প্রস্তাব নিয়ে গেলে তাকে সবিনয়ে ফিরিয়ে দেন তিনি ।  মান্না জানতে পারেন ঘটনাটা ।  ফ্যামিলি নিয়ে চলে যান তার বাসায় ।  মান্না বাসায় গিয়ে মৌসুমীকে বোঝাতে শুরু করেন ।  তার জোড়াজুড়িতে দুই পুরুষ ছবিতে কাজ করতে রাজি হন তিনি ।  মৌসুমী বলেন ,   " অভিনয়টা এখনও করছি ,  ছাড়িনি ।  যার জন্য থেকে যাওয়া ,  তিনিই চলে গেলেন ।  আমি যে দু ’ জন নায়কের সঙ্গে অভিনয় করে সবচেয়ে সাফল্য পেয়েছি ,  তারা হলেন সালমান শাহ ও মান্না ।  দুর্ভাগ্যজনকভাবে তারা দু ’ জনই অকালে পৃথিবী ছেড়ে চলে গেছেন ।  "      তাই বলে মৌসুমীর কাছে চলচ্চিত্রের প্রস্তাব যে আসছে না ,  তা নয় ।  যেসব প্রস্তাব আসছে তাতে সাড়া দেওয়া তার পক্ষে সম্ভব হচ্ছে না ।  কারণ অধিকাংশ নির্মাতাই মৌসুমীকে নবাগতদের মায়ের চরিত্রে অভিনয়ের প্রস্তাব নিয়ে আসছেন ।  তার ১৭ বছরের ক্যারিয়ারে তাকে নায়িকা করে নির্মাণ হয়েছে অসংখ্য চলচ্চিত্র ।  কিন্তু ২০০৫ সালের পর থেকে নায়িকা হিসাবে তার গ্রহণযোগ্যতা ধীরে ধীরে কমতে থাকে ।  দর্শক তাকে নায়িকার পরিবর্তে অভিনেত্রী হিসেবেই দেখতে আগ্রহী হয়ে উঠেন ।  একদিকে তার সাথে মানানসই নায়কের অভাব অন্যদিকে তার বয়সী চরিত্রকে মুখ্য করে লেখা ভালো স্ক্রিপ্টের অভাব ।  তাই নির্মাতারা অনেকটাই তার প্রতি দিনে দিনে আগ্রহ হারিয়ে ফেলছে ।  
    এদিকে মা ,  ভাবীর চরিত্রে অভিনয় করতে নারাজ মৌসুমী ।  এরই মধ্যে এ ধরনের চরিত্রে বেশ কয়েকটি অভিনয়ের প্রস্তাব এলেও তিনি তা ফিরিয়ে দেন ।  তার কথায়; নায়িকা চরিত্রে কাজের সময় এখনো ফুরিয়ে যায়নি তার ।  এখনও তিনি এতটা বুড়িয়ে যাননি যে ,  মায়ের চরিত্রে তাকে অভিনয় করতে হবে ।  খুব বেশি হলে নায়কের ভাইয়ের স্ত্রী ,  অর্থাৎ ভাবী চরিত্রে অভিনয় করা যেতে পারে ।  মৌসুমীর কাছে অভিনেত্রীর সংজ্ঞা হচ্ছে মুখ্য চরিত্র ,  অর্থাৎ নায়িকা ।  তিনি বলেন ,   " মা - ভাবীর চরিত্রে অভিনয় করার চেয়ে নায়িকা হিসেবে কাজ করে দর্শকের মনে আজীবন নায়িকা হয়েই বেঁচে থাকা যাবে ।  "        চিত্রনায়িকা মৌসুমী অভিনীত বেশ কিছু পণ্যের বিজ্ঞাপন      -  >  লাক্স বিউটি সোপ  -  >  তিব্বত ডিটারজেন্ট পাউডার  -  >  লিজিয়ন হেয়ার লস অফ  -  >  লিজিয়ন এক্টিভ গোল্ড মেহেদী   -  >  রেমী স্পট ক্রীম  -  >  রসনা মিনি  -  ১  -  >  রসনা মিনি  -  ২  -  >  গোয়ালিনী মিল্ক পাউডার  -  >  আর এফ এল  স্টেজ পারফর্মেন্স   মাতৃত্ব   চলচ্চিত্রে স্তনদানের মতো একটি দুঃসাহসিক দৃশ্যে অভিনয় করে হয়েছেন ব্যাপক আলোচিত ও সমালোচিত ।  
 মৌসুমী অভিনীত কিছু জনপ্রিয় চলচ্চিত্রের গানের ভিডিও     *  ও আমার বন্ধুগো  –  কেয়ামত থেকে কেয়ামত   *  এখনতো সময় কাছে আসার  –  কেয়ামত থেকে কেয়ামত   *  দেখেছি প্রথম বার দুচোখে প্রেমের জোয়ার  -  স্বজন   *  তুমি কবি আমি তোমার কবিতা  –  স্বজন   *  অনেক ভালোবেসে  –  স্বজন   *  কালতো ছিলাম ভাল  –  অন্তরে অন্তরে   *  এখানে দুজনে নিরুজনে  –  অন্তরে অন্তরে  *  ভালোবাসিয়া গেলাম ফাঁসিয়া  –  অন্তরে অন্তরে  *  চিঠি লিখলাম  –  দেনমোহর   *  আমি তোমার প্রেমের পাগল  -  দেনমোহর  *  তুমি সুন্দর  –  দোলা   *  ভালোবাসা হৃদয়ে বাঁধে বাসা  –  দোলা   *  আমার একদিকে পৃথিবী একদিকে ভালোবাসা  –  আত্ম অহংকার   *  জাগো জাগো প্রিয়তমা  –  আত্ম অহংকার   *  সময় হয়েছে ফিরে যাবার  –  আদরের সন্তান   *  হারানো প্রেমের স্মৃতি  –  হারানো প্রেম   *  প্রেম নগরের জংশনে  –  প্রথম প্রেম   *  তুমি যে কখন এসে মন চুরি করেছ  –  লজ্জা   * সবার জীবনে প্রেম আসে  -  ভাংচুর  * এই জীবন তোমাকে দিলাম  -  ভাংচুর  *  আমার নয়ন যেন অন্ধ না হয়  –  বাবা আমার বাবা   *  খাইরুন লো  –  খাইরুন সুন্দরী   *  ওরে সাম্পান ওয়ালা  –  সাম্পানওয়ালা  *  তোমার আলতা রাঙা পায়ে  –  কুসুম কুসুম প্রেম     মৌসুমী অভিনীত আরও কিছু চলচ্চিত্রের গানের ভিডিও   #  তুমি আমার প্রথম ভালোবাসা   #  ও চাঁদ তুমি   #  মনে মনে যারে আমি খুঁজি   #  মনে প্রেমের বাতি জ্বলে   #  মনের মাঝে তুমি   #  তুমি একটা চমৎকার   #  তোমার প্রেমের জন্য হয়েছে মন   #  সাথী তুমি সাথী  #  তোমার আমার একই প্রাণ  #  তুমি শুধু তুমি  #  আমি প্রেম্রের আদালতে   #  তুমি আমার   #  তুমি যে আমারি   #  একটা গল্প   #  কিছু আশা কিছু ভালোবাসা    ( তথ্য ও ছবি সংগ্রহে বিভিন্ন পত্রপত্রিকা এবং সিনে ম্যাগাজিন )     

                    




কলঙ্কিত কল্যাণী

    আমার বুকের  ' পরে তোমাদের পায়ের শব্দ শোনা যায় , 
অনিদ্রায় জেগে থেকে যেন নূপুরের কোলাহল মনে হয় , 
চাঁদের সুষমায় ডুকরে ওঠে কল্যাণী;
পাশে বসে বিলাপ করে , 
আমি তারে কি আর কলঙ্ক দেবো  ! 
উজানের পথে কান পেতে শুনি , 
দেবতারা পানশি ভিড়ায়েছে;
নোঙর ফেলবে বলে ,  
ঝাউবনে  -  নীরব তমসায় । 
 নিস্তব্ধ চারিদিক;
মানুষেরা সেজেছে মানুষীর বেশে , 
দেবতারা দেবী রূপে , 
গাছের পাতায় লুটপাট হতে গিয়ে;
তমসায় রক্তে ভিজে কোষ । 
সকালের প্রথম রোদ গায়ে মেখে ফিরবে সে জানি , 
আঁচলের এলোমেলো বিন্যাসে , 
এলোকেশের অতন্দ্র প্রহরী যারা জেগে ছিল , 
তাদের হাতেও রক্তের দাগ তখনও লেগে ছিল । 
 আমার হৃদয় এক পুরুষ বেশ্যার মতো , 
ঝুম বর্ষায় রক্তাক্ত হবে বলে মানুষ সাঁজে;
মানুষ সেজে কালের যোনীতে চেতনার ফানুস উড়ায় , 
আমি তারে কিছুতেই পারিনা এড়াতে  ! 
এইসব দিন রাতের গল্প , 
কল্পলোকের স্বপ্ন হয়ে ধরা দেয়  -  মেঘের খরতায় । 
 প্রাতরাশে ডাহুক ডাকা সোনালী বীজের গন্ধ ভাসে , 
আকাশের ওপারে আকাশে ফিকে হয়ে রংধনু আসে , 
বিছানায় শুয়ে থেকে;
জীবিত অথবা অর্ধমৃত রোগের করুণায় , 
আরশোলার পথ চলায়;
উজ্জীবিত কীটের প্রহসন দেখি মনের হরষে । 
 এখন আর নদীর নাব্যতা মাপা হয়ে ওঠেনা আমার , 
পদ্ম পাতায় কবিতারা এসে ম্লান হয় , 
স্বজাতিদের খাঁচায় নিজেকে বড্ড বেশি বেমানান লাগে;
যদিও ওদের মতো আমারও চোখ ,  হাত ,  পা , সবই আছে;
তবু আমার আকাশের রোদ ওদের মতো মেঘে ঢাকা নয় , 
দরজায় রাখা পাপোশটি এখনও তেমনই আছে , 
শুধু ধুলোর মায়ায় স্বপ্নের পশরা বসেছে , 
এই ব্যথা ,  এই প্রেম শুকিয়েছে জোছনার খরতাপে , 
ভেবে ভেবে প্রার্থনারত মৃত্যুর সহবাসে , 
মৃত্যু উপত্যকায় যেখানে বুড়ো সূর্য কাঁদে । 
 তার কথা ভেবে তবু মন উদাস হয় , 
ফড়িঙের রঙিন ডানায় সন্ধ্যারা ক্লান্ত জেগে রয় , 
আর আমরা সবাই আমাদের মতো করে বেঁচে থাকি । 
জীবন অগাধ ,  অবাধ্য প্রেমিকেরা
পথে পথে ঘুরে ফিরে
নিয়ন আলোকে স্বপ্নের ফেরি করে , 
মাঝে মাঝে দুই একটা বন্দুকের গুলির শব্দ শোনা যায়;
ভয় হয় ,  এই বুঝি আমার বুকের  ' পরেও হাসবে শেষে । 
 এই প্রেম চেয়েছিলাম বুঝি  ! 
তোমার নাভির গহীনে উনুনের তপ্ততায় , 
অনেক অনিদ্রায় আলতা মাখা নগ্ন পায়ে
রক্তকরবী সাজিয়েছি , 
শীতল হতে চেয়েছি;
শিউলির ঝরে পরা আনন্দে , 
শেষবার ঘুমাবো বলে;
আমার মতো করে - 
আমরা সবাই জেগে রই ।   


                    




তাসকাহন

    পৃথিবীর প্রায় সব দেশের মানুষই অন্ততপক্ষে তাস খেলা না জানলেও তাস দেখেছেন বা এর নাম শুনেছেন ।  ৫২ তাসের ৫৩ খেলা রয়েছে ।  আপনাদের অনেকেই হয়ত ৫৩ খেলার সবগুলোই পারেন ।  আমি মোটামুটি কয়েকটা পারি ।  আপনাদের সকলের প্রতি অনুরোধ রইল যারা যে যে তাস খেলার নাম জানেন তা জানান ।  কারন খেলতে না পারলেও নামতো অন্তত জানতে পারব ।  ইংল্যান্ডের লীডস শহরের একজন অধিবাসিনী ছিলেন মিসেস হচকিস ।  এগারো বছর ধরে তিনি পঙ্গু হয়ে শয্যাশায়ী অবস্থায় ছিলেন ।  কথাবার্তা বলতে না পারলেও জ্ঞান ছিল ।  এগারো বছর বিছানায় শুয়ে শুয়ে তিনি একার্তে তাস খেলতেন ।  ১৭৯৫ সালে হঠাৎ তাঁর মৃত্যু হয় ।  মৃত্যুর আগের মুহূর্তেও তাঁর হাতে ছিল রুহিতনের সাত ।  হাত থেকে সেই রুহিতনের সাত যখন কিছুতেই আলাদা করা গেল না তখন সেই অবস্থাতেই তাঁকে সমাধিস্থ করা হয় । 
  মার্কিন ধনকুবেরদের তাস খেলার একটি ভিডিও  তাস খেলা ভয়ংকর নেশা ।  অথচ শুরুতে অর্থাৎ তাসের জন্মলগ্নে এটা মোটেই আমজনতার খেলা ছিল না ।  মার্কিন ধনকুবের ওয়ারেন বাফেট একবার বলেছিলেন ,   ‘ আমি যখন ব্রীজ খেলি ,  তখন পাশ দিয়ে যদি একজন নগ্ন নারী হেটে যায় ,  আমি ফিরেও তাকাব না ।  ’  শুধু ওয়ারেন বাফেটই না ,  আরেক শীর্ষ ধনী বিল গেটসসহ আমেরিকার আরও অনেক শীর্ষপর্যায়ের ব্যাক্তিই আসক্ত ইন্টারন্যাশনাল ব্রীজ নামের একটি তাসের খেলার উপরে ।  ১৯২৯ সালে ব্রীজ খেলাকে কেন্দ্র করে ঘটে গেছে খুনোখুনির ঘটনাও ।  পছন্দসইভাবে না খেলার কারণে ক্ষুব্ধ হয়ে নিজের স্বামীকেই খুন করে বসেছিলেন মার্টল বেনেট নাম্নী এক মহিলা ।  বিখ্যাত অভিনেতা ওমর শরিফ তাস খেলার উপরে এতটাই আসক্ত ছিলেন যে তিনি শিকাগো ট্রিবিউনে ব্রীজ নিয়ে নিয়মিত কলাম লিখতেন এবং পরবর্তীতে ওমর শরিফ ব্রীজ সার্কাস শ্লোগান নিয়ে একবার বিশ্বভ্রমণও করেন ।  নিউ ইয়র্কের শীর্ষ বিনিয়োগ ব্যাংক বিয়ার স্টার্নের সাবেক প্রধান জিমি সেইন একজন জাতীয় ব্রীজ চ্যাম্পিয়ন ।  নিক নিকেলের সঙ্গে জুটি বেধে তিনি একবার আয়োজন করেছিলেন  ' কর্পোরেট আমেরিকা বনাম কংগ্রেস ’  ব্রীজ ম্যাচ ।  নিক নিকেল আমেরিকার ব্রিজ লিগ অঙ্গনের একজন কিংবদন্তী ।  কর্পোরেট আমেরিকার পক্ষে সেইন ও নিকেল দলে ভিড়িয়েছিলেন সাবেক সিবিএস নির্বাহী লরেন্স টিচ ও বিয়ার স্টার্নের তৎকালীন সভাপতি অ্যালান গ্রীনবার্গকে ।  তারা মুখোমুখি হয়েছিলেন কংগ্রেসের টেক্সাস সেন ,  কেন বেইলি হাচসন , কেন্টাকি ,  জিম বানিংসহ আরও অনেকের ।  বরাবরের মতো ব্রীজেও জয় হয়েছিল কর্পোরেট আমেরিকার । 
   একবার রাজা জেমস প্রসিদ্ধ বিজ্ঞানী স্যার আইজাক নিউটন এবং রয়েল সোসাইটির প্রেসিডেন্ট জ্যোতির্বেত্তা হ্যালিকে রাজপ্রাসাদে নিমন্ত্রণ করেন ।  ডিনারের পর তাস খেলা হয় ।  তাসগুলি ছিল অ্যাষ্ট্রনমিক্যাল কার্ড ।  তাসের গায়ে বিভিন্ন নক্ষত্রপুঞ্জের ছবি আঁকা ছিল ।  খেলার স্মৃতি হিসাবে রুহিতনের তিরি প্রাসাদে রাখা হয়েছিল ।  পরে এটি অ্যাষ্ট্রনমার হাসেলকে দেখানো হয় ।  হাসেল তাসের কিছু জানতেন না ।  ছবিতে আঁকা তারাগুলি তাঁর মনঃপূত না হওয়ায় তিনি বললেন ,   ‘ Why didn ’ t the artist make five points to the stars ?  there is no use upsetting the convention ।  ’    কিছু ঐতিহাসিক তাস  তাস খেলার আবিষ্কার হয়েছে আজ থেকে প্রায় ছয়শত বছরেরও বেশি সময় আগে পঞ্চদশ শতকে ।  বিশ্বে প্রথম তাস খেলার প্রচলন ঘটে চীনে ।  খ্রিস্টীয় নবম শতকের দিকে টাং রাজার রাজত্বকালে অন্তঃপুরবাসী রানীরা তাস খেলে সময় কাটাতেন ।  তখন খেলার তাস হিসেবে পয়সা ও প্লেট ব্যবহার করা হতো ।  এ খেলা দ্রুত ভারতবর্ষেও তখন ছড়িয়ে পড়ে এবং খেলার তাস হিসেবে তখন রিং ,  তলোয়ার ,  কাপ ইত্যাদি ব্যবহার করে ।  তবে ৫২ তাসের খেলা প্রচলন করে প্রাচীন মিশর ।  তারা এই তাস চারজন মিলে খেলত ।  বর্তমানে বিশ্বের বিভিন্ন দেশে চারজন মিলে যেভাবে তাস খেলা হয় ,  সেটা মিশর উদ্ভাবন করেছিল খ্রিস্টীয় ত্রয়োদশ শতকে ।  ঊনবিংশ শতাব্দীর আগ পর্যন্ত এই খেলা রাজপরিবার এবং সৈন্য - সামন্তের মধ্যেই সীমাবদ্ধ ছিল ।  তবে জার্মানির রাজনৈতিক পটপরিবর্তনের সঙ্গে সঙ্গে তাসের নামেও আসে পরিবর্তন ।  ক্ষমতানুযায়ী তাসের নাম দেওয়া হয় রাজা - রানী ,  জোকার ইত্যাদি ।  বর্তমানে এই খেলা এত বেশি জনপ্রিয় যে ,  তা মোবাইল ও কম্পিউটারের ভেতরেও ঢুকে গেছে ! 
   চীন থেকে যারা গাধার পিঠে করে অথবা হাতিতে করে মালামাল বিভিন্ন দেশে নিয়ে যেত অথবা বাণিজ্যিক কারণে যারা চীনে আসত তাদের মাধ্যমে তাস খেলা মধ্যপ্রাচ্যের দেশগুলোতে ছড়িয়ে পড়ে ।  মামলুক শাসকরা এ খেলার নাম দিয়েছিল ন্যাব ,  নাইবি অথবা নাইপ ।  মামলুকরা বিশেষ করে মিশরে বায়ান্ন তাস দিয়েই এ খেলার প্রচলন রেখেছিল; কিন্তু তাদের তাসের প্রতীকগুলো ছিল ভিন্ন ধরনের ।  তারা ১ - ১০নং কার্ডকে কোর্ট কার্ড হিসেবে ধরে কিং কুইন এবং ভিজির চিহ্নিত একটি কার্ডও রাখত ।  ভিজির রুশ শব্দ ,  এর অর্থ হল উজির ।  মামলুক সম্রাটের কোনো এক উজিরের নাম ছিল নাইয়িব ।  তিনি এ খেলার পৃষ্ঠপোষকতা করতেন বলে মিশরে ন্যাব ,  নাইবি অথবা নাইপ নামে এই খেলার প্রসার ঘটেছিল ।  
  ফ্রান্সের একটি তাস  পঞ্চদশ শতাব্দীতে ইউরোপের দেশগুলোতে তাস খেলা ব্যাপকভাবে ছড়িয়ে পড়লে ইউরোপীয় শাসকরা একে নিষিদ্ধ ঘোষণা করেন ।  কারণ ওই সময় এ খেলাটি বিনোদনের মধ্যে সীমাবদ্ধ না থেকে ব্যাপকভাবে জুয়া হিসেবে ব্যবহার হতে থাকে; কিন্তু ইউরোপীয় রাজন্যবর্গের নিষেধাজ্ঞা মোটেই কার্যকর হয়নি ।  জোহানবার্গের প্রিন্টিং মেশিন আবিষ্কারের ফলে বিপুল পরিমাণের তাস ছাপা হয়ে ইউরোপীয় প্রত্যন্ত অঞ্চলে পৌঁছে গিয়েছিল ।  তাই শেষ পর্যন্ত ইউরোপীয় শাসকবর্গ এটাকে গ্রহণ করে নেয় সঙ্গে সঙ্গে গামবুলিংও অলিখিতভাবে স্বীকৃত হয়ে যায় ।  তাসের প্রতীকগুলো হল দৃশ্যমান কিছু ছবি ।  এতে ইশকাপন ,  হরতন ,  রুহিতন এবং চিড়িতন থাকে ।  এর মধ্যে প্রত্যেকটিরই রাজা ,  রানি এবং গোলাম আছে এবং এর সঙ্গে নির্দিষ্ট নম্বর মারা প্রত্যেকটি রঙ এবং প্রতীকের কিছু তাস রয়েছে ।  অবশ্য একই প্রতীক নিয়ে বা তাসগুলোর মান ও নাম একই রকমভাবে; কিন্তু বিশ্বের সব দেশে প্রচলন হয়নি ।  ইতালিতে রাজা ঘোড়া ও ঘোড়সওয়ার ডোনা বা রানি এবং অন্য তাসগুলোতে সৈনিক হিসেবে কল্পনা করে তাস খেলা প্রসারের প্রথম দিকে খেলা আরম্ভ হয় ,  পরে এর সঙ্গে যুক্ত হয় ঘোড়সওয়ারের সঙ্গে শিকারি ।  যে রাজহাঁস বা হরিণ শিকার করে এবং রাজহাঁস বা হরিণের ছবি সংবলিত তাসও বায়ান্ন তাসের মধ্যে অন্তর্ভুক্ত হয়; কিন্তু তাসের সংখ্যা বায়ান্নই থেকে যায় ।  
   ফ্রান্সে ১৪৮০ সালে যখন তাস খেলার প্রচলন ঘটে ,  তখন তাদের তাসগুলো ছিল ইশকাপন ,  হরতন ,  রুহিতন এবং চিড়িতন ।  এর সঙ্গে যুক্ত হয়েছিল তরবারিধারী রাজা এবং একচক্ষু রানি ।  মার্কিন যুক্তরাষ্ট্রে যখন এই খেলা প্রথম প্রবেশ করে তখন এই খেলার মধ্যে তারা নতুন একটি নিয়ম সংযোজন করে ,  যাকে তারা বলত ট্রয়নকি ।  বর্তমানে এই শব্দটি থেকে ট্রাম শব্দটি এসেছে । 
   তাসের চারটি প্রতীক পঞ্চদশ শতকের সমাজের বিভিন্ন শ্রেণীর পরিচয় বহন করে  ।  আবার তাসের ছবিগুলোতে উপস্থাপিত হয়েছে ঐতিহাসিক নানা ব্যক্তিত্বের ।  প্রথম দিকে তাসের প্যাকেটে ৭৮টি তাস থাকত ।  কিন্তু এতগুলো তাস নিয়ে খেলা জটিল ও কষ্টকর হয়ে ওঠায় তাসের সংখ্যা কমিয়ে আনা হয় ।  তবে হ্রাসকৃত সংখ্যার মধ্যে যে তাসটি এখনো সগৌরবে টিকে আছে সেটি হলো জোকার ।  খেলুড়েদের কাছে এই তাসটি সুপার ট্রাম্প কার্ড হিসেবে পরিচিত । 
   প্রধান চারটি তাস কিসের প্রতীক বহন করে চলেছে এবার সেটা জানা যাকঃ   -  >  ডায়মন্ডস হলো ধনী শ্রেণীর প্রতীক ।  তখনকার সময়ে এরা ছিলো শাসক শ্রেণী ।  ডায়মন্ডস দিয়ে তাদের ধনদৌলত - ঐশ্বর্য কে বোঝানো হতো । 
  -  >  স্পেডসের হলো সৈন্যের প্রতীক  ।  স্পেড শব্দটি এসেছে স্প্যানিশ স্পাডা থেকে ।  যার অর্থ তরবারি । 
  -  >  হার্টস পাদ্রিদের প্রতীক ।  আগে প্রতীকটির আকার ছিল পান পাতার মতো ।  পরে ওটা হার্ট বা হৃৎপিণ্ডের আকার পায় । 
  -  >  ক্লাবস বলতে বোঝানো হতো গরিব মানুষদের ।  ইংরেজি ক্লাবের বাংলা হলো মুগুর ।  গরিব শ্রেণীর মানুষের মুগুরই সম্বল এরকম একটা অর্থ বহন করে এই তাসটি । 
  আদি সুইস তাস  তাসের গায়ের ছবিগুলোরও রয়েছে ঐতিহাসিক ব্যাখ্যাঃ  কিং অব ডায়মন্ডস হলেন জুলিয়াস সিজার এবং কুইন অব ডায়মন্ডস হলেন তার স্ত্রী র্যাচেল ।  কিং অব স্পেডস হলো ডেভিড ,  গোলিয়াথের হত্যাকারী ।  এই তাসের রানী হলেন গ্রিক যুদ্ধ দেবী প্যালাস ,  যিনি দুই হাতে ধরে আছেন তরবারি ও ফুল ।  কিং অব হার্টস এর ছবি আঁকা হয়েছে বিখ্যাত রাজা শার্লেমেন এর অনুকরণে যিনি ৮০০ খ্রিস্টাব্দে জয় করেন অর্ধেক ইউরোপ ।  তার তাসের রানী হলেন বাইবেল উল্ল্যেখিত নায়িকা জুডিথ ।  যিনি রাজার তরবারির এক আঘাতে এক আসিরিয়ান সেনাপতিকে হত্যা করেছিলেন ।  কিং অব ক্লাবস হলেন দিগ্বিজয়ী আলেকজান্ডার দ্য গ্রেট ,  যিনি ৩২৩ খ্রিস্টপূর্বে পৃথিবীর প্রায় পুরোটা দখল করে নিয়েছিলেন ।  আগের তাসে পৃথিবীর মানচিত্রের গোলক থাকত ,  পরে তার আলখেল্লায় গোলকটি আঁকা হয় ।  কুইন অব ক্লাবস হলেন একমাত্র ইংরেজ মহিলা ।  যিনি আর কেউ নন রানী প্রথম এলিজাবেথ ।  তার গোলাম হলেন রাউন্ড টেবিলের বিখ্যাত নাইট ,  স্যার ল্যান্স লট । 
   সব চেয়ে সেরা তাস হচ্ছে ইশকাপনের টেক্কা ।  একে  ‘ হেড অব দি প্যাক ’  বলা হয় ।  ইংল্যাণ্ডে যখন প্রথম তাস খেলার প্রবর্তন হল তখন তাসের উপর দুর্দান্ত ট্যাক্স বসানো হয়েছিল ।  তাস প্রস্তুতকারক প্রত্যেক ফার্মকে এক কুড়ি ইশকাপন টেক্কার তাস এক সঙ্গে ছাপা হয় এমন একটি প্লেট তৈরি করে সরকারকে দিতে হত ।  এই প্লেটের সাহায্যে ইশকাপন টেক্কার সব তাসই সরকারি ছাপাখানা অর্থাৎ সমারসেট হাউসে ছাপা হত ।  কোম্পানির নিজস্ব নাম ও মার্কা এই তাসের উপর লেখা থাকত ।  প্রত্যেক কুড়িটি টেক্কার সিটের জন্য তাস ব্যবসায়ীকে দিতে হত এক পাউণ্ড এবং প্রতি একশো জোড়া তাসের জন্য ট্যাক্স লাগত পাঁচ পাউণ্ড ।  সে যুগে এক প্যাক তাসের দাম ছিল খুব কম করে এক গিনি ।  ফলে তাস ছিল অত্যন্ত ধনী ব্যাক্তিদের মধ্যে সীমাবদ্ধ ।  পরে ব্রিটেনে ট্যাক্স কমে তিন পেন্সে এসে দাঁড়িয়েছিল ।  ইশকাপনের টেক্কাকে স্প্যাডিলও বলা হত ।  আলেকজাণ্ডার ডুমা তাঁর লেখায় বলেছেন যে ,  শিশু নেপোলিয়নের ভাগ্য গণনার সময় কর্সিকার ডাইনি বুড়ি কড়াইতে যে ঐন্দ্রজালিক পাঁচন জ্বাল দিয়েছিল তার অন্যতম উপাদান ছিল স্প্যাডিল । 
   Ace হচ্ছে টেক্কা ।  এই শব্দটি এসেছে ল্যাটিন AS কথা থেকে যার অর্থ একক ।  হরতনের টেক্কার আরেকটি নাম হচ্ছে Latimar ’ s Card ।  বিশপ ল্যাটিমার গির্জার বেদীতে বসে তাসের প্যাক হাতে দিয়ে ধর্ম বিষয়ক উপদেশ বা Sermon প্রচার করতেন ।  ল্যাটিমার বলতেন ,   ‘ Let us play at Triumph '  ।  Triumph থেকে Trump কথাটা এসেছে ।  আবার এই হরতনের টেক্কা হচ্ছে ঐশ্বরিক এককত্বের প্রতীক ।  কারণ ,  বিশপের বক্তৃতার মর্মার্থ ছিল ,  ঈশ্বরের কাছে সবটা সমর্পণ করতে পারলেই মানুষের আত্মার মুক্তি ঘটে । 
  ( তথ্য সংগ্রহে উইকিপিডিয়া ও তাস সম্পর্কিত কিছু আর্টিকেল )  

                    




কার্নিশ বেয়ে বেড়ে ওঠা সন্ধ্যামালতী

    তারপর একদিন মাটির কান্নাগুলো দাম দিয়ে কিনেছিলাম , 
নিকশ কালো আঁধারে অতিথির বেশে;
ছেঁড়া চাঁদের শহরে অ - ভালোবাসার রাজত্ব গড়বো বলে ।   
 গোধূলির স্নিগ্ধতায় অপার্থিব তোমাকে;
একটু ছুঁয়ে দেখার নেশায় তখনো নিমজ্জিত আমি , 
ফিকে রংধনুতে বিন্দু বিন্দু জমে থাকা শিশিরের চোখে ঠিকানা খুঁজেছি;
খুঁজেছি তোমাকে পূর্বাহ্ণ থেকে অপরাহ্ণ , 
বাতাসের সাথে এলোমেলো ছায়াবিন্যাসে ,    
যেখানে আমাদের স্বপ্নকথনগুলো নীল পদ্ম হয়ে ফোটে ,  
বারান্দার কার্নিশ বেয়ে বেড়ে ওঠা সন্ধ্যামালতীর চোখে ঘুম , 
এই ঘুম চেয়েছিলে বুঝি  ! 
আস্থা হারানো মাদুলীর ভেতর ছত্রাক হয়ে এবার তবে ঘুমাও তুমি । 
 এখন আমার সময়গুলো কেটে যায়; 
অগ্নিদগ্ধ আমার মানুষীর জীর্ণ শীর্ণ নগ্ন শরীরটাকে চুমু খেয়ে । 
আকাশের করুনায় বিভোর নক্ষত্র তাকে করেনি ক্ষমা , 
দেয়নি সমুদ্র হয়ে বেঁচে থাকার অহংকার । 
 এখনও ভোরের কল্লোলে পাখি ডাকে ,  
রোদেলা নুপুরের ছন্দে মাটি হাসে; 
আর আমার মুঠোয় আঁকড়ে রাখা নোলকে তোমার ময়ূখ হয়ে রই , 
জানি তুমি কাঁদবে বলে অবচেতনে ।  
 

                    




পোস্ট স্টিকি সংক্রান্ত সাময়িক পোস্ট



সামহোয়্যার ইন ব্লগ .  .  .  কর্তৃপক্ষের প্রতি দৃষ্টি আকর্ষণ করছি   সকল ব্লগার ,  নবীন ও প্রবীণ কবি এবং কবিতা অনুরাগীদের জন্য অত্যন্ত উপযোগী একটি পোস্ট ।  পোস্টের বিষয়বস্তু ,  গঠন মূলক আলোচনা ও বিশ্লেষণের ভিত্তিতে শ্রদ্ধেয় ও প্রিয় গুনী ব্লগার সোনাবীজ; অথবা ধুলোবালিছাই এর 
 নবীন কবিদের  ‘ কঠিন ’  কবিতা  পোস্টটি স্টিকি করার জন্য সামহোয়্যার ইন ব্লগ .  .  .  কর্তৃপক্ষের প্রতি বিশেষভাবে অনুরোধ করছি ।   

                    




নিষিদ্ধ প্রণয়ের ইশতেহার

    নিষিদ্ধ প্রণয়ের ইশতেহার ছাপালে শাসক বিরোধী সমরে , 
আকাশের ওপারে আকাশে;
যেখানে নিয়তির পশরা সাজিয়ে জেগে রয় লুব্ধক । 
 দিগম্বরী নক্ষত্ররাজী শোভিত নীহারিকায় ,   
তোমার পুণ্যপ্রার্থী আমি এক বিলাসী যোগী ।  
কালিন্দীর গহীন পাথারে বিমল শশী , 
কালরূপে সপ্ত আকাশ ছিড়ে পড়ে ,  
বিদীর্ণ করে রচে যায় শ্যামস্নিগ্ধ গোধূলি লগ্ন ।   
 তুমি কি আমার ভাগ্যদেবী হবে  ?  
তোমার চরণে অঞ্জলী দেবো ,  
ভোরের তারায় শিউলি হয়ে ঝরবো দুজনে ,  
মন্দিরে প্রভাত ফেরি হবে ,  
সেখানে আদিম উন্মাদনায় নাচবো দুজনে; 
বালুচরে কান পেতে শুনবো শঙ্খচিলের গুঞ্জন ,  
আঁচলের সুধায় স্বপ্ন বুনবো জলের অবগাহনে ।  
 তুমিতো বললে আমায় - 
দেবী সেতো জানে কেবলই অভিশাপের মূর্তি হতে ,   
আমি বলি শোনো - 
আমি তবো অভিশাপ নিয়েই ভাগ্যের অনুলিপি খুঁজে ফিরবো হাতের রেখায় । 
 সখি যাতনা কাহারে কয় , 
বুঝবে কেমন করে  ?  
এখানেও কিছু অযাচিত তমসারা খেলা করে , 
রাত্রি হয় ,  রাতের পর ভোর;
তবু অকারণ আমি জেগে রই জোছনা পোহাব বলে ।   
 রাঙা অধরে আঁকবে কি আকাশের ছবি ? 
লাজুক হেসে একটি বার বলবে কি  ? 
ভালোবাসি  !  ভালোবাসি  !  !  ভালোবাসি  !  !  !  
 

                    




আলোর কোলাহলে নিখোঁজ জোছনা 

    পার্কে আজ বাউল গানের জলসা বসেছে ।  বাউল ফকিরের কণ্ঠে বিমূর্ত আর্তনাদ ।  সময় গেলে সাধন হবে না .  .  .  .  চুপ করে জলসার এক কোনে বসে গাঁজা ধরালাম ।  মুহূর্তের ভেতর চারদিকটা সুন্দর মনে হতে লাগল ।  আসলে কষ্ট আর ভালোলাগাগুলো আপেক্ষিক ।  এই যেমন এই মুহূর্তে আমার ভেতর কোন কষ্ট নেই ।  গানের জলসা শেষ হতে হতে প্রায় ভোর হয়ে এলো ।  জলসা ভেঙ্গে যে যার মতো করে চলে গেছে সবাই ।  কেবল আমারই বাড়ি ফেরার কোন তাড়া নেই ।  সকাল বেলাটাতে পার্কে বসে থাকার মাঝে এক ধরনের শান্তি কাজ করে ।  কেউ মাথার ঘাম পায়ে ফেলে হাটছে ,  কেউবা দৌড়াচ্ছে ।  সবার মাঝে সুস্থ ভাবে বেঁচে থাকার একটা জোড়াল তাগিদ কাজ করে ।  
 কয়েকদিন ধরে নিয়মিত পার্কে আসতে আসতে অনেকের চেহারাই এখন পরিচিত ।  গফুর মিয়া ভ্যানে করে ডাব বিক্রি করে ।  প্রতি ডাবের মূল্য চল্লিশ টাকা ।  মাঝে মাঝে ডাব কাটলে পানি পাওয়া না গেলে মানুষের সাথে তার বিবাদে জড়িয়ে পড়তে হয় ।  কাটার পর পানি না পেলে তখন কেউ ডাবের দাম দিতে চায় না কিন্তু গফুর মিয়াও নাছোড় বান্দা ।  ডাবের ভেতর পানি না থাকলে তো আর তার কোন দোষ নেই ।  সেতো আর ডাবের পানি বানায় না ।  প্রতিটা ডাব তাকে টাকা দিয়ে কিনে আনতে হয় তাই কোনটার দাম না পেলে তার যে ক্ষতি হবে সেটা সহজেই সে মেনে নিতে পারেনা ।  ডাব যখন কাটিয়েছে দাম তাকে দিতেই হবে ।  গফুর মিয়ার স্বপ্ন তার ছেলে একদিন শিক্ষিত হয়ে ভাল চাকরী করবে তাই সে তার ছেলেকে স্কুলে দিয়েছে ।  কিন্তু আজকে স্কুলের বেতন দেয়ার শেষ তারিখ ।  অথচ তার কাছে টাকা নেই ।  মাথায় হাত দিয়ে উদাস দৃষ্টিতে লেকের পানির দিকে তাকিয়ে মনে মনে ঈশ্বরকে দোষারোপ করে চলেছে ।  
 আজকে প্রচন্ড গরম পরেছে ।  সকাল বেলাই রোদের প্রখরতা প্রচন্ড রুপ ধারন করেছে ।  প্রচন্ড তৃষ্ণাও পেয়েছে ।  কিন্তু ডাব কিনে খাওয়ার মতো টাকা নেই পকেটে ।  দুই টাকা আছে ।  এই দুই টাকা দিয়ে বিকেল পর্যন্ত চলতে হবে ।  যে শহরে এক গ্লাস পানির দাম এখন এক টাকা সেখানে দুই টাকা দিয়ে বড় জোড় দুই গ্লাস পানি কিনে খাওয়া যাবে ।  এর বেশি বিলাসিতা সম্ভব নয় ।  বাবুকে কিছু টাকা ধার দেয়ার জন্য বলেছি ।  এমন বন্ধু পাওয়া ভাগ্যের ব্যাপার ।  চাওয়ার সাথে সাথে টাকা ধার দেয়ার জন্য রাজী হয়ে যাওয়া ।  তাও আবার নিজে এসে টাকা দিয়ে যাবে ।  এটা হয়ত তার কৃতজ্ঞতা প্রকাশের একটা রুপ ।  বাবুর ছোট বোনের একবার কি এক ভয়ানক অসুখ হল ।  সেরে ওঠার কোন নামই নেই ।  কিন্তু তখন ওর আর্থিক অবস্থা ভাল না থাকায় আমি সাহায্য করেছিলাম ।  আর এখন উল্টো সেই কৃতজ্ঞতার সুযোগ নিয়ে আমি বাবুর কাছ থেকে আর্থিক সাহায্য নিয়ে চলছি ।  জীবন বড়ই বিচিত্র ,  কখনও উত্থান  -  কখনও পতন ।  বাবু বলেছে বিকেলে এসে কিছু টাকা ধার দিয়ে যাবে ।  তাই বিকেলের অপেক্ষা না করে অন্য কোন উপায় দেখছিনা ।  রুমকির বাসায় গেলে মন্দ হতো না ।  এই সময়টাতে রুমকির বাবা - মা বাড়িতে থাকেনা ।  অন্তত গোসল করে দুপুরের খাওয়ার ব্যবস্থাটা হয়ে যাবে ।  কিন্তু এই দুপুর রোদে হেটে হেটে এতটা পথ যেতেও ইচ্ছে করছেনা ।  দোকান থেকে রুমকির মোবাইলে ফোন দিলাম ।  দোকান বলতে পার্কে একটা টুল নিয়ে বসা ।  প্রতি মিনিট কল মাত্র দুই টাকা ।  
  - রুমকি বাসায় আছিস  ?  
 - নাহ  !  নেই ।  
 - আমি কি আসতে পারি ? 
 - নাহ  !  পারিস না ।  বলেই রুমকি লাইনটা কেটে দিল ।  
 এখন আর উপায় নেই ।  দুইটা টাকাই সম্বল ছিল ।  তাও ফোন করে শেষ হয়ে গেল ।  অগ্যতা রুমকির বাসায় হেটে হেটেই রওনা হোলাম ।  
 প্রত্যেক লোকের জীবনেই হয়ত এমন একজন নারী আসে ,  যাকে দেখেই মনে হয় ,  হ্যাঁ ,  এই হলো আমার যোগ্য সঙ্গিনী ,  এর সাথেই আমার জীবন কাটাতে হবে ।  আমার জীবনে সেই নারী হলো রুমকি ।  কিন্তু এই জীবনে সব চাওয়া পূর্ণতা পায়না ।  সব বিলাসিতা স্বপ্নের ডানা মেলে আকাশে ঘুড়ি হয়ে ছুটে বেড়ায় না ।  রুমকি স্কুলের শিক্ষকতা করে কিন্তু তার সবচেয়ে বড় গুন হলো খুব ভালো ছবি আঁকে মেয়েটি ।  কিন্তু সেসব ছবি শুধুই নিজের মনের তাগিদে আঁকা কখনও তার মাঝে ছবি আঁকা নিয়ে পেশাদারিত্ব মনোভাব দেখা যায়নি ।  রুমকি কেবল সুন্দরীই না ,  খুবই জ্ঞানপিপাসু ।  অথচ এমন একটি মেয়ের জীবনে বিধাতা স্বয়ং দুঃখ এঁকে দিয়েছেন ।  
 আমি যে মেসটিতে থাকি তার পুরোটার সমান রুমকির বাথরুম ।  বাথরুমে বিশাল এক বাথটাব ।  সেখানে ঠাণ্ডা আর গরম পানির সুব্যবস্থা রাখা আছে ।  মেসের মালিক গত সপ্তাহে বিগত কয়েক মাসের বকেয়া ভাড়া চাইতে এসেছিল ।  তখন তাকে বলেছিলাম ,   “ চাচা যেই না আপনার মেস তার আবার ভাড়া চান ।  আরে  !  চাচা আপনার পুরো মেসের চেয়ে বড় বাথরুমে ফ্রিতে গোসল করি ।  আর আপনি আমার কাছ থেকে ভাড়া চেয়ে অযথাই আমাকে লজ্জা দেন ”  ।  ব্যাস রেগে গিয়ে চাচা বলল ,   “ তা বাবা যাও ,  গিয়ে বাথরুমে সংসার ধর্ম কর্ম পালন কর গিয়ে ।  আমাকে আর জ্বালাতন করোনা ”  ।  সেই যে ওইদিন মেস ছেড়েছি ,  এখন পর্যন্ত ভবঘুরে দিন কাটাচ্ছি ।  
 পুরো বাথটাবটা ঠাণ্ডা পানি দিয়ে ভরে ফেললাম ।  তারপর পরনের শার্ট আর প্যান্ট খুলে পুরো নগ্ন হয়ে বাথটাবে শরীরটাকে শুইয়ে দিলাম ।  যখন আমার ঘরেতে আঁধার নেই এক ফোঁটা কেরোসিন তখন রুমকির বাথরুমে এয়ারকন্ডিশন দেখে অবাক হোলাম না ।  বরং নিজের প্রতি করুণাই হলো আমার ।  যাই হোক এসি ছেড়ে দিয়ে চোখ বন্ধ করতেই রাজ্যের ঘুম চলে এলো ।  গোসল সেরে বেরুতেই রুমকি আমাকে নিয়ে বাইরে কোথাও খাবে বলে বেরুতে চাইল ।  আমিও খুশি মনে রুমকির পেছন পেছন বেড়িয়ে পরলাম ।  
 রুমকি আজ সাদা রঙের শাড়ি পরেছে ।  অদ্ভুত সুন্দর লাগছে রুমকিকে ।  মনে হচ্ছে যেন আকাশ থেকে কোন এক ডানা কাটা পরী নেমে এসেছে এই নষ্ট শহরে ।  রুমকিকে দেখে হঠাৎ আমার মায়ের কথা খুব মনে পরে গেল ।  বাবা মারা যাওয়ার পর আমার মাকে দেখতাম এমন সাদা রঙের শাড়ি পরে থাকতে ।  তারপর একদিন মাটাও চলে গেল ।  খুব বড় লোকের মেয়ে হলেও রুমকির ভেতর কোন অহমিকা নেই ।  সে ইচ্ছে করেই একটি স্কুলের শিক্ষকতা বেছে নিয়েছে ।  আজ রুমকির পাশে দাঁড়িয়ে নিজেকে বড় বেশি বেমানান লাগছে ।  অথচ একটা সময় ছিল যখন ছোট হলেও আমার নিজের একটি দোকান ছিল ।  এটাকে আসলে দোকান বলা যাবেনা ।  নীলক্ষেতের ফুটপাতের উপর দুই ফিট বাই আড়াই ফিট একটি স্টল ছিল ।  ছোট বেলা থেকেই বইয়ের প্রতি অসম্ভব নেশা ছিলো আমার ।  আর তাই নিজের সব শ্রম ঢেলে দিয়েছিলাম বইয়ের দোকানের জন্য ।  কিন্তু বিধাতার সেই সুখ যেন সহ্য হলনা ।  একরাতে পুরো নীলক্ষেতে আগুন লেগে সব শেষ হয়ে গেল ।  আর্থিক ভাবে পঙ্গু হয়ে গেলাম ।  অনেকেই আবার নতুন করে শুরু করেছে কিন্তু আমার জন্য সেটা অনেক কঠিন ।  এখন সেই কঠিনকে সহজ করার পরীক্ষা দিচ্ছি প্রতি মুহূর্তে ।   
 রুমকির মোবাইলে রিং বাজছে ।  কিন্তু এই মুহূর্তে ফোন কল রিসিভ করতে তার মোটেও ইচ্ছে করছেনা ।  ফোন রিসিভ করলেই হয়ত তার স্কুলের কোন ছাত্র বলবে আচ্ছা ম্যাডাম সোনার তরী কবিতায় কবি যেন কী বোঝাতে চেয়েছেন বলেছিলেন  ?  
 অথচ ক্লাসে কতবার রুমকি পড়িয়েছে যে ,  রবীন্দ্রনাথ ঠাকুর তার সোনার তরী কবিতায় নিঃসঙ্গ কৃষকের ট্র্যাজেডি বর্ণনার অন্তরালে নিজের সৃষ্টিশীল সত্তার ট্র্যাজেডিকেই ব্যক্ত করেছেন ।  কৃষক হচ্ছে কবি নিজে অথবা সমগ্র মানব ,  সোনার ধান হচ্ছে কর্ম ফসল আর সোনার তরী হচ্ছে মহাকাল ।  কৃষক যেমন তার সব সোনার ধান নিয়ে সোনার তরীতে উঠে বসতে চায় তেমনি সব মানুষই চায় তার সৃষ্টিকর্মের সঙ্গে সঙ্গে যেন সেও সবার মনে বেঁচে থাকে ।  কিন্তু নিষ্ঠুর মহাকাল মানুষের সৃষ্টিকর্মকে এক যুগ থেকে আরেক যুগে বহন করে নিয়ে গেলেও ব্যক্তিসত্তাকে ফেলে যায় ।  একলা মানুষ শূন্য নদীর তীরে দাঁড়িয়ে থাকে মহাকালের গর্ভে বিলীন হওয়ার জন্য ।  অথচ এই সহজ কথাগুলো ছাত্ররা বুঝতে পারেনা হাজার বার বোঝালেও ।  তারপর ফোন করে বিরক্ত করে রুমকিকে আরেকবার বুঝিয়ে দেয়ার জন্য ।  সেও ধৈর্য নিয়ে ফোনে বুঝিয়ে দেয় কখনও শিপ্লুকে ,  কখনও হারুনকে ,  কখনও বুঝিয়ে দিতে হয় মহসিনকে ।  কে জানে এখন আবার কাকে বুঝিয়ে দিতে হবে  !  ফোন রিসিভ করতেই ভারী কণ্ঠের আওয়াজ । 
  - রুমকি বলছেন ? 
 - জী বলছি । 
 - স্লামুয়ালাইকুম ম্যাডাম ,  আমি থানা থেকে ওসি সোবহান বলছি ।  আপনাকে কষ্ট করে একটু থানায় একবার আসতে হবে ।  
 - কেন বলুনতো হঠাৎ করে আমাকে থানায় প্রয়োজন হলো  ? 
 - জী ম্যাডাম ,  আমরা আসলে একটি মানিব্যাগ আর সানগ্লাস পেয়েছি ।  আপনি আসুন এলেই জানতে পারবেন ।  
 - মানিব্যাগ আর সানগ্লাস পাওয়ার সাথে আমার কি সম্পর্ক আমিত কিছুই বুঝতে পারছিনা । 
 - আপনারা বছর খানেক আগে শফিক নামের এক ব্যাক্তির নিখোঁজ হওয়ার জন্য থানায় একটি রিপোর্ট লিখিয়েছিলেন ,  মনে পরেছে ? 
 - হ্যাঁ হ্যাঁ রুমকির কণ্ঠে উৎকণ্ঠা; আমি আসছি এখনই ,  আপনারা আমার শফিককে খুঁজে পেয়েছেন  ? 
 ফোন কেটে দিয়ে রুমকি থানার পথে রওনা হতে চাইল ।  একটি রিক্সা ঠিক করে তাতে উঠে বসি রুমকির পাশে ।  রুমকির চোখে এই প্রথম পানি গড়িয়ে পরতে দেখলাম ।  অঝরে কাঁদছে মেয়েটা ।  মাঝে মাঝে কান্নাগুলোকে চাঁপা দিতে নেই ।  তাতে করে কষ্টগুলো শান্তির স্পর্শ ফিরে পায় ।  তাই ওর কান্নার মাঝে কোন বাঁধা দিলাম না ।  ওর সাথে যেন পুরো প্রকৃতি আজ নীরবে কাঁদছে ।  কাঁদতে কাঁদতে রুমকি আমার হাতের উপর ওর হাত রেখে বলে ,  একটা সময় কত স্বপ্ন যে সে দেখেছে ।  রিক্সায় শফিক পাশে বসে থাকবে তার হাত ধরে ।  তারপর দুজনে মিলে রোদের মধ্যে ঘুরবে ।  বিকেল হলে কোথাও বসে দুজনে মিলে ফুচকা আর রং চা খাবে ।  শফিকের রং চা খুব পছন্দ আর সাথে যদি আদা ,  লংকা আর লেবু পাতা থাকে তাহলেত কথাই নেই ।  রুমকির স্কুলের সামনে একটি দোকানে এমন রং চা পাওয়া যায় ।  কতবার ভেবেছে শফিক এলে এখানে ওকে নিয়ে এসে দুজনে মিলে প্রতিদিন চা খাবে  !  
 শফিকের সাথে রুমকির পরিচয় হয় ওর এক চাচাত বোনের বিয়েতে ।  সেই থেকে প্রেমের সূচনা ।  শফিকের একটি ছোট খাটো বায়িং হাউস আছে ।  যত স্বপ্ন ,  ভালোবাসার যত কথা তার সবটাই হতো ফোনে ফোনে ।  খুব বেশি সময় নিয়ে তারা দেখা করতে পারতনা ।  পাছে কেউ দেখে ফেললে রুমকির জন্য ব্যাপারটা খারাপ কিছু হতে পারে ভেবেই লুকিয়ে লুকিয়ে দুজনকে ঘুরতে হতো ।  কিন্তু চেনাজানা এই শহরে এভাবে লুকিয়ে ঘুরাটা খুব একটা সম্ভব হতোনা ।  অবশেষে তাদের বিয়ে ঠিক হয় পারিবারিক ভাবেই ।  
 বিয়ের আগের রাতেও শফিক রুমকিকে ফোন দেয় ।  
 - রুমকি তুমি কিন্তু মোটেও হাতে মেহেদী আঁকবেনা ।  আমি ওগুলো একদম পছন্দ করিনা ।  
 - আচ্ছা বাবা ঠিক আছে ।  কিন্তু বিয়েতে এটাই নিয়ম মেয়েরা হাতে মেহেদী আঁকে ।  মেয়েদের জীবনে এই একটি সময়ইত আসে ।  তুমি কি চাওনা তোমার রুমকি তোমার ঘরে সুন্দর করে বউ সেজে আসুক  ? 
 - তা কেন চাইব না ।  
 - তাহলে লক্ষ্মী ছেলের মত এখন শান্ত হও ।  আর শোন এখন অনেক রাত হয়েছে ঘুমিয়ে পর ।  
 - আরেকটু কথা বলি  ? 
 - না ,  মোটেই না ।  এখন আমি ঘুমাবো ।  কাল অনেক ধকল পোহাতে হবে ।  এই একটি দিনের জন্য কত অপেক্ষা করে থেকেছি ।  কাল থেকে দেখব কত কথা তুমি আমাকে বলতে পার ।  ঘরে এলে দেখবে আমাকে ভুলেই গেছো ।  তখন আর আমাকে ভালো লাগবেনা তোমার ।  আমার সাথে হয়ত কথা বলার ব্যাকুলতাও তোমার এমন থাকবেনা ।  
 - মোটেও না ।  আমার ভালোবাসা দিন দিন শুধু বাড়বে ।   তুমি দেখো ,  আমি তোমাকে অনেক আদর করব ।  
 - আচ্ছা  !  দেখা যাবে  ?  এখন আমাকে ঘুমাতে দাও প্লীজ লক্ষী ! 
 - হুম ঘুমাও তাহলে  ! 
 সকাল থেকেই বাড়িতে আনন্দের ধুম পরে যায় ।  উঠোনে প্যান্ডেল টাঙ্গানো হয় ।  বাবুর্চিরা রান্না করতে ব্যাস্ত হয়ে পরে ।  পার্লার থেকে রুমকিকে বউ সাজিয়ে আনা হয় ।  সেদিন গোলাপি বেনারশি শাড়িতে রুমকিকে মনে হচ্ছিল যেন সদ্য ফোঁটা একটি তাজা গোলাপ ফুল ।  ধীরে ধীরে মেহমানরা আসতে শুরু করে দেয় ।  একদল এসে খেয়েও ফেলে ।  দুপুর গড়িয়ে বিকেল হয়ে যায় ।  কিন্তু বর যাত্রীদের আসার কোন লক্ষন দেখা যায়না ।  কয়েকবার ফোন করাও হয় ।  প্রতিবারই শফিকদের বাসা থেকে বলা হয় এইত চলে আসবে তারা ।  হ্যাঁ শফিকদের বাড়ি থেকে কয়েকজন গিয়েছিলেন ।  তাও গভীর রাতে ।  যখন রুমকিদের পুরো বাড়িতে চলে শোকের মাতম যেন কিছুক্ষণ আগেই মারাত্মক কোন ঘূর্ণিঝড়ে লন্ডভন্ড হয়ে গেছে সব কিছু ।  
 শফিককে হঠাৎ করেই খুঁজে পাওয়া যাচ্ছিল না ।  কোথাও খোঁজ করে তাকে আর পাওয়া যাচ্ছিলনা  ।  একেবারে নিরুদ্দেশ হয়ে গেছে ।  দুই পরিবার থেকেই থানায় ডায়েরী করা হয়েছে ।  পত্রিকায় ছবি সহ হারানো বিজ্ঞপ্তি দেয়া হয়েছে ।  কিন্তু কোথাও কোন খোঁজ নেই শফিকের ।  একটি জলজ্যান্ত মানুষের এভাবে বিয়ের দিন হঠাৎ করে উধাও হয়ে পরাটা কেউ স্বাভাবিক ভাবে মেনে নিতে পারেনি ।  তার উপর প্রেমের বিয়ে ।  এমন নয় যে ছেলের অমতে বিয়ে দেয়া হচ্ছিল ।  বরং শফিকের চাপেই বিয়ের আয়োজন করা হয়েছিল ।  সেই দিন থেকে আজ প্রায় বছর কেটে গেলো কিন্তু শফিকের আজও কোন সন্ধান নেই ।  সে আর ফিরে আসেনি ।  একটা সময় সবাই ধরেই নিলো হয়ত সে আর বেঁচে নেই অথবা বেঁচে থাকলেও আর কোন দিন হয়ত ফিরে আসবেনা ।  আর ফিরে এলেও এমন একটি ছেলের সাথে রুমকির কোন সম্পর্ক আর হতে পারেনা ।  
 কিন্তু জীবন থেমে থাকতে পারেনা ।  অন্তত সমাজে চলতে হলে বুকের ভেতর অনেক কিছু চাঁপা দিয়ে বাস্তবতাকে মেনে নেয়ার নামইত জীবন ।  জীবনের যাপিত ব্যাঞ্জনা ।  তারপর রুমকি নতুন করে বেঁচে থাকার স্বপ্ন দেখতে শুরু করে ।  তবু বুকের ভেতর কোথায় যেন শফিকের প্রতি একটু খানি ভালোবাসা রয়েই যায় ।  ভালোবাসার মৃত্যু নেই ।  হয়ত লুকিয়ে রাখা যায় কাউকে খুশি করতে; কান্না চেপে রাখার মাঝেই সত্যিকারের কল্যান নিহিত থাকে বলেই ।  
 থানায় বসে ওসি সোবহান খুব আয়েশ করে সিগারেট টানছে ।  লোকটার ভেতর সামান্য সৌজন্যতা বোধটুকু নেই ।  আমাদেরকে সে একবারের জন্যও বসতে বলার প্রয়োজন মনে করলনা ।  নিজের মনে সিগারেট টেনেই যাচ্ছে ।  যেন রুমকিকে সে ডেকেই এনেছে তার সিগারেট টানার এই ঐতিহাসিক দৃশ্য দেখাবে বলেই । 
  - স্লমুয়ালাইকুম ভাই ।  আপনি আমাকে ফোন দিয়েছিলেন ।  
 - ও হ্যাঁ  !  আপনি মিস রুমকি  ? 
 - জী । 
 - এই দেখুনত মানিব্যাগ আর সানগ্লাসটি চেনেন কিনা  ? 
 রুমকি মানিব্যাগটি হাতে নিয়ে খুলে দেখে শফিকের কিছু ভিজিটিং কার্ড রয়েছে তাতে ।  ভিজিটিং কার্ডে শফিকের ছবি রয়েছে ।  মানিব্যাগে রাখা নিজের ছবি দেখতে পেয়ে দুচোখের কোনে অশ্রু নেমে আসে ।  কান্না জড়ানো কণ্ঠে রুমকি জানতে চায় শফিক কোথায় ? 
 ওসি সোবহান তাকে জানায় যে তারা কিছুদিন ধরে হায়দার নামের এক সন্ত্রাসীর খোঁজ করে আসছিলো ।  অসংখ্য খুনের মামলা রয়েছে তার নামে ।  হায়দারের কাজই হচ্ছে ব্যবসায়ীদের কাছ থেকে চাঁদা আদায় করা ।  আর কারও কাছ থেকে চাঁদা না পেলেই খুন করা ।  হয়ত শফিককেও সে একারনেই খুন করে লাশ গুম করে ফেলেছিল ।  শেষটায় চাঁদাবাজি করতে যেয়ে খুন করে বসে আশরাফ নামের এক বিশিষ্ট শিল্পপতীকে ।  সেই খুনের তদন্ত করতে যেয়ে হায়দারের বাসা থেকে এই মানিব্যাগ আর সানগ্লাসটি তারা উদ্ধার করে ।  কিন্তু হায়দারকে ধরা সম্ভব হয়নি ।  সে তাদের আসার খবর পেয়ে আগেই পালিয়ে যায় ।  
 আমি রুমকির কাঁধে হাত রাখতেই; রুমকি শফিকের মানিব্যাগটি বুকে জড়িয়ে ধরে কাঁদতে শুরু করল ।  থানার ভেতর চার দেয়ালে সেই কান্নার শব্দ প্রতিদ্ধনি হয়ে ফিরে আসছে ।  সেই শব্দ এতটাই হৃদয় গ্রাহী যে ওসি সোবহানও তার ভেতর কান্না অনুভব করল ।  সেই কান্না সৌজন্যতা মূলক নয় ।  দুই আঙ্গুলের ভাঁজে রাখা সিগারেট পুড়ে ছাই হয়ে গেছে কিন্তু ধোঁয়াগুলো যেন শূন্যতায় কান্নার রং ছুঁয়ে ভালোবাসা পূর্ণ জোছনার ছবি আঁকছে ।  
 উৎসর্গ শ্রদ্ধেয় ও প্রিয় ব্লগার মামুন রশিদ ভাইকে যিনি একনিষ্ঠ ভাবে নিরলস পরিশ্রম করে চলেছেন তার গল্প সংকলন করার পেছনে ।  আমি বিশ্বাস করতে চাই এই গল্প সংকলনের মাধ্যমে তিনি গল্পাকারদের সবসময় অনুপ্রেরনা দিয়ে যাবেন । 
                            
                    




না - মানুষ


 আমি একজন না - মানুষ ।  সোজা কথায় না - মানুষ হলো সেই ,  যে মানুষ না ।  এই মানুষ না হওয়ার বেশ আনন্দ আছে ।  কোন প্রকারের পাপ - পূণ্যের দায়বদ্ধতা থাকেনা না - মানুষদের ।  আমারও নেই ।  এইজন্য অবশ্য লোকে আমাকে ঘৃণা করেনা ।  আমাকে অনেকেই সাধু সন্ন্যাসী বলে মনে করে ।  আমার কাছে মানুষজন এসে তাদের সমস্যার কথা জানায় ।  আমিও চেষ্টা করি তাদের সেসব সমস্যার সমাধান করে দিতে ।  অবশ্য এইসব সমস্যার সমাধানের জন্য আমি সম্মানী বাবদ কিছু অর্থকরী নিয়ে থাকি ।  কারণ না - মানুষ হলেও আমারও জীবিকা নির্বাহের প্রয়োজন রয়েছে ।  কিছুদিন আগে শফিক নামের একটি ছেলে এসেছিলো তার সমস্যা নিয়ে ।  তার স্ত্রীর নাকি অন্য একটি ছেলের সাথে সম্পর্ক রয়েছে ।  আমি তাকে তার স্ত্রীকে খুন করার পরামর্শ দিলাম ।  তার কিছুদিন পরেই তার স্ত্রীও এলো ।  আমি তাকেও খুন করার পরামর্শ দিয়ে দিলাম ।  দুই জনের কাছ থেকেই বেশ ভাল রকমের অর্থকরী উপার্জিত হয়েছিলো ।  আজকে আবার একজন এসেছে তার সমস্যা নিয়ে ।  নাম সুমন ।  ছেলেটা আমার সামনেই বসে আছে ।  আমি কি এখানে একটা সিগারেট ধরাতে পারি  ?  ধরান ।  ছেলেটা একটা সিগারেট ধরিয়ে এত দ্রুত টানতে শুরু করল ,  যেন এখনই বাস ছেড়ে দিবে ।  সিগারেট শেষ না হলেও সমস্যা আবার বাসও মিস হবে ।  একবার বাস মিস হলে আর দ্বিতীয় বাস পাওয়া যাবেনা ।  আমি বললাম এত ব্যাস্ত হওয়ার কিছু নেই ।  আপনি ধীরে সুস্থে আয়েশ করেই সিগারেট টানুন ।  সিগারেট হলো আয়েশ করে খাওয়ার জিনিস ।  ধীরে সুস্থে আয়েশ করে না টানলে হঠাৎ একসাথে অনেক ধোঁয়া জমে হৃদ যন্ত্রের ক্রিয়ায় সমস্যা হয়ে মৃত্যুর কারণ হতে পারে ।  আমার মনে হলো ছেলেটা আমার কথা বুঝতে পেরেছে ।  এখন সে ধীরে সুস্থেই সিগারেট টানছে ।  তবে তার চোখে মুখে একটা অপরাধী অপরাধী ভাব কাজ করছে ।  বোঝাই যাচ্ছে ছেলেটা কোন কিছু নিয়ে ভয়ে খুব টেনশনের মধ্যে আছে ।  এবার আপনার সমস্যার কথা বলুন ।  আমি একটা মেয়েকে খুব ভালোবাসি । বেশত ।  ভালোবাসা খুব ভাল জিনিস ।  কিন্তু মেয়েটা আপনাকে ভালোবাসেনা এইতো  ?  জী না ,  মেয়েটাও আমাকে প্রচন্ড রকম ভালোবাসে ।  তাহলে সমস্যা কোথায়  ? সমস্যা হলো মেয়েটার হাসবেন্ড কে নিয়ে  ! হুম  !  পরকীয়া কেস ।  আমাকে সাহায্য করুণ প্লীজ  !  এটা কোন বিষয়ই না ।  আপনাকে শুধু একটা খুন করতে হবে । খুনের কথা শুনে ছেলেটা চমকে উঠলো ।  খুন করতে হবে  !  মানে মেয়েটার হাসবেন্ডকে খুন করার কথা বলছেন  ?   ছেলেটা ঘামতে শুরু করেছে ।  কপালের রেখাগুলো মোটা করে ভাঁজ হয়ে ফুলে উঠেছে ।  আবার একটা সিগারেট ধরাল ।  এবার আগের চেয়ে আরও দ্রুত সিগারেট টানা শুরু করেছে ।  এরই মধ্যে সে সিগারেট টানা সম্পর্কে আমার জ্ঞানদানের কথা ভুলে গেছে ।  অবশ্য টেনশনে থাকলে মানুষের মস্তিষ্কের সাধারণ চিন্তা শক্তি কাজ করেনা ।  তখন সে কয়েক সেকেন্ড আগে কি হয়েছে ভুলে যায় ।  সামনে কি হবে সেটাই তখন মূখ্য বিষয় হয়ে দাঁড়ায় ।  অনেকের আবার হিতাহিত জ্ঞান থাকেনা ।  তখন তার পক্ষে অনেক কিছুই করে ফেলা সম্ভব হয় ।  এই ছেলেটাও তেমন প্রকৃতির ।  এই জন্য মানুষ খুন করার কথা শুনে তার ভেতর ভীতি কাজ করছে ।  আমার মত না - মানুষ হলে এমনটা হত না ।  মানুষ খুন করার কথা শুনে স্বাভাবিক থাকতে পারত ।  আপনি দেখছি গভীর চিন্তার মধ্যে পরে গেছেন  ?  এত চিন্তার কিছু নেই ।  খুনটা করতে হবে খুব ঠাণ্ডা মাথায় ।  কোন রকম ক্লু রাখা যাবেনা ।  এবং সাথে সাথেই মেয়েটার সাথে থাকা যাবেনা ।  মেয়েটাকেও বলে দিবেন যেন কিছুদিন ঘরে থেকেই নিজ স্বামীর হত্যাকান্ডে শোক পালন করে ।  তারপর সব কিছু স্বাভাবিক হয়ে এলে দুজনে মিলে নিজেদের অভিসার পূর্ণ করবেন ।  ছেলেটা মনে হলো আমার কথায় ভরসা পেল ।  আমাকে ধন্যবাদ জানিয়ে সিগারেট টানতে টানতেই উঠে চলে যেতে লাগল ।  এইযে মশাই ,  দাঁড়ান ।  আপনি দেখছি আমার ফিস না দিয়েই চলে যাচ্ছেন  !  ওহ  !  দুঃখিত ।  আসলে মাথাটাই কাজ করছেনা ।  আপনার ফিসটা পকেটেই রেখেছিলাম ।  দুঃখিত এই নিন ।  জী ধন্যবাদ  !  মাঝে মাঝে আমার ঘরে আমার গুরুজী আসেন ।  তার মৃত্যুর পর থেকেই মূলত আমার জন্য এই পরম সৌভাগ্যের সূচনা হয় ।  গুরুজী এসে আমার সাথে কথা বলেন ।  নানারকম জ্ঞান দান করেন ।  আমাকে দীক্ষা দেন ।  অনেক দিন পর আজকে আমার ঘরে গুরুজী এসেছেন ।  কি কেমন চলছে তোমার দিনকাল  ?  স্যার ভাল না  !  আমি আমার গুরুজীকে স্যার বলেই সম্বোধন করি ।  সেটা অবশ্য না চলারই কথা ।  এই ,  কি ব্যাপার লেবু দিয়ে মাংস রান্না করা হয়েছে মনে হচ্ছে  ?  বেশ গন্ধ পাচ্ছি  !  কিন্তু মনে হচ্ছে লেবুর পরিমাণটা অনেক বেশি দিয়ে ফেলছ  ?  মাংসের চেয়ে লেবুর গন্ধটা বেশি আসতেছে ।  মাংস আর লেবুর গন্ধ সমান আসতে হবে ।  না হলে সুস্বাদু হয়না ।  আজকে মনে করবাত; তোমাকে অবশ্যই রান্নাটা ঠিক ভাবে শিখিয়ে দিয়ে যাব ।   জী স্যার ।  স্যার আপনার ভাগ্যটা খুব ভাল ।  আজকে অনেকদিন পর আপনি এসেছেন ।  আর আজকেই লেবু দিয়ে মাংস রান্না করিয়েছি ।  এক কাপ চা খাওয়াতে পারবা  ?  জী স্যার অবশ্যই  !     শোন দুধ চা কর ।  আর দুধ কিন্তু অবশ্যই গাভীর দিবা ।  স্যার কি সাথে সিগারেট খাবেন  ? ঘরে থাকলে একটা দাও খাই । স্যার বেনসন কিন্তু  ? আরে দাওত  ! স্যার চায়ের কাপ থেকে পিরিচে একটু একটু করে চা ঢেলে নিয়ে চুমুক দিচ্ছেন ।  চা শেষ করে সিগারেট ধরালেন ।  কি ব্যাপার তুমি সিগারেট ধরাচ্ছনা  ? স্যার না ,  মানে  !  ধুরও  !  ধরাওত ।  আমার এসব প্রেজুডিস নাই । স্যারের সাথে সাথে আমিও একটা সিগারেট ধরালাম ।  জীবন খুব সাধারন একটা বিষয় ।  এই বিষয়টাকে আমরা মানুষরা খুব জটিল করে ফেলাই ।  অবশ্য তোমার ক্ষেত্রে এইটা প্রযোজ্য না ।  তুমিত আবার মানুষ না ।  তুমি হইলা না - মানুষ ।  এই না - মানুষ হওয়ার আইডিয়াটা কিন্তু চমৎকার ।  বৃষ্টি হবে আর সেই বৃষ্টিকে উপভোগ করতে পারলানা ,  এরচেয়ে হতভাগ্য আর কিছু নাই ।  সর্দি লাগবে ,  জ্বর আসবে ,  এইসব অজুহাত দেখান হলো যতসব মানুষের জটিলতা ।  বৃষ্টি হবে ,  উপভোগ কর ।  শর্দি জ্বরের জন্য ডাক্তার আছে ।  ডাক্তারের কাছে যেন যেতে না হয় ,  এইজন্য সব এড়িয়ে চললাম ,  তাহলে ডাক্তাররা খাবে কি  ?  জী স্যার ,  একদম ঠিক বলেছেন । একটা কাগজ আর কলম নিয়ে আস ।  তোমাকে লেবু দিয়ে মাংস রান্না করার রেসিপিটা লিখে দিয়ে যাই ।  এরপর আসলে যেন তৃপ্তি ভরে খাওয়াতে পার ।  স্যার খুব আগ্রহ নিয়ে লিখছেন । এক কেজি মাংস ,  অল্প পরিমানে পুদিনা পাতা ,  আদা তিন টেবিল চামচ ,  আস্ত রসুন কুঁচি তিন চারটা ,  গোল গোল করে পেঁয়াজ কুঁচি ,  লবন পরিমান মত ,  কাঁচা ঝাল মরিচ লম্বা করে কেটে দিতে হবে  ( তবে কোন হলুদ আর মরিচের গুঁড়া দেয়া যাবেনা )  ,  দেড়টা বাতাবী লেবু ।  কোন ঝোল রাখা যাবেনা ।  ভূনা ভূনা করে রান্না করবা ।  হঠাৎ কলিং বেলের শব্দে ঘুম ভাঙল ।  দরজা খুলতেই দেখি রাজুর মা দাঁড়িয়ে আছে ।  রাজুর মা প্রতিদিন বিকাল বেলায় এসে আমার জন্য রান্না করে দিয়ে যায় ।  তাছাড়া ঘরের কিছু টুকটাক কাজ থাকলেও করে দিয়ে যায় ।  রাজুর মার বয়স খুব বেশি না ।  মনে হয় এখনও তিরিশও হয়নি ।  বিয়ের পর দুই বছরের মাথাতেই ছয় মাসের ছেলেটাকে সহ রেখে তার স্বামী আরেকটা বিয়ে করে তাকে ছেড়ে চলে যায় ।  এখন ছেলেটাকে নিয়ে গত পাঁচ বছর ধরে পাশের বস্তীতেই থাকছে ।  বাড়ি বাড়ি কাজ করে যা রোজগার করে তাই দিয়ে ছেলেকে নিয়ে তার জীবন চলে ।  রাজুর মা শোন ,  আজকে লেবু দিয়ে মাংস রান্না করবা ।  লেবু দিয়ে মাংস রাঁধতে পারত  ?  না পারলে বল শিখিয়ে দিচ্ছি ।  ভাইজান ,  এইডা আর এমন কঠিন কি  !  মাংস রান্না কইরা হের মইধ্যে লেবু চিইপ্প্যা দিয়া দিলেই হইব ।  এত সহজ হলেত ,  হয়েই যেত তাইনা  ?  শোন ,  আমি শিখিয়ে দিচ্ছি কিভাবে রান্না করবা লেবু দিয়ে মাংস ।  মাংসের সাথে অল্প পুদিনা পাতা নিবা ,  আদা দিবা তিন টেবিল চামচ ,  আস্ত রসুন কুঁচি দিবা চারটা ,  গোল গোল করে পেঁয়াজ কুঁচি নিবা ,  অল্প একটু লবন দিবা ,  কাঁচা মরিচ লম্বা করে কেটে দিবা ,  কিন্তু কোন হলুদ আর মরিচের গুঁড়া দিবানা ,  দেড়টা বাতাবী লেবুর রস দিয়ে ভূনা ভূনা করে রান্না করবা ।  কোন ঝোল রাখবানা ।  রান্না হলে আমার জন্য সামান্য কিছু রেখে ,  বাকিটা তোমার আর তোমার ছেলের জন্য নিয়ে যাবা । হয় ,  ভাইজান বুঝতে পারছি ।   নাহ  !  রাজুর মা রান্নাটা ঠিক মত করতে পারেনি ।  মাংসের চেয়ে লেবুর গন্ধটাই বেশি আসছে ।  একগাদা লেবু দিয়ে ফেলছে ।  খেতেও মোটেও সুস্বাদু হয়নি ।  কাল আবার আসুক রাজুর মা ,  তার আর আমার এখানে কাল থেকে কাজ করতে হবে না ।   নাহ  !  গল্পটা ঠিক জমছেনা ।  এমন গল্প লিখলে আজকাল পাঠক খাবেনা ।  আর পাঠক না খেলে একজন লেখকের কোন সার্থকতা থাকেনা ।  একজন লেখক হিসেবে নিজের কাছে আত্মতৃপ্তি থাকলেও পাঠক সমাজে পুরো মাত্রায় একজন ফ্লপ লেখক হিসেবেই দুর্নাম কামাই করতে হবে ।  পাঠকের রুচির প্রতি জ্ঞান রেখে লিখতে হবে ।  তবে আবার নিজের মত করে রুচি তৈরি করে দেয়ার মাঝেও সার্থকতা আছে ।  সোজা কথা পাঠককে খাইয়ে দিতে হবে ।  সেটা বিড়িই হোক অথবা চুরুট ।  একজন লেখক হলো তার নিজ সাহিত্যকর্মের স্রষ্টা ।  যার লেখনীতে সৃষ্টি হয় বিভিন্ন চরিত্র আর সেইসব চরিত্রকে কেন্দ্র করে বিভিন্ন কাহিনীর ।   গল্পের নায়িকার নাম দিলাম শ্রাবণী ।  রুপের বর্ণনা হিসেবে প্রথাগত নিয়ম অনুযায়ী পরীর মত অনিন্দ্য সুন্দরী কল্পনা করে নিলাম ।  নায়িকা সব সময় শাড়ি পরে থাকে ।  বেশিরভাগ শাড়িই প্ল্যাস্টিক এর মতো কাপড়ের ।  হালকা সাজসজ্জা থাকা আবশ্যক ।  এই যেমন ঠোঁটে লিপস্টিক ,  কপালে টিপ ,  হাতে রেশমি চুড়ি ,  উঁচু হিলের জুতা ইত্যাদি ।  গল্পের নায়ক এখানে দুইজন ।  একজনের নাম দিলাম সুমন ।  সুমন একজন সুপ্রতিষ্ঠিত সাহিত্যিক ।  গল্পের অপর নায়ক শফিক ।  সেও একজন সাহিত্যিক ।  তবে সুমনের মত সুপ্রতিষ্ঠিত নয় ।  পাঠক সমাজের কাছে সুমনের মত কদর তার নেই ।  আর এই শফিকের স্ত্রীই হলো গল্পের নায়িকা শ্রাবণী । শফিকের সাথে তার স্ত্রী শ্রাবণীর দাম্পত্য সম্পর্ক ভাল না ।  মূলত সুমনের সাহিত্যকর্মের প্রতি ভক্তি থেকে শ্রাবণীর সুমনের প্রতি দুর্বলতা থেকে গভীর প্রণয়ের সূচনা হয় ।  তার উপর নিজের স্বামীকে নিয়ে আত্মগ্লানিতো রয়েছেই ।  কাহিনীর সমাপ্তি এভাবে করা যেতে পারে শফিক শেষ পর্যন্ত সিদ্ধ্যান্ত নেয় তার সুমনকে খুন করার ।  তার স্ত্রী অর্থাৎ শ্রাবণীও ঠিক করে যে সে তার স্বামীকে খুন করবে ।  অন্যদিকে ,  সুমন মনে মনে ভাবতে থাকে সে একজন সুপ্রতিষ্ঠিত লেখক ।  অথচ শ্রাবণীর মত এমন অপরূপ সুন্দরী একটা মেয়ে কিনা তার না হয়ে; হলো শফিকের মত একজন অখ্যাত লেখকের স্ত্রী ।  তার ভেতর অহংকার বোধ থেকে ক্রমশ শফিককে খুন করার বাসনা চেপে বসে ।  এভাবে একে অপরকে খুন করার পরিকল্পনা থেকে এক পর্যায় শফিক ও সুমন দুইজন একে অপরের সাথে সংঘর্ষে লিপ্ত হয়ে অবশেষে দুইজনই মারা যায় ।  আর বেচারি শ্রাবণী শেষ পর্যন্ত তার স্বামী ও প্রেমিককে হারিয়ে নিঃসঙ্গ হয়ে পড়ে ।  কিন্তু কাহিনীটাকে যদি এভাবে না লিখে ,  অন্যভাবে লেখা যায় ।  তাহলে কেমন হয় সেটাই এখানে বিবেচ্য বিষয় ।  গল্পের নায়ক এখানে একজনই ।  শফিক ।  জীবন যুদ্ধে ক্লান্ত ।  আত্মগ্লানিতে ভোগা একটি চরিত্র ।  অনিন্দ্য সুন্দরী স্ত্রীর সাথে কোনভাবেই দাম্পত্য জীবনে সুখী হতে না পারা একটি চরিত্র ।  যার কাছে তার সাহিত্যকর্মের সৃষ্টি অথবা ধ্বংসের পটভূমি তার স্ত্রী শ্রাবণী ।  কি ভাবছো  ? আরে স্যার যে; কখন এলেন স্যার  ?  একদমই টের পায়নি স্যার  ! টের পাবা কিভাবে  ?  তুমিত আর কোন সাধারণ মানুষ নও ।  তুমি হোলা না - মানুষ ।  সাধু সন্ন্যাসী ।  গভীর ধ্যানে মগ্ন থাকো সারাদিন ।  তা এখন কি নিয়া ধ্যানে মগ্ন ছিলা  ?  স্যার ভাবছি আপনার মত লেখক হব ।  বেশত  !  কিন্তু লেখক হওয়ার যে যাতনা আছে সেটা কি সহ্য করে নিতে পারবা  ?  স্যার আমি না - মানুষ ।  আমার কাছে এইসব যাতনা কোন বিষয়ই না ।  বেশ  !  তা কী লিখবা কিছু কি ঠিক করছ  ?           স্যার ,  একটা খুনের গল্প লিখতে চাই ।  চমৎকার  !  তা সমস্যা কোথায়  ?  সমস্যা স্যার ,  কীভাবে গল্প লিখলে পাঠক খাবে সেইটা বুঝতে পারতেছিনা ।  শোন এখন থেকে এমন স্যার স্যার আর করবানা ।  তোমার মত না - মানুষ এমন স্যার স্যার করবে এটা মানায় না ।  তুমি হবা এইসব প্রেজুডিস আর ভদ্রতার ঊর্ধের । বুঝতে পারছি; বলেই ভদ্রতার কোন তোয়াক্কা না করে স্যারের সামনেই এবার একটা সিগারেট ধরালাম ।  স্যার আমার দিকে তাকিয়ে মুচকি হাসছেন । কি গল্পের বিষয়ে কী কিছু মাথায় আসলো  ? হুম  !  এসেছে ।  আচ্ছা ,  আপনি কি মানুষের মাংস রান্না সম্পর্কে কোন বিশেষ রেসিপি জানেন  ?  স্যার তার ভ্রুযুগল কুঁচকিয়ে আমার দিকে একবার তাকিয়ে কী যেন ভাবলেন  !  তারপর বললেন ,  মানুষের মাংস নোনতা হওয়ার কথা  !  মাংস রান্না করাই আছে ।  আমিত আর রাঁধতে জানিনা ।  কাজের বুয়ার হাতের রান্না ।  যদিও আপনার রেসিপি অনুযায়ী তেমন একটা সুস্বাদু হয়নি ,  মাংসের সাথে লেবুর পরিমাণটা ঠিক মত মিশ্রিত হয়নি ।  তারপরেও কি একটু খেয়ে দেখবেন  ?  

                    




পরবাসিনী

    পরবাসিনী ,  তোমার বুকে বেড়ে ওঠা স্বপ্নগুলো ভোরের তারায় বিলাপ করে , 
অন্য আলোকে ,  অন্য ভূবনে ছায়াপথের ঘূর্ণনে ক্লান্ত হয়ে ফিরে;
বাতাবী লেবুর গন্ধ মাখা অধরে এসে কষ্টরা তৃপ্ত হয় । 
কামুক স্বর্ণলতাদের ভিড়ে হারিয়ে খুঁজেছো ভাতের করুণা , 
ডিম্বাণুর নিষেক সেখানে ঘুম কাতুরে সান্তনা;
তোমার জন্য বড় বেশি মায়া হয়  ! 
 এখানে আমার শহর জুড়ে কাঁচের দেয়াল;
এখন আর শ্যাওলা জমে নোংরা হবার ভয় নেই আমার;
চাইলেই সূর্যকে ধারণ করে নিতে পারি ইচ্ছে ডানায় প্রদীপ করে । 
রূপকথার অলিক কোন গল্পের সমাপ্তিতে , 
তোমার নগ্ন পায়ে হেটে চলা পথের দিকে তাকিয়ে , 
দীর্ঘশ্বাস ফেলা যুবকের ডুকরে ওঠার শব্দ শুনেছিলো বৈশাখী খরতা । 
 শুনেছি তোমার হরিণী চোখের অশ্রুর নাব্যতা হ্রাস পেয়েছে ক্রমাগত , 
আবেগী শীতলতায় লুণ্ঠিত হওয়ার প্রত্যয় তবু আমাকে গ্রাস করছে প্রথাগত ।   


                    




রহস্যাবৃত যমজ স্বর্ণযুগ সভ্যতা অঘোরে অনুরূপ

    প্রশান্ত মহাসমুদ্রের তীরবর্তী প্রাচীন মায়ান এবং প্রাচীন বালিনীয় সম্পূর্ণ বিপরীত দিকে অবস্থিত দুটি সভ্যতা ।  আপাতদৃষ্টিতে এই সম্পর্কহীন প্রাচীন সভ্যতা দুটি ধ্বংসাবশেষের অনুচ্চারিত গল্প হলেও এখনো রহস্যজনকভাবে উভয় সংস্কৃতির স্থাপত্য ,  মূর্তিশিল্প ,  ধর্ম একই ভাবধারায় ভিন্ন শরীরে আবিষ্ট ।  উভয় সংস্কৃতি যদিও মহাসমুদ্র দ্বারা বিপরীত দিকে পৃথককৃত তথাপি অনেক বিভ্রান্তিকর এবং অসমাধিত মিলের মাধ্যমে প্রাচীন মায়ান এবং প্রাচীন বালিনীয় সভ্যতা সংযুক্ত রয়েছে ।  এদেরকে বলা যেতে পারে সর্বশ্রেষ্ঠ প্রত্নতাত্ত্বিক প্রহেলিকা যার রহস্য আমেরিকান পণ্ডিতদের দ্বারা কেবল উপেক্ষিতই হচ্ছে ।  প্রত্নতত্ত্ব নিয়ে কি এমন রাজনীতি ও ব্যবসায়ী স্বার্থ জড়িত থাকতে পারে  ?  বিষয়টি নিয়ে গভীর ভাবে ভেবে দেখার প্রয়োজন রয়েছে ।  
 শক্তিশালী কর্পোরেট পরিবারের একটি অতি ধনী অভিজাত শ্রেণী সফলভাবে আমাদের প্রাচীন অতীতের ঐতিহাসিক এবং আধ্যাত্মিক সত্য গোপন করে রেখেছে ।  প্রভাবশালী আমেরিকান নেতাদের দ্বারা গঠিত অদৃশ্য সরকার যাদের লক্ষ্য তাদের পিতৃপুরুষদের প্রতিষ্ঠিত অর্থনৈতিক ও রাজনৈতিক স্বৈরশাসন একটি গোপন গ্লোবাল সিস্টেমের মাধ্যমে বজায় রাখা ।  আরো নির্দিষ্টভাবে ,  প্রাগঐতিহাসিক এই পৃথিবীতে একটি অত্যন্ত অত্যাধুনিক স্বর্ণযুগ সভ্যতার অস্তিত্ব গোপন করা ।  প্রশান্ত মহাসমুদ্রের উভয় পক্ষের দৃশ্যত একই স্বর্ণযুগ সভ্যতা হঠাৎ শেষ হয় কিন্তু পরে বিশ্বের প্রথম পরিচিত সভ্যতাগুলোর উত্তরাধিকার সুত্রে প্রাপ্ত হয় ।  দক্ষিণ - পূর্ব মেক্সিকোর ইউকাটান উপদ্বীপের উপর উদিত একটি অত্যন্ত উন্নত সভ্যতা প্রাচীন মায়ান; অন্য দিকে প্রাচীন বালিনীয় ,  দক্ষিণ পূর্ব এশিয়ার বালি দ্বীপে অবস্থিত হওয়ার পরেও রহস্যজনকভাবে অনুরূপ দুটি সমান্তরাল সংস্কৃতি ।  
 সোপানযুক্ত পিরামিড    বালিনীয়  ( বামে )  বেসাকিহ মাতার মন্দির এবং মায়ান  ( ডানে )  হাই প্রিস্ট এর মন্দির বা অস্থি - আধার যাদের প্রতিটি ধাপে ধাপে বিন্যস্ত সিঁড়ির পাশ দিয়ে সজ্জিত রয়েছে পাখাত্তয়ালা ড্রাগন আর সাপের সঙ্গে ।  সিঁড়ির নীচে তাদের মুখ খোলা থাকে ।   
   আর্চ স্থাপত্য    ভক্তিমূলক ভাররক্ষার্থ প্রাচীর গাত্রের প্রলংবিত অংশ যাদের উপরের অংশ ধাপে ধাপে বিন্যস্ত হলেও নিচের দিকটা সমান্তরাল ভাবে ব্রিজের মতো করে গঠিত ।   
 মন্দিরের প্রবেশ মুখে ভয়ংকর শ্বর    রাগান্বিত পাথুরে মূর্তি জীবনের অনন্তকাল এবং ক্রমাগত পুনর্নবীকরণের একটি প্রতীক 
   আসিন্তিয়া ও উব্বাহ কাওয়াইলের আধ্যাত্মিক শক্তি অন্বেষণে প্রার্থনারত মূর্তি 
   বিভিন্ন ভয়ংকর প্রানী ও সাপের মুখোশ খোদিত প্রবেশদ্বার       যমজ হাতির শ্বর যা প্রকৃতি এবং মানুষের শক্তি ও বুদ্ধিমত্তাকে প্রকাশ করে    চাকানা প্রতীকসমূহ
   চোখ ও কপালের মাঝে তৃতীয় চোখ    ট্রিপ্টিক      Hyperdiffusionism  -  the theory that all cultures originated from one  [ Golden Age ]  culture .  Hyperdiffusionists deny that parallel evolution or independent invention took place to any great extent throughout history ,  they claim that all cultures can be traced back to a single culture . 
   —  Wikipedia  প্রশান্ত মহাসাগর দ্বারা পৃথককৃত এই দুটি প্রাচীন সভ্যতা যেন পাজল খেলার মতই; হারিয়ে যাওয়া অংশগুলোকে জোড়া লাগাতে পারলেই এই যমজ সভ্যতা দুটির পূর্বপুরুষগণকে সাধারনভাবে একত্রে প্রকাশ করা সম্ভব হবে ।  কিন্তু এদেরকে যদি আমরা শুধুমাত্র হারিয়ে যাওয়া সভ্যতার আলোকেই বিচার করি তাহলে আমাদের অজ্ঞাতেই রহস্য হয়ে রয়ে যাবে চিরকালের জন্য ।   
   

                    




বহ্নিতে তোমার ফিরে আসার দহন পোহাব

    বহ্নিতে তোমার ফিরে আসার দহন পোহাতে এসেছি , 
ঘন তমসার সিঁথিতে সিঁদুর এঁকে খুনসুটি করব বলে; তোমার বুকে । 
আস্তাবলের গোপন কুঠুরীতে লেলিহান আমি , 
তৃষ্ণার্ত বৈরী বাতাসে ভবঘুরে স্বপ্নিল মনে ভাবি , 
চলে যায় আমার বসন্তের দিনগুলো;
যদি মেঠোফুলের পাতায় পাতায় রং লাগে , 
পাঁপড়ির এলোমেলো বিন্যাসে;
যদি দাউ দাউ করে জ্বলে কাটফাটা চৈত্রের দুপুর , 
ধন্য হবে কি তোমার নরম কোমল মাটির অধর  ? 
হঠাৎ ঘুম ভাঙতেই দেখি , 
তোমার জানালা আর ভেতরের ঝরে পরা শরীর জ্বলে পুড়ে অঙ্গার । 
 স্বপ্নদের বাড়িতে অদ্ভুত গড়ন নিয়ে নিদারুণ কষ্টদের বসবাস , 
অশ্রুর সমুদ্রে শোভিত দেনায় গোছানো সুখের সংসার , 
কিছু ক্ষুধার্ত শকুনের স্বপ্ন ছিঁড়ে খাওয়ার বাসনা;
আর তোমার অহেতুক করুনা , 
শূন্য পাতায় নোনা জলের তৃষ্ণা মেটায় । 
আমি তব স্বপ্ন হব;
বহ্নিতে তোমার ফিরে আসার দহন পোহাব ।  


                    




রহস্যাবৃত যমজ সংস্কৃতি অঘোরে অনুরূপ

    আটলান্টিক মহাসমুদ্রের তীরবর্তী আফ্রিকার প্রাচীন মিশর এবং দক্ষিণ আমেরিকার প্রাচীন ইনকা সম্পূর্ণ বিপরীত দিকে অবস্থিত দুটি সভ্যতা ।  এদের মাঝে কখনও যোগাযোগও ছিলনা কিন্তু এখনো রহস্যজনকভাবে উভয় সংস্কৃতির প্রাচীন শিল্প ,  স্থাপত্য ,  প্রতীকীবাদ একই ভাবধারায় ভিন্ন শরীরে আবিষ্ট দুটি পুরাণ ও ধর্ম ।  উভয় সংস্কৃতি যদিও মহাসমুদ্র দ্বারা বিপরীত দিকে পৃথককৃত তথাপি অনেক বিভ্রান্তিকর এবং অসমাধিত মিলের মাধ্যমে প্রাচীন মিশরীয় এবং প্রাচীন ইনকা সভ্যতা সংযুক্ত রয়েছে ।  
   পিরামিডের মধ্যে প্রোথিত মৃতদেহ ।  
   মৃত্যুর পরেও জীবন আছে বলে বিশ্বাস ।  
   মৃতদেহের দুটি হাত ক্রস করে রাখা হত বাম ও ডানের ভারসাম্য বোঝাতে অর্থাৎ মৃত্যুর মধ্যে দিয়ে নতুন করে জীবন প্রাপ্তির পর সাম্য অবস্থান বোঝানর জন্য ।  
   মৃত দেহের উপর স্বর্ণের মুখোশ স্থাপন করা হত যা তাদের পৃথিবী থেকে অস্থায়ী জীবন শেষে অনন্তকালের মধ্যে ফিরে মানুষের শাশ্বত আত্মার নেতৃত্ব গ্রহণকে আধ্যাত্মিক রূপদান করা হত ।  
   বিরূদ্ধ পশু নেকলেস ,  মানব বা সুষম পশু ক্ষমতা এবং অনন্তকাল সমান শান্তিপূর্ণ; রাষ্ট্রীয় ও স্থানগত প্রতীক ।  স্বর্ণ নেকলেসের বাহ্যিক সম্মুখভাগ যমজ পশু মাথা দ্বারা গঠিত যার সমাপ্তিতে তাদের সঙ্গে মরদেহের হাড় সুশোভিত ।  
     আধ্যাত্মিক ও স্বর্গীয় বাড়িতে এবং অনন্ত উৎসের কাছাকাছি যথার্থ তসলিমার যা পরিপূর্ণতা বা একবারে নৈকট্য লাভ করার উদ্দেশ্য নিয়ে গঠিত প্রতীক ।   
     ট্র্যাপিজয়েড অলি ।  
   দীর্ঘায়ত খুলি ।  
   গভীর পুরুষ ক্ষমতা ,  উর্বরতা ,  জন্ম ,  দীর্ঘায়ু ,  শক্তি হিসেবে নির্মিত পবিত্র ওবেলিস্ক ।  
   ভূমিকম্প প্রতিরোধক মন্দির ।   
   ভূমিকম্প প্রতিরোধক অভ্যন্তরস্থ ঢালু স্থাপনা ।  
   সৌর ধর্ম    প্রতিসম ভঙ্গি পশু উপাস্যদের একটি কেন্দ্রীয় সৌর প্রতীক ।  শীতকালীন ও গ্রীষ্মকালীন ঋতুর মধ্যে সূর্যের একটি নিখুঁত ভারসাম্য আনা যা ইতিবাচক ও নেতিবাচক যমজ পশু শক্তি সামঞ্জস্য বজায় রাখে ।  সূর্য আমাদের শাশ্বত আত্মার জন্য অত্যাবশ্যক ঠিক যেমন প্রকৃতির সঙ্গে সঙ্গতিপূর্ণ সহজাত ভারসাম্য বজায় রাখতে সচেষ্ট । 
   থার্ড আই বা তৃতীয় চোখের শক্তি আহ্বায়িত ,  কপালে খোচিত পশু যা উভয় সংস্কৃতিতে আধ্যাত্মিক আলোকসজ্জার চিন্তার প্রতীক হিসেবে জাগ্রত যার কল্যাণে সাধারন দুটি চোখ মিলে একটি রাষ্ট্র তৈরি করতে পারে ।  
   কথায় আছে রোম একদিনে গড়ে উঠেনি ।  মানুষ যে নীচ থেকে ধাপে ধাপে উপরে উঠে তারই প্রকাশ এই ধাপে ধাপে বিন্যস্ত স্থাপনা ।   
   একই ধর্ম চিহ্নিত পাশাপাশি আটকান তিন তক্তার উপর অংকিত তিন দরজা বিশিষ্ট মন্দির বা ট্রিপ্টিক ।  
   মানব বিবর্তণের লক্ষ লক্ষ বছর পরেও মেটাল ক্ল্যাস্পস ব্যবহার করে একসঙ্গে শক্তভাবে আবদ্ধ প্রস্তর খন্ড ।  
   স্টাফ ঈশ্বর আইকন    মৃতের জন্য নরত্বারোপমূলক কফিন; যারা মৃত্যুকে হার মানানোর মত স্পর্ধা দেখিয়েছে এবং যারা স্থানীয় ঈশ্বর তাদের জন্য পরিকল্পিত যেন এই সব সত্য  জনসাধারণের অনুসরণ করার জন্য প্রদত্ত উদাহরণ হিসেবে অনন্তকাল থেকে যায় ।  
   উভয় সংস্কৃতির একক চোখ বা মাইন্ড আই বা অন্তর চোখ বা থার্ড আই বা তৃতীয় চোখ যা সূর্য বা ভেতরের আত্মা সূচিত । 
   কপালে খোচিত সূর্য রূপী তৃতীয় চোখ ।   
   মাথায় খোচিত সূর্য রূপী তৃতীয় চোখ ।    
 A Cyclops in Greek Mythology and later Roman Mythology ,  was a member of a primordial race of Giants ,  each with a Single Eye in the middle of his forehead .  The name is widely thought to mean  “ Circle - Eyed ”   ―Wikipedia    শত শত ওজনের বিশাল সব পাথর ব্যবহার করে নির্মিত তাদের সবচেয়ে গুরুত্বপূর্ণ মন্দির ।  
   নির্মিত সমান্তরাল খাগড়া নৌকা    ভাসমান শ্বর    উর্বরতার সঙ্গে যুক্ত ফেল্লিক চিহ্ন    প্রতীকায়িত মানুষের প্রবেশ - প্রস্থান ,  আধ্যাত্মিকতা ,  শাশ্বত পরিবেষ্টীত উপাদান । 
   সম্প্রসারিত মন্দির ।  
   অনেক ক্ষেত্রেই প্রায়শই তাদের শিল্পে ডান - বাম প্রতিসাম্য ভঙ্গি হিসেবে ব্যবহৃত হত সাপ ।  
   পাথর কারিগরি । 
   অনুরূপ সুদর্শন শিল্পকর্ম যা প্রতিসাম্য ও গূঢ় প্রতীকীবাদ নিবদ্ধীত । 
   আতেন চিত্রলিপিতে ব্যবহৃত বর্ণমালা বিশেষ যা উভয় সংস্কৃতির মধ্যে স্বয়ং একটি প্রতীক হিসেবে মাঝখানে একটি বিন্দুর সঙ্গে একটি বৃত্ত হিসেবে তাদের সৌর দেবতাকে বোঝান হত ।   
 Having uncovered many of these parallels themselves ,  the two cultures were children of the same ancestral Mother Culture or Golden Age  “ Atlantis ”  culture .    - The Victorian Scholars  Atlantis sank into the Atlantic Ocean following a kind of Flood - like Catastrophe ,  but left behind outposts on either side of the Atlantic Ocean that preserved its culture .    - Plato  এতসব মিল থাকার পরেও আটলান্টিকের তীরবর্তী এই দুই সভ্যতার এই মিলগুলোকে একেবারেই উপেক্ষা করা হয়ে থাকে ।  এর কারন হয়ত রহস্যে ঘেরা ইনকা এবং মিশরীয়রা প্রকৃতপক্ষে অঘোরে অনুরূপ প্রকৃত ক্ষমতার উৎস ।  তাদের একে অপরের সাথে কোনরূপ যোগাযোগ না থাকা সত্ত্বেও এখনো তারা উভয় একটি সাধারণ ঐতিহ্য ধারন করে আছে । 
          

                    




স্বর্গ ও নরকের দ্বৈরথে অতিপ্রাকৃত প্রতীক

  আয় আয় চাঁদ মামা টিপ দিয়ে যা ,  
চাঁদের কপালে চাঁদ টিপ দিয়ে যা .  .  .    বাবা - মা তার আদরের সন্তানকে কপালে চাঁদের টিপ পরিয়ে দিয়ে এভাবেই পৃথিবীর সমস্ত অশুভ শক্তির হাত থেকে মুক্ত রাখতে চায় ।  অধিকাংশের ভেতর কুসংস্কার চর্চা রয়েছে যে ,  শিশুর কপালে কালো রঙের টিপ পরিয়ে দেয়ার তাৎপর্য হলো সকল প্রকার অশুভ শক্তির নজর থেকে মুক্ত রাখা ।  আবার এই টিপ নারীর সৌন্দর্য বাড়িয়ে দেয় বহুগুণ ।  টিপ ছাড়া যেন একজন নারীর সাজগোজ অপূর্ণ থেকে যায় ।  কিন্তু কোথা হতে এই বহুগুণে গুণান্বিত টিপের উৎপত্তি হলো  ?   
   ত্রিভূবনে ত্রিরত্নের সমাহার ,  সকল রহস্যই কেন্দ্রিভূত রয়েছে তিন সংখ্যায় ।  পবিত্র কোরআনে আল্লাহ প্রায় অধিকাংশ সূরাই কোন না কোন কিছুর শপথ নিয়ে শুরু করেছেন ।  কখনও মহাকালের ,  কখনও পাহাড় কিংবা কখনও ফল; ঠিক তেমনই সূরা বাকারা শুরু হয়েছে আলিফ - লাম - মিম এই তিন বর্ণের শপথ নিয়ে ।  যদিও আরবী বর্ণমালায় প্রথম তিনটি বর্ণ হলো আলিফ - বা - তা কিন্তু তবু আল্লাহ শপথ নিয়েছেন আলিফ - লাম - মিম এই তিন বর্ণের ।  এই অক্ষরগুলো আল্লাহ ও তার রাসূলের মধ্যকার কোনো গোপন রহস্য যা অন্য কারো জানা নেই ।  এই অক্ষরগুলোর মাধ্যমে কোরআনের মহত্ত্ব ও শ্রেষ্ঠত্বও ফুটে ওঠে ,  অর্থাৎ আল্লাহ যেন কোরআনের অলৌকিতা এসব অক্ষরের মাধ্যমে মানুষের কাছে উপস্থাপন করেছেন ।  আল্লাহ যখনই ইচ্ছে করবেন তখনই এর অর্থ মানুষ উপলব্ধি করবে ।  তখন হয়তো আল্লাহর শ্রেষ্ঠত্ব ও পবিত্র কোরআনের ক্ষমতা মানুষের সামনে আরো বেশি স্পষ্ট হবে ।  তবে একথা সুস্পষ্ট যে ,  কোরআন থেকে হেদায়েত লাভ করা এ শব্দগুলোর অর্থ বোঝার ওপর নির্ভরশীল নয় ৷ অথবা এ হরফগুলোর অর্থ না বুঝলে কোন ব্যাক্তির সরল সোজা পথ লাভের মধ্যে গলদ থেকে যাবে ,  এমন কোন কথাও নেই ৷ কাজেই একজন সাধারণ পাঠকের জন্য এর অর্থ অনুসন্ধানে ব্যাকুলতার কোন প্রয়োজন নেই৷ তবে কোরআনের সূরা আন - নাজম  ( মক্কায় অবতীর্ণ )  এর আয়াত নং ১৯  –  ২০ তে বলা হয়েছে;  
 ১৯ )  তোমরা কি ভেবে দেখেছ লাত ও আল ওযযা সম্পর্কে । 
২০ )  এবং তৃতীয় আরেকটি মানাত সম্পর্কে ?  
 যাদের আদ্যক্ষর যদিও আলিফ - লাম - মিম এই তিনটি বর্ণ দিয়েই শুরু কিন্তু সেই তর্কে না গিয়ে আমার পোস্টের মূল প্রসঙ্গে ফিরে আসা যাক ।  
   ইসলামে যত নবী রাসুলগণ প্রেরিত হয়েছেন মানুষকে আল্লাহর পথের সঠিক নির্দেশনা দেয়ার জন্য তাঁদের অধিকাংশ এসেছেন এই মানচিত্রে প্রদর্শিত ত্রিভুজ আকৃতির অঞ্চলে ।  এর কারন হিসেবে হয়ত বলা যেতে পারে যে পৃথিবীর সভ্যতার গোড়াপত্তন হয়েছিল এই অঞ্চলেই ।  নীল নদ ,  ইউফ্রেটিস আর টাইগ্রিসের পাড়েই গড়ে উঠেছিল পৃথিবীর আদি সভ্যতাগুলো ।  কিন্তু সেই রহস্যে ঘেরা মিশরীয় ,  ব্যাবিলিয়ন আর মেসোপটেমিয়ার মত শক্তিশালী সভ্যতাগুলো বিলীন হয়ে যাওয়ার পরেও আজও মহাকালের সাক্ষী হয়ে রয়ে গেছে ।  ঠিক যেন মিশরে অবস্থিত ত্রিভুজ আকৃতির খুফুর তিনটি পিরামিড আজও দাড়িয়ে রয়েছে যুগে যুগে মানুষ এসব দেখে হেদায়েত প্রাপ্ত হবে বলেই ।  আর এটাই হলো এর অন্তর্নিহিত তাৎপর্য ।  
   মুসলমানরা দৈনিক পাঁচ ওয়াক্ত নামায আদায় করে কাবার দিকে মুখ করে এবং সাতবার তাওয়াফ করে ।  মুসল্লিদের কাবাকে কেন্দ্র করে ঘড়ির কাটার বিপরীতমুখী সাত বার প্রদক্ষিণের মত মহাবিশ্ব ,  পরমাণু ,  চাঁদ ,  নক্ষত্র ,  বৈদ্যুতিক আবর্তন ,  ছায়াপথের সব বস্তু একই ভাবে আবর্তিত হয় ।  চব্বিশ ঘন্টার ব্যবধানে দিন রাতের পার্থক্য হয় ,  বছরের ৩৬৫ দিনে ঋতু বদল হয় ছায়াপথের নক্ষত্রদের এমন ঘূর্ণনের ফলে ।  কাবাকে সাতবার এভাবে প্রদক্ষিনের মধ্যেই নিহিত রয়েছে স্বর্গীয় সাত আধ্যাত্মিক শক্তি ।  আর সেই কাবা ঘরের ভেতর স্থাপিত রয়েছে তিনটি স্তম্ভ ।  
 আমরা মুসলমানরা নিজেরা যতনা নিজেদের ধর্ম সম্পর্কে সচেতন এবং দীনের প্রকৃত তাৎপর্য সম্পর্কে ওয়াকিবহাল তার চেয়ে ঢের বেশি সচেতন খুব সম্ভবত ফ্রিম্যাশনরা ।  ওরা নিজেদেরকে আজ মহা পরাক্রমশালী বিশ্বশক্তিতে পরিনত করতে পেরেছে ।  কিন্তু এমন কি রহস্যের উন্মোচন ফ্রিম্যাশনরা করতে পেরেছে সেদিকে আলোকপাত করে দেখা যেতে পারে ।   
 পৃথিবী রহস্যময় কিন্তু তার চেয়ে অধিক রহস্য কেন্দ্রিভূত রয়েছে মিশরে ।  
  “ I am Horus ,  and I traverse millions of years .  ”   — Egyptian Book of the Dead   বাইবেল হতে জানা যায় ,  মাতা মেরীর কোলে যীশুর জন্ম হয়েছিল ,  সেই দিন রাতে পৃথিবীর তিন প্রান্ত থেকে তিন জ্ঞানী ব্যাক্তি যীশুকে এক ঝলক দেখার জন্য ছুটে আসে ।  বাইবেল বিশ্লেষণে জানা যায় ,  এই তিন জ্ঞানী ব্যাক্তি আকাশের গ্রহ নক্ষত্রের গতিবিধি পর্যবেক্ষণ করে যীশুর জন্মগ্রহণ সম্পর্কে অবহিত হন ।  
       সেই সূত্র অনুসারে; আকাশের সবচেয়ে উজ্জ্বল সেই তারাটির নাম লুব্ধক ।  ইংরেজীতে সিরিয়াস ।  যা ক্যানিস মেজর নক্ষত্রমন্ডলে অবস্থিত ।  গ্রিক পুরাণ অনুসারে আকাশে এই নক্ষত্র মন্ডল কুকুর হিসেবে চিহ্নিত হয় ।  কিন্তু এখানেও সমস্যা থেকে যায় ।  এটা আকাশের সবচেয়ে উজ্জ্বল তারা হলেও আরো কিছু উজ্জ্বল তারা সাথে গুলিয়ে ফেলাটাই সাধারণ মানুষের পক্ষে স্বাভাবিক ছিল ।  যে সমস্যার সমাধান করতে সেই সময়ের বিজ্ঞানীগণ কালপুরুষ নক্ষত্রমন্ডলের সহায়তা নেয় ।  যে নক্ষত্র মন্ডলের ইংরেজী নাম অরিওন ।  অরিওন নক্ষত্রমন্ডলের মাঝের তিনটা তারাকে একত্রে বলা হয় অরিওন বেল্ট ।  তিনটি তারার নাম যথাক্রমে আলনিতাক ,  আলনিলাম এবং মিনতাকা ।  বিজ্ঞানীগণ দেখলেন এই তিনটি তারাকে সরল রেখা ধরে যদি সরল রেখা টেনে নিচের দিকে যাওয়া হয় তাহলে যে উজ্জ্বল তারার কাছ দিয়ে সেটাই লুব্ধক ।  তারার প্রসঙ্গ যখন এনেছিই তখন আরও একটি তারকা মন্ডল সম্পর্কে জেনে নেয়া যেতে পারে ।  সিগন্যাস আকাশে সবচাইতে প্রভাব বিস্তারকারী তারকা মন্ডল ।  বৃহৎ নক্ষত্রমন্ডল সিগন্যাস বা গ্রীক পুরাণের রাজহাঁসরুপী দেবরাজ জিউস হচ্ছে এই আকাশের প্রধান চালক ।  যা উত্তরের ক্রস নামেও পরিচিত ।  যার লেজের দিকের তারা দেনেব উক্ত নক্ষত্রমন্ডলের সবচাইতে উজ্জ্বল তারা ।  যা লীরা নক্ষত্রমন্ডলের উজ্জ্বল তারা ভেগা এর মাধ্যমে সহজেই চিহ্নিত করা যায় ।  সিগন্যাস নক্ষত্রমন্ডলের আরেক উজ্জ্বলতর তারা অ্যালব্যারিও যা রাজহাঁসের মাথা নির্দেশ করে ।  সিগন্যাসের পাশের আরেক নক্ষত্রমন্ডল অ্যাকুয়েলা গ্রীক পুরাণের জিউসের বাহন ঈগল হিসেবে যার পরিচিতি ।  এই নক্ষত্রমন্ডলের উজ্জ্বলতম তারা আলতেয়ার  ।  দেনেব ,  ভেগা এবং আলতেয়ার একত্রে উত্তরের আকাশের বিখ্যাত গ্রীষ্মের ত্রিভুজ নামে পরিচিত ।  
   আল্লাহর রসুল বলেছেন -  আদমের সৃষ্টি থেকে কেয়ামত পর্যন্ত এমন কোন বিষয় বা ঘটনা হবে না ,  যা দাজ্জালের চেয়ে গুরুতর ও সংকটজনক  ( হাদীস -  এমরান বিন হোসায়েন  ( রাঃ )  থেকে মোসলেম )  ।  তিনি এ কথাও বলেছেন যে -  নুহ  ( আঃ )  থেকে নিয়ে কোন নবীই বাদ যান নি যিনি তাঁর উম্মাহকে দাজ্জাল সম্বন্ধে সতর্ক করেন নি  ( হাদীস -  আবু ওবায়দা বিন যার্‌রাহ  ( রাঃ )  ও আব্দুলাহ বিন ওমর  ( রাঃ )  থেকে আবু দাউদ ,  বোখারী ,  মোসলেম ও তিরমিযি )  ।  শুধু তাই নয় ,  আল্লাহর নবী নিজে দাজ্জালের সংকট  ( ফেত্‌না )  থেকে আল্লাহর কাছে আশ্রয় চেয়েছেন  ( হাদীস -  আয়শা  ( রাঃ )  থেকে বোখারী )  ।    [ আব্দুলাহ বিন ওমর  ( রাঃ )  থেকে মোসলেম এবং নাওয়াস বিন সা ’ মান  ( রাঃ )  থেকে মোসলেম ও তিরমিযি ]  দাজ্জালকে হত্যা বা ধ্বংস করার জন্য আল্লাহর প্রচলিত নিয়ম ভেঙ্গে আসমান থেকে হাজার হাজার বছরের অতীতের একজন নির্দিষ্ট নবীকে পৃথিবীতে পাঠাবার অন্য কোন কারণ দেখি না ।  আর সেই নবী হচ্ছেন ঈসা  ( আঃ )  অথবা খ্রিস্টানদের যীশু ।  
     তাহলে অবশ্যই ধরে নেয়াই যেতে পারে যে হোরাস ,  যীশু এবং দাজ্জাল পৃথিবীর অনাদিকাল হতেই একই সূত্রে গাঁথা তিনজন যাদের চর্চা হয়ে আসছে যুগে যুগে পৃথিবীর বিভিন্ন ধর্মে ও গোত্রে ।   
   মানুষের কল্পনাশক্তি পৃথিবীতে দৃশ্যত জ্ঞানের সমানুপাতিক ।  ভূমি থেকে চাঁদকে দেখা যায় বলেই মানুষ চাঁদে যাওয়ার কল্পনা সত্য করতে পেরেছে কিংবা পাখির উড়তে দেখা দেখেই উড়োজাহাজ বানাতে সক্ষম হয়েছে ।  মানুষ তার ঈশ্বরকে কখনও দেখেনি বলেই তার পক্ষে ঈশ্বরের ছবি আঁকা সম্ভব হয়নি ।  তাইত বিভিন্ন দেব - দেবী তা সেটা আইসিস কিংবা দুর্গা যাই হোক না কেন সব কিছুতেই কল্পনা করেছে নারীর অবয়ব ।  অথবা দেবতাদের মাঝে কল্পনা করেছে পুরুষ অথবা কোন প্রানীর অবয়ব ।  মানুষ আজও চাঁদের উপর নির্ভর করে ধর্ম কর্ম পালন করে আবার সেই চাঁদ ও সূর্যের উপর ভিত্তি করেই সমুদ্রে জোয়ার ভাটা হয়ে থাকে ।  যেহেতু মানুষের কল্পনাশক্তি দৃশ্যত জ্ঞানে সীমাবদ্ধ তাই প্রাগৈতিহাসিক কিছু সভ্যতা মেনে নিতে বাধ্য হতে হয়; যে সেসব মোটেও ভিত্তিহীন নয় ।  সবকিছুই সত্য ,  বৈজ্ঞানিক এবং ধর্মীয় ভাবে চিরন্তন সত্য ।   
   অকাল্টে তিনটি স্তম্ভের বিশেষ অর্থ রয়েছে ।  তিনটি স্তম্ভ জ্ঞানের প্রতীক হিসেবে চিহ্নিত যা মানুষের আধ্যাত্মিক এবং শারীরিক শক্তিকে নির্দেশ করে ।  বিভিন্ন সিক্রেট সোসাইটি থেকে প্রাপ্ত তথ্য অনুযায়ী তিনটি স্তম্ভ নির্দেশ করে অডফেলস ,  ফ্রিম্যাশনস ও নাইট অফ পাইথিয়াসকে ।  কিন্তু প্রকৃতপক্ষে তিনটি স্তম্ভ চিহ্নিত হয়ে থাকে বিশ্বাস ,  আশা ও দানের প্রতীক হিসেবে ।  যদিও তিনটি স্তম্ভ আকৃতিগত ভাবে একই কিন্তু ফ্রিম্যাশনরা মধ্যবর্তী স্তম্ভটিকেই সর্বাধিক গুরুত্ব দিয়ে থাকে ।  
   মাঝের স্তম্ভটি দিয়ে আধ্যাত্মিকতা এবং দুই পাশের স্তম্ভ দিয়ে শারীরিক শক্তিকে নির্দেশ করা হয় যা বাহ্যিক ভাবে দৃশ্যত ।  আর আধ্যাত্মিক ভাবে মাঝের স্তম্ভটিকেই তাই সর্বাধিক গুরুত্ব দেয়া হয়ে থাকে ।  কিন্তু পাশের যে দুটি স্তম্ভ বাহ্যিক ভাবে দৃশ্যত জ্ঞান করা হয়ে থাকে তাদের একটিকে বলা হয় বোয এবং অন্যটিকে বলা হয় জাচিন ।  কিং সলোমন ট্যাম্পল বা হযরত সোলায়মান  ( আঃ )  এর উপাসনালয়ের দুটি স্তম্ভই হলো এই বোয এবং জাচিন ।  বোয হযরত দাউদ  ( আঃ )  এর ন্যায় ও শক্তির রূপক এবং জাচিন হযরত সোলায়মান  ( আঃ )  এর যাদু শক্তির রূপক হিসেবে নির্দেশিত হয়ে থাকে ।  এই বোয এবং জাচিনের নিদর্শন পাওয়া যায় মিশরের আইসিসের মন্দিরে ।   
       হলিউডের কিছু চলচিত্রে বোয ও জাচিন প্রতীকের ব্যবহার            ট্রিপ্টিক এবং হোরাসের চোখের সাদৃশ্যপূর্ণ কিছু স্থাপনা                      The Tai - Chi or Yin - Yang symbolizes pairs of opposites inside the universe 
 •    The SUN rules the Day  ( Yang ) ―but the MOON rules the Night  ( Yin )  
•    The DAY brings Light  ( Yang ) ―but the NIGHT brings Dark  ( Yin )  
•    The LIGHT brings Hot  ( Yang ) ―but the DARK brings Cold  ( Yin )  
•    The HOT brings Dry  ( Yang ) ―but the COLD brings Moist  ( Yin )  
•    The DAY symbolizes Life  ( Yang ) ―but the NIGHT symbolizes Death  ( Yin )  
•    The LIFE is considered Good  ( Yang ) ―but DEATH is considered Evil  ( Yin )  
         Thither ,  youths ,  Turn your astonish ’ d eyes; behold yon huge And unhewn sphere of living adamant ,  Which ,  poised by magic ,  rests its central weight On yonder pointed rock :  firm as it seems ,  Such is the strange and virtuous property ,  It moves obsequious to the gentlest touch Of him whose breast is pure; but to a traitor ,  Tho ’  ev ’ n a giant ’ s prowess nerv ’ d his arm ,  It stands as fixt as Snowdon .  
―William Mason ,  Caractacus    কোরআন এবং বিভিন্ন হাদিস বিশ্লেষণ করে জীন জাতি সম্পর্কে পাওয়া কিছু তথ্য ভিত্তিক পর্যবেক্ষণ   ঃ -  আল্লাহ জীন ও মানুষ জাতি সৃষ্টি করেছেন শুধু তাঁর ইবাদতের জন্য । 
ঃ -  জীন জাতির সৃষ্টি হয় মানুষের বহু আগেই ।  তাদের মাঝেও আল্লাহকে অমান্য করার নিদর্শন ছিলো যার কারণে আল্লাহ জীন জাতির মাঝেও নবী রাসুল প্রেরণ করেছেন কিন্তু তাঁরা নির্ধারিত হতেন গোষ্ঠীর সর্দারদের মাঝ থেকে ।  
ঃ -  ইবলিশ স্বয়ং নিজেই এক জীন । 
ঃ -  হযরত সোলায়মান  ( আঃ )  তাঁর উপাসনালয় নির্মাণে জীনদের নিযুক্ত করেছিলেন ।  
ঃ -  হযরত সোলায়মান  ( আঃ )  এর সাথে সেবার রানীকে ঘিরে যে কাহিনী রয়েছে সেই সেবার রানী বিলকিস ছিলেন একজন জীন ।  
ঃ -  দাজ্জালের জন্ম এক জীনের ঔরস থেকে ।  
ঃ -  জীনরা আগুন হতে সৃষ্ট এবং তারা মানুষ হতে কয়েকগুন বেশি উচ্চতা বিশিষ্ট ।  কিছু কিছু ক্ষেত্রে তারা মানুষ হতেও বেশি ক্ষমতাবান ।  তাদের চলার গতি অত্যন্ত দ্রুত ।  কোন কোন ক্ষেত্রে জীনরা হাজার বছরেরও বেশি সময় ধরে জীবন লাভ করে থাকে ।    
 আরও অনেক তথ্য রয়েছে যেগুলো নিয়ে ভবিষ্যতে বিস্তারিত পোস্ট দেয়ার ইচ্ছে রয়েছে ।  তবে নিতান্তই কিছু অনুমানের ভিত্তিতে আমার কাছে মনে হয় যেসব দেব - দেবীর সম্পর্কে আমরা জানতে পারি তারা আসলে জীন নয়ত ।  জীনদের সম্পর্কে যেসব তথ্য জানা যায় তার সাথে এইসব দেবদেবীর আকার আকৃতির অনেক সাদৃশ্য পাওয়া যায় ।  যাই হোক এমনটা শুধুই আমার ধারনা ,  প্রমান ভিত্তিক কিছু নয় ।  এছাড়া মিশরের ফারাওরা সবসময়ই নিজেদের মনে করত তারাই ঈশ্বর আর একারনেই তাদের ধ্বংস হয়ে যেতে হয়েছে অথবা হয়ত প্রমান করতে পারলে দেখা যাবে যে আইসিস কিংবা হোরাস সবাই আসলে ছিলেন তৎকালীন সময়ের ফারাও যাদেরকে সাধারন মানুষ দেব - দেবীর আসনে মর্যাদা দিয়ে মান্য করত নতুবা তাঁরা ছিলেন জীন ।  
         আইসিসের মন্দিরের প্রধান ফটকের সামনে যে দুটি সিংহর মূর্তি দেখতে পাওয়া যায় সেগুলোর একটি হলো পুরুষ সিংহ আর অপরটি স্ত্রী সিংহ ।  পুরুষ সিংহ দিয়ে শক্তি ও ক্ষমতা প্রকাশ করা হয় এবং স্ত্রী সিংহ দিয়ে মমতা ,  মোহ কিংবা যাদু শক্তির প্রকাশ করা হয় যা যথাক্রমে পুরুষ ও নারীর চারিত্রিক বৈশিষ্ট ।  আবার পূর্ণতা প্রাপ্তির জন্য পুরুষ ও নারী উভয় উভয়ের পরিপূরক যা নাহলে পৃথিবী স্বয়ং পূর্ণতা প্রাপ্ত হয়না ।  
   অপরদিকে বোয এবং জাচিন দিয়েও শক্তি এবং যাদুর মিলবন্ধন বোঝান হয় ।  কিন্তু এখন তাহলে তিনটি স্তম্ভের মধ্যে দুটি স্তম্ভ সম্পর্কে জানা গেলেও তৃতীয় স্তম্ভ দিয়ে আসলে কি বোঝান হয় সেটাই আসল রহস্য ।  মানুষের বাহ্যিক দুটি চোখ দৃষ্টিশক্তির কাজ করে কিন্তু অন্তর চোখ বা তৃতীয় চোখ নামে মানুষের আরও একটি চোখ রয়েছে যেটা দৃশ্যমান নয় সেটা হলো মানুষের জ্ঞান ।  সাধারনত এটা হয়ে থাকে আধ্যাত্মিক জ্ঞান ।  
   যদি কোন মানুষের এই তৃতীয় চোখ বা অন্তর চোখটি খুলে যায় বা সে আধ্যাত্মিক জ্ঞান প্রাপ্ত হয় তাহলে ইহকাল ও পরকালের সবকিছু তার অধীনে চলে আসে যা স্বয়ং ঈশ্বর তাকে দান করেন অর্থাৎ সে পরিপূর্ণ হেদায়েত প্রাপ্ত হয়ে থাকে ।  তার জন্য ইহকাল ও পরকালের সবকিছু সহজ হয়ে যায় ।  অনেক অদৃশ্য জ্ঞানের অধিকারী হয়ে পরে মানুষ তখন ।  কিন্তু সাধারনত কোঠর আধ্যাত্মিক সাধনা ছাড়া এই প্রাপ্তি সম্ভব নয় ।  আর এই করনেই কিছু স্থানে মাঝের স্তম্ভটিকে ভাঙা হিসেবেও দেখানো হয় অকাল্টে যার অর্থ দাড়ায় অন্তর চোখ বন্ধ অবস্থায় বা ঘুমন্ত অবস্থায় রয়েছে কিন্তু ইহকাল ও পরকালকে জয় করতে হলে মাঝের গুরুত্বপূর্ণ এই স্তম্ভটিকে বা অন্তর চোখকে কোঠর আধ্যাত্মিক সাধনার মাধ্যমে জাগিয়ে তুলতে হবে ।  আর সেই সাথে যদি বোয ও জাচিন এই স্তম্ভ দুটি যুক্ত হয় তাহলে একজন মানুষ হয়ে উঠবে মহাপরাক্রমশালী যার অধীনে থাকবে সমস্ত মহাবিশ্ব এমনকি পরকাল পর্যন্ত ।  আর এই তৃতীয় চোখটিকে প্রতীক হিসেবে কখনও কপালেও প্রকাশ করা হয় ।  
       এই তিনের সাথে যদি কসমিক রের সংযোগ ঘটানো যায় তাহলে মানুষের পক্ষে আরও কয়েক ধাপ এগিয়ে যাওয়া সম্ভব ।  সূর্যের অতিবেগুনী রশ্মি বা কসমিক রে পৃথিবীর উদ্ভিদ ও প্রাণী জগতের গঠন ও বৈশিষ্টগত পরিবর্তনের জন্য যথেষ্ট ।  আর এই রশ্মিকে আয়ত্তে আনার চেষ্টা মানুষের বহু বছরের ।  মানুষ চাইলেই তখন মরুভূমিতে শস্য ফলাতে পারবে অথবা সামান্য মুরগী হয়ে উঠবে মস্ত বড় উটের সমান ।  দাজ্জালেরও কিন্তু তেমন কিছু ক্ষমতার কথাই বলা আছে ।  দাজ্জাল যে প্রান্ত দিয়েই হেটে যাবে সে প্রান্তেই উর্বরতা ফিরে আসবে অথবা উর্বর জমি অনুর্বর হয়ে পড়বে ।  প্রায় সবগুলো পুরাণেই এমন ক্ষমতা সম্পন্ন দেবদেবীর সম্পর্কে ধারনা পাওয়া যায় ।  প্রকৃতপক্ষে এসবের চর্চাই করে আসছে অল সিং আইসে বিশ্বাসী অকাল্ট চর্চাকারী ফ্রিম্যাশনরা ।  অল সিং আইস অর্থাৎ যে চোখ সব কিছু দেখে ।  ঈশ্বর যিনি স্বয়ং নিজেও সব কিছু অবগত আছেন এবং দেখছেন ।  তাহলে দেখা যাচ্ছে যে শয়তান কিংবা শয়তানের অনুসারীরা আসলে ঈশ্বর প্রদত্য ক্ষমতা গ্রহন করেই শক্তিশালী হয়ে উঠছে কিন্তু অমান্য করছে স্বয়ং ঈশ্বরকেই ।    
 ফ্রিদা কাহলোর আঁকা দুটি চিত্রকর্ম      বাংলাদেশের অনেক মুসলিম মেয়ে টিপ পরতে ভালোবাসে ।  ইসলামে টিপের একটি ইতিহাস আছে । 
 হযরত ইব্রাহিম আলাইহিস সালাম কে শহীদ করার জন্য নমরুদ একটি ১৮ মাইলের বিশাল অগ্নিকুণ্ড নির্মাণ করে ।  সেটি এত বড় ও ভয়াবহ উত্তপ্ত ছিল যে ,  কোন মানুষের পক্ষে ইব্রাহিম আলাইহিস সালাম উনাকে সেখানে নিয়ে নিক্ষেপ করা সম্ভব হল না ।  অবশেষে সে একটি যন্ত্র নির্মাণ করল যার সাহায্যে দূর থেকেই ইব্রাহিম আলাইহিস সালাম উনাকে অগ্নিকুণ্ডের ভিতরে নিক্ষেপ করা যাবে ।  কিন্তূ ফেরেশতারা সেটাতে ভর করে থাকায় যন্ত্রটি কাজ করছিল না ।  শয়তান এসে নমরুদকে বুদ্ধি দিল যে ,  কয়েকজন বেশ্যাকে এনে যদি যন্ত্রটিকে স্পর্শ করানো যায় তাহলে ফেরেশতারা শরাফতের কারণে চলে যাবেন এবং সেটা কাজ করবে ।  নমরুদ তাই করল এবং দেখা গেল যে সেটি কাজ করছে । 
 নমরুদ ওই বেশ্যাদের কপালে চিহ্ন দিয়ে রাখল এই ভেবে যে ,  এদেরকে পরে দরকার হতে পারে ।  সেই থেকে কপালে টিপ পরার প্রচলন হল । 
     হিন্দুরা টিপ পরে ,  এটা তাদের ধর্মীয় সংস্কৃতির অংশ এবং হিন্দুধর্মে সিঁথির সিঁদুর দ্বারাও বিবাহিত নারীর কুমারীত্ব নাশের বিষয়টি ইঙ্গিত করা হয় । কপালের টিপ কিংবা তিলক এটা তাদের ধর্মীয় চিহ্ন ।   
 উৎসর্গঃ  সুপ্রিয় ব্লগার  * কুনোব্যাঙ *  

                    




রক্তানুভূতি

    বাঁশের মাচাটায় পা রাখতেই মচ মচ করে উঠল ।  অনেক দিনের পুরান জীর্ণ এই মাচাটিই গুহার ভেতরে প্রবেশ করার একমাত্র সিড়ি ।  শায়লাকে নিয়ে উঠার পরই মাচাটা কড়াত করে ভেঙে পরল ।  মাচাটা ভেঙে যাওয়াতে পলাশের মনে খুব আনন্দ হলো ।  হাসতে হাসতে সে ঘুটঘুটে অন্ধকার গুহার ভেতর সিগারেট ধরাল ।  
 কি আশ্চর্য মানুষ তুমি বলত ?  মাচাটা ভেঙে গেল আর তুমি দিব্যি হাসছ !  তুমি না হয় ছেলে মানুষ ,  লাফ দিয়ে নেমে যেতে পারবে কিন্তু আমি কিভাবে নামব একবার ভেবেছ ?  তার উপর শাড়ি পরে রয়েছি ।  শাড়ি পরে এভাবে উঁচু থেকে লাফ দিয়ে নিচে নামা আমার পক্ষে অসম্ভব !  
 শায়লার এমন উদ্বিগ্নতা দেখে পলাশের হাসি আরও বেড়ে যায় ।  অন্ধকারে জলন্ত সিগারেটের ক্ষীণ আগুন আর ধোঁয়ায় পলাশকে দেখে মনে হলো যেন গুহার ভেতর কোন অশুর হাসছে ।  এই হাসির সাথে শায়লা পরিচিত নয় ।  যে মানুষটিকে এতদিন ধরে সে চেনে ,  ভালোবেসে আসছে; আজ এই অন্ধকার গুহায় সম্পূর্ণ অচেনা কোন অশরীরী মনে হলো পলাশকে তার কাছে ।   
 টর্চের আলো পরতেই গুহার দেয়ালে খোঁদাই করে আঁকা চিত্রকর্মগুলো স্পষ্ট হয়ে উঠল ।  আদিম যুগের মানুষের এমন শৈল্পিক নৈপুণ্যতা দেখে বেশ অবাক হতে হলো ।  চিত্রকর্মগুলো দেখতে দেখতে হঠাৎ দেয়ালে আঁকা একটি নারী মূর্তি দিকে চোখ পরল ।  একটি গোলাকার বেদীর উপর সেই নারী মূর্তিটি শুয়ে আছে আর তাকে গলায় ছুরি চালিয়ে জবাই করছে একটি পুরুষ মূর্তি ।  হঠাৎ কিছু বুঝে উঠার আগেই পেছন থেকে শায়লার ঘাড়ে ছুরি দিয়ে আঘাত করল পলাশ ।  শায়লা চিৎকার করে মাটিতে লুটিয়ে পরল ।  মুহূর্তের মধ্যে রক্তে ভেসে গেল পুরো গুহার মেঝে ।  
 গল্পের এই পর্যন্ত লেখার পর প্যাকেটের শেষ সিগারেটটা ধরালাম ।  এই মুহূর্তে পুরো গল্পটা লেখা শেষ করা সম্ভব নয় ।  কিছুক্ষণ বাইরে থেকে হাটাহাটি করে আসা যাক ।  তাছাড়া রাতের জন্য সিগারেট নেই ।  মনার দোকান থেকে সিগারেট কিনে ,  সাথে এক কাপ চা পান করে এসে বাকি গল্পটা লেখা শেষ করা যাবে ।      
 রাত এগারোটার পরে মনার ছোট এই টং দোকানটিতে সাধারনত আমি ছাড়া আর কাউকে তেমন চা পান করতে দেখা যায় না ।  দোকানে কোন কাস্টমার না থাকলেও গভীর রাত পর্যন্ত দোকান খোলা রাখে মনা ।  হয়ত আমার মত নিশাচর এই মানুষটির প্রতি অত্যাধিক পরিমান ভালোবাসা আছে বলেই তার এই নিরন্তর চা পরিবেশনা মূলক সেবা প্রদানের ব্যবস্থা ।  কিন্তু আজ এখন রাত প্রায় বারোটা বেজে গেছে কিন্তু এখনও দোকানে এত লোক বসে থাকতে দেখে বেশ কৌতূহল হলো ।  কিন্তু লোকগুলোকে দেখে সাধারন কোন মানুষ বলে মনে হচ্ছেনা ।  প্রত্যেকের মুখের আকৃতি শিয়ালের মত কিন্তু শরীরের বাকি অংশ মানুষের ।  দোকানে ঝুলানো ব্যানার দেখে সেই কৌতূহল ভয়ে পরিনত হতে বেশি সময় নিলনা যখন ব্যানারের লেখা পড়লাম ।  লেখা রয়েছে এখানে সুলভ মূল্যে রক্ত পাওয়া যায় ।  আমি মনাকে কিছু বলার আগেই সে আমাকে এক কাপ রক্ত এগিয়ে দিল ।  
 লন মামা রক্ত পান করেন ।  টাকা দেওন লাগবনা ।  আপনার লইগ্যা একদম ফ্রি ।  দারুণ মজা পাইবেন; একদম মানুষের খাঁটি রক্ত ।  কোন ভেজাল নাই ।  আপনেত জানেনই মামা এই মনা কখনও ভেজালের কারবার করেনা ।  
 সবাইকে দেখছি বেশ তৃপ্তি নিয়েই রক্ত পান করছে ।  আমিও আর কোন রকম কথা না বাড়িয়ে এক নিঃশ্বাসে এক কাপ রক্ত পান করে একটা সিগারেট ধরালাম ।  গল্পটি ফিরে গিয়ে লেখা শেষ করার কোন ইচ্ছেই এখন আর করছেনা ।  সিগারেট ধরিয়ে প্রতিদিনের মত হাটতে শুরু করলাম ।  রাস্তায় ডাস্টবিনের পাশে কালো রঙের তিনটি কুকুর বসে ছিল ।  কিন্তু অন্যান্য রাতের মত কাছে এসে চিৎকার চ্যাঁচামেচি না করে বরং হঠাৎ আমাকে দেখা মাত্রই আজ কুকুর তিনটির যেন কি হলো !  সবগুলো ভয়ে দৌড়ে পালাল ।  আমি ফিরে এলাম মনার দোকানে ।  
 আশ্চর্য এখনও ভিড় লেগেই আছে  !  রক্তের যে এত চাহিদা থাকতে পারে এতদিন বুঝিনাই ।  আগে জানলে চাকরী ছেড়ে দিয়ে রক্তের ব্যবসা করলেই পারতাম ।  বেশ লাভজনক ব্যবসা বলেই মনে হচ্ছে ।  আমি নিজেও আরও এক কাপ রক্ত পান করে আর একটা সিগারেট ধরালাম ।  নাহ !  সত্যি অমৃত এক সুধা এই রক্ত ।  যতই সময় যাচ্ছে মানুষের ভিড় ততই বেড়ে চলেছে ।  বসে বসে বেশ কয়েক কাপ রক্ত পান করে ফেললাম এরই মাঝে ।  মনার উচ্ছ্বাস দেখার মত ।  সারাজীবন চা বেঁচে যত না রোজগার করেছে আজ এই এক রাতেই রক্ত বেঁচে ব্যবসার রমরমা অবস্থা তার ।  ভাবছি আজ থেকে আর চাকরীই করব না ।  মনার সাথে বসে রক্ত বিক্রি করব ।  চাকরী না করে বরং অল্প কিছু পূঁজি খাটালে মাস দুইয়েকের মধ্যেই আমি বড় লোক হয়ে যেতে পারব ।  তাতে ক্ষতিত নেই ।  
 যেমন ভাবনা তেমন কর্ম ।  অবশেষে চাকরীর কপালে লাথি দিয়ে মনার দোকানের পার্টনার হয়ে গেলাম ।  মনাও বেজায় খুশি হলো আমাকে পার্টনার হিসেবে পেয়ে ।  তার একার পক্ষে আসলে দোকান চালানো সম্ভব হয়ে উঠছিলনা ,  সাথে নগদ কিছু টাকা পেয়ে দোকানটাও বড় করে দেয়া হয়ে গেল ।  আমার কাজ হলো প্রতিদিন মানুষের খাঁটি রক্ত জোগাড় করা আর মনার কাজ হলো বসে বসে কাপে করে রক্ত পরিবেশন করান ।  দিন দিন মানুষের রক্তের চাহিদা বেড়েই চলেছে ।  চাহিদা অনুযায়ী পার্সেল সিস্টেম চালু করলাম ।  আরও একটি ব্যানার ঝুলিয়ে দিলাম ।  তাতে লিখে দিলাম এখন হতে সুলভ মূল্যে রক্ত লিটার বোতলেও পাওয়া যাবে ।  
 রক্তের চাহিদা যতই বাড়ছে সেই সাথে বাড়ছে রক্ত জোগাড় করতে যেয়ে মৃত মানুষের পরিমান ।  শহর থেকে কয়েক কিলো দূরে একটা আদি গুহা আছে ।  এতলাশ গুম করার জন্য খুবই ভাল একটা জায়গা পাওয়া গেল বটে কিন্তু ঝামেলা হলো পুলিশ নিয়ে ।  অবশ্য টাকার কাছে পুলিশ যে কোন ঝামেলা নয় ,  তার ব্যবস্থা খুব ভাল ভাবেই করা গেল ।      
 ক্রমেই টাকার নেশায় পেয়ে বসল আমাকে ।  যে টাকা আমি একাই এখন রোজগার করতে পারি সেখানে মনার মত পার্টনার রাখার কি দরকার  ?  তাই পথের কাঁটাটা সরিয়ে দিলাম ।  একদিন পার্সেল করে দিলাম মনারই রক্ত ।  এবার পুরো ব্যবসার একচ্ছত্র আধিপত্য শুধু আমার  !  
 মামা !  ও মামা  !  কি ভাবতাছেন  ?  লন চা লন ।  চাত ঠাণ্ডা হইয়া যাইতাছে ।  মনার ডাকে চৈতন্য ফিরে পেলাম ।  চায়ের কাপের ভেতর পিঁপড়া ভাসছে ।  মনা পিঁপড়া সহই চা বানিয়ে ফেলেছে ।  যে ডিব্বায় সে চিনি রেখেছে সেখানে অসংখ্য পিঁপড়া ঘোরাঘুরি করছে । 
 মনা চিনি কি ঢেকে রাখা যায় না  ?  তাহলেত এভাবে চিনিতে আর পিঁপড়া ধরেনা ,  তাইনা  !  
 মামা কোন কিছুই ঢাইকা রাখনের লইগ্যা দুনিয়াতে পয়দা হয়নাই ।  সবাইরি সবকিছুর অধিকার আছে ।  চিনির অধিকার আছে যেমন ,  ঠিক তেমন অধিকার আছে পিঁপড়ারও ।  এখন পিঁপড়ায় যদি চিনি খাইতে পছন্দ করে তাইলে এগুলারে বাঁধা দেওয়া ঠিক না ।  যার যার কর্মের ফল সে সে ভোগ করবই ।  এইখানে বাঁধা দেওয়নের কিছু নাই ।  পিঁপড়ায় চিনি খাইব আবার চিনির লোভে যেইসব পিঁপড়া ঘোরাঘুরি করতাছে ওইগুলা মরব গরম চায়ের কাপে এইটাই জগতের নিয়ম ।  অহন মরা পিঁপড়া ওয়ালা চা আপনে খাইবেন ,  নাকি খাইবেন না সেইটা আপনের ব্যাপার ।  মামা ,  মামীর কি আর কোন খোঁজ খবর পাইছেন ?  কত দিন হইয়া গেল অহনও পুলিশ কিছুই করতে পারলনা ,  কি আশ্চর্য !   
 না ,  জানিনা  !  মনার প্রশ্নের উত্তরটা ইচ্ছে করেই এড়িয়ে গেলাম ।  এক প্যাকেট সিগারেট দে ।  
 মামা আর এক কাপ চা দিমু  ?  
 না ।  
 মনার দোকান থেকে সিগারেট ধরিয়ে চলে এলাম ।  সিগারেট টানছি আর হাটছি ।  এতক্ষন রাস্তায় ডাস্টবিনের পাশে কালো রঙের তিনটি কুকুর বসে ছিল ।  কিন্তু আমাকে দেখা মাত্রই কুকুর তিনটির যেন কি হলো !  সবগুলো লেজ নাড়িয়ে দৌড়ে পালাল ।  আজকে মিথিলার সাথে একবার দেখা করতে যেতে হবে ।  অমন সুন্দরী একটি মেয়েকে বিয়ে না করলে আর কিছুতেই মন ভরছেনা ।       
 তোমাতে ,  এখন আমার ভীষণ অরুচি;
নাভিতে ফোটেনা তোমার পদ্মরাগ বেগুনী , 
নিভু নিভু নিয়নে শ্যাওলা জাগা জল নূপুর ,        
শিশুদের মত করে কাঁদে;
শব্দহীন চোখের হায়ারোগ্লিফিকে ।  
সহস্রাব্দের প্রিয়তমারা বড্ড বেশি আধুনিক , 
এক মুঠো ভাতের জন্য নয়; পাথরে খোচিত
প্যাগান মূর্তিদের মত নগ্ন শারীরিক ,  
ওরা পবিত্রতা খোঁজে শরীরের অব্যয়ে;
অন্তিম ক্রুসেডের অতিপ্রাকৃত সাধকে ।   উৎসর্গঃ সুপ্রিয় ব্লগার এহসান সাবির    

                    




জলে ভাসা পদ্ম

    সন্ধ্যায় সাজগোজ করিয়া মিথিলা অপুর ঘরে প্রবেশ করিল ।  অপু এতক্ষণ তাহার গল্প রচনা করিতে গভীর চিন্তায় মগ্ন হইয়া রহিয়াছিল কিন্তু মিথিলাকে দেখিতে পাইয়া তাহার প্রচণ্ড রাগ হইল ।  সে ভাবিতেছিল এইক্ষণে একটা কল্পলোকের বিষয় লইয়া গল্প রচনা করিবে কিন্তু মিথিলার এহেন সাজগোজ দেখিয়া তাহার মন হইতে কল্পলোকের সকল কল্পনা হাওয়ায় মিলাইয়াগিয়া বাস্তব জগতের কোন মেনকার কথা স্মরনে আসিল ।  রাত্রি যাপনের প্রাককালেই তাহার ধ্যান ভাঙিয়া পঞ্চ ইন্দ্রিয় সজাগ হইয়া যাওয়াতে ভীষণ রাগ অনুভব করিল সে ।  কিন্তু মিথিলা ভাবিল যে তাহার মোহে অপুর ধ্যান ভাঙিয়াছে ।  সারাদিনের অপেক্ষার যাতনা তাহার স্বামীর বাহুর বন্ধনে এইবার সে মিটাইয়া লইবে ।  মিথিলা পেছন হইতে তাহার স্বামীকে আলিঙ্গন করিয়া কানের নিকট মুখ লইয়া মৃদু কণ্ঠে একটু আদর করিতে কহিল ।  অপু সেই চতুরতা বুঝিতে পারিয়া অবজ্ঞা ভরিয়া স্ত্রীর পাণে একবার চাহিয়া পুনরায় তাহার গল্প রচনায় মনোনিবেশ করিল ।  উহাতে মিথিলা মনে মনে ভীষণ অপমান বোধ করিয়া বিছানায় ঘুমাইতে চলিয়াগেল ।  কিন্তু স্বামী বিরহে কাতর হইয়া পাশ ফিরিয়া শুইয়া থাকিয়া নীরবে পদযুগল নাচাইতে থাকিল ।  আর অপু নিবিষ্ট চিত্তে তাহার গল্প রচনা করিয়া রাত্রি পার করিতে থাকিল যথারীতি;   
 বাড়ির উত্তরের দীঘির জলে কাহার যেন মুখ ভাসিয়া উঠিতে দেখিতে পাইল অপু ।  দীঘির জল হইতে উঠিয়া আসিল এক নারী মূর্তি ।  ভেজা শাড়ির ভাঁজে শরীরের প্রতিটি ভাজ তির্যক ভঙ্গিতে ফুটিয়া রহিয়াছে ।  সেইদিকে দৃষ্টি পরিতেই মনের মধ্যে মুহূর্তেই বিদ্যুৎ খেলিল ।  কি নাম তোমার শুধাইল অপু ।  লাজুক হাসিয়া নারী মূর্তি কহিল তাহার নাম অধরা ।  ঈশ্বরের কৃপায় দীঘিতে জন্মিয়া থাকা পদ্ম ফুল হইতে তাহার নারীরূপে নতুন জীবন প্রাপ্তি হইয়াছে ।  এই কথা শুনিয়া অপু দীঘিতে কোন পদ্ম ফুল দেখিতে না পাইয়া বিচলিত হইয়া পড়িল ।  অপুর মনের ভাব বুঝিতে পারিয়া অধরা হাসিয়া কহিল যে পদ্ম তুমি খুঁজিতেছ তাহা তোমার সম্মুখেই দাঁড়াইয়া রহিয়াছে ।  চাইলেই হাতে তুলিয়া লইয়া তাহার সৌন্দর্য তুমি উপভোগ করিতে পারিবে ।  এই বলিয়া অধরা হাঁটিয়া চলিল ।  অপু তাহার চলিয়া যাইবার পাণে মুগ্ধ হইয়া চাহিয়া রহিল ।    সূর্যের আলোয় আকাশ পরিষ্কার হইবার আগেই মিথিলা তাহার পিত্রালয়ের উদ্দেশ্যে সংসারধর্ম ছাড়িয়া যাত্রা করিল ।  যাইবার কালে একখানা পত্র লিখিয়া রাখিয়া গেল ।  সকালে ঘুম হইতে উঠিয়া অপু পত্র পড়িয়া স্ত্রীর বিরহে কাতর না হইয়া বরং ভীষণ খুশি হইল এই ভাবিয়া যে আজ হইতে তাহার গল্প রচনা করিতে আর কোন বাঁধা থাকিলনা ।  তাহার স্ত্রী তাহাকে আর বিন্দুপরিমান জ্বালাতন করিবেনা ভাবিয়া আনন্দে তাহার মন নাচিয়া উঠিল ।  দিনের কতক অংশ একাকী আনন্দে কাটিলেও একলা রাত্রি যাপন করিতে তাহার মন ভীতসন্ত্রস্ত হইয়া উঠিল ।  বিন্দু বিন্দু বিষাদ আসিয়া তাহার মনকে ভরাক্রান্ত করিয়া তুলিতে লাগিল ।  কিছুতেই ঘুম আসিতেছেনা ।  রাত্রি যতই বাড়িতেছে তাহার মনে হইতে লাগিল কেহ যেন তাহাকে দীঘির নিকট ডাকিতেছে ।  অগ্যতা দরজা খুলিয়া দীঘির কাছে গিয়া দাঁড়াইল ।  ক্ষানিক সময় দাঁড়াইয়া থাকিয়া ঘরে ফিরিয়া আসিয়া তাহার গল্পের অবশিষ্ট রচনা করিতে আরম্ভ করিল; 
 অধরা ভেজা শরীর লইয়াই অপুর ঘরে প্রবেশ করিল ।  অপুও তাহার পেছন পেছন ঘরে প্রবেশ করিল ।  আলমিরা হইতে মিথিলার একখানা শাড়ি বাহির করিয়া তাহাকে পরিতে দিয়া সে বাহির হইয়া আসিল ।  ফিরিয়া আসিয়া বিছানায় অধরার স্থলে যেন সে তাহার স্ত্রী মিথিলাকে দেখিতে পাইল ।  ঠিক এইভাবে বিবাহের প্রথম রাত্রিতে মিথিলা বিছানায় ঘোমটা টানিয়া বসিয়াছিল ।  অপু তাহার ঘোমটা সরাইয়া কহিল তুমি ঠিক এইভাবে চিরকাল আমার মনে পদ্ম ফুলের মতন ফুটিয়া থাকিবে ।  আমি তোমার চরনে আমার জলকেলি করিয়া ফিরিব ।  অধরা অপুকে দুইবাহুর বন্ধনে তাহার বুকের সাথে জড়াইয়া লইয়া কহিল এতটুকু শুনিবার লাগিয়াইত আমাকে পদ্ম হইতে নারী রূপ ধারন করিতে হইয়াছে ।  তুমি দেখিয়া লও প্রাণ ভরিয়া প্রিয়তমা আমি তোমার পদ্ম হইয়া ফিরিয়া আসিয়াছি চিরদিনের ত্বরে ।  তুমি তোমার সাধ মতন জলকেলি করিয়া লও ।  তোমার এই পদ্মকে তোমার হাতে তুলিয়া লইয়া পূর্ণ হইতে দাও ।   অপু তাহার গল্পের শেষটা আর কিছুতেই করিতে পারিলনা ।  বিছানার পাণে চাহিয়া তাহার কেবলই মিথিলাকে মনে পড়িল ।  মিথিলাকে সে কতবার কত অবজ্ঞা করিয়াইনা ফিরাইয়া দিয়াছিল ।  অথচ একদা কত ভালোবাসিয়াইনা তাহাকে স্ত্রী করিয়া ঘরে তুলিয়া আনিয়াছিল ।  কিন্তু গল্পের নেশা তাহাকে চরম ভাবে পাইয়া বসিয়াছিল ।  এইক্ষণে মিথিলা থাকিলে তাহাকে পেছন হইতে আলিঙ্গন করিয়া কানের নিকট মুখ লইয়া মৃদু কণ্ঠে একটু আদর করিতে কহিত ।  নাহ  !  ঢের অবজ্ঞা করা হইয়াগিয়াছে ।  কালই যাইয়া তাহার স্ত্রীকে বাড়িতে ফিরাইয়া লইয়া আসিবে বলিয়া মনস্থির করিল অপু ।  
 দুপুর হইয়া আসিয়াছে ।  মিথিলা জানালার পাশে বসিয়া থাকিয়া বিকালের অপেক্ষায় প্রহর গুনিতেছে ।  আকাশে উড়িয়া চলা পাখিগুলো সবটাই তাহার চেনা হইয়া গিয়াছে ।  ঐযে সাদা রঙের যে পাখিটা উড়িয়া গিয়া নিরুদ্দেশ হইল উহার নাম স্বপ্ন ।  আর ওইতো কালো রঙের যে পাখিটা উড়িয়া আসিতেছে উহার নাম মিথিলা রাখিয়াছে শূন্য ।  কিন্তু অনেক দিন ধরিয়া দেখিয়াও মেঘগুলোকে আজও তাহার চেনা হইলনা ।  মেঘের মতই যদি মিথিলার জীবনটা রূপ বদলাইত তাহা হইলে কতইনা রঙিন হইত তাহার জীবন ।  ভাবিতে ভাবিতে উদাস দৃষ্টি লইয়া ফুটপাথে জমিয়া ওঠা হকারদের পাণে তাকাইল সে ।  ভাবিল মধ্যের যে বুড়ো মতন লোকটা শার্ট নিয়া বসিয়াছে তাহার নিকট হইতে ওই বাদামী রঙের শার্টটা কিনিয়া আনিবে ।  এমন একটা শার্ট অপুর পরিবার খুব শখ ।  এরই মধ্যে পেছনে অপু আসিয়া দাঁড়াইল ।  মিথিলাকে সম্পূর্ণ অপ্রস্তুত করিয়া পেছন হইতে আলিঙ্গন করিয়া কানের নিকট মুখ লইয়া মৃদু কণ্ঠে অপু কহিল আজকে তোমারে বড় বেশি আদর করিতে মন চাহিতেছে ।  আমারে তোমার আপন করিয়া বুকে জড়াইয়া লও প্রিয়তমা । 


                    




উইংড সান ডিস্ক দেবত্ব ,  রাজমর্যাদা এবং ক্ষমতার এক স্বর্গীয় প্রতীক

    উইংড সান ডিস্ক বা পাখাযুক্ত সূর্য গোলক প্রাচীন মিশর ,  মেসোপটেমিয়া ,  আনাতোলিয়া ,  এবং পারস্য এর মধ্যে দেবত্ব ,  রাজমর্যাদা এবং ক্ষমতা যুক্ত একটি প্রতীক ।  এছাড়াও প্রতীকটি দক্ষিণ আমেরিকার পাশাপাশি অস্ট্রেলিয়ার বিভিন্ন অঞ্চলে বসবাসরত প্রাচীন সংস্কৃতির মধ্যে পাওয়া গেছে ।  
   মিশরীয় পুরাণ অনুযায়ী দেবতা হোরাস তার সেথের সঙ্গে যখন যুদ্ধ লাগে তখন উইংড সান ডিস্কের বা পাখাযুক্ত সূর্য গোলক ব্যবহার করেন ।  দেবতা থথ তার জাদুবলে দেবতা হোরাসকে সান ডিস্ক বা সূর্য গোলকের সাথে ব্যবহৃত উইংস বা প্রসারিত পাখায় পরিনত করেন ।  দেবী নেখবেট এবং উয়াযেট ইউরায়ুসের রূপ ধারন করে সাপ আকারে তার পাশে যোগদান করেন ।  
  Alien  ( 1979 )   উইংড সান ডিস্ক বহু প্রাচীন সভ্যতাগুলোর জন্য সাধারণ ধর্মীয় আইকন ,  তবে এই প্রতীকটি সাধারণত মিশরীয় এবং মেসোপটেমিয়ান সংস্কৃতির সঙ্গে যুক্ত করা হয় ।  এছাড়াও দক্ষিণ আমেরিকার পাশাপাশি অস্ট্রেলিয়ার বিভিন্ন অঞ্চলে বসবাসরত প্রাচীন সংস্কৃতির মধ্যে পাওয়া গেছে ।  সুমেরীয় প্রাচীন প্রাচীরে প্রতীকটি দুঃখ ,  বেদনা ,  উদ্বেগ ,  বিপন্ন অবস্থা থেকে পরিত্রাণ পাওয়ার অবলম্বন হিসেবে যুক্ত হয়  ।  এটিকে সুমেরীয়দের স্বর্গীয় শরীরের নিবিরু বলা হয় ।  যদিও এই প্রাচীন প্রতীক সাধারণভাবে মিশরের সঙ্গে যুক্ত তথাপি এটি দক্ষিণ আমেরিকা এবং অস্ট্রেলিয়ায় দূরবর্তী সংস্কৃতির ছাড়াও পারস্যদেশনিবাসীগণ আসসিরিয়ান দ্বারা ব্যবহার করা হয়  ।  
   মহান ঈশ্বর ,  মিশরীয়দের হোরাস  ,  কুমারী মায়ের সন্তান হিসেবে জন্ম নেয়া যীশু  ,  রা এমনকি বিশ্বের শত্রু ধ্বংস  হিসেবে এই প্রতীক চিহ্নিত ।  এর দুই পাখার পার্শ্বদেশ সূর্যের অক্ষিগোলক দিয়ে গঠিত ।  দুই পাখা সাপের মত চিত্রিত ।  মিশরীয়রা ঐতিহ্যগতভাবে মিশরের উচ্চ এবং নিম্ন রক্ষা দেবীর প্রতিনিধিত্বমূলক হিসেবে এটিকে চিহ্নিত করে ।  কিন্তু ফ্রিম্যাশন প্রতীকীবাদে এর পরিদর্শন স্বরূপ কাছাকাছি একটি ভিন্ন ব্যাখ্যা প্রকাশ করা হয় ।  
   মেসোপটেমিয়াএ পাওয়া অঙ্কন অনুযায়ী ৩টি মহাজাগতিক তারকা বস্তু দ্বারা বেষ্টিত সূর্য খুঁজে পাওয়া যায় যা একটি প্রতিনিধিত্বমূলক দন্ড হিসেবে অঙ্কিত ।  রক্তবর্ণ বৃত্তাকার ,  সবুজ বৃত্তাকার প্রতিনিধিত্বমূলক ৭ বোন নামে পরিচিত প্লেইয়াডেস তারকা ক্লাস্টার দ্বারা বেষ্টিত যা একটি ক্রিসেন্ট  বা পূর্ণিমা হয় ।  কেন্দ্রীয় এবং সবচেয়ে গুরুত্বপূর্ণ প্রতীকটি হচ্ছে  লাল বৃত্তাকার  উইংড সান ডিস্ক যা অন্তত আমাদের বর্তমান আকাশে কোন পরিচিত মহাজাগতিক বস্তুর সঙ্গে মিলে । 
   ফ্রিম্যাশনরা তাদের প্রথম লজ তৈরির পর থেকে প্রাচীন ধর্মের এবং গূঢ় ঐতিহ্য সম্পর্কে অধ্যয়নরত হয়েছে ।  তারা তাদের প্রতিষ্ঠানের মধ্যে অনেক প্রাচীন চিহ্ন গ্রহণ করেছে এবং তাদের শিল্পকর্মে উইংড সান ডিস্ক এবং মহাজাগতিক বস্তুর একই কনফিগারেশন খুঁজে পাওয়া যায় ।  ফ্রিম্যাশনরা মহাজাগতিক বস্তুর মূল কনফিগারেশন থেকে পরিবর্তন করে শুধু একটি অল সিং আইস জন্য উইংড সান ডিস্ক এর সাথে যুক্ত করে দেয় ।  কিন্ত প্রাচীন মিশরে উইংড সান ডিস্ক অন্যান্য মহাজাগতিক বস্তুর প্রতিনিধিত্বকারী হিসেবে ছিলো ।  
  Harry Potter and the Philosopher ’ s Stone  ( 2001 )   এনুমা এলিশ তার ব্যাবিলনিয়ান সৃষ্টি শ্রুতিতে লিখেছেন; 
  “ Nibiru is  [ Marduk ' s ]  star ,  which he made appear in the heavens  .   .   .  The stars of heaven ,  let him  [ Nibiru ]  set their course; let him shepherd all the gods like sheep .  ” 
   ১৯৮০ এর জ্যোতির্বিজ্ঞানীরা  প্ল্যানেট এক্স নামক একটি গ্রহের উৎস সন্ধান করতে পারেন যার আকার জুপিটার এর চেয়ে বড় ছিলো যা কিনা আমাদের সোলার সিস্টেমের মধ্যে প্রত্যেক গ্রহের চৌম্বক এবং মহাকর্ষীয় ক্ষেত্র পরাস্ত করার জন্য পর্যাপ্ত স্থান ।  তারা বলে না যে তার কক্ষপথের সময়কাল অনুযায়ী প্ল্যানেট এক্স আমাদের সোলার সিস্টেমের অংশ হতে যথেষ্ট ঘূর্ণায়মান ছিলো কিনা ।  কিন্তু অনাদিকাল হতে প্ল্যানেট এক্স শুধুমাত্র গ্রহ নয় বরং দেবতাদের বাড়িতে উইংড সান ডিস্ক রূপে বৃহৎ স্বর্গীয় বস্তু হয়ে আছে । 
   আজকের ব্রিটিশ রয়েল পরিবার প্রাচীন অতীতের রাজকীয় পরিবারের বংশ ।  আরো নির্দিষ্টভাবে সমস্ত ইতিহাস জুড়ে উইংড সান ডিস্ককে প্রচুর সম্মান করা হয়েছে ,  যা এক স্বর্গীয় শরীর ।  এটি এক নিখুঁত শ্বাসাঘাত প্রতীক ,  নিম্ন প্রকৃতির পাবনের এবং এক সাথে যূথবদ্ধ চূড়ান্ত চড়াই যা প্রত্যেক মন্দিরের প্রতীকী অলঙ্করণের একটি অংশ যার প্রদর্শন করা হয় জীবনের নিকটতম প্রকাশের প্রতীকীর উপর যেখানে আমাদের দীন পৌঁছেছে মৃত্যুর পর যে প্রত্যেক দরজা দিয়ে ।   
  Cimetière du Père Lachaise ,  Paris ,  France   সুমেরিয়ান   আসসিরিয়ান অশুর   নম্রুদ   Columbia .  Queen Semiramis of Babylon  ( Goddess of the Moon )  ,  holding the torch with the eternal flame of Nimrod  ( Sun God )  .    Entrance of Rosicrucian Park  কিছু লগোতে উইংড সান ডিস্ক এর ব্যবহার      হলিউডের বিভিন্ন চলচিত্রে প্রতীকী হিসেবে উইংড সান ডিস্ক এর ব্যবহার                                 বাংলাদেশের বিমান বাহিনীর পোশাকে এর ব্যবহার দেখুন; ফ্যাল্কন বা ঈগল যাই বলি না কেন ঘুরে ফিরে সেই অল সিং আইস অফ হোরাস  
    

                    




চলচিত্র পর্যালোচনাঃ সারেং বৌ

  ডাউনলোড লিংকঃ সারেং বৌ ইউ - টিউব ডাউনলোড লিংকঃ The Survivors IMDB রেটিং  –  ৮ . ০ 
আমার রেটিং  –  ১০  
    .  .  . এই না পথ ধইরা ,  আমি কত না গেছি চইলা  .  .  . দারুন জ্বালা দিবানিশি অন্তরে অন্তরে .  .  .  বন্দী হইয়া মনোয়া পাখি ,  হায়রে কান্দে রইয়া রইয়া .  .  .  হইয়া আমি দেশান্তরী দেশ বিদেশে ভিড়াই তরীরে .  .  .  নোঙর ফেলি ঘাটে ঘাটে ,  বন্দরে বন্দরে .  .  .   সারেং বৌ বাংলাদেশের সমুদ্র উপকূলবর্তী জনপদের বিশ্বস্ত চিত্র ।  জনজীবনের সর্বস্তরে ,  দেশ বিদেশের নানা নগর বন্দরের নানা হিসেবের রূপক সারেং বৌ নবিতনের জীবন সংগ্রামের চরিত্রটি আমাদের আশাবাদী করে তোলে ।  জীবনের অন্তর্নিহিত তাগিদ ,  স্থবিরতা এবং অবক্ষয়ের বাঁধ ভেঙ্গে সৃষ্টির উৎসকে এখানে প্রকাশ করা হয়েছে ।  এই সংগ্রাম পরিচালিত হয়েছে গ্রামের এক শ্রেণীর সুবিধাভোগী মানুষের নারী লোলুপতার প্রতিরোধে ,  তাদের ষড়যন্ত্রের ফলে সৃষ্ট আর্থিক দৈন্যের বিরুদ্ধে ,  তার স্বামীর প্রতি কল্পিত অবিশ্বস্ততার রটনার প্রত্যাখ্যানে ।  নবিতন তার নিজের অস্তিত্ব ও সম্মানরক্ষায় প্রতিকূলতার বিরুদ্ধে নিরন্তর একজন যুদ্ধরত নারী ,  পরিণামে তার মুখে বিজয়ীনির গৌরব । 
   শহীদুল্লা কায়সার মুক্তিযোদ্ধাদের সাহায্য করার জন্য মুক্তিযুদ্ধের ভয়াবহ চিত্র নিজে প্রত্যক্ষ করে তা ইতিহাসে বিধৃত করতে চেয়েছেন ।  কিন্তু অবশেষে তিনি নিজেই ইতিহাসে পরিণত হয়েছেন ।  আইয়ুব খান তাকে জেলে পাঠিয়েছিলো ।  তিনি তিন পর্যায়ে মোট আট বছর জেলে বন্দি জীবন কাটিয়েছেন এবং জেল জীবনের এই দীর্ঘ সময়ে তিনি সাহিত্য চর্চা করেছেন নিবিষ্টমনে ।  তিনি ঢাকা কেন্দ্রীয় কারাগারে বসেই লিখেছেন সারেং বৌ নামের বিখ্যাত এই উপন্যাসটি ।  এই উপন্যাসটির জন্য তাঁকে আদমজী সাহিত্য পুরস্কার দেওয়া হয় ।  
   শহীদুল্লাহ কায়সার রচিত পাঠকপ্রিয় এই উপন্যাসটি নিয়ে ১৯৭৮ সালে প্রখ্যাত চলচিত্রকার আবদুল্লাহ আল মামুন ,  এ বি এম প্রোডাকশনের প্রযোজনায় সারেং বৌ চলচিত্রটি নির্মাণ করেন ।  এই চলচিত্রটি ওই সময় ব্যাপক জনপ্রিয়তা পায় ।  এতে কদম সারেংয়ের ভূমিকায় অভিনয় করেন ফারুক এবং তার স্ত্রী নবীতন চরিত্রটি রূপায়ণ করেন কবরী ।  এ ছাড়া আরেকটি গুরুত্বপূর্ণ চরিত্র মোড়লের ভূমিকায় ছিলেন আরিফুল হক ও মন্টু চাচা ভূমিকায় ছিলেন গোলাম মোস্তফা  ।  
   বাংলাদেশ চলচ্চিত্র উন্নয়ন সংস্হায় নির্মিত এই চলচিত্রটিতে সংগীত রচনা করেন মুকুল চৌধুরী ,  আলম খানের সুর ও সংগীত পরিচালনায় আবদুল জব্বার এর কণ্ঠে গাওয়া ওরে নীল দরিয়া আমায় দেরে দে ছাড়িয়া  গানটি এখনো সমান জনপ্রিয় হয়ে আছে ।  এছাড়া কবে হবে দেখা তোমার সনে এই গানটিতে কণ্ঠ দিয়েছেন রথিন্দ্রনাথ রায় ।   চিত্রগ্রাহক হিসেবে ছিলেন রফিকুল বারী চৌধুরী ও সম্পাদক হিসেবে ছিলেন আমিনুল হক মিন্টু ।  শ্রেষ্ঠাংশে আরও ছিলেন জহিরুল হক ,  বিলকিস ,  বুলবুল ইসলাম ,  ডলি চৌধুরী ,  আবদুল কাদের ,  সূজা খন্দকার ,  দারাশিকো ,  হাসান ইমাম প্রমুখ ।  
    চলচিত্রের মিষ্টি মেয়ে খ্যাত কবরীর অভিনয় এতটাই নিখুঁত ছিলো যে ,  মনে হয়েছে সারেং বৌ যেন স্বয়ং তিনি নিজেই ।  তার হাসি বা কান্না ,  সুখ কিংবা দুঃখ মনে রেখাপাত করতে পেরেছে ।  নির্মাতা চলচিত্রটিতে তাকে অন্তর্ভুক্ত করে মোটেও ভুল করেননি এটা তিনি তার অভিনয় দিয়ে নিশ্চিত করতে পেরেছেন ।  আর তাইত সারেং বৌর নবীতন চরিত্রের জন্য ১৯৭৮ সালে কবরী পেয়েছেন সেরা অভিনেত্রীর জাতীয় চলচিত্র পুরষ্কার ।  
   এছাড়া ফারুক ও আরিফুল হক দুর্দান্ত অভিনয় প্রতিভার স্বাক্ষর রেখেছেন পুরো চলচিত্রটি জুড়েই ।  চিত্র গ্রহন এবং আবহ সংগীত ছিলো সেই সময়ের তুলনায় অনেক আধুনিক ও বাস্তব সম্মত ।  ক্লোজ শট কিংবা ডিটেইলিং নিখুঁত ভাবে করা হয়েছে যা প্রমান করে নির্মাতা আবদুল্লাহ আল মামুনের গুনী সৃষ্টিকর্মকে ।  তিনি তার এই চলচিত্রটিতে যেমন নিজের প্রতিভা আর শক্তির পরিচয় দিয়েছেন  তেমনি নিজের অপরিমেয় ক্ষমতার প্রমাণ রেখেছেন তাঁর নির্দেশনায় ।  যে কারণে আজও সারেং বৌয়ের গ্রহণযোগ্যতা এতটুকু পরিমান ম্লান হয়ে যায়নি ।   
   পুরো চলচিত্রটিকে মোট তিনটি অংশে ভাগ করা যাক ।  প্রথম অংশে ,  কদম সারেং  ( ফারুক )  জাহাজে কাজ করে অনেক দিন পর ফিরে আসে নিজ বাড়িতে ,  তারপর ভালোবেসে বিয়ে করে নবিতনকে  ( কবরী )  ।  
    সে সৎ বলে সহকর্মীদের মত বাড়ি ও দালান করতে পারেনি ।  স্ত্রীকে নিয়ে আর্থিক কষ্টের মধ্যেও সে সুখে থাকে ।  বিয়ের কিছু দিন পরে সে আবার চলে যায় জাহাজের কাজে ।  অপেক্ষায় দিন কাটে নবিতনের ।  কদম মাঝে মাঝেই নবিতনের কাছে চিঠি ও টাকা পাঠায় ।  কিন্তু গ্রামের প্রভাবশালী মোড়ল  ( আরিফুল হক )  ডাক পিয়নকে হাত করে সেইসব চিঠি ও টাকা নিয়ে নেয় ,  যাতে করে নবিতনের সংসারে অভাব চলে আসে ।  আর এই অভাবের সুযোগে প্রকৃতির বিরুদ্ধতায় সারেং যখন দীর্ঘদিন নিখোঁজ তখন যুবতী নবিতনকে লোলুপ সমাজপতি তার লালসার শিকার বানাতে চায় ।  গ্রামের মোড়লের ষড়যন্ত্রে যোগাযোগ বিচ্ছিন্নতা শুরু হয় ,  দূরত্ব স্থান করে নেয় ভালোবাসার জায়গায় ।  দাম্পত্য আদর্শনিষ্ঠ বলে নবিতন সবকিছুকে পরাজিত করতে পারে ।  নবিতন নিজে গায়ে খেঁটে ঢেঁকিতে ধান বেঁনে কোন মতে সংসার চালায় ।    
    চলচিত্রটির দ্বিতীয় অংশে দেখা যায় যে ,  কদমকে মন্টু চাচা  ( গোলাম মোস্তফা )  পকেটে অবৈধ মাল পুরে দিলে পুলিশ তাকে ধরে নিয়ে যায় ,  সাজার মেয়াদ শেষ হলে সে ফিরে আসে নিজ গ্রামে ।  ততক্ষনে চক্রান্তকারী মোড়ল কদমের চাচাতো ভাইয়ের সাথে নবিতনের বিয়ে ঠিক করে ,  কিন্তু কদম ফিরে আসাতে সব ঠান্ডা হয়ে যায় ,  খুশিতে বুক ভরে ওঠে নবিতনের ।  ফিরে আসে কদম ,  আবার ভালোবাসে নবিতন ,  ভালোবাসে কদম ।  কিন্তু সাগর পাড়ের জীবনে ছন্দপতন ঘটায় জলোচ্ছ্বাস ,  ছন্দ ফেরাতে চায় নবিতন ।  এভাবে নানা ঘটনায় অতিবাহিত হতে থাকে কিছুদিন ।  
    চলচিত্রটির শেষ পর্যায়ে এসে ,  হঠাৎ একদিন তীব্র বাতাস গণগণে শব্দে আতঙ্কিত হয়ে পরে উপকূলীয় অঞ্চলের সব মানুষ ।  ঘূর্নিঝড় ও জলোচ্ছাসে শুরু হয় উপকূলীয় অঞ্চলের মানুষের জীবন সংগ্রামের তড়িগড়ি ।  দীর্ঘ ঘূর্নিঝড় ও জলোচ্ছাসের পর সব কিছু থমেথমে অবস্হা ,  চারিদিকে শুধু লাশ আর লাশ মানুষ ,  পশু ,  পাখি কাররই রক্ষা হয়নি এই দুর্যোগে দুর্ভোগে ।  কদম সারেংয়ের শরীরের বেশির ভাগই কাদামাটি ও বালির ভিতরে আটকে গেছে আর পানি পানি করে কাতরাচ্ছে ,  এদিকে নবিতনও একই অবস্হা থেকে উঠে খুঁজছে আপনজনদের ।  হঠাৎ শুনতে পেলো কেউ পানি খেতে চাইছে ,  কাছে গিয়ে দেখলো তার স্বামী ।  সাগরের বুকে কদম তখন চরম মাত্রায় তৃষ্ণার্ত ।  হাতে করে পানি এনে খাওয়ানোর চেষ্টা করে না পেরে ,  কদমকেই টেনে নিয়ে গেল পানির কাছে ,  পানি মুখেদিতেই মুখ থেকে বের করে দিচ্ছে কদম ,  কারন খুঁজতে নবিতন নিজেই একটু পানি মুখে দিয়ে দেখলো এতো নোনাপানি ।  স্বামীকে বাচানোর কোন উপায় না দেখে মাতৃত্বকে জাগিয়ে স্বামীকে দুধের শিশুর মতো বুকে জড়িয়ে নবিতন নিজ স্তনদয় থেকে দুধ পান করায় ।  স্বামী কদম চোখ মেলে দেখে চমকে উঠে বলে ,   “ নবিতন তুই আমারে পর কইরা দিলি ”  ,  নবিতন তখন জবাবে বলে ,   “ না ,  জীবন বাচানো ফরজ ”  ।  এ অবস্থায় ধর্মীয় বিধি লংঘন করে স্বামীকে বাঁচাতে নবিতনের নতুন স্নেহময়ী রূপ কদমকে বাঁচিয়ে তোলে ।  এখানে সব সংস্কার তুচ্ছ করে মানুষকে জয়ী দেখানো হয়েছে । 
   আবহমান বাংলাদেশের একান্ত আপনজন তার কাহিনী ,  আমার ,  আপনার ,  সবার .  .  .  এই কাহিনীর এখানেই শুরু ,  চলো আমরা আবার নতুন করে জীবন শুরু করি । 
         ওরে নীল দরিয়া
আমায় দেরে দে ছাড়িয়া । 
বন্দী হইয়া মনোয়া পাখি ,  হায়রে
কান্দে রইয়া রইয়া । 
কাছের মানুষ দুরে থুইয়া , 
মরি আমি ধড় - ফড়াইয়া , রে । 
দারুন জ্বালা দিবানিশি ।  । 
অন্তরে অন্তরে । 
আমার এত সাধের মন বধূয়া
হায়রে কি জানি কি করে । 
ওরে সাম্পানের নাইয়া , 
আমায় দেরে দে ভিড়াইয়া । 
বন্দী হইয়া মনোয়া পাখি ,  হায়রে
কান্দে রইয়া রইয়া । 
ওরে সাম্পানের নাইয়া । 
হইয়া আমি দেশান্তরী
দেশ - বিদেশে ভিড়াই তরী , রে । 
নোঙর ফেলি ঘাটে ঘাটে ।  । 
বন্দরে বন্দরে । 
আমার মনের নোঙর পইড়া আছে হায়রে
সারেঙ বাড়ির ঘরে । 
এই না পথ ধইরা
আমি কত না গেছি চইলা । 
একলা ঘরে মন মন বধূয়া
আমার রইছে পন্থ চাইয়া ।   

                    




নিস্তব্ধ গ্যালাক্সিতে ছড়িয়ে তোমার অনুরণন

    নিস্তব্ধ গ্যালাক্সিতে ছড়িয়ে তোমার অনুরণন , 
হাওয়ায় দোদুল্যমান একটি জোনাক জাগা প্রজাপতির মত মরণ ,  
আমাকে ক্লান্ত ক্লান্ত করে । 
নোনা ইটের পাঁজরে দেনার দায় আমাকে আঘাত করে , 
অস্থির কোন ধূমকেতুর মতই বিদীর্ণ করে;
আমার বুকে জন্ম নেয়া ঘাসের সীমানা ।   
 ঘুমের সুবর্ণ দরজার তালা খোলার মধ্যে
ক্ষমতা এবং সৌন্দর্য একসঙ্গে হয় পূরণ , 
একটি নক্ষত্রের মত জীবন
কাচিক আবহাওয়ায় সমুদ্রে হয় বিলীন ।  
সব কিছুতেই তোমার বড় ঘৃণা , 
অন্ধকার তোমার মহাপবিত্র শিশির কাঁদা , 
কখনও অনিয়মিত চাঁদের হাসি , 
চোখে ফেরি করে বিষাদের পুনর্নবীকরণ । 
ঘুম হতে জেগে উঠে কোন ফেরেশতা , 
পবিত্রতার বড় কোন ভুল অনুমতি দেয় ! 
হে আনন্দ !  হে ভয় ! 
কি করা হবে বুড়ো সূর্যটাও ভাবে !  


                    




না - মানুষ


 অশনির মধ্যমায় বিস্তৃত বেহেশতি জেওর ,  নরাধম অনুতাপে দগ্ধ; চেতনায় হুতাশন , বিছানায় মাদুর বিছিয়ে শয্যারত মানুষের বেশে আমি এক না - মানুষ , আঙুল দিয়ে মধ্যমার নাব্যতা মাপি;দোয়া করি ,  অমর হও  ! শয্যাসঙ্গিনী প্রিয় অশনি ।    প্রস্ফুটনের অনুরণনে , মৃতপ্রায় আমাকে জন্ম জাগরণের সুখ পেতে দাও । কী নির্জলা তোমার অবগাহন  !  অথচ ,  চারিদিকে এখন শিশির অফুরান । জল চোখের অষ্টমীতে আদিম গ্রন্থ মেলে দেখো , পরলোকেত অন্তর্বাসেরও প্রয়োজন পড়ে না  !   যদি পারো বেহুলার মতো করে নেচে দেখাও , সমুদ্রস্নানে নোনা বালুচর হও;কখনও নিমজ্জিত ,  কখনও রোঁদ বিধৌত ।  দীঘল কালো এলোকেশী অমানিশা ছড়িয়ে আমার কুঠিতে , প্রণয়ের প্রমোদবালা কণ্ঠে জিকির তোলে , আর আমার ঠোঁটে বিতৃষ্ণা বিলাপ করে ,  আমাকে তোমার এক পেয়ালা বিশুদ্ধ রক্ত দাও  !  

                    




মা গো ভাবনা কেন  ? 

    ধন্যবাদ দিয়ে মোটেও ছোট করতে চাইনা গণপ্রজাতন্ত্রী বাংলাদেশ সরকারকে ।  অন্ততপক্ষে আমাদের মত কিছু তরুণদের বীরত্ব দেখানোর সুযোগ করে দিয়েছেন ।  হাজার কোটি টাকা সম্প্রদান কারকে দান করে কিছু বিত্তবানদের বিত্তশালীতে পরিনত করলেও দারিদ্রসীমার নিচে বসবাসকারী মানুষগুলো রয়ে যায় চিরকাল দারিদ্রসীমার নিচে ।  তাইত প্রতি বছর শীত এলেই প্রয়োজন হয় দরিদ্র মানুষগুলোর মাঝে শীতবস্ত্র বিতরণ কার্যক্রম সফল করা ।  আর সেই শীতবস্ত্র বিতরণ কার্যক্রম সফল করে আমরা কতিপয় তরুনেরা শান্তির ঢেঁকুর তুলি ।  মানবসেবা কিংবা দেশপ্রেমের চেতনা জাগ্রত হয় আমাদের মাঝে কিংবা এর মাঝে আনন্দদায়ক সময়ক্ষেপন কিংবা বিনোদন মূলক অবসর যাপনের উৎসব খুঁজে ফিরি অথচ ভবিষ্যতে দারিদ্রতা বিমোচন করে এই সমস্যার কোন স্থায়ী সমাধান বের করার চিন্তাও করিনা ।  বরং পরের বছর আরও দুর্দান্ত ভাবে শীতবস্ত্র বিতরণ কার্যক্রম সফল করার পরিকল্পনা করি ।  কিংবা এনজিও টাইপ সংস্থা খুলে ফেললেও মন্দ হয়না ।  সরকারকে অবশ্যই সাধুবাদ জানাই আমাদের মাঝে এমন প্রত্যয় স্থাপন করে দেয়ার সুযোগ করে দেয়ার জন্য ।  গল্পের মাঝেও অনেক গল্প থাকে এটা সত্য ।  হ্যাঁ আমরা প্রায় তেত্রিশ ঘন্টা খোলা ট্রাকে করে প্রায় পাঁচ ডিগ্রি সেলসিয়াস তাপমাত্রায় প্রচণ্ড শীতের মাঝেও অমানবিক ভ্রমণ শেষে নানা ঘাত প্রতিঘাত অতিক্রম করে কিছু শীতার্ত মানুষের মাঝে শীতবস্ত্র দান করে এসেছি কিন্তু এতে করে আমি আমাদের কাউকে ছোট করে না দেখলেও শুধু এতটুকু বলতে চাই যে এর মাঝে বীরত্ব প্রকাশ করার কিছু নেই ।  বরং কোন স্থায়ী সমাধান খোঁজার আহবান করছি যেহেতু সরকার আমাদের সেই মহৎ সুযোগ করে দিয়েছেন ।  এই মুহূর্তে একটি বিখ্যাত দেশাত্মবোধক গানের কিছু কথা ভীষণ মনে পরছে ।           
   মা গো ভাবনা কেন ?  আমরা তোমার শান্তি প্রিয় শান্ত ছেলে
তবু শত্রু এলে অস্ত্র হাতে ধরতে জানি
তোমার ভয় নেই মা আমরা প্রতিবাদ করতে জানি । 
আমরা হারবো না হারবো না তোমার মাটির একটি কণাও ছাড়বো না
আমরা পাঁজর দিয়ে দুর্গঘাঁটি গড়তে জানি
তোমার ভয় নেই মা আমরা প্রতিবাদ করতে জানি । 
আমরা পরাজয় মানবো না দর্বলতায় বাঁচতে শুধু জানবো না
আমরা চিরদিনই হাসিমুখে মরতে জানি
তোমার ভয় নেই মা আমরা প্রতিবাদ করতে জানি । 
আমরা অপমান সইবো না ভীরুর মত ঘরের কোনে রইবো না
আমরা আকাশ থেকে বজ্র হয়ে ঝরতে জানি
তোমার ভয় নেই মা আমরা প্রতিবাদ করতে জানি ।      ট্রাক থেকে শীতবস্ত্র ভর্তি বস্তা নিয়ে যাওয়া হচ্ছে নারী ,  পুরুষ ও বয়স ভেদে পৃথক করার জন্য                    উৎসুক শিশুদের মাঝে শীতকে জয় করার আনন্দ    যে বিদ্যালয় প্রাঙ্গনে শীতবস্ত্র বিতরণ কার্যক্রম সফল হলো       শান্তির বসত গড়ার প্রচেষ্টায়     ২০১৪ সালে এসেও যেখানে গাভীর খাঁটি দুধের চা পাওয়া যায় মাত্র তিন টাকায়     একটি মাত্র কম্বলের প্রতীক্ষায় শীতার্ত শিশুদের মাঝে উৎকণ্ঠতা         মা বলেছেন অপেক্ষা করতে শহর থেকে বাবুরা কম্বল এনেছেন       কম্বল নয় যেন বেঁচে থাকার শেষ ভরসা পেয়েছেন এমন কিছু অভাগী মানুষের হাসিমাখা মুখ              মৃত্যুর দরজায় অপেক্ষারত একজন যার কিনা একটি মাত্র কম্বল পেলেই শীতার্ত এই জীবনের একমাত্র সম্বল হবে ভেবে নীরব প্রতীক্ষা                মা বলেছেন এভাবে ক্যামেরার সামনে দাঁড়াতে কারন বাবুরা শহর থেকে ওদের জন্য কম্বল আর কিছু শীতের জন্য জামা এনে দিয়েছেন তাই এই যমজ দুই ভাই দাঁড়িয়েছে ।  এই ছবিটি তোলার সময় আমি আমার চোখের পানি ধরে রাখতে পারিনি ।     সবশেষে আমার শুধুই মনে হয়েছে জীবন যেন এই বাঁশঝারের মতই শুধু মোথা আর মোথা    তবে ব্লগার মোস্তফা কামাল পলাশ ভাইকে এবং তার পরিবারকে জানাই আমার বিনম্র শ্রদ্ধা যাদের আপ্রাণ প্রচেষ্টায় খেটে খাওয়া নিপীড়িত মানুষগুলো দুই চোখে বেঁচে থাকার স্বপ্ন দেখে ।  সেই সাথে কৃতজ্ঞতা জানাই সকল সহ ব্লগারদের যারা শীতার্ত মানুষদের জন্য সাহায্যের হাত বাড়িয়ে দিয়েছেন এবং শ্রদ্ধাপূর্ণ সালাম জানাই আমার সকল সহযাত্রীদের প্রতি যাদের জন্য আর কিছু নাহোক অন্তত কিছু মানুষের মুখে হাসি এনে দিতে পেরেছি ।  
 এ সম্পর্কিত পোস্ট সমূহঃ   সবার উপর মানুষ সত্য তাহার উপর নাই কানাডা প্রবাসী বাংলাদেশিদের উদ্যোগে শীতার্ত মানুষদের মাঝে ৬২০ টি কম্বল বিতরণ  -  ব্লগার মোস্তফা কামাল পলাশ 
 সামহোয়্যারইন ব্লগের ব্লগারদের উদ্যোগে শীতবস্ত্র বিতরন কার্যক্রম ২০১৩   -  ব্লগার একজন আরমান 
 হিসাবের বিবরণ সামহোয়্যারইন ব্লগের ব্লগারদের উদ্যোগে শীতবস্ত্র বিতরন কার্যক্রম ২০১৩  -  ব্লগার স্নিগ্ধ শোভন 
 সামহোয়্যারইন .  .  .  ব্লগ এর ব্লগারদের উদ্যোগে শীতবস্ত্র বিতরন কার্যক্রম ১৩  -  ব্লগার আমিনুর রহমান 
 RIDE FOR A SMILE টিম পৌঁছে যাবে আপনার পাশে আপনার কাছে আপনার দরজায় কিছু মানুষের মুখে হাসি ফোটানোর জন্য  -  ব্লগার মাগুর
 নীলফামারীর ধোবাডাঙ্গা থেকে বলছি  -  ব্লগার মাগুর 
 ৫৩ ঘন্টা  -  ব্লগার একজন আরমান
 নীলফামারীর ডায়েরী   -  ব্লগার স্বপ্নবাজ অভি      
       

                    




ছুঁয়ে কান্নার রং ,  ছুঁয়ে জোছনার ছায়া .  .  . 

    হাকিম মাস্টার স্কুলের শিক্ষকতা ছেড়ে দিয়ে বসলেন একটি ছোট্ট বইয়ের স্টল নিয়ে ।  শিক্ষক হিসেবে তিনি পুরোপুরি সার্থক দেখেই লোকে তাকে হাকিম মাস্টার বলে ডাকে ।  যদিও তার আসল নাম হাকিম জোয়ারদার ।  ছোট বেলা থেকেই বইয়ের প্রতি অসম্ভব নেশা ছিলো তার ।  এটাকে আসলে দোকান বলা যাবেনা ।  নীলক্ষেতের ফুটপাতে যেমন বই বিক্রেতারা বসে থাকেন ,  সেরকম দুই ফিট বাই আড়াই ফিট একটি স্টল নিয়ে বসলেন হাকিম মাস্টার ।  কিন্তু নিজের সব শ্রম তিনি ঢেলে দিচ্ছেন তার বইয়ের দোকানের জন্য ।  প্রত্যেক লোকের জীবনেই হয়ত এমন একজন নারী আসে ,  যাকে দেখেই মনে হয় ,  হ্যাঁ ,  এই হলো আমার যোগ্য সঙ্গিনী ,  এর সাথেই আমার জীবন কাটাতে হবে ।  হাকিম মাস্টারের জীবনে সেই নারী হলো মিথিলা ।  মিথিলাও স্কুলে শিক্ষকতা করে কিন্তু তার সবচেয়ে বড় গুন হলো খুব ভালো ছবি আঁকে মেয়েটি ।  কিন্তু সেসব ছবি শুধুই নিজের মনের তাগিদে আঁকা কখনও তার মাঝে ছবি আঁকা নিয়ে পেশাদারিত্ব মনোভাব দেখা যায়নি ।  মিথিলা কেবল সুন্দরীই না ,  খুবই জ্ঞানপিপাসু ।  হাকিম মাস্টারের জন্য যাকে আদর্শ বললেও কম বলা হবে ।  
 দুপুর বেলাটা মিথিলা ঘরে একাই থাকে ।  মিথিলা জানালার পাশে বসে থাকে বিকেলের অপেক্ষায় ।  আকাশে উড়ে চলা পাখিগুলো সবটাই তার চেনা হয়ে গেছে ।  ঐযে সাদা রঙের যে পাখিটা উড়ে গিয়ে নিরুদ্দেশ হলো ওটার নাম স্বপ্ন ।  আর ওইতো কালো রঙের যে পাখিটা উড়ে আসছে ওটার নাম মিথিলা রেখেছে শূন্য ।  কিন্তু অনেক দিন ধরে দেখেও মেঘগুলোকে আজও তার চেনা হলোনা ।  মেঘের মতোই যদি মিথিলার জীবনটা রূপ বদলাত তাহলে কতইনা রঙিন হতো তার জীবন ।  ভাবতে ভাবতে উদাস দৃষ্টি নিয়ে ফুটপাথে জমে ওঠা হকারদের দিকে তাকায় সে ।  কত দিন ভেবেছে মাঝের যে বুড়ো মতো লোকটা টি - শার্ট নিয়ে বসেছে তার কাছ থেকে ওই বাদামী রঙের শার্টটা কিনে আনবে ।  এমন একটি টি - শার্ট শফিকের পরার খুব শখ ছিলো ।  মোবাইলে রিং বাজছে ।  কিন্তু উঠে গিয়ে ফোন কল রিসিভ করতে ইচ্ছে করছেনা ।  ফোন রিসিভ করলেই হয়ত তার স্কুলের কোন ছাত্র বলবে আচ্ছা ম্যাডাম সোনার তরী কবিতায় কবি যেন কী বোঝাতে চেয়েছেন বলেছিলেন  ?  
 অথচ ক্লাসে কতবার মিথিলা পড়িয়েছে যে ,  রবীন্দ্রনাথ ঠাকুর তার সোনার তরী কবিতায় নিঃসঙ্গ কৃষকের ট্র্যাজেডি বর্ণনার অন্তরালে নিজের সৃষ্টিশীল সত্তার ট্র্যাজেডিকেই ব্যক্ত করেছেন ।  কৃষক হচ্ছে কবি নিজে অথবা সমগ্র মানব ,  সোনার ধান হচ্ছে কর্ম ফসল আর সোনার তরী হচ্ছে মহাকাল ।  কৃষক যেমন তার সব সোনার ধান নিয়ে সোনার তরীতে উঠে বসতে চায় তেমনি সব মানুষই চায় তার সৃষ্টিকর্মের সঙ্গে সঙ্গে যেন সেও সবার মনে বেঁচে থাকে ।  কিন্তু নিষ্ঠুর মহাকাল মানুষের সৃষ্টিকর্মকে এক যুগ থেকে আরেক যুগে বহন করে নিয়ে গেলেও ব্যক্তিসত্তাকে ফেলে যায় ।  একলা মানুষ শূন্য নদীর তীরে দাঁড়িয়ে থাকে মহাকালের গর্ভে বিলীন হওয়ার জন্য ।  অথচ এই সহজ কথাগুলো ছাত্ররা বুঝতে পারেনা হাজার বার বোঝালেও ।  তারপর ফোন করে বিরক্ত করে মিথিলাকে আরেকবার বুঝিয়ে দেয়ার জন্য ।  সেও ধৈর্য নিয়ে ফোনে বুঝিয়ে দেয় কখনও শিপ্লুকে ,  কখনও হারুনকে ,  কখনও বুঝিয়ে দিতে হয় মহসিনকে ।  কে জানে এখন আবার কাকে বুঝিয়ে দিতে হবে  !  ফোন রিসিভ করতেই ভারী কণ্ঠের আওয়াজ । 
  - মিথিলা বলছেন ? 
 - জী বলছি । 
 - স্লামুয়ালাইকুম ম্যাডাম ,  আমি থানা থেকে ওসি সোবহান বলছি ।  আপনাকে কষ্ট করে একটু থানায় একবার আসতে হবে ।  
 - কেন বলুনতো হঠাত করে আমাকে থানায় প্রয়োজন হলো  ? 
 - জী ম্যাডাম ,  আমরা আসলে একটি মানিব্যাগ আর সানগ্লাস পেয়েছি ।  আপনি আসুন এলেই জানতে পারবেন ।  
 - মানিব্যাগ আর সানগ্লাস পাওয়ার সাথে আমার কি সম্পর্ক আমিত কিছুই বুঝতে পারছিনা । 
 - আপনারা বছর খানেক আগে শফিক নামের এক ব্যাক্তির নিখোঁজ হওয়ার জন্য থানায় একটি রিপোর্ট লিখিয়েছিলেন ,  মনে পরেছে ? 
 - হ্যাঁ হ্যাঁ মিথিলার কণ্ঠে উৎকণ্ঠা; আমি আসছি এখনই ,  আপনারা আমার শফিককে খুঁজে পেয়েছেন  ? 
 ফোন কেটে দিয়ে মিথিলা থানার পথে রওনা হয় ।  পথে নেমে এসে একটি রিক্সা ঠিক করে তাতে উঠে বসে ।  একটা সময় কত স্বপ্ন যে সে দেখেছে ।  রিক্সায় শফিক পাশে বসে থাকবে তার হাত ধরে ।  তারপর দুজনে মিলে রোদের মধ্যে ঘুরবে ।  বিকেল হলে কোথাও বসে দুজনে মিলে ফুচকা আর রং চা খাবে ।  শফিকের রং চা খুব পছন্দ আর সাথে যদি আদা ,  লংকা আর লেবু পাতা থাকে তাহলেত কথাই নেই ।  মিথিলার স্কুলের সামনে একটি দোকানে এমন রং চা পাওয়া যায় ।  কতবার ভেবেছে শফিক এলে এখানে ওকে নিয়ে এসে দুজনে মিলে প্রতিদিন চা খাবে  !  
 শফিকের সাথে মিথিলার পরিচয় হয় ওর এক চাচাত বোনের বিয়েতে ।  সেই থেকে প্রেমের সূচনা ।  শফিক ঢাকায় থাকে ।  একটি ছোট খাটো বায়িং হাউস আছে তার ।  মিথিলা সিরাজগঞ্জে থাকে ।  এখানে একটি স্কুলে টিচার হিসেবে আছে ।  যত স্বপ্ন ,  ভালোবাসার যত কথা তার সবটাই হতো ফোনে ফোনে ।  মাসে হয়ত একবার শফিক ছুটি নিয়ে একদিনের জন্য সিরাজগঞ্জ আসত মিথিলার সাথে দেখা করতে ।  কিন্তু খুব বেশি সময় নিয়ে তারা দেখা করতে পারতনা ।  পাছে কেউ দেখে ফেললে মিথিলার জন্য ব্যাপারটা খারাপ কিছু হতে পারে ভেবেই লুকিয়ে লুকিয়ে দুজনকে ঘুরতে হতো ।  কিন্তু ছোট শহরে এভাবে লুকিয়ে ঘুরাটা খুব একটা সম্ভব হতোনা ।  অবশেষে তাদের বিয়ে ঠিক হয় পারিবারিক ভাবেই ।  
  - মিথিলা তুমি কিন্তু মোটেও হাতে মেহেদী আঁকবেনা ।  আমি ওগুলো একদম পছন্দ করিনা ।  
 - আচ্ছা বাবা ঠিক আছে ।  কিন্তু বিয়েতে এটাই নিয়ম মেয়েরা হাতে মেহেদী আঁকে ।  মেয়েদের জীবনে এই একটি সময়ইত আসে ।  তুমি কি চাওনা তোমার মিথিলা তোমার ঘরে সুন্দর করে বউ সেজে আসুক  ? 
 - তা কেন চাইব না ।  
 - তাহলে লক্ষ্মী ছেলের মত এখন শান্ত হও ।  আর শোন এখন অনেক রাত হয়েছে ঘুমিয়ে পর ।  কাল কিন্তু অনেক ভোরে রওনা হয়ে যাবে তোমরা ।  না হলে দেরী হয়ে যাবে এত দূরের পথ আসতে ।  
 - আরেকটু কথা বলি  ? 
 - না ,  মোটেই না ।  এখন আমি ঘুমাবো ।  কাল অনেক ধকল পোহাতে হবে ।  এই একটি দিনের জন্য কত অপেক্ষা করে থেকেছি ।  কাল থেকে দেখব কত কথা তুমি আমাকে বলতে পার ।  ঘরে এলে দেখবে আমাকে ভুলেই গেছো ।  তখন আর আমাকে ভালো লাগবেনা তোমার ।  আমার সাথে হয়ত কথা বলার ব্যাকুলতাও তোমার এমন থাকবেনা ।  
 - মোটেও না ।  আমার ভালোবাসা দিন দিন শুধু বাড়বে ।   তুমি দেখো ,  আমি তোমাকে অনেক আদর করব ।  
 - আচ্ছা  !  দেখা যাবে  ?  এখন আমাকে ঘুমাতে দাও প্লীজ লক্ষী ! 
 - হুম ঘুমাও তাহলে  ! 
 সকাল থেকেই বাড়িতে আনন্দের ধুম পরেছে ।  উঠোনে প্যান্ডেল টাঙ্গানো হয়েছে ।  বাবুর্চিরা রান্না করতে ব্যাস্ত ।  পার্লার থেকে মিথিলা বউ সেজে এসেছে ।  গোলাপি বেনারশি শাড়িতে মিথিলাকে মনে হচ্ছে যেন সদ্য ফোঁটা একটি তাজা গোলাপ ফুল ।  ধীরে ধীরে মেহমানরা আসতে শুরু করেছে ।  একদল এসে খেয়েও ফেলেছে ।  দুপুর গড়িয়ে বিকেল হয়ে যাচ্ছে ।  কিন্তু বর যাত্রী আসার কোন লক্ষন দেখা যাচ্ছেনা ।  কয়েকবার ফোন করাও হয়ে গেছে এর মধ্যে ।  প্রতিবারই শফিকদের বাসা থেকে বলা হচ্ছে এইত চলে আসবে তারা ।  হ্যাঁ শফিকদের বাড়ি থেকে কয়েকজন এসেছিলেন ।  তাও গভীর রাতে ।  যখন মিথিলাদের পুরো বাড়িতে চলছে শোকের মাতম যেন কিছুক্ষণ আগেই মারাত্মক কোন ঘূর্ণিঝড়ে লন্ডভন্ড হয়ে গেছে সব কিছু ।  
 শফিক রাতে বাড়িতে ঝগড়া করে বের হয়ে চলে যাওয়ার পর থেকে কোথাও খোঁজ করে তাকে আর পাওয়া যাচ্ছেনা ।  একেবারে নিরুদ্দেশ হয়ে গেছে ।  দুই পরিবার থেকেই থানায় ডায়েরী করা হয়েছে ।  পত্রিকায় ছবি সহ হারানো বিজ্ঞপ্তি দেয়া হয়েছে ।  কিন্তু কোথাও কোন খোঁজ নেই শফিকের ।  একটি জলজ্যান্ত মানুষের এভাবে বিয়ের দিন হঠাত করে উধাও হয়ে পরাটা কেউ স্বাভাবিক ভাবে মেনে নিতে পারেনি ।  তার উপর প্রেমের বিয়ে ।  এমন নয় যে ছেলের অমতে বিয়ে দেয়া হচ্ছিল ।  বরং শফিকের চাপেই বিয়ের আয়োজন করা হয়েছিলো ।  সেই দিন থেকে আজ প্রায় বছর কেটে গেলো কিন্তু শফিকের আজও কোন সন্ধান নেই ।  সে আর ফিরে আসেনি ।  একটা সময় সবাই ধরেই নিলো হয়ত সে আর বেঁচে নেই অথবা বেঁচে থাকলেও আর কোন দিন হয়ত ফিরে আসবেনা ।  আর ফিরে এলেও এমন একটি ছেলের সাথে মিথিলার কোন সম্পর্ক আর হতে পারেনা ।  
 কিন্তু জীবন থেমে থাকতে পারেনা ।  অন্তত সমাজে চলতে হলে বুকের ভেতর অনেক কিছু চাঁপা দিয়ে বাস্তবতাকে মেনে নেয়ার নামইত জীবন ।  জীবনের যাপিত ব্যাঞ্জনা ।  তারপর মিথিলাকে মানসিক ভাবে ভেঙে পরার হাত থেকে রক্ষা করতে এগিয়ে আসেন হাকিম মাস্টার ।  মিথিলা নতুন করে বেঁচে থাকার স্বপ্ন দেখতে শুরু করে ।  তবু বুকের ভেতর কোথায় যেন শফিকের প্রতি একটু খানি ভালোবাসা রয়েই যায় ।  ভালোবাসার মৃত্যু নেই ।  হয়ত লুকিয়ে রাখা যায় কাউকে খুশি করতে; কান্না চেপে রাখার মাঝেই সত্যিকারের কল্যান নিহিত থাকে বলেই ।  মিথিলাও তার পরিবারের দিকটা ভেবেই বিয়ে করে সংসার নামক ব্যাঞ্জনাকে গ্রহন করে ।  কিন্তু সে ভুল করেনি ।  স্বামীর কাছ থেকে যা পেয়েছে বরং বিনিময়ে সে তার কিছুই দিতে পারেনি ।  
 থানায় বসে ওসি সোবহান খুব আয়েশ করে সিগারেট টানছে ।  লোকটার ভেতর সামান্য সৌজন্যতা বোধটুকু নেই ।  মিথিলাকে সে একবারের জন্যও বসতে বলার প্রয়োজন মনে করলনা ।  নিজের মনে সিগারেট টেনেই যাচ্ছে ।  যেন মিথিলাকে সে ডেকেই এনেছে তার সিগারেট টানার এই ঐতিহাসিক দৃশ্য দেখাবে বলেই । 
  - স্লমুয়ালাইকুম ভাই ।  আপনি আমাকে ফোন দিয়েছিলেন ।  
 - ও হ্যাঁ  !  আপনি মিসেস মিথিলা  ? 
 - জী । 
 - এই দেখুনত মানিব্যাগ আর সানগ্লাসটি চেনেন কিনা  ? 
 মিথিলা মানিব্যাগটি হাতে নিয়ে খুলে দেখে শফিকের কিছু ভিজিটিং কার্ড রয়েছে তাতে ।  ভিজিটিং কার্ডে শফিকের ছবি রয়েছে ।  মানিব্যাগে রাখা নিজের ছবি দেখতে পেয়ে দুচোখের কোনে অশ্রু নেমে আসে ।  কান্না জড়ানো কণ্ঠে মিথিলা জানতে চায় শফিক কোথায় ? 
 ওসি সোবহান তাকে জানায় যে তারা কিছুদিন ধরে হায়দার নামের এক সন্ত্রাসীর খোঁজ করে আসছিলো ।  অসংখ্য খুনের মামলা রয়েছে তার নামে ।  শেষটায় চাঁদাবাজি করতে যেয়ে খুন করে বসে আশরাফ নামের এক বিশিষ্ট শিল্পপতীকে ।  সেই খুনের তদন্ত করতে যেয়ে হায়দারের বাসা থেকে এই মানিব্যাগ আর সানগ্লাসটি তারা উদ্ধার করে ।  কিন্তু হায়দারকে ধরা সম্ভব হয়নি ।  সে তাদের আসার খবর পেয়ে আগেই পালিয়ে যায় ।  মিথিলা শফিকের মানিব্যাগটি বুকে জড়িয়ে ধরে কাঁদছে ।  থানার ভেতর চার দেয়ালে সেই কান্নার শব্দ প্রতিদ্ধনি হয়ে ফিরে আসছে ।  সেই শব্দ এতটাই হৃদয় গ্রাহী যে ওসি সোবহানও তার ভেতর কান্না অনুভব করল ।  সেই কান্না সৌজন্যতা মূলক নয় ।  দুই আঙ্গুলের ভাঁজে রাখা সিগারেট পুড়ে ছাই হয়ে গেছে কিন্তু ধোঁয়াগুলো যেন শূন্যতায় কান্নার রং ছুঁয়ে ভালোবাসা পূর্ণ জোছনার ছবি আঁকছে ।            
 

                    




মেঘনার জল ছুঁয়ে আমার স্বপ্নশিশির

  আষাঢ় মাসে ভাসা পানি
পূবালী বাতাসে
বাদাম দেইখ্যা চাইয়া থাকি
আমারনি কেউ আসে … 
  … ভাগ্য যাহার ভালরে নাইওর
যায়রে আষাঢ় মাসে
উকিলের হইব নাইওর
কার্তিক মাসের শেষে .  .  .  
 হায়রে !  বন্ধু নাই দেশে
পত্র লইয়া যাওরে কোকিল
আমার বন্ধুর উদ্দেশ্যে …   প্রিয় মেঘনা তোমাকে একটু ছুঁয়ে দেখবো বলে তোমায় দিলাম আমার একটি পুরো সকাল ।  প্রতিদিন কত মাঝি স্বপ্ন দেখে তোমার বুকে নৌকা ভাসিয়ে ,  কত শত গাড়ি ছুটে চলে তোমার দুই কূলের সেতু বন্ধনে ,  কত রমনী ভেজা আঁচলে প্রণয়ের বাসর সাঁজায় তোমার জল ফেরি করে ,  আমি সেসবের মাঝে খুঁজে ফিরি অবরূপ বাংলার প্রতিচ্ছবি ।  তাইত বার বার ছুটে আসি তোমার শীতলায় একটু ভেজাবো বলে আমার দেহের ধুলো মাখা গ্লানিগুলোকে ,  যেন ধুয়ে যায় ব্যথাতুর বেদনারা চির প্রশান্তির মায়া জালে ।  স্নিগ্ধতা তোমারই জন্যে; তোমাকে একটু তাই ছুঁয়ে দেখবো বলে আমার পথ চলা তোমার উত্তাল তরঙ্গে ।  
 প্রিয় কবি জীবনানন্দ দাশের ভাষায় প্রিয় মেঘনা তোমাকে শোনাবো কবিতা;    .  .  . হয়তো মানুষ নয় -  হয়তো বা শঙ্খচিল শালিকের বেশে , 
হয়তো ভোরের কাক হয়ে এই কার্তিকের নবান্নের দেশে
কুয়াশার বুকে ভেসে একদিন আসিব কাঁঠাল ছায়ায় । 
হয়তো বা হাঁস কোনো -  কিশোরীর -  ঘুঙুর রহিবে লাল পায়
সারাদিন কেটে যাবে কল্মীর গন্ধভরা জলে ভেসে ভেসে । 
আবার আসিব আমি বাংলার নদী মাঠ ক্ষেত ভালোবেসে
জলাঙ্গীর ঢেউএ ভেজা বাংলারই সবুজ করুণ ডাঙ্গায় । 
  .  .  .  ঘোলা জলে হয়তো কিশোর এক সাদা ছেঁড়া পালে
ডিঙ্গা বায়; রাঙ্গা মেঘ সাঁতরায়ে অন্ধকারে আসিতেছে নীড়ে
দেখিবে ধবল বক; আমারে পাবে তুমি ইহাদের ভীড়ে ।    কিংবা তোমাকে শোনাবো কবি হুমায়ুন কবিরের কবিতা মেঘনায় ঢল;   শোন্ মা আমিনা ,  রেখে দে রে কাজ ত্বরা করি মাঠে চল , 
এল মেঘনায় জোয়ারের বেলা এখনি নামিবে ঢল । 
নদীর কিনার ঘন ঘাসে ভরা
মাঠ থেকে গরু নিয়ে আয় ত্বরা
করিস না দেরি -  আসিয়া পড়িবে সহসা অথই জল
মাঠ থেকে গরু নিয়ে আয় ত্বরা মেঘনায় নামে ঢল । 
এখনো যে মেয়ে আসে নাই ফিরে -  দুপুর যে বয়ে যায় । 
ভরা জোয়ারের মেঘনার জল কূলে কূলে উছলায় । 
নদীর কিনার জলে একাকার , 
যেদিকে তাকাই অথই পাথার , 
দেখতো গোহালে গরুগুলি রেখে গিয়েছে কি ও পাড়ায় ? 
এখনো ফিরিয়া আসে নাই সে কি ?  দুপুর যে বয়ে যায় । 
ভরবেলা গেলো ,  ভাটা পড়ে আসে ,  আঁধার জমিছে আসি , 
এখনো তবুও এলো না ফিরিয়া আমিনা সর্বনাশী । 
দেখ্ দেখ্ দূরে মাঝ - দরিয়ায় , 
কাল চুল যেন ঐ দেখা যায় - 
কাহার শাড়ির আঁচল - আভাস সহসা উঠিছে ভাসি ? 
আমিনারে মোর নিল কি টানিয়া মেঘনা সর্বনাশী ।    মেঘনা বাংলাদেশের সবচেয়ে দীর্ঘতম এবং প্রশস্ততম নদী ।  মেঘনা নদী নরসিংদী জেলাকে করেছে শস্য সমৃদ্ধ ।  এ জেলার মাছের চাহিদার অনেকটাই পূরণ করে মেঘনা নদী ।  ছেলেবেলা থেকে অসংখ্যবার নদীটিরে দেখেছি ; দেখে অবাক হয়ে গেছি ।  মেঘনার বিপুল জলসম্ভার ভয়ার্ত এবং মুগ্ধ চোখে দেখেছি ।  বাঙালি নারীদের মধ্যেও মেঘনা নামটি চিরকালই আছে  ।  মেঘনা নদী বাংলাদেশ এর একটি অন্যতম প্রধান নদী ।  পূর্ব ভারতের পাহাড় থেকে উদ্ভূত মেঘনা নদী সিলেট অঞ্চল দিয়ে বাংলাদেশে প্রবেশ করে চাঁদপুরের কাছে পদ্মা নদীর সাথে মিলিত হয়ে মেঘনা নামে বঙ্গোপসাগর এ প্রবাহিত হয়েছে ।  আর দুই যুগ আগে জাপান সরকারের অনুদান এবং ঋণ দিয়ে এর দুই কূলের মাঝে বন্ধন হিসেবে তৈরি করা হয়েছিলো মেঘনা সেতু ।  সেই সেতু দিয়েই আজকের দিনে পাঁচ গুণ বেশি গাড়ি যাতায়াত করে ।  সেই সেতু দিয়েই আমি খুঁজে ফিরি মেঘনার জল ছুঁয়ে আমার স্বপ্নশিশির ।     
 আব্দুল আলীম  -  মেঘনার কূলে ঘর বান্ধিলাম    আব্দুল আলীম  -  কল কল ছল ছল নদী করে টল মল    আব্দুল আলীম  -  রুপালী নদীরে রূপ দেইখা তোর হইয়াছি পাগল    আব্বাস উদ্দিন আহমেদ  -  ও নদীর কূল নাই    শাহনাজ রহমতুল্লাহ  -  এক নদী রক্ত পেরিয়ে    রুনা লায়লা  -  নদীর মাঝি বলে এসো নবীন    ফরিদা পারভীন  -  এই পদ্মা এই মেঘনা    ফেরদৌসি রহমান  -  ও আমার দরদী আগে জানলে তোর ভাঙা নায়ে উঠতাম না    রুনা লায়লা  -  আমায় ভাসাইলিরে আমায় ডুবাইলিরে    ফেরদৌস আরা  -  কূল ভাঙা নদীরে    হেমন্ত মুখোপাধ্যায়  -  ও নদীরে একটি কথাই শুধাই শুধু তোমারে    মাহমুদুন্নবী  -  আমি ছন্দহারা এক নদীর মত ভেসে যাই    আব্দুল জব্বার  -  ওরে নীল দরিয়া আমায় দেরে দে    আব্বাস উদ্দিন আহমেদ  -  ও নদীর কূল নাই    অনুপ ঘোষাল  -  নদীর নাম সই অঞ্জনা    আরতি মুখোপাধ্যায়  -  নদীর যেমন ঝর্ণা আছে    রেনেসাঁ  -  ও নদীরে তুই যাস কোথায় রে    জেমস  -  তুমি যদি নদী হও    টুটুল  -  নদীর নাম ময়ূরাক্ষী    অন্যায় অবিচার  -  রুই কাতলা ইলিশ    অন্যায় অবিচার  -  ছেড়না ছেড়না হাত    ও নদীরে , 
কী আছে তোর গহীন জলের আঁধারে  ? 
তোর ঢেউয়ে ভাইসা চলে আমার ছায়া কোন সে বাহারে  !  
আমার দেহের মাপের একখান ঘর দিস তোর গহীন অন্তরে । 
 ও নদীরে ,  
তোর জলেতে যেই বা প্রেমিক একবার ভাসে সে কী আর ফিরিতে পারে  !  
সেই পারে কি নিয়া যাবি আমার প্রেমের পীড়ন  ? 
তোর জলেতে যেইবা ভাসায় একবার দেহ সে কী আর ফিরিতে পারে  !  
জন্ম যাহার তোর দেহেতেই সেইত জন্মান্তর;
এই পারে তোর প্রেমের ভূমি ,  
ওই পারেতে মরন;
সেই পারে কী নিয়া যাবি আমার দেহের গড়ন  ? 
 ও নদীরে , 
কী আছে তোর গহীন জলের আঁধারে  ? 
তোর ঢেউয়ে ভাইসা উঠে সূর্যের মায়া কোন সে বাহারে  ! 
আমার প্রেমের একখান নারী দিস তোর জলের সাঁতারে ।  
  

                    




বন্ধ হয়ে যাওয়া একটি ইট ভাটা ও একজন বিপন্ন ব্যবসায়ী

  ব্যবসায় লাভ লোকসান আছেই ।  তারপরেও বিগত দুই দশক ধরে সম্মানজনক সময় নিয়ে স্ত্রী সন্তান ,  আত্মীয় স্বজন ,  সমাজ নিয়ে চলে আসা একজন ব্যবসায়ী অনেক ভালো মন্দ পরিস্থিতিতেও ব্যবসার সাথে জড়িত রয়েছিলেন ।  ব্যবসা বলতে একটি ইট ভাটাই ছিলো তার আয়ের একমাত্র উৎস ।  অত্যন্ত দূর্ভাগ্যের বিষয় গত কয়েক বছরে একটি পয়সাও লাভ করতে পারেননি ।  গত কয়েক বছরে লজিষ্টিক সাপোর্ট ব্যহত হওয়ায় ,  সন্ত্রাসীদের দখলদারিত্বের শিকার হয়ে এবং স্থানীয় প্রশাসনের অবজ্ঞার কারণে একটি দিনও নিরবিচ্ছিন্ন ভাবে ইট ভাটাটি চালু রাখা সম্ভব হয়নি ।  বসে বসে মূলধন হারিয়েছেন ।  একটা সময়ে বন্ধ করে দিতে হয়েছে ইট ভাটাটি ।  বন্ধু স্বজনদের কাছ থেকে ঋণ করে ,  স্ত্রীর গহণা ,  সঞ্চয় পত্র সবই শেষ হয়ে গেছে ।  ব্যাংক ঋণে জর্জরিত হতে হয়েছে ।  আজ ভিটে মাটি ,  ঘর বাড়ী বলতে গেলে সবই ব্যাংকের কাছে বন্ধক দিয়ে নিঃস্ব হবার পথে ।  
         বর্তমানে এটাই হলো বাংলাদেশের সামগ্রীক ব্যবসা ও ব্যবসায়ীদের বাস্তবতা ।  অথচ একশ্রেনীর রাজনীতিবিদদের সম্পদের পাহাড় গড়ার কাহিনী আলাদীনের চেড়াগকেও হার মানিয়েছে ।  তবে এভাবে আর কিছুদিন চললে মানুষকে লুটপাটে নামতে হবে নইলে খাবার জোগাড় হবেনা ।  
         দেশের সার্বিক পরিস্থিতি এমনই ।  একগুঁয়েমির তোড়ে শেষ হয়ে যাবে সব ।  ধ্বংস হয়ে যাবে আমাদের রেডি গার্মেন্টস ,  ক্ষুদ্র মাঝারি শিল্প ,  কৃষি ,  পর্যটন ,  ইট ভাটা সব ধ্বংস হয়ে যাবে ।  এই নিয়ে রাজনৈতিক দলগুলোর চিন্তা না করলেও চলবে ।  যে যার আখের গোছাতে ব্যস্ত ।  কারণ তাদের দরকার ক্ষমতা নামক প্রসাধনীকে ভ্যানিটি ব্যাগে কুক্ষিগত করে রাখা ।  সাধারণ জনগণকে তারা মনে করে টিস্যু পেপার ।  কিন্তু তারা ভুলে যায় জনতার জোয়াড় যখনই এসেছে ধ্বংস হয়ে গেছে সকল অপশক্তি ।   
  

                    




মিরপুরে বাংলা ব্লগ দিবসে ব্লগীয় আড্ডায় আমন্ত্রন .  .  . 

  আপডেট সময়ঃ বিকেল ৪ . ০০ ঘটিকা  প্রতিবারের মতো এবারও আমরা ১৯ শে ডিসেম্বর ,  ২০১৩ তারিখে ৫ম বাংলা ব্লগ দিবসের মত একটি গুরুত্বপূর্ণ এবং আনন্দয়ময় দিন উদযাপন করবো ।  
 অনেক ভালোবাসা ,  শ্রম ,  মেধা ,  পারষ্পরিক সহযোগিতা তথা সম্মিলিত প্রচেষ্টায় প্রবল আনন্দে বড় হয়ে উঠছে আমাদের সবার প্রিয় এই সামহোয়্যার ইন .  .  . ব্লগ  “ বাঁধ ভাঙার আওয়াজ ”  ,  মাতৃভাষা বাংলায় একটি উন্মুক্ত ও স্বাধীন মত প্রকাশের সুবিধা প্রদানকারী প্ল্যাটফর্মটি ।  
 অত্যন্ত আক্ষেপ ভরা মন নিয়ে বলতে হচ্ছে ,  চলমান রাজনৈতিক অস্থিরতা ও অনিশ্চয়তা এবং জনজীবনের নিরাপত্তাহীনতার বিষয়টি বিবেচনা করে; সেই সাথে অনুষ্ঠানে আমন্ত্রিত অতিথি এবং ব্লগারদের জানমালের নিরাপত্তার বিষয়টি সর্বাগ্রে গুরুত্ব দিয়ে বিবেচনা করে প্রায় সকল প্রকার প্রস্তুতি সম্পন্ন করার পরও প্রতিবছরের মত এবার আয়োজন করে ঢাকায় ,  ৫ম বাংলা ব্লগ দিবস উদযাপন করা সম্ভব হচ্ছে না ।  তবুও বাংলা ব্লগ দিবসকে ঘিরে ব্লগারদের মাঝে প্রবল উৎসাহ উদ্দীপনা ছড়িয়ে গেছে দেশের বিভিন্ন জেলাগুলোতে এমনকি বিশ্বের নানা প্রান্তে ।  দেশের ও বিদেশের বাংলা ব্লগাররা ৫ম বাংলা ব্লগ দিবস উদযাপনের নিজস্ব প্রস্তুতিও সম্পন্ন করেছেন ।  ঢাকায় কেন্দ্রীয়ভাবে না হলেও সম্ভাবনা রয়েছে বিভিন্ন অঞ্চলভিত্তিক যেমন ,  যশোর ,  সিলেট ,  রাজশাহী ,  দিনাজপুর ,  রংপুর ,  চট্টগ্রাম ও আরো কিছু অঞ্চলে  নিজেদের মত করে ৫ম বাংলা ব্লগ দিবস উদযাপনের প্রস্তুতি ।  
 সেই সূত্র ধরেই এবার আমরা মিরপুরের ব্লগাররা সম্পূর্ণ নিজেদের মত করে ৫ম বাংলা ব্লগ দিবস উদযাপন করার সিদ্ধান্ত নিয়েছি ।  আশা করি সকলের সম্মিলিত প্রচেষ্টায় আমরা মিরপুরের ব্লগাররা মিলে একটি আনন্দঘন ও উৎসবমুখর পরিবেশে ব্লগ দিবস পালন করতে সক্ষম হব ।  তাই আমি মিরপুরের ব্লগারদের পক্ষ থেকে সকলকে আমন্ত্রন করছি আমাদের সাথে যোগদান করতে ।  যদিও আমরা মিরপুরের ব্লগাররা আয়োজন করছি কিন্তু অন্যান্য সকল এলাকার এবং অন্যান্য ব্লগ প্ল্যাটফর্মের ব্লগারদের জন্য উন্মুক্ত ।    আগ্রহী ব্লগাররা পোষ্টে মন্তব্যের ঘরে মুল্যবান মতামত দিয়ে এবং নিচে দেয়া মোবাইল নাম্বারে যোগাযোগ করে আপনাদের উপস্থিতি নিশ্চিত করবেন ।  
   বড় করে দেখতে হলে  http :  /  / goo . gl / qMjZgb  http :  /  / goo . gl / maps / CvPV9   স্থানঃ ১৬ ইসিবি ক্যান্টিন  ( শতবর্ষের ঢাকা ভাস্কর্যের পাশে ) 
শহীদবাগ , পল্লবী ,  মিরপুর ,  ঢাকা ।  
তারিখঃ ১৯ শে ডিসেম্বর ,  বৃহস্পতিবার ,  ২০১৩ 
সময়ঃ  বিকেল ৪ . ০০ ঘটিকা ।    সার্বক্ষণিক যোগাযোগঃ ০১৬৭০ ১৫ ২৫ ৬২ ,  ০১৭৮৫ ৭৭ ৭৭ ৮১    শতবর্ষের ঢাকা   ফটো ক্রেডিটঃ ব্লগার আরজুপনি   ক্লান্তিহীন পথচলায় আপন মহিমায় চির ভাস্বর হয়ে অনির্বাণ শিখার মতো প্রজ্বলিত থাকুক ব্লগারদের কার্যক্রম ।  অভিনন্দন এবং শুভেচ্ছা সবাইকে ।  
                            
                    




ভাগ্যদেবী

  আত্মহত্যার সময় লিখে যাওয়া একজন প্রেমিকের ডায়েরীর পাতা হতে জীবনের শেষ কিছু ব্যাঞ্জনা .  .  .  .  .  .  .   মানুষের সাথে মানুষের সম্পর্ক চিরস্থায়ী নয় ।  যে মানুষটি পৃথিবীতে জন্ম নিয়েছে তাকে অবশ্যই মৃত্যুর সাদ কখনও না কখনও গ্রহন করতেই হবে ।  এটাই পৃথিবীর অমোঘ নিয়ম ।  জন্ম হতে জন্মান্তর বলে যদি কিছু থেকে থাকে তাহলে হয়ত মিলন হতে পারে ।  কিন্তু মানুষের প্রতি মানুষের ভালোবাসা রয়ে যায় মানুষের হৃদয়ে চিরদিনের জন্য ।  সব ভালোবাসা পূর্ণতা পায়না ।  আর পূর্ণতা পেতেই হবে এমন কোন শর্ত নেই ।  আবার কারও কারও ভালোবাসা নিঃস্বার্থ হয় আর কারও ভালোবাসা খুঁজে পেতে চায় মিলন নামক শেষ পরিনতি ।  ভালোবাসাকে সংজ্ঞায়িত করা অনেক সময়ই সম্ভবপর নয় ।  তবে আমি জানি তুমি জানবে তোমার প্রতি আমার ভালোবাসা কখনও মিথ্যে ছিলোনা ।  আমি তোমাকে কতবার বলেছি আমি তোমাকে ভীষণ ভালোবাসি ।  তুমিও আমাকে তোমার কাছে আসার সেই সুযোগ করে দিয়েছো ।  দিয়েছো তোমাকে একটু ছুঁয়ে দেখার উদারতা ।  তোমার সাথে কত সময় ধরেই না বসে থেকেছি তীর ভাঙ্গা সেই নদীটির পাশে ।  বুনো কাশফুলগুলো কত যত্নেই না দুজনা হাতে তুলে নিয়েছি ।  কত বেলা পার হয়ে যেত দুজন দুজনার চোখে অপলক তাকিয়ে থেকে ।  তারপর গোধূলি সন্ধির নৃত্যে দুজনা উন্মুখ হয়ে রইতাম রাত পোহাবো বলে ।  কখনও গরম চায়ে চুমুক দিয়েই চায়ের গুনাগুন নিয়ে দুজনার মাঝে বাকবিতন্ডতা বেঁধে যেতো কখনওবা আইসক্রিম খেয়ে দুজনা হোতাম হেসে কুটুকুটু ।  সেই সব এখন শুধুই স্বপ্ন হয়ে রইবে ।  ভালোবেসেছি বলে যে তোমার কাছে প্রতিদান চাইব তেমনটা কিন্তু নয় ।  কিংবা আমি জানি তুমিও আমাকে অনেক ভালোবাস যেমনটা আমি তোমাকে ভালোবাসি অনেক অনেক অনেক বেশি ।  আমার মতো একজন বেকার মানুষের জীবনে তোমাকে সাথী হিসেবে পেতেই হবে কিংবা তোমাকে আসতে হবে ভেবে যদি আমি জেদ করি তবে আমি হবো স্বার্থপর ।  আমি বলছিনা তোমাকেও স্বার্থপর হতে হবে ।  তোমার একটি জীবন আছে ।  সেই জীবন অনিশ্চয়তায় ছেড়ে দাও আমি সেটা চাইনা ।  কিংবা আমার জীবনকে নতুন রঙে রাঙিয়ে দাও সেটাও আমি চাই না ।  তুমি যে সিদ্ধান্ত নিয়েছো তাকে আমি সন্মান করি ।  নাইবা হলো আমাদের মিলন ।  তুমি যাকে সঙ্গী করছো তাকে নিয়ে সুখি হবে শুধু এইটুকু দোয়া করি ।  তোমার হৃদয়ে আমার প্রতি ভালোবাসা না থাকুক সেটাই তোমার জন্য মঙ্গল জনক ।  শুধু আমি নিজেকে সান্তনা দিয়ে যাবো আজীবন আমি তোমাকে সত্যি অনেক ভালোবাসি ।  আমার ভালোবাসা তোমার এই চলে যাওয়াতেই পূর্ণতা পেয়েছে ।  কিংবা বলতে পারো আমি তোমার জীবনটাকে ঘোলা না করে তোমার জীবন থেকে দূরে চলে আসার সিদ্ধান্ত নিয়ে তোমাকে দিলাম সুখি হবার পূর্ণতা ।  সব ভালোবাসার পূর্ণতা মিলনে না হলেও দূরে থেকেই অমর হয় ।  শুধু বলবো তোমাকে অসংখ্য ধন্যবাদ প্রিয়া ,  শুভেচ্ছা ও শুভকামনা রইল নিরন্তর ,  ভাল থেকো জীবনের প্রতিটি চলার পথে ।    
 দেহের ভেতর যে প্লাবনধারা ,  তোমরা তাকে রক্ত বলো;
আমি বলি তাকে বেঁচে থাকার যাতনা । 
অলিন্দ সহাস্যে উচ্চারণ করে চলে ,  
কল্যাণী তোমার বুকের ভেতর 
আমার এপিটাফ চাই । 
 ডিম্বাশয়ে জন্ম নেয়া নবজাতক ভ্রুনের মতো 
একজন আগুন্তক চায় শহরের রোদেলা ।  
ফোয়ারাগুলো উচ্ছ্বাসিত শ্লোকে বলে , 
কাঁচের দেয়ালে কৃষ্ণার বাসরের 
পঞ্চপাণ্ডব বর চাই । 
 ব্যাক্তিগত পাণ্ডুলিপিতে আমরা জীবিত থাকি ,  
ক্ষুদ্র ক্ষুদ্র বিষাদে হতাশার পোট্রেট আঁকি ,  
শরীরের কোষগুলো আর্তনাদ করে ওঠে; 
ঘুমের মতো শান্তি চায় বলে তারা , 
আজো গোধূলি নিঃসরণ করে 
তার সন্ধি বিচ্ছেদ । 
 সীমানার বক্ষবন্ধনীর মাঝে যতনে লালিত স্বপ্ন ,  
স্বাধীনচেতা এলো কেশে গাঁথা ঝিনুক রত্ন ,  
কচুপাতায় শিশিরের মৃত্যু লুকায়ে যতনে; 
খোঁজে দীর্ঘ উপন্যাসের সমাপ্তির তাড়া ।  
তব অব্যয় !  বুড়ো সূর্য ঘুমাবে কবে , 
কোন দ্রাঘীমায় ? 
   আমি তোমাকেই বলে দেব
কী যে একা দীর্ঘ রাত
আমি হেটে গেছি বিরান পথে
আমি তোমাকেই বলে দেব
সেই ভুলে ভরা গল্প
কড়া নেড়ে গেছি ভুল দরোজায়
ছুয়ে কান্নার রঙ 
ছুয়ে জোছনার ছায়া  !   .  .  .  .  .  .  .   
 

                    




কুমারী মাঃ একটি তাত্ত্বিক পর্যবেক্ষণ



                        ইংরেজি মেইডেন শব্দটির অর্থ কুমারী ।  ম্যাগডেন অর্থাৎ অবিবাহিত নারী থেকে মেইডেন শব্দটির উৎপত্তি ।  ঋতুবতী অথচ বিয়ের পূর্ব পর্যন্ত কোনো নারী পুরুষের সঙ্গে যৌন সংযোগ না করে থাকলে সে কুমারী ।  বাংলায় এর সমার্থক শব্দগুলো হচ্ছে অনূঢ়া ,  অধবা ,  অপাত্রস্থা ,  কৌমারী ।  হরিচরণ বন্দ্যোপাধ্যায় তার বঙ্গীয় শব্দকোষে কুমারীর সংজ্ঞায় বলেছেন ,   “ দ্বাদশ বর্ষীয়া বালিকা ,  সম্ভান্তে দ্বাদশ বর্ষে কুমারীত্ব বিধিয়তে অথবা অজ্ঞাতপুষ্প ষোড়শ বর্ষ পর্যন্ত বয়স্কা বালিকা ”  ।  সৎ + ঈপ  =   ‘ সতী ’  শব্দটির উৎপত্তি  ।   ‘ সৎ ’   ( অসবিদ্যমান থাকা  +  শতৃ কর্তৃ )  অর্থ যা বিদ্যমান ,  যা উত্তম ,  সাধু এবং সভ্য ।  নারীদেহে হাইমেন বা সতীচ্ছেদ নামক একটি পর্দা নির্ণীত হয় যা নারীর সতীত্ব প্রমান করে অর্থাৎ একজন নারীকে কুমারী বা ইংরেজিতে ভার্জিন হিসেবে সংজ্ঞায়িত করা হয় ।  
   আল্লাহ বলেন ,  وَإِذْ قَالَ رَبُّكَ لِلْمَلاَئِكَةِ إِنِّيْ خَالِقٌ بَشَرًا مِّن صَلْصَالٍ مِّنْ حَمَإٍ مَّسْنُوْنٍ، فَإِذَا سَوَّيْتُهُ وَنَفَخْتُ فِيْهِ مِن رُّوحِيْ فَقَعُوْا لَهُ سَاجِدِيْنَ - 
 অর্থঃ স্মরণ কর সেই সময়ের কথা ,  যখন তোমার প্রভু ফেরেশতাদের বললেন ,  আমি মিশ্রিত পচা কাদার শুকনো মাটি দিয়ে  ‘ মানুষ ’  সৃষ্টি করব ।  অতঃপর যখন আমি তার অবয়ব পূর্ণভাবে তৈরী করে ফেলব ও তাতে আমি আমার রূহ ফুঁকে দেব ,  তখন তোমরা তার প্রতি সিজদায় পড়ে যাবে  ( হিজর ১৫ / ২৮ - ২৯ )  ।  
 অন্যত্র তিনি বলেন , هُوَ الَّذِيْ يُصَوِّرُكُمْ فِي الأَرْحَامِ كَيْفَ يَشَآءُ لآ إِلَهَ إِلاَّ هُوَ الْعَزِيزُ الْحَكِيمُ -   ( آل عمران
 অর্থঃ তিনিই সেই সত্তা যিনি তোমাদেরকে মাতৃগর্ভে আকার - আকৃতি দান করেছেন যেমন তিনি চেয়েছেন ।  তিনি ব্যতীত কোন উপাস্য নেই ।  তিনি মহা পরাক্রান্ত ও মহা বিজ্ঞানী  ( আল ইমরান ৩ / ৬ )  ।  
 তিনি আরও বলেন ,  يَخْلُقُكُمْ فِيْ بُطُوْنِ أُمَّهَاتِكُمْ خَلْقًا مِّن بَعْدِ خَلْقٍ فِي ظُلُمَاتٍ ثَلاَثٍ -   ( زمر
 অর্থঃ তিনি তোমাদেরকে তোমাদের মাতৃগর্ভে সৃষ্টি করেন একের পর এক স্তরে তিনটি অন্ধকারাচ্ছন্ন আবরণের মধ্যে  ( যুমার ৩৯ / ৬ )  ।  তিনটি আবরণ হলোঃ পেট ,  রেহেম বা জরায়ু এবং জরায়ুর ফুল বা গর্ভাধার । 
 উপরোক্ত আয়াতগুলোতে আদম সৃষ্টির তিনটি পর্যায় বর্ণনা করা হয়েছে ।  প্রথমে মাটি দ্বারা অবয়ব নির্মাণ ,  অতঃপর তার আকার - আকৃতি গঠন ও অঙ্গ - প্রত্যঙ্গ সমূহে শক্তির আনুপতিক হার নির্ধারণ ও পরস্পরের মধ্যে সামঞ্জস্য বিধান এবং সবশেষে তাতে রূহ  সঞ্চার  করে আদমকে অস্তিত্ব দান ।  
 অতঃপর আদমের অবয়ব পাঁজর থেকে কিছু অংশ নিয়ে তার জোড়া বা স্ত্রী সৃষ্টি করা হয় ।  সৃষ্টির সূচনা পর্বের এই কাজগুলো আল্লাহ সরাসরি নিজ হাতে করেছেন  ( ছোয়াদ ৩৮ / ৭৫ )  ।  
 অতঃপর এই পুরুষ ও নারী স্বামী - স্ত্রী হিসেবে বসবাস করে প্রথম যে যমজ সন্তান জন্ম দেয় ,  তারাই হলো মানুষের মাধ্যমে সৃষ্ট পৃথিবীর প্রথম মানব যুগল ।  তারপর থেকে এই পর্যন্ত স্বামী - স্ত্রীর মিলনে মানুষের বংশ বৃদ্ধি অব্যাহত রয়েছে । 
 মৃত্তিকাজাত সকল প্রাণীর জীবনের প্রথম ও মূল একক হচ্ছে  ‘ প্রোটোপ্লাজম ’  ।  যাকে বলা হয়  ‘ আদি প্রাণসত্তা ’  ।  এ থেকেই সকল প্রাণী সৃষ্টি হয়েছে ।  এজন্য বিজ্ঞানী মরিস বুকাইলী একে বম্ব শেল বলে অভিহিত করেছেন ।  এর মধ্যে রয়েছে মাটির সকল প্রকারের রাসায়নিক উপাদান ।  মানুষের জীবন বীজে প্রচুর পরিমাণে চারটি উপাদান পাওয়া যায় ।  অক্সিজেন ,  নাইট্রোজেন ,  কার্বন ও হাইড্রোজেন ।  আর আটটি পাওয়া যায় সাধারণভাবে সমপরিমাণে ।  সেগুলো হলোঃ ম্যাগনেশিয়াম ,  সোডিয়াম ,  পটাশিয়াম ,  ক্যালসিয়াম ,  ফসফরাস ,  ক্লোরিন ,  সালফার ও আয়রণ ।  আরও আটটি পদার্থ পাওয়া যায় স্বল্প পরিমাণে ।  তাহলোঃ সিলিকন ,  মোলিবডেনাম ,  ফ্লুরাইন ,  কোবাল্ট ,  ম্যাঙ্গানিজ ,  আয়োডিন ,  কপার ও যিংক ।  প্রথম পর্যায়ে মাটি থেকে সরাসরি আদমকে অতঃপর আদম থেকে তার স্ত্রী হাওয়াকে সৃষ্টি করার পরবর্তী পর্যায়ে আল্লাহ আদম সন্তানদের মাধ্যমে বনু আদমের বংশ বৃদ্ধির ব্যবস্থা করেছেন ।  এখানেও রয়েছে সাতটি স্তর ।  যেমনঃ মৃত্তিকার সারাংশ তথা প্রোটোপ্লাজম ,  বীর্য বা শুক্রকীট ,  জমাট রক্ত ,  মাংসপিন্ড ,  অস্থিমজ্জা ,  অস্থি পরিবেষ্টনকারী মাংস এবং সবশেষে রূহ সঞ্চারণ  ( মুমিনূন ২৩ / ১২ - ১৪; মুমিন ৪০ / ৬৭; ফুরক্বান ২৫ / ৪৪; তারেক্ব ৮৬ / ৫ - ৭ )  ।  
 স্বামীর শুক্রকীট স্ত্রীর জরায়ুতে রক্ষিত ডিম্বকোষে প্রবেশ করার পর উভয়ের সংমিশ্রিত বীর্যে সন্তান জন্ম গ্রহণ করে  ( দাহর ৭৬ / ২ )  ।  উল্লেখ্য যে ,  পুরুষের একবার নির্গত বীর্যে লক্ষ - কোটি শুক্রাণু থাকে ।  আল্লাহর হুকুমে তন্মধ্যকার একটি মাত্র শুক্রকীট স্ত্রীর জরায়ুতে প্রবেশ করে ।  এই শুক্রকীট পুরুষ ক্রোমোজম Y অথবা স্ত্রী ক্রোমোজম X হয়ে থাকে ।  এর মধ্যে যেটি স্ত্রীর ডিম্বের X ক্রোমোজমের সাথে মিলিত হয় ,  সেভাবেই পুত্র বা কন্যা সন্তান জন্ম গ্রহণ করে আল্লাহর হুকুমে ।  মাতৃগর্ভের তিন তিনটি গাঢ় অন্ধকার পর্দার অন্তরালে এইভাবে দীর্ঘ নয় মাস ধরে বেড়ে ওঠে একটি পূর্ণ জীবন সত্তার সৃষ্টি  ( আবাসা ৮০ / ১৮ - ২০ )  ।  
 এভাবেই জগত সংসারে মানববংশ বৃদ্ধির ধারা এগিয়ে চলেছে ।  এ নিয়মের ব্যতিক্রম নেই কেবল আল্লাহর হুকুম ব্যতীত ।  একারণেই আল্লাহ অহংকারী মানুষকে উদ্দেশ্য করে বলেন ,   ‘ মানুষ কি দেখে না যে ,  আমি তাকে সৃষ্টি করেছি শুক্রবিন্দু থেকে ?  অতঃপর সে হয়ে গেল প্রকাশ্যে বিতন্ডাকারী ’  ।   ‘ সে আমার সম্পর্কে নানারূপ দৃষ্টান্ত বর্ণনা করে ।  অথচ সে নিজের সৃষ্টি সম্পর্কে ভুলে যায় ,  আর বলে যে ,  কে জীবিত করবে এসব হাড়গোড় সমূহকে ,  যখন সেগুলো পচে গলে যাবে ?   ( ইয়াসীন ৩৬ / ৭৭ - ৭৮ )  । 
 অতএব প্রমানিত হলো যে ,  স্বয়ং আল্লাহর সৃষ্ট নিয়ম অনুযায়ী একজন কুমারী নারীর পক্ষে কখনও সন্তান জন্ম দিয়ে মা হওয়া সম্ভব নয় ।  এবং বিজ্ঞানও তাই প্রমান করে বলেই কুমারী মা সম্পূর্ণ অবাস্তব একটি ভিত্তিহীন অমূলক ধারনা ।  কুমারী মা বলে আসলে পৃথিবীতে কিছুই নেই ।  আর তাই যদি হয় ,  তাহলে বিভিন্ন পুরাণ আর বিভিন্ন ধর্ম অনুসারে আমরা কুমারী মা সম্পর্কে যে ধারনাগুলো পেয়ে থাকি সবই মিথ্যা মানুষের রচিত কল্প কাহিনী ব্যতীত আর কিছুই নয় ।  তবে দেখে নেয়া যাক বিভিন্ন পুরাণ আর বিভিন্ন ধর্মে কুমারী মা নিয়ে প্রচলিত কাহিনিগুলোর সংক্ষিপ্ত আলোচনা ।      গ্রীক পুরাণ অনুযায়ীঃ  সৃস্টির শুরুতে পৃথিবী ছিলো না ,  সমুদ্র ছিলো না ,  আকাশ ছিলো না  ,  ছিলো শুধু অসীম অনন্ত শুন্যতা ,  বিশৃংখল নিরাকার অন্ধকার ।  সৃষ্টির জন্য প্রয়োজনীয় সমস্ত কিছুই ছিলো কিন্তু তার কোন গুনাবলি ছিলো না ,  পৃথিবীর আকার ছিলো না  , পানির তরলতা ছিলো না আকাশে আলো ছিলো না ।  একটা মাত্র পাখি ছিলো নাম তার নিক্স ।  কালো ডানার পাখি নিক্স সোনালী ডিম পেড়ে যুগের পর যুগ তাতে  ‘ তা ’  দেওয়ার পর একদিন প্রানের লক্ষন দেখা গেলো এবং আরো কিছুদিনপর ডিম ফেটে জন্ম নিলেন ভালোবাসার দেবতা এরোস ।  ডিমের খোসার এক অংশ বাতাসের উপরে উঠে গিয়ে হলো আকাশ আর অপর অংশ হলো পৃথিবী ।  এরোস আকাশের নাম রাখলেন ইউরেনাস আর পৃথিবীর নাম রাখলেন গাইয়া ,  তারপর এরোস ,  গাইয়া এবং ইউরেনাসের মনে ভালোবাসা সঞ্চার করলেন । 
 গাইয়া এবং ইউরেনাসের অনেক সন্তান সন্ততি হলো ,  নাতিপুতি হলো ।  এদের মধ্যে একজন ছিলেন ক্রোনাস ।  ক্রোনাস তার সন্তানদের কেউ হয়ত তার চেয়ে শ্রেষ্ঠতর হয়ে যাবে এই ভয়ে জন্ম মাত্রই তাদের গিলে খেয়ে ফেলতে লাগলেন ।  কিন্তু ক্রোনাস স্ত্রী রিয়া তাদের সবচে ছোট সন্তানকে লুকিয়ে রাখলেন ।  যখন ক্রোনাস সন্তান চাইলেন তিনি কম্বলে জড়ানো এক টুকরো পাথর দিলেন আর ক্রোনাস তাই গলাধঃকরন করলেন ।  এই সন্তান হলেন জিউস ।  জিউস যখন বড় হলেন তখন বাবার হাত থেকে তার ভাই বোনদের কৌশলে রক্ষা করতে থাকলেন ।  তারপর জিউসে্র নেতৃত্বে পিতার বিরুদ্ধে তারা অনেক বছর যুদ্ধ করে জয়ী হলেন ।  তারা আকাশকে গ্রহ নক্ষত্র দিয়ে সাঁজালেন আর পৃথিবীতে সাঁজালেন প্রানী দিয়ে ।  এরপর জিউস তার দুই পুত্র প্রমিথিউস এবং এপিমেথিউস এই দুজনকে পৃথিবীতে পাঠালেন মানুষ এবং অন্যান্য প্রানী তৈরী করে প্রত্যেককে একটা করে উপহার দিতে । 
 প্রমিথিউস দেবতাদের অনুকরনে সৃস্টি করলেন মানুষ এবং এপিমিথিউস সৃস্টি করলেন অন্যান্য প্রানী ।  এপিমিথিউস অনেক আগেই প্রানী সৃস্টি করে প্রত্যককে উপহার দিলেন ।  মানুষ সৃস্টি শেষ হলে প্রমিথিউস যখন তাদের উপহার দেওয়ার জন্য এলেন এপিমিথিউস তাকে লজ্জিতমূখে জানালেন আর কোন উপহার অবশিষ্ট নেই ,  সবই দিয়ে ফেলেছেন প্রানীদের ।  তখন বিষন্ন প্রমিথিউস ঠিক করলেন মানুষকে তিনি আগুন উপহার দেবেন । 
 পরদিন সকালে সূর্য্য আকাশে ওঠার পর তিনি সেখান থেকে আগুন চুরি করে এনে মানুষদের কে আগুনের ব্যবহার শেখালেন ।  আগুনের উপর দেবতা ছাড়া অন্য কারো ব্যবহার করার অধিকার ছিল না ।  জিউস প্রমিথুসের এই কাজ জানতে পেরে তাকে শাস্তি স্বরুপ এক পাহাড়ের সাথে বেধে রাখলেন ।  অনন্ত কাল ধরে প্রতিদিন ঈগল এসে তার লিভারের কিছু অংশ খেয়ে যায় ।  
 হিন্দু পুরাণ অনুযায়ীঃ   গীতার কেন্দ্রীয় চরিত্র হচ্ছেন কৃষ্ণ ।  হিন্দুশাস্ত্রীয় বিবরণ বা লোকবিশ্বাস অনুযায়ী কৃষ্ণের জন্ম হয়েছিল খ্রীষ্টপূর্ব ৩২২৮ সালে ।  হিন্দু ধর্মাবলম্বীদের বিভিন্ন সম্প্রদায় বিভিন্ন দৃষ্টিকোণ থেকে কৃষ্ণের পূজা করে থাকে ।  একাধিক বৈষ্ণব সম্প্রদায়ে তাকে বিষ্ণুর অবতার রূপে গণ্য করা হয়; অন্যদিকে কৃষ্ণধর্মের অন্যান্য সম্প্রদায়গুলিতে তাকে ঈশ্বর এর মর্যাদা দেওয়া হয় ।  কৃষ্ণকে যেহেতু ঈশ্বর হিসেবে বিশ্বাস করা হয় সেহেতু তাদের কাছে গীতা হচ্ছে ঈশ্বরের বাণী ।  অন্যদিকে আবার তারা যেহেতু ঈশ্বরকে স্বচক্ষে দেখে বিশ্বাস করে সেহেতু তারা খ্রীষ্টান ,  মুসলিম ,  ও ইহুদীদেরকে  ‘ অন্ধ বিশ্বাসী ’  বলে সমালোচনা করে থাকে ।  যদিও হিন্দু ধর্মাবলম্বীরা যেমন রাম ও কৃষ্ণকে মানুষরূপী ঈশ্বর হিসেবে বিশ্বাস করে ,  খ্রীষ্টানরাও তেমনি যীশুকে মানুষরূপী গড বা গডের পুত্র হিসেবে বিশ্বাস করা সত্ত্বেও মুসলিম ও ইহুদীদের সাথে খ্রীষ্টানদেরকেও  ‘ অন্ধ বিশ্বাসী ’  বলা হয় !  কৃষ্ণ যাদব - রাজধানী মথুরার রাজপরিবারের সন্তান ।  তিনি বসুদেব ও দেবকীর অষ্টম পুত্র ।  তাঁর পিতামাতা উভয়ের যাদববংশীয় ।  দেবকীর দাদা কংস তাঁদের পিতা উগ্রসেনকে বন্দী করে সিংহাসনে আরোহণ করেন ।  একটি দৈববাণীর মাধ্যমে তিনি জানতে পারেন যে দেবকীর অষ্টম গর্ভের সন্তানের হাতে তাঁর মৃত্যু হবে ।  এই কথা শুনে তিনি দেবকী ও বসুদেবকে কারারুদ্ধ করেন এবং তাঁদের প্রথম ছয় পুত্রকে হত্যা করেন ।  দেবকী তাঁর সপ্তম গর্ভ রোহিণীকে প্রদান করলে ,  বলরামের জন্ম হয় ।  এরপরই কৃষ্ণ জন্মগ্রহণ করেন ।  কৃষ্ণের জীবন বিপন্ন জেনে জন্মরাত্রেই দৈবসহায়তায় কারাগার থেকে নিষ্ক্রান্ত হয়ে বসুদেব তাঁকে গোকুলে তাঁর পালক মাতাপিতা যশোদা ও নন্দের কাছে রেখে আসেন ।  কৃষ্ণ ছাড়া বসুদেবের আরও দুই সন্তানের প্রাণরক্ষা হয়েছিল ।  প্রথমজন বলরাম যিনি বসুদেবের প্রথমা স্ত্রী রোহিণীর গর্ভে জন্মগ্রহণ করেন এবং সুভদ্রা বসুদেব ও রোহিণীর কন্যা ,  যিনি বলরাম ও কৃষ্ণের অনেক পরে জন্মগ্রহণ করেন ।  ভাগবত পুরাণ অনুযায়ী ,  কোনো প্রকার যৌনসংগম ব্যতিরেকেই কেবলমাত্র  " মানসিক যোগের "  ফলে কৃষ্ণের জন্ম হয়েছিল ।  হিন্দুরা বিশ্বাস করেন ,  সেযুগে এই ধরনের যোগ সম্ভব ছিল । 
 কুন্তির আসল নাম পৃথা ।  তিনি শ্রীকৃষ্ণের পিসি ।  একবার মহর্ষি দুর্বাসা অতিথিরূপে গৃহে এলে কুন্তি তাঁকে আতিথেয়তা ও পরিচর্যায় সন্তুষ্ট করেন ।  দুর্বাসা তাঁকে এক অমোঘ মন্ত্র শিখিয়ে দিয়ে বলেন যে ,  এই মন্ত্রের প্রভাবে কুন্তি যে - দেবতাকে স্মরণ করবেন সেই দেবতাই তাঁর নিকটে আসবেন এবং তাঁর সাহায্যে কুন্তির পুত্রলাভ হবে ।  বর পেয়ে যে কোনো দেবতার সঙ্গে পুত্রসন্তান জন্মাতে পারবেন জানতে পেরে সঙ্গে সঙ্গে কিছু না বুঝেই কিশোরী কুন্তি কৌতূহলবশত মন্ত্রের গুণাগুণ পরীক্ষা করার জন্যে সূর্যদেবকে ডেকে বসেন ।  আসলে কুমারী কুন্তিদেবী গুরুদেবের দেওয়া মন্ত্রের গুরুত্ব না বুঝে ভুলক্রমে বিবাহের পূর্বে সন্তান প্রার্থনার মন্ত্রটা পাঠ করে ফেলেছিলেন ।  ফলে অবিবাহিত অবস্থায় তাঁর গর্ভে জন্ম নেন কর্ণ ।  সূর্য যথারীতি চলে যান নিজ গৃহে কুন্তির গর্ভে সন্তানের ভ্রূণ প্রতিস্থাপন করে ।  তবে কুন্তি যে জেনেশুনেবুঝে সূর্যকে ডাকেননি এটা বুঝতে পেরে সূর্য কুন্তিকে পুনরায় কুমারীত্বে ফিরে যাওয়ার আশ্বাস দেন পুত্রজন্মের পর ,  এবং সেটা ঘটে ।  কৌমার্য হারালে কুন্তির আর বিয়ে হতো না ।  যথাসময়ে পুত্র কর্ণের জন্ম হয় ।  মা - বাবা বা সমাজ কেউ কুন্তিকে এই অবস্থায় গ্রহণ করতে পারবে না বলে পুত্র কর্ণকে তিনি জলে ভাসিয়ে দেন ।  এক সন্তানহীন রথচালক ও তার স্ত্রী আদি রাধা কর্ণকে প্রতিপালন করেন ।  অতঃপর স্বয়ংবর - সভার মাধ্যমে কুন্তির সঙ্গে বিয়ে হলো পান্ডুর ।  পান্ডু সন্তান উৎপাদনক্ষম ছিলেন না ।  হরিণের বেশে রতিক্রিয়ায় রত দুই ঋষিকে শিকার করায় তাঁর প্রতি দেবতার অভিশাপও ছিল ,  কোনো নারীর সঙ্গে যৌন সম্পর্ক স্থাপন করার চেষ্টা করলেই তাঁকে মৃত্যুবরণ করতে হবে ।  পান্ডু কুন্তিকে অনুরোধ করেন ,  দুর্বাসার দেওয়া মন্ত্রের মাধ্যমে সন্তান উৎপাদন করতে ।  কুন্তি তখন একে একে তিন ধর্মদেবতাকে স্মরণ করে তিন পুত্র লাভ করেন ।  যমরাজের সঙ্গে জন্ম নেন যুধিষ্ঠির ,  বায়ুর সঙ্গে ভীম আর ইন্দ্রের সঙ্গে অর্জুন ।  পৌরুষত্বহীন ,  নির্জীব পান্ডুকে বিয়ে করে শরীরের কামনা - বাসনা চরিতার্থ করতে পারেননি কুন্তি ।  কিন্তু মন্ত্র ও বরের শক্তিতে তিন দেবতাকে দিয়ে তিন পুত্রের জননী হয়েছেন ।  এছাড়া ,  পান্ডু অন্য স্ত্রী মন্দ্রাকে সেই গোপন মন্ত্র শিখিয়ে তাঁর দ্বারাও পান্ডুকে দুই পুত্র ,  সহদেব আর নকুল ,  দান করতে সমর্থ হন কুন্তি ।  
 মিশরীয় পুরাণ অনুযায়ীঃ   আইসিস ,  পৃথিবীর অধিকর্তা গেব স্বর্গের অধিকর্তী নাট দেবীর চার সন্তানের একজন ।  আইসিস এবং তাঁর স্বামী অসিরিস ছিলেন জমজ ভাই বোন ।  তাদের অন্য দুই ভাইবোন নেফথিস এবং তার স্বামী সেথও ছিলেন জমজ ।  এক রাতে অসিরিস নেফথিসকে তার স্ত্রী আইসিস মনে করে তার সাথে রাত্রি যাপন করে ।  যার ফলশ্রুতিতে জন্ম নেয় আনুবিস  ।  নেফথিসের স্বামী সেথ ব্যাপারটা স্বভাবতই সহজ ভাবে মেনে নিল না ।  গোপনে সে ফন্দি আঁটতে শুরু করল কি করে অসিরিসকে হত্যা করা যায় ।  তার গোপন পরিকল্পনার অংশ হিসেবে সেথ গোপনে অসিরিসের দেহের মাপ নেয় এবং সেই মাপে একটি সুন্দর কারুকার্য খচিত কফিন তৈরী করে যাতে সেই কফিনে নিখুঁত ভাবে অসিরিসের দেহ এঁটে যায় ।  একদিন দেবতাদের ভরা মজলিশে সেথ তার কারুকার্য মন্ডিত কফিনটি প্রদর্শন করে এবং ঘোষণা দেয় যে এই কফিন যার দেহের সাথে নিখুঁত ভাবে মানিয়ে যাবে কফিনটি তাকে উপহার দেয়া হবে ।  মজলিশের সবাই একে একে তাদের মাপ দেয়ার জন্য যায় কিন্তু কারো সাথেই কফিনটি মিলে না ।  অবশেষে অসিরিস কফিনের ভেতর যায় এবং তা আবশ্যিক ভাবেই তার সাথে একদম মিলে যায় ।  এদিকে পূর্ব পরিকল্পনা অনুযায়ী অসিরিস কফিনে ঢোকা মাত্রই সেথ কফিনের ঢাকনা বন্ধ করে দেয় এবং কফিনে বন্দী করে নীল নদে ডুবিয়ে তাকে হত্যা করে ।  আনুবিসের জন্মের কারণে অসিরিসের মৃত্যুর উপাখ্যানের মাধ্যমেই প্রাচীন মিশরীয় সভ্যতায় শেয়াল দেবতা আনুবিস মৃত্যুর দেবতার আসনে আসীন হয় ।  আর অসিরিসের মৃত্যু হয়ে উঠে নীল নদের বন্যা এবং উর্বরতার প্রতীক ।  আর এই বন্যার কারণ হিসেবে চিহ্নিত হয় মৃত্যুর দেব শেয়াল দেবতা আনুবিস ।  এদিকে অসিরিসের মৃতদেহ নীল নদে ভেসে ভেসে সিরিয়ার উপকূলে চলে যায় ।  এবং সমুদ্র সৈকতে তার শবদেহ সহ কফিনটি একটি গাছে পরিণত হয় ।  যার থেকে বেরুতে থাকে দারুণ সুগন্ধ ।  এদিকে সিরিয়ার রাজার সেসময় একটি ছেলে সন্তান জন্ম নিয়েছে ।  রাজা গাছের সুখ্যাতি এবং সুবাসের কথা শুনে তার সন্তানকে উপহারের জন্য গাছটি কেটে এনে প্রাসাদের থাম বানিয়ে রাখে ।  এদিকে আইসিস তার স্বামীকে খুজতে বের হয় ।  নীল নদের ধারে ধারে স্বামীর মৃতদেহ খুঁজতে খুঁজতে অবশেষে হাজির হয় সিরিয়াতে ।  সিরিয়াতে উপস্থিত হয়েই আইসিস লোকমুখে সেই আশ্চর্য কারুকার্য খচিত গাছ এবং তার সুবাসের কথা শুনতে পায় ।  এবং শোনা মাত্রই তার স্থির বিশ্বাস জন্মে এটাই তার স্বামীর মৃতদেহের পরিবর্তিত রুপ ।  অবশেষে স্বামীর খোঁজে আইসিস রাজার সন্তানের পরিচারিকা হিসেবে কাজ নেয় ।  রাজা তার সন্তানের প্রতি আইসিসের মমত্ব দেখে আপ্লুত হয় এবং আইসিসকে তার ইচ্ছা মতো রাজার থেকে পুরষ্কার নিতে বলে ।  তখন আইসিস সেই সুগন্ধী গাছের থামটা চেয়ে নেয় ।  তারপর সেই থাম নিয়ে রাজকীয় নৌকায় চড়ে আইসিস মিশরের উদ্দেশ্যে রওনা দেয় ।  পথিমধ্যে আইসিস সেই গাছের থামের সাথে মিলিত হয় এবং তাদের এই মিলনের ফলে জন্ম নেয় দেবতা হোরাস  ।  
 তুলনামূলক মিথ তত্ত্বে হোরাসকে প্রাচীন মিশরের যীশুও বলা হয় ।  যে প্রাচীন মিশরের কুমারী মাতা আইসিসের পুত্র ।   অর্ধেক মানুষ আর অর্ধেক ফেল্কন পাখির দেহ নিয়ে হোরাস ছিলো মিশরীয় দেবতা ।  আনুমানিক ৩০০০ বিসি এর সময়ের হোরাসকে মিশরীয়রা সান অব গড  ( সূর্য দেবতা )  হিসেবে জানত ।  আমাদের আধুনিক সময় গণনার সূর্যভিত্তিক যে সিস্টেম তা কিন্তু এসেছে এই হোরাস থেকেই ।  আরও সহজভাবে বললে horus শব্দ টিকে একটু উল্টিয়ে পাল্টিয়ে লিখলেই কিন্তু hours শব্দটি চলে আসে যাকে আমরা এখন দিনের ২৪ ভাগের এক ভাগ বলি ।  তাছাড়া সূর্যোদয়ের  ( হোরাসের উদয় )  যেদৃশ্য যদি আমরা দেখি তা কিন্তু আমরা দিগন্ত কে হরাইজনটালি রেখে ।  এই horizon শব্দটা এসেছে horus has risen থেকে ।  এবার আসি যীশুর কথায় ।  খ্রিষ্টান ধর্মের প্রচারক যীশু ছিলেন savior of humanity .  মরার আগ পর্যন্ত যীশু এক ঈশ্বর এর বানী প্রচার করে গেছেন ।  কিন্তু তার আমাদের সামনে তার যে জীবনী আছে তা যদি আমরা ভালভাবে দেখি তাহলে আমরা তাকে বলতে পারি replica of horus ।  এই যীশু আর হোরাস মিলের ব্যাপারটা সবার আগে খেয়াল করেন MASSEY  ( 1828 - 1927 )  নামের একজন ইংরেজ কবি ,  মিশরীয় সভ্যতা নিয়ে যার ছিলো প্রবল আগ্রহ ।  মিশরীয় সভ্যতা নিয়ে যখন তিনি গবেষণা শুরু করলেন তখনি একদিন যীশু আর হোরাসের মিলের ব্যাপারটি তিনি খেয়াল করেন ।  
 হোরাস এবং যীশুর মধ্যে মিলগুলোঃ   ১ ।  যতটুকও জানা যায় যীশু জন্মের প্রায় ৩০০০ বছর পূর্বে হোরাসের পৃথিবীতে আগমন ।  কিন্তু অদ্ভুত ভাবে তারা দু জনই জন্ম গ্রহণ করেন ২৫ ই ডিসেম্বর । 
 ২ ।  তাদের দু জনের জন্মই কুমারী মাতার গর্ভে ।  যীশুর মা ছিলেন মেরী অন্যদিকে হোরাসের মা ছিলেন আইসিস যিনি আইসিস মেরি নামেও পরিচিত ছিলেন । 
 ৩ ।  খৃষ্টান ধর্মের ইতিহাস থেকে আমরা জানি যে যীশুর জন্মের সময় স্টার সিরিয়াস এবং থ্রি কিংস নামে তিনটি তারা একই লাইন বরাবর ছিলো ।  আশ্চর্যের ব্যাপার হল হোরাসের কাহিনীতেও এই চারটা তারা একইভাবে ছিলো ।  তাছাড়া দুজনের জন্মই গুহার মধ্যে । 
 ৪ ।  দুজনেরই ১২ জন করে শিষ্য ছিলো । 
 ৫ ।  যীশুর সিম্বল ছিল fish , beetle , the vine  & shepard ’ s cross .  এই চারটি সিম্বলের প্রত্যেকটিই হোরাসের সিম্বল হিসেবে ব্যবহৃত হয় । 
 ৬ ।  তারা দুজনেই একই রকম মিরাকল বা অলৌকিক ঘটনা দেখাতে পারতেন ।  যেমন দুজনেই পানির উপরে হাঁটতে পারতেন । 
 ৭ ।  তারা জনেই ক্রুচিফাইড হন ।  
 ৮ ।  তারা দুজনেই নিজ নিজ অনুসারিদের নিকট king of kings ,  son of god ,  light of the world ,  savior of humanity ইত্যাদি  নামে পরিচিত ।  
 আরও অনেক মিল আছে তাদের মধ্যে ।  এসব মিল শুধুমাত্র co - incidence নয় ।  খুব সুকৌশলে যীশুর ইতিহাস গুলিয়ে ফেলা হয়েছে হোরাসের সাথে ।  পৃথিবীর মানুষজনকে সত্য ইতিহাস থেকে দূরে রাখা হয়েছে ।  কালক্রমে খুব ধীরে ধীরে তার ইতিহাস পরিবর্তন করা হয়েছে ,  সাথে সাথে বদলে দেওয়া হয়েছে যীশুর অনেক ইতিহাস ,  এভাবেই দুজনকে একবিন্দুতে নিয়ে আসা হয়েছে ,  বানান হয়েছে একই রকম সত্ত্বা ।  আসলে এটা হাজার বছর ধরে চলা একটি পুরনো ষড়যন্ত্র ।  এটা ধর্মের সাথে ধর্মের সংঘাত ,  সত্যর সাথে মিথ্যার ,  আলোর সাথে আঁধারের সংঘাত ।  যারা এই কাজটি করছে তারা সবসময় চেয়েছে একেশ্বরবাদী ধর্মগুলো এবং এগুলোর প্রচারকদের প্রকৃত ইতিহাস কখনই মানুষ না জানুক ।  তাদের ষড়যন্ত্র এর শিকার মুসা  ( আঃ )  ,  ইসা  ( আঃ )  ,  মুহাম্মদ  ( সাঃ )  সহ অনেক নবী রাসুলগণ ।  তবে যীশুর ক্ষেত্রে তারা অনেক বেশি সফল ।  
 খ্রিষ্টান ধর্ম অনুযায়ীঃ   খৃস্ট ধর্মমতে যীশু স্বয়ং ঈশ্বর পুত্র ।  খৃস্ট ধর্মানুসারীদের মতে ওল্ড টেস্টামেন্টে বর্নিত মসীহ হলেন যীশু ।  খৃস্ট ধর্মমতে মসীহ বলতে বোঝায়  “ ঈশ্বর কর্তৃক অভিষিক্ত ”  ,  ইহুদী ধর্মমতে  “ যিনি ঈশ্বরের প্রতিশ্রুতি রক্ষা করেন ”  ,  ইসলাম ধর্মমতেও ইহুদী ধর্মের অনুরূপ ,  তবে ইহুদী ধর্মানুসারীদের মতে যীশুর মধ্যে ঈশ্বরের প্রতিশ্রুতি রক্ষাকারী নবীদের গুণাবলী ছিলো না ,  আর ইসলাম ধর্মমতে গুণাবলী ছিলো তবে ঈশ্বরের পুত্র না ।  ইহুদী ধর্মে যীশু ’ র স্বীকৃতি না থাকলেও ইসলাম ধর্মে যীশুকে ঈসা নবী বলে মান্য করা হয় ।  
 মেরী ’ র সাথে যোসেফের বিয়ে ঠিকঠাক ।  এমন সময় গ্যাব্রিয়েল হাজির ।  কুমারী মেরীকে গ্যাব্রিয়েল এসে বলে তোমাকে ঈশ্বর আশীর্বাদ করেছেন ।  মেরী তো আতংকে অস্থির ,  আবার কি হলো !  গ্যাব্রিয়েল বললো ভয় করোনা মেরী ,  ঈশ্বর তোমার সাথেই আছেন ,  তিনি তোমাকে দয়া করেছেন ।  তোমার একটা পুত্র সন্তান হবে ।  সেই পুত্র হবে স্বয়ং ঈশ্বরের পুত্র ।  নাম হবে যীশু ,  যীশু ডেভিডের সিংহাসনে বসবে ।  য্যাকবের বংশের উপর চিরকাল রাজত্ব করবে ।  এই কথা শুনে হাহাকার করে উঠলেন মেরী ,  বললেন ,  আমার তো এখনও বিয়েই হয়নি ,  বাচ্চা হবে কিভাবে !  উত্তরে গ্যাব্রিয়েল বললেন ,  তোমার উপর পবিত্র আত্মা ভর করবে ,  ঈশ্বরের শক্তির ছায়া তোমার উপর পরবে ।  এতে যে পুত্র জন্মগ্রহন করবে সে হবে ইশ্বরপুত্র ।  মেরী ’ র অবিশ্বাস অবস্থা দেখে গ্যাব্রিয়েল আবারো শুরু করলেন ,  ঈশ্বরের কাছে অসম্ভব কিছু নেই ।  মেরী এই কথা যোসেফকে জানালেন ,  যোসেফ মেরীর কথা বিশ্বাস করে মেরীকে লজ্জা থেকে বাঁচাতে ছেড়ে দিবেন ভাবলেন ।  স্বপ্নে ঈশ্বরের একজন দূত স্বরুপে যোসেফকে দেখা দিলেন ,  বললেন ,  ভয় করোনা ডেভিডের বংশধর যোসেফ !  মেরীর গর্ভে ঈশ্বরের পুণ্যাত্মা আসছে ,  ওর নাম রেখো ইমানুয়েল ।  ইমানুয়েল মানে হলো ঈশ্বর আমাদের সংগে আছেন ।  কথামত কাজ করলেন যোসেফ ।  মেরীকে বিয়ে করলেন কিন্তু মিলিত হলেন না ।  ছেলের জন্ম হওয়ার পর নাম রাখলেন যীশু ।  ইহুদিয়া রাজ্যের সম্রাট ছিলেন অগাস্ট ।  তিনি সিদ্ধান্ত নিলেন তার রাজ্যের গণনা ’ র জন্য সবার নাম লিখা হবে ।  নাম লিখাবার জন্য সবাই নিজ নিজ গ্রামে যেতে লাগলেন ।  রাজা ডেভিডের জন্মস্থান ছিলো ইহুদিয়া রাজ্যের গ্যালিলি প্রদেশের বেথেলহেম গ্রাম ।  যোসেফ নাজারেথ গ্রাম থেকে বেথেলহেমে রওনা করলেন ,  সাথে গর্ভবতী স্ত্রী মেরী ।  বেথেলহেমে থাকা অবস্থায়ই সন্তান প্রসবের সময় চলে আসলো ।  জন্ম হলো নাজারেথ যীশু ’ র ।  গ্রামে তাদের থাকার যায়গা ছিলো না ,  সদ্য ভুমিষ্ট যীশুকে তাই যবপাত্রে রাখা হলো ।  
 খৃস্ট ধর্ম প্রচারক যীশু ' র জন্ম একটি বিতর্কের বিষয় ।  খৃস্ট ও ইসলাম ধর্মমতে পিতা ছাড়াই কুমারী মাতা মেরীর গর্ভে যীশু ’ র জন্ম হয়েছিলো ।  খৃস্ট ধর্মমতে যীশু ’ র পিতা স্বয়ং ইশ্বর ,  আর ইসলাম ধর্মমতে সর্বশক্তিমান আল্লাহ তার ক্ষমতা বলে কুমারী মাতার গর্ভে যীশুকে স্থান দিয়েছিলেন ।  যীশু ’ র বংশধরেরা ছিলেন ক্ষমতাবান ধর্মপ্রচারক ও রাজ বংশীয় ।  মেরী ’ র সাথে যোসেফ ’ র  ( নবী ইউসুফ )  বিয়ে যখন ঠিকঠাক ,  তখনি মেরী ’ র গর্ভে সন্তান এলো ।  বিন্দুমাত্র বাস্তব জ্ঞান থাকলে যে কেউই স্বীকার করবে স্বামী ছাড়া কেবল ইশ্বরের আশীর্বাদে সন্তানের জন্ম সম্ভব না ।  যোসেফের সাথে অবশ্যই মেরী ’ র বিবাহ বহির্ভূত যৌন সম্পর্ক ছিলো ।  যার ফলে মেরির গর্ভে সন্তান আসে ।  ক্ষমতাশালী পরিবার হওয়ায় ব্যাপারটা ইশ্বরের ইচ্ছা বলে চালিয়ে দিয়ে মেরী - যোসেফ সহ তাদের পরিবার পার পেয়ে গিয়েছিলো ।  কেননা ইব্রাহীমের বংশের কোন পুরুষের লাম্পট্য কোনভাবেই গ্রহনযোগ্যতা পেত না ।  যোসেফের নিজ বংশীয় ডেভিডের প্রচারিত ধর্মে মসীহের আগমনের সংবাদ ছিলো ।  সুচতুর যোসেফ আর মেরী পরিবারের অন্যদের সহায়তায় রটিয়ে দিলো গর্ভে আসা সন্তানই হবে সেই মসীহ ।  যীশু নাম নিয়ে সে ঈশ্বরের সত্য ধর্ম প্রচার করবে ।  ঐসময় এলাকার কিছু মানুষ আপত্তি তুললে মেরী ও যোসেফ বেথেলহেমে চলে যায় ,  সেখানেই জন্ম হয় যীশু ’ র ।  যোসেফের সাথে মেরীর বিয়ে ঠিক হওয়ার পরেই কিন্তু মেরী গর্ভবতী হয় ।  বিবাহ বহির্ভূত সম্পর্কের কারনেই বিয়ে ঠিক হয়েছিলো কিনা তাই বা কে জানে ।  ততকালীন সময়ে বিবাহ বহির্ভূত সম্পর্ক দুধ ভাত হলেও মেরী - যোসেফের ক্ষেত্রে ব্যাপারটা হেলাফেলার বিষয় ছিলো না ।  কারন মেরীর পিতা য্যাকব ,  বোন এলিজাবেথ ও জামাই যাকারিয়াও ধর্ম প্রচারক ছিলেন ।  
 আমরা বহু আগে থেকেই জানি ,  শুধুমাত্র পিতা অথবা মাতা হতে সন্তান জন্ম সম্ভব না ।  ছেলে সন্তানের জন্য যেই সেক্স ক্রোমোসোম Y লাগে তা শুধুমাত্র পুরুষ হতেই পাওয়া সম্ভব ।  যেহেতু খৃস্ট ধর্মমতে কোন পুরুষের সাথে যৌন সম্পর্ক স্থাপন ছাড়াই কেবল মেরী হতে যীশু ’ র জন্ম হয়েছিলো ,  আর তিনি ইশ্বর পুত্র ,  তাই এই গাজাখুরি কথার পিঠে বলা যায় স্বয়ং ইশ্বরের সাথে মেরীর সম্পর্ক ছিলো ,  ইশ্বরের শুক্রানু থেকেই যীশু ’ র জন্ম ।  তাহলে আবার  " নিরাকার "  ইশ্বরের তত্ত্ব টিকেনা ।  আরেকটা কথা বলা যায় মেরীর শরীরেই ডিম্বানু ও শুক্রানু উৎপন্ন হয়েছিলো ,  তা নিষিক্ত হয়েই যীশু ’ র জন্ম ।  স্বাভাবিক কোন নারীর পক্ষে এইসব অসম্ভব ব্যাপার ।  ধর্মীয় মতেও আবার এই যুক্তি টিকেনা ।  কারন মেরীকে সবচেয়ে নিখুঁত নারী হিসেবেই খৃস্ট ধর্মাবলম্বীরা মানে ,  ইসলাম ধর্মের ধর্মগ্রন্থ কোরআনেও মেরীকে একমাত্র নিখুঁত নারী বলা হয়েছে  ( দ্রষ্টব্যঃ সহিহ্‌ মুসলিম ,  বই ৩১ ,  হাদিস ৫৯৬৬ )  ।  হয় যোসেফের সাথে মেরীর যৌন সম্পর্ক ছিলো ,  অথবা তার পরিবারেরই কারো সাথে !  
 বিজ্ঞান অনুযায়ী একজন কুমারী নারীর মা হওয়ার সম্ভাবনা কতটুকু ?   একজন কুমারী নারীর কোন রকম যৌন সম্পর্ক ছাড়া মা হওয়া সম্ভব ।  এর বৈজ্ঞানিক ভিত্তি আছে ।  একজন কুমারীকে মা হতে হলে তার নিজের ডিম্বগুলোর একটিকে অবশ্যই গর্ভনিষেক নির্দেশক জৈব রাসায়নিক পরিবর্তন করতে হবে এবং শুক্রানু ডিএনএ ' র অভাব পুরণের জন্য অস্বাভাবিকভাবে বাড়তে হবে ।  এই ব্যাপারটা অনেকটাই সহজ এবং ডিম্ব বা ডিম্বপূর্ব অবস্থার কোষগুলোতে এই ঘটনা ঘটতে পারে ,  যার সম্ভাবনা কয়েক হাজার নারীর মধ্যে একজন ।  কিন্তু একটি সফল বাচ্চা দিতে ডিম্ব ' কে কমপক্ষে দুটি বিশেষ জ্বীনগতভাবে মুছন কাজ করতে হবে ।  স্পাইক সেন্স করার পর ডিম্ব ভাগ হতে শুরু করে ।  শুক্রানু প্রবেশের সময় এটি স্বাভাবিকভাবেই ঘটে ।  কিন্তু সতঃস্ফুর্ত ক্যালসিয়াম স্পাইকও দেখা যেতে পারে ,  সে ক্ষেত্রে ডিম্ব তার কাজ যথারীতি শুরু করতে পারে ।  ত্রুটিযুক্ত শুক্রানু যাতে ডিএনএ নেই ফেইক ক্যালসিয়াম স্পাইক তৈরি করতে পারে ।  নিষেক হওয়ার পর ডিম্বকোষ বিভাজনের ফাইনাল স্টেইজ সম্পন্ন করতে পারে মিওসিস - ২  ।  এই সময় ডিম্ব তার অর্ধেক জ্বীনবস্ত হারায় ,  যাতে শুক্রানুর ডিএনএ স্থান পেতে পারে ।  কিন্তু যদি শুক্রানু না থাকে তাহলে বিভাজিত প্রত্যেক অর্ধডিম্বকোষ ধীরে ধীরে কমে আসবে এবং উভয় কোষের মৃত্যু ঘটবে ।  কুমারী জন্মদান অব্যাহত রাখতে হলে অনিয়মতান্ত্রিকভাবে নিষিক্ত ডিম্বের মিওসিস প্রক্রিয়া সম্পন্ন হতে দেয়া যাবে না । 
 মানবজাতির মধ্যে যৌনসংসর্গ ব্যতীত সন্তানজন্ম Parthenogenesis আপাতঃদৃষ্টিতে সম্ভব নয় ।  কারণ ডিম্বানু এবং শুক্রানু উভয়ের সিগন্যালই প্রয়োজন ।  একটি অনুপস্থিত থাকলে অন্যটি প্রকট থাকবে এবং ফাইনালি নিষিক্ত ডিম্ব মারা যাবে ।  কাজেই মানবজাতির মধ্যে কুমারী মাতার সন্তান জন্মদান সম্ভব হলেও তার সম্ভাবনা খুবই কম ।  মূলত এই যে জ্বীনগত মুছনকার্য এর সম্ভাবনা এক বিলিয়নভাগের একভাগ । 
 এবার ব্লগার মুদ্‌দাকির তার একটি পোস্টে কি বলছেন দেখে নেয়া যাকঃ 
 ভালোবাসার জৈবিক বিজ্ঞান টেষ্টোস্টেরন   এই যুক্তি খন্ডানোর আগে আবার হিন্দু শাস্ত্র থেকে কুমারী পূজা সম্পর্কে কিছু ধারনা নেয়া যাকঃ    বৃহদ্ধর্মপুরাণ এ রামের জন্য ব্রহ্মার দুর্গাপূজার বিস্তারিত বর্ণনা পাওয়া যায় ।  তখন শরৎকাল ,  দক্ষিণায়ণ ।  দেবতাদের নিদ্রার সময় ।  তাই ,  ব্রহ্মা স্তব করে দেবীকে জাগরিত করলেন ।  দেবী তখন কুমারীর বেশে এসে ব্রহ্মাকে বললেন ,  বিল্ববৃক্ষমূলে দুর্গার বোধন করতে ।  দেবতারা মর্ত্যে এসে দেখলেন ,  এক দুর্গম স্থানে একটি বেলগাছের শাখায় সবুজ পাতার রাশির মধ্যে ঘুমিয়ে রয়েছে একটি তপ্তকাঞ্চন বর্ণা বালিকা ।  ব্রহ্মা বুঝলেন ,  এই বালিকাই জগজ্জননী দুর্গা ।  তিনি বোধন - স্তবে তাঁকে জাগরিত করলেন ।  ব্রহ্মার স্তবে জাগরিতা দেবী বালিকামূর্তি ত্যাগ করে চণ্ডিকামূর্তি ধারন করলেন । 
 সব নারী ভগবতীর এক একটি রূপ ।  শুদ্ধাত্মা কুমারীতে ভগবতীর বেশি প্রকাশ ।  দুর্গাপূজার অষ্টমী বা নবমীতে সাধারণত ৫ থেকে ৭ বছরের একটি কুমারীকে প্রতিমার পাশে বসিয়ে দেবী প্রতিমা চিন্তা করে পূজা করা হয় ।  এটা মাতৃভাবের প্রতিই শ্রদ্ধা নিবেদন ।  
 চণ্ডীতে বলা হয়েছে ,   “ যা দেবী সর্বভূতেষু মাতৃরূপেণ সংস্থিতা ।  নমস্তস্যৈ নমস্তস্যৈ নমস্তস্যৈ নমো নম ”  
 অর্থঃ সকলের মধ্যে মায়ের রূপ ধরে যে দেবী বিরাজিতা ,  তাঁকে পুনঃপুন নমস্কার করি ।  
 সঠিকভাবে পূজা হলে মন বিশুদ্ধ হয় ,  ঈশ্বরের কৃপালাভ হয় ।  বয়স অনুসারে কুমারীর নানা শাস্ত্রীয় নাম হয়ে থাকে ।  যেমনঃ কালিকা ,  সুভগা ,  উমা ,  মালিনী ইত্যাদি ।  শান্ত ,  পবিত্র ,  সর্তশীলা এসব দৈবী সম্পদের অধিকারিণী কুমারীই জগজ্জননীর প্রতিমারূপে গ্রহণে বিধান আছে ।  ব্রহ্ম ও শক্তি অভিন্ন ।  যাঁকে ঈশ্বর ,  হরি ,  গড প্রভৃতি বলা হয় ,  তাঁকেই মাতৃভাবে সাধনার সময় বলা হয় জগজ্জননী ।  সৃষ্টির শ্রেষ্ঠ মানবজাতির ক্ষেত্রে মায়ের নীরব অবদানের ঋণ পরিশোধ করা অসম্ভব ।   নারী শক্তিরূপিণী ।  তাঁর সঠিক মূল্যায়নের অভাবে আমাদের অবক্ষয় নেমে আসে ।  আবার তাঁর উপযুক্ত মর্যাদায় সমাজ হয় কল্যাণমুখী ।  স্বামী বিবেকানন্দ বলেছেন ,   “ মেয়েদের পূজা করেই সব জাত বড় হয়েছে ।  যে দেশে ,  যে জাতে মেয়েদের পূজা নেই ,  সে দেশ ,  সে জাত কখনও বড় হতে পারেনি ,  কস্মিন্কালেও পারবে না ”  । 
  “ যত্র নার্যস্তু পূজ্যন্তে রমন্তে তএ দেবতা ।  যত্রৈতাস্তু ন পূজ্যতে সর্বাস্তত্রাফলা ক্রিয়া ”  ।   অর্থঃ যেখানে নারীগণ পূজিতা হন ,  সেখানে দেবতারা প্রসন্ন ।  যেখানে নারীগণ সম্মানিতা হন না ,  সেখানে সকল কাজই নিষ্ফল ।   ( মনুসংহিতা ,  ৩ . ৫৬ )  যেখানে স্ত্রীলোকের আদর নেই ,  স্ত্রীলোকেরা নিরানন্দে অবস্থান করে ,  সে সংসারের ,  সে দেশের কখনও উন্নতির আশা নেই । 
 মাটির প্রতিমায় যে দেবীর পূজা করা হয় ,  তারই বাস্তব রূপ কুমারী পূজা ।  কুমারীতে সমগ্র মাতৃজাতির শ্রেষ্ঠ শক্তি পবিত্রতা ,  সৃজনী ও পালনী শক্তি ,  সকল কল্যাণী শক্তি সূক্ষ্মরূপে বিরাজিতা ।  তাই কুমারী পূজা ।  কুমারী প্রতীকে আমাদের মাতৃরূপে অবস্থিত ।  সর্বব্যাপী ঈশ্বরেরই মাতৃভাবে আরাধনা ।  যে জাতির মধ্যে শুদ্ধা ,  শিক্ষিতা ,  করুণাময়ী মায়ের সংখ্যা বেশি সে মাতৃজাতির সন্তানেরা সমাজের আদর্শ সন্তান ।  নিজ নিজ শক্তির বিকাশের জন্য সমগ্র নারী জাতির প্রতি প্রয়োজন নিজের মায়ের শ্রদ্ধা ।  তাই কুমারী পূজার মাধ্যমে সৃষ্টির সেরা জীব মানুষ শ্রদ্ধা জানায় ।  যিনি সকল প্রাণীতে মাতৃরূপে আছেন ,  তাকে প্রণাম ।  কুমারী পূজার প্রণামে আছে তিনি  “ পরমভাগ্যসন্দায়িনীম এবং ভুবনবাক কুমারীং ভজে ”  ।  অর্থঃ কুমারী প্রতীকে জগজ্জননীর পূজায় পরম সৌভাগ্য লাভ হয় ।  এ কুমারী সমগ্র জগতের বাক্যস্বরূপা ,  বিদ্যাস্বরূপা ।  তিনি এক হাতে অভয় এবং অন্য হাতে বর প্রদান করেন ।  অন্য ধ্যান আছে ,   “ ভদ্রবিদ্যাপ্রকাশিনীম ”  ।  তিনি সকল শুভ বিদ্যার প্রকাশিকা ।  তাই মাতৃজাতির প্রতি যথার্থ শ্রদ্ধা দেখিয়ে আমরা আমাদের সমাজ ও জীবনকে মহৎ করে তুলতে পারি ।  শাস্ত্রকাররা নারীকে সন্মান ও শ্রদ্ধা করতে এই পূজা করতে বলেছেন ।  আমাদের সনাতন ধর্মে নারীকে সন্মানের শ্রেষ্ঠ আসনে বসানো হয়েছে ।   “ নিজেদের পশুত্বকে সংযত রেখে নারীকে সন্মান জানাতে হবে ”  এটাই কুমারী পূজার মূল লক্ষ্য ।  সকল নারীর মধ্যই বিরাজিত রয়েছে দেবীশক্তি ।  তবে কুমারী রূপেই মা দুর্গা বিশেষভাবে প্রকটিত হয়েছিলেন ।  তাই ,  কুমারী রূপে নারীকে দেবীজ্ঞানে সন্মান জানানোর একটি বাস্তব উদাহরন হচ্ছে  “ কুমারী পূজা ”  । 
 এবার দেখে নেয়া যাক ,  মারিয়ামের সতীত্ব সম্পর্কে আল্লাহর সাক্ষ্যঃ   আল্লাহ পাক নিজেই মারিয়ামের সতীত্ব সম্পর্কে সাক্ষ্য দিয়ে বলেন , 
 وَمَرْيَمَ ابْنَتَ عِمْرَانَ الَّتِي أَحْصَنَتْ فَرْجَهَا فَنَفَخْنَا فِيهِ مِن رُّوْحِنَا وَصَدَّقَتْ بِكَلِمَاتِ رَبِّهَا وَكُتُبِهِ وَكَانَتْ مِنَ الْقَانِتِينَ -   ( التحريم ১২ )  -   
 অর্থঃ তিনি দৃষ্টান্ত বর্ণনা করেন ইমরান তনয়া মারিয়ামের ,  যে তার সতীত্ব বজায় রেখেছিল ।  অতঃপর আমি তার মধ্যে আমার পক্ষ হতে রূহ ফুঁকে দিয়েছিলাম এবং সে তার পালনকর্তার বাণী ও কিতাব সমূহকে সত্যে পরিণত করেছিল এবং সে ছিল বিনয়ীদের অন্যতম  ( তাহরীম ৬৬ / ১২ )  । 
 মারিয়াম বায়তুল মুক্বাদ্দাসের খিদমত করতে থাকেন ।  সম্মানিত নবী ও মারিয়ামের বয়োবৃদ্ধ খালু যাকারিয়া  ( আঃ )  সর্বদা তাকে দেখাশুনা করতেন ।  মেহরাবের উত্তর - পূর্বদিকে সম্ভবতঃ খেজুর বাগান ও ঝর্ণাধারা ছিলো ।  যেখানে মারিয়াম পর্দা টাঙিয়ে মাঝে - মধ্যে পায়চারি করতেন ।  অভ্যাসমত তিনি উক্ত নির্জন স্থানে একদিন পায়চারি করছিলেন ।  এমন সময় হঠাৎ মানুষের বেশে সেখানে জিবরাঈল  ( আঃ )  উপস্থিত হন ।  স্বাভাবিকভাবেই তাতে মারিয়াম ভীত হয়ে পড়েন ।  এ বিষয়ে কুরআনী বর্ণনা নিম্নরূপঃ 
 وَاذْكُرْ فِي الْكِتَابِ مَرْيَمَ إِذِ انتَبَذَتْ مِنْ أَهْلِهَا مَكَاناً شَرْقِيًّا -  فَاتَّخَذَتْ مِن دُونِهِمْ حِجَاباً فَأَرْسَلْنَا إِلَيْهَا رُوحَنَا فَتَمَثَّلَ لَهَا بَشَرًا سَوِيًّا -  قَالَتْ إِنِّي أَعُوذُ بِالرَّحْمَن مِنكَ إِن كُنتَ تَقِيًّا -  قَالَ إِنَّمَا أَنَا رَسُولُ رَبِّكِ لِأَهَبَ لَكِ غُلاَمًا زَكِيًّا -  قَالَتْ أَنَّى يَكُونُ لِي غُلاَمٌ وَلَمْ يَمْسَسْنِي بَشَرٌ وَلَمْ أَكُ بَغِيًّا -  قَالَ كَذَلِكِ قَالَ رَبُّكِ هُوَ عَلَيَّ هَيِّنٌ وَلِنَجْعَلَهُ آيَةً لِلنَّاسِ وَرَحْمَةً مِّنَّا وَكَانَ أَمْرًا مَّقْضِيًّا -   ( مريم ১৬ - ২১ )  - 
 অর্থঃ  ( হে মুহাম্মাদ !  )   ‘ আপনি এই কিতাবে মারিয়ামের কথা বর্ণনা করুন ।  যখন সে তার পরিবারের লোকজন হতে পৃথক হয়ে পূর্বদিকে একস্থানে আশ্রয় নিলো ’   ( মারিয়াম ১৬ )  ।   ‘ অতঃপর সে তাদের থেকে আড়াল করার জন্য পর্দা টাঙিয়ে নিলো ।  অতঃপর আমরা তার নিকটে আমাদের  ‘ রূহ ’   ( অর্থাৎ জিব্রীলকে )  প্রেরণ করলাম ।  সে তার কাছে গিয়ে পূর্ণাঙ্গ মানবাকৃতিতে আত্মপ্রকাশ করল ’   ( ১৭ )  ।   ‘ মারিয়াম বলল ,  আমি তোমার থেকে করুণাময় আল্লাহর আশ্রয় প্রার্থনা করছি ,  যদি তুমি আল্লাহভীরু হও ’   ( ১৮ )  ।   ‘ সে বলল ,  আমি তো কেবল তোমার প্রভুর প্রেরিত ।  এজন্য যে ,  আমি তোমাকে একটি পবিত্র পুত্র সন্তান দান করে যাব ’   ( ১৯ )  ।   ‘ মারিয়াম বলল ,  কিভাবে আমার পুত্র সন্তান হবে ?  অথচ কোন মানুষ আমাকে স্পর্শ করেনি এবং আমি ব্যভিচারিণী নই ’   ( ২০ )  ।   ‘ সে বলল ,  এভাবেই হবে ।  তোমার পালনকর্তা বলেছেন ,  এটা আমার জন্য সহজ ব্যাপার এবং আমরা তাকে  ( ঈসাকে )  মানবজাতির জন্য একটা নিদর্শন ও আমাদের পক্ষ হ ’ তে বিশেষ অনুগ্রহরূপে পয়দা করতে চাই ।  তাছাড়া এটা  ( পূর্ব থেকেই )  নির্ধারিত বিষয় ’   ( মারিয়াম ১৯ / ১৬ - ২১ )  ।  অতঃপর জিবরাঈল  ( আঃ )  মারিয়ামের মুখে অথবা তাঁর পরিহিত জামায় ফুঁক মারলেন এবং তাতেই তাঁর গর্ভ সঞ্চার হলো  ( আম্বিয়া ২১ / ৯১; তাহরীম ৬৬ / ১২ )  ।  অন্য আয়াতে একে  ‘ আল্লাহর কলেমা ’   ( بِكَلِمَةٍ مِنْهُ )  অর্থাৎ  ‘ কুন্ ’   ( হও )  বলা হয়েছে  ( আলে ইমরান ৩ / ৪৫ )  । 
 অতঃপর আল্লাহ বলেন ,   فَحَمَلَتْهُ فَانتَبَذَتْ بِهِ مَكَانًا قَصِيًّا -  فَأَجَاءهَا الْمَخَاضُ إِلَى جِذْعِ النَّخْلَةِ قَالَتْ يَا لَيْتَنِي مِتُّ قَبْلَ هَذَا وَكُنتُ نَسْيًا مَّنْسِيًّا -  فَنَادَاهَا مِنْ تَحْتِهَا أَلاَّ تَحْزَنِي قَدْ جَعَلَ رَبُّكِ تَحْتَكِ سَرِيًّا -  وَهُزِّيْ إِلَيْكِ بِجِذْعِ النَّخْلَةِ تُسَاقِطْ عَلَيْكِ رُطَبًا جَنِيًّا -  فَكُلِيْ وَاشْرَبِيْ وَقَرِّيْ عَيْنًا فَإِمَّا تَرَيِنَّ مِنَ الْبَشَرِ أَحَدًا فَقُولِيْ إِنِّيْ نَذَرْتُ لِلرَّحْمَنِ صَوْماً فَلَنْ أُكَلِّمَ الْيَوْمَ إِنسِيًّا -   ( مريم ২২ - ২৬ )  - 
 অর্থঃ  ‘ অতঃপর মারিয়াম গর্ভে সন্তান ধারণ করলো এবং তৎসহ একটু দূরবর্তী স্থানে চলে গেলো ’  ( মারিয়াম ২২ )  ।   ‘ এমতাবস্থায় প্রসব বেদনা তাকে একটি খেজুর বৃক্ষের মূলে আশ্রয় নিতে বাধ্য করলো ।  তখন সে বলল ,  হায় !  আমি যদি এর আগেই মারা যেতাম এবং আমি যদি মানুষের স্মৃতি থেকে বিলুপ্ত হয়ে যেতাম ’   ( ২৩ )  ।   ‘ এমন সময় ফেরেশতা তাকে নিম্নদেশ থেকে  ( অর্থাৎ পার্শ্ববর্তী নিম্নভূমি থেকে )  আওয়ায দিয়ে বলল ,  তুমি দুঃখ করো না ।  তোমার পালনকর্তা তোমার পাদদেশে একটি ঝর্ণাধারা সৃষ্টি করেছেন ’   ( ২৪ )  ।   ‘ আর তুমি খেজুর বৃক্ষের কান্ড ধরে নিজের দিকে নাড়া দাও ,  তা থেকে তোমার দিকে সুপক্ক খেজুর পতিত হবে ’   ( ২৫ )  ।   ‘ তুমি আহার কর ,  পান কর এং স্বীয় চক্ষু শীতল কর ।  আর যদি কোন মানুষকে তুমি দেখো ,  তবে তাকে বলে দিয়ো যে ,  আমি দয়াময় আল্লাহর জন্য সিয়াম পালনের মানত করেছি ।  সুতরাং আমি আজ কারও সাথে কোন মতেই কথা বলব না ’   ( মারিয়াম ১৯ / ২২ - ২৬ )  । 
 যেহেতু ঈসা  ( আঃ )  এর জন্মগ্রহণের ব্যাপারটি সম্পূর্ণভাবে অলৌকিক ,  তাই তার গর্ভধারণের মেয়াদ স্বাভাবিক নিয়মের বহির্ভূত ছিল বলেই ধরে নিতে হবে ।  নয় মাস দশদিন পরে সন্তান প্রসব শেষে চল্লিশ দিন  ‘ নেফাস ’  অর্থাৎ রজঃস্রাব হতে পবিত্রতার মেয়াদও এখানে ধর্তব্য না হওয়াই সমীচীন ।  অতএব ঈসাকে গর্ভধারণের ব্যাপারটাও যেমন নিয়ম বহির্ভূত ,  তার ভূমিষ্ট হওয়া ও তার মায়ের পবিত্রতা লাভের পুরা ঘটনাটাই নিয়ম বহির্ভূত এবং অলৌকিক ।  আর এটা আল্লাহর জন্য একেবারেই সাধারণ বিষয় ।  স্বামী - স্ত্রীর মাধ্যমে সন্তান জন্ম হবে ,  মাকে দশ মাস গর্ভধারণ করতে হবে ইত্যাদি নিয়ম আল্লাহরই সৃষ্টি এবং এই নিয়ম ভেঙ্গে সন্তান দান করাও তাঁরই এখতিয়ার ।  এদিকে ইঙ্গিত করেই আল্লাহ বলেন , 
 إِنَّ مَثَلَ عِيْسَى عِنْدَ اللهِ كَمَثَلِ آدَمَ خَلَقَهُ مِنْ تُرَابٍ ثُمَّ قَالَ لَهُ كُنْ فَيَكُوْنُ -  الْحَقُّ مِن رَّبِّكَ فَلاَ تَكُن مِّنَ الْمُمْتَرِيْنَ -   ( آل عمران ৫৯ - ৬০ )  - 
 অর্থঃ  ‘ নিশ্চয়ই আল্লাহর নিকটে ঈসার দৃষ্টান্ত হলো আদমের মতো ।  তাকে তিনি মাটি দিয়ে সৃষ্টি করেন এবং বলেন ,  হয়ে যাও ব্যস হয়ে গেলো ’  ।   ‘ যা তোমার প্রভু আল্লাহ বলেন ,  সেটাই সত্য ।  অতএব তুমি সংশয়বাদীদের অন্তর্ভুক্ত হয়ো না ’   ( আলে ইমরান ৩ / ৫৯ - ৬০ )  ।  
 অর্থাৎ ,  আদমকে যেমন পিতা - মাতা ছাড়াই সৃষ্টি করা হয়েছে ,  ঈসাকে তেমনি পিতা ছাড়াই শুধু মায়ের মাধ্যমেই সৃষ্টি করা হয়েছে ।  আর এটাই যে সত্য এবং এর বাইরে যাবতীয় জল্পনা - কল্পনা যে মিথ্যা ,  সে কথাও উপরোক্ত আয়াতে দ্ব্যর্থহীনভাবে বলে দেওয়া হয়েছে ।  দুর্ভাগ্য এই যে ,  যে বনু ইস্রাঈলের নবী ও রাসূল হয়ে ঈসা  ( আঃ )  এর আগমন ঘটলো ,  সেই ইহুদী - নাছারারাই আল্লাহর উক্ত ঘোষণাকে মিথ্যা বলে গণ্য করেছে ।  অথচ এই হতভাগারা মারিয়ামের পূর্বদিকে যাওয়ার অনুসরণে পূর্বদিককে তাদের ক্বিবলা বানিয়েছে ।    এর পরের ঘটনা ,  আল্লাহ বলেন ,   فَأَتَتْ بِهِ قَوْمَهَا تَحْمِلُهُ قَالُوْا يَا مَرْيَمُ لَقَدْ جِئْتِ شَيْئًا فَرِيًّا -  يَا أُخْتَ هَارُونَ مَا كَانَ أَبُوْكِ امْرَأَ سَوْءٍ وَمَا كَانَتْ أُمُّكِ بَغِيًّا -   ( مريم ২৭ - ২৮ )  -   
 অর্থঃ  ‘ অতঃপর মারিয়াম তার সন্তানকে নিয়ে তার সম্প্রদায়ের কাছে উপস্থিত হলো ।  তারা বলল ,  হে মারিয়াম !  তুমি একটা আশ্চর্য বস্ত্ত নিয়ে এসেছো ।   ‘ হে হারূণের বোন !  তোমার পিতা কোন অসৎ ব্যক্তি ছিলেন না কিংবা তোমার মাতাও কোন ব্যভিচারিণী মহিলা ছিলেন না ’   ( মারিয়াম ১৯ / ২৭ - ২৮ )  ।  
 কওমের লোকদের এ ধরনের  কথা ও সন্দেহের জওয়াবে নিজে কিছু না বলে বিবি মারিয়াম তার সদ্য প্রসূত সন্তানের দিকে ইশারা করলেন ।  অর্থাৎ একথার জবাব সেই দিবে ।  কেননা সে আল্লাহর দেওয়া এক অলৌকিক সন্তান ,  যা কওমের লোকেরা জানে না ।  
 আল্লাহ বলেন ,   فَأَشَارَتْ إِلَيْهِ قَالُوا كَيْفَ نُكَلِّمُ مَنْ كَانَ فِي الْمَهْدِ صَبِيًّا -  قَالَ إِنِّيْ عَبْدُ اللهِ آتَانِيَ الْكِتَابَ وَجَعَلَنِي نَبِيًّا -  وَجَعَلَنِيْ مُبَارَكاً أَيْنَ مَا كُنْتُ وَأَوْصَانِيْ بِالصَّلاَةِ وَالزَّكَاةِ مَا دُمْتُ حَيًّا -  وَبَرًّا بِوَالِدَتِيْ وَلَمْ يَجْعَلْنِيْ جَبَّارًا شَقِيًّا -  وَالسَّلاَمُ عَلَيَّ يَوْمَ وُلِدتُّ وَيَوْمَ أَمُوْتُ وَيَوْمَ أُبْعَثُ حَيًّا -   ( مريم ২৯ - ৩৩ )  - 
 অর্থঃ  ‘ অতঃপর মারিয়াম ঈসার দিকে ইঙ্গিত করল ।  তখন লোকেরা বলল ,  কোলের শিশুর সাথে আমরা কিভাবে কথা বলবো ’  ?   ( মারিয়াম ২৯ )  ।  ঈসা তখন বলে উঠলেন ,   ‘ আমি আল্লাহর দাস ।  তিনি আমাকে কিতাব  ( ইনজীল )  প্রদান করেছেন এবং আমাকে নবী করেছেন ’   ( ৩০ )  ।   ‘ আমি যেখানেই থাকি ,  তিনি আমাকে বরকতময় করেছেন ।  তিনি আমাকে জোরালো নির্দেশ দিয়েছেন যতদিন জীবিত থাকি ,  ততদিন সালাত ও যাকাত আদায় করতে ’   ( ৩১ )  ।   ‘ এবং আমার মায়ের অনুগত থাকতে ।  আল্লাহ আমাকে উদ্ধত ও হতভাগা করেননি ’   ( ৩২ )  ।   ‘ আমার প্রতি শান্তি যেদিন আমি জন্মগ্রহণ করেছি ,  যেদিন আমি মৃত্যুবরণ করবো এবং যেদিন জীবিত পুনরুত্থিত হবো ’   ( মারিয়াম ১৯ / ২৯ - ৩৩ )  । 
 ঈসার উপরোক্ত বক্তব্য শেষ করার পর সংশয়বাদী ও বিতর্ককারী লোকদের উদ্দেশ্য করে আল্লাহ বলেন , 
 ذَلِكَ عِيْسَى ابْنُ مَرْيَمَ قَوْلَ الْحَقِّ الَّذِيْ فِيْهِ يَمْتَرُوْنَ -  مَا كَانَ ِللهِ أَن يَّتَّخِذَ مِنْ وَلَدٍ سُبْحَانَهُ إِذَا قَضَى أَمْراً فَإِنَّمَا يَقُوْلُ لَهُ كُنْ فَيَكُوْنُ -  وَإِنَّ اللهَ رَبِّيْ وَرَبُّكُمْ فَاعْبُدُوْهُ هَذَا صِرَاطٌ مُّسْتَقِيْمٌ -   ( مريم ৩৪ - ৩৬ )  - 
 অর্থঃ  ‘ ইনিই হলেন মারিয়াম পুত্র ঈসা ।  আর ওটাই হলো সত্যকথা  ( যা উপরে বর্ণিত হয়েছে )  ,  যে বিষয়ে লোকেরা  ( অহেতুক )  বিতর্ক করে থাকে ’   ( মারিয়াম ৩৪ )  ।   ‘ আল্লাহ এমন নন যে ,  তিনি সন্তান গ্রহণ করবেন  ( যেমন অতিভক্ত খৃষ্টানরা বলে থাকে যে ,  ঈসা  ‘ আল্লাহর পুত্র ’  )  ।  তিনি মহাপবিত্র ।  যখন তিনি কোন কাজ করার সিদ্ধান্ত নেন ,  তখন বলেন ,  হও !  ব্যস ,  হয়ে যায় ’   ( ৩৫ )  ।   ‘ ঈসা আরও বললেন ,   ‘ নিশ্চয়ই আল্লাহ আমার পালনকর্তা এবং তোমাদের পালনকর্তা ।  অতএব তোমরা তাঁর ইবাদত কর ।   ( মনে রেখো )  এটাই হলো সরল পথ ’   ( মারিয়াম ১৯ / ৩৪ - ৩৬ )  । 
 মারিয়ামের গর্ভধারণ ও ঈসার জন্মগ্রহণ ছিলো সম্পূর্ণরূপে অলৌকিক ঘটনা ।  আল্লাহ পাক নিয়মের স্রষ্টা এবং তিনিই নিয়মের ভঙ্গকারী ।  তাকে কোন বিষয়ে বাধ্য করার মতো কেউ নেই ।  তিনি পিতা - মাতা ছাড়াই আদমকে সৃষ্টি করেছেন ।  অতঃপর পিতা ছাড়াই শুধু মাতার মাধ্যমে ঈসাকে সৃষ্টি করেছেন ।  তিনি যা খুশী তাই করতে পারেন ।  ঈসা কোন উপাস্য ছিলেন না ।  বরং তিনি ছিলেন অন্যদের মত আল্লাহর একজন দাস মাত্র এবং তিনি ছিলেন আল্লাহর একজন সম্মানিত নবী ও কিতাবধারী রাসূল ।  ঈসা যে বিনা বাপে পয়দা হয়েছিলেন ,  তার অন্যতম প্রমাণ এই যে ,  কুরআনের সর্বত্র তাঁকে  ‘ মারিয়াম - পুত্র ’   ( عيسى ابن مريم )  বলা হয়েছে  ( বাক্বারাহ ২ / ৮৭ ,  ২৫৩; আলে ইমরান ৩ / ৪৫ প্রভৃতি )  ।  পিতা - মাতা উভয়ে থাকলে হয়তবা তাঁকে কেবল ঈসা বলেই সম্বোধন করা হতো ,  যেমন অন্যান্য নবীগণের বেলায় করা হয়েছে ।  অথচ মারিয়ামকে তার পিতার দিকে সম্বন্ধ করে  ‘ মারিয়াম বিনতে ইমরান ’   ( ابنت عمران )   ‘ ইমরান - কন্যা ’  বলা হয়েছে  ( তাহরীম ৬৬ / ১২ )  ।  একমাত্র মারিয়ামের নাম ধরেই আল্লাহ তাঁর সতীত্বের সাক্ষ্য ঘোষণা করেছেন  ( তাহরীম ৬৬ / ১২ )  ।  যা পৃথিবীর অন্য কোন মহিলা সম্পর্কে করা হয়নি ।  অতএব যাবতীয় বিতর্কের অবসানের জন্য এতটুকুই যথেষ্ট ।  তাছাড়া আল্লাহ তাঁকে  ‘ ছিদ্দীক্বাহ ’  অর্থাৎ কথায় ও কর্মে  ‘ সত্যবাদীনী ’  আখ্যা দিয়েছেন  ( মায়েদাহ ৫ / ৭৫ )  ।  যেটা অন্য কোন মহিলা সম্পর্কে দেওয়া হয়নি ।   অর্থাৎ ,  পৃথিবীতে কুমারী মা নিয়ে যেসকল পুরাণ আর ধর্মে কাহিনী লিপিবদ্ধ রয়েছে তার সবগুলোই একই সূত্রে গাঁথা ।  ঈশ্বর তার সৃষ্টিকর্মের স্বরূপ পৃথিবীর মানুষের কাছে প্রমান হিসেবে কুমারী মায়ের মাধ্যমে রূপক আকারে ব্যাখ্যা করে দেখিয়েছেন যেন আমরা যুগে যুগে এক ঈশ্বরের কাছে আনুগত্য প্রকাশ করি এবং হেদায়েত প্রাপ্ত হই ।    

                    




এপিটাফ

    আমি যেখানে এখন বসে আছি এটি একটি কবরস্থান ।  প্রায় প্রতিদিনই আমার এখানে আসতে হয় ।  আমার মা এখানে চির নিদ্রায় শায়িত আছেন ।  পৃথিবীতে মাই ছিলেন আমার একমাত্র আপনজন ।  একমাত্র সঙ্গী ।  কিন্তু মা মারা যাবার পর এই পৃথিবীতে আমি সম্পূর্ণ নিঃসঙ্গ হয়ে পরি ।  তাইত মায়ের আঁচলের ঘ্রাণ ,  মায়ের মমতা আমাকে বারবার এই কবরের কাছেই টেনে আনে ।  আমি নীরবে অশ্রু সিক্ত চোখে মায়ের কবর জড়িয়ে ধরে বসে থাকি যেন মাকে জড়িয়ে ধরেই নরম বিছানায় শুয়ে থাকার শান্তিটুকু অনুভব করি ।  মায়ের কফিনটি সেদিন আমাকে নিজ হাতে এখানে মাটি চাপা দিয়ে রাখতে হয়েছিলো ।  ফিরে আসার সময় মা যেন পেছন থেকে আমার হাত টেনে ধরে বলেছিলেন তোকে ছাড়া খোকা আমি ভীষণ একা হয়ে গেলামরে ।  মাঝে মাঝে তোর এই মাকে দেখতে আসিস ।  আর নিজের প্রতি অবহেলা করিস না কখনও ।  ঠিক কতক্ষন এভাবে মাকে জড়িয়ে ধরে বসে আছি টের পাইনি ।  হঠাত আমার কর্নিয়ায় আগত একটি ম্যাসেজে চৈতন্য ফিরে পেলাম ।  প্রেসিডেন্ট তার কর্নিয়ায় ধারণকৃত কিছু দৃশ্য থেকে মস্তিষ্কে ইন্সটলকৃত প্রোগ্রামের সাহায্যে এডিট করে বাইনারী ডিজিটে এনকোড করে ওয়েভে সিগন্যাল পাঠিয়েছেন ।  আমার কর্নিয়া সেই বাইনারী আকারে পাঠানো ভিডিও ম্যাসেজটি ডিকোড করে দেখছে ।  আমাকে এখনই প্রেসিডেন্টের বাড়িতে উপস্থিত হতে হবে ।  বিষয়টা ভীষণ জরুরী ।  আমি আর বিলম্ব না করে মায়ের কবরে শেষবারের মতো চুমু খেয়ে প্রেসিডেন্টের বাড়ির পথে রওনা হোলাম ।       
 প্রেসিডেন্ট হোরাস মরগ্যান ।  নামটি যদিও মিশরের সেই এক চোখের দেবতা হোরাসের কথাই মনে করিয়ে দেয় তথাপি মার্কিনীদের বর্তমান এই প্রেসিডেন্টের সাথে তাঁর কোন রূপ মিল নেই ।  যদিও চেহারায় পুরোপুরি তৎকালীন মিশরীয় ফারাওদের মতোই আভিজাত্যের প্রভাব রয়েছে কিন্তু তারপরেও সাদা চামড়ার কারনেই হয়ত তামাটে সেই ছাপটা বিদ্যমান নয় ।  পুরো পৃথিবী আজ তার নিয়ন্ত্রনে শাসিত হয় ।  বর্তমান পৃথিবীবাসী তাকে নিজেদের ঈশ্বরের মতোই মান্য করে ।  আজকে প্রেসিডেন্টের একমাত্র মেয়ে জেসিকা মরগ্যানের জন্মদিন ।  এই দিনটিতে প্রেসিডেন্ট তার নিজ বাসভবনেই মেয়ের সাথে সারাদিন সময় কাটান ।  একটি উঁচু পাহাড়ের পাদদেশে কাঠের তৈরি এই বাড়িটি প্রেসিডেন্ট হোরাস খুব শখ করে করিয়েছেন ।  তার স্ত্রীর মৃত্যুর আগে ভীষণ শখ ছিলো এমন একটি বাড়িতে থাকার ।  কিন্তু তার সেই শখ পূর্ণ না হলেও প্রেসিডেন্ট ঠিকই বাড়ির পেছনের লনে স্ত্রীর কবর দিয়েছেন ।  যেন তার স্ত্রীর মৃত আত্মা অন্তত এতটুকু শান্তিতে থাকতে পারে যে সে তার শখের বাড়িতেই চিরনিদ্রায় শায়িত রয়েছেন ।  সাগরের ঢেউ মুহূর্তে মুহূর্তে এসে আছড়ে পরে বাড়ির প্রাচীরের উপর ।  সাগরের সেই গর্জনে কোন কৃত্রিমতা নেই ।  বয়ে আনে অনাবিল প্রশান্তি ।  এমন একটি পরিবেশে জেসিকার অনাড়ম্বর এই জন্মদিন উদযাপিত হয় ।  তবে আমাকে অফিসিয়াল কারণে এই দিন প্রেসিডেন্টের সাথে থাকতেই হয় ।  জেসিকা তার পালক মেয়ে হলেও একেবারে নিজের আপন সন্তানের স্নেহেই তিনি মেয়েকে মানুষ করেছেন ।  দিয়েছেন নিজ পিতৃপরিচয় ।  জেসিকাকে তিনি কোথায় পেয়েছেন এই নিয়ে মানুষের মাঝে নানা ধরনের সমালোচনা থাকলেও তিনি সেসবের প্রতি বিন্দু মাত্র কর্ণপাত করেন না ।  কোন এক রহস্যের ধুম্রজাল যেন অনেকটা ইচ্ছে করেই মানুষের মাঝে তিনি রেখে দিয়েছেন তার এই পালক মেয়েটিকে ঘিরে ।  জেসিকার গায়ের রং নিগ্রোদের মতো কালো হলেও চেহারায় এক ধরনের আকর্ষণ রয়েছে ।  যে কেউ মায়ার বাঁধনে জড়িয়ে পরবে জেসিকার কৃষ্ণাঙ্গ এই রূপে তবে এটাকে প্রেম বলা যাবেনা ।  চোখের মনি লাল রঙের যেন সর্বদাই চোখ থেকে অগ্ন্যুৎপাতের মতো লাভা নির্গত হয়ে সব কিছু জ্বালিয়ে পুড়িয়ে ভস্ম করে দিতে চায় ।  কেক কাটার পর্ব শেষ হয়েছে ।  জেসিকা তার বাবার মুখে তুলে এক টুকরো কেক খাইয়ে দিচ্ছে ।  এমন সময় একটি সাদা রঙের জীপ এসে গেটের কাছে থামল ।  রক্ষীরা জীপটিকে ভেতরে আসার অনুমতি দিচ্ছেনা ।  হোরাস দূর থেকে রক্ষীদের ইশারা করলেন যেন গাড়িটিকে ভেতরে প্রবেশ করতে দেয়া হয় ।  জীপ থেকে একজন বেটে আকৃতির সুদর্শন চেহারার  চাইনিজ ভদ্রলোক নেমে এসে প্রেসিডেন্টের সাথে হাত মেলালেন ।  প্রেসিডেন্ট আমাকে পরিচয় করিয়ে দিলেন ইনি হচ্ছেন ড .  ইয়াং হো জিন ।  আমি তার সাথে হাত মেলালাম ।  
 ড .  ইয়াং হো জিন মানুষের মৃত্যুর দিনক্ষণ বের করার জন্য একটি বিশেষ ধরনের টাইম স্কেল তৈরি করেছেন ।  স্কেলটির গঠন অনেকটা থার্মোমিটারের মতোই ।  জিহবার নিচে এর একপ্রান্ত তিন মিনিট সময় নিয়ে ধরে রাখলেই স্কেলের মাঝের ডিজিটাল স্ক্রিনটি একেবারে মৃত্যুর তারিখ সহ সময় পর্যন্ত দেখিয়ে দেয় ।  যেহেতু মানুষের জ্বর হলে জিহবার মাধ্যমে শরীরের তাপমাত্রা নির্ণীত হয় এবং ঠাণ্ডা অথবা গরম এমনকি যে কোন ধরনের স্বাদ এই জিহবার মাধ্যমেই মানুষ গ্রহন করতে পারে সেই ধারনাকেই কাজে লাগিয়ে ড .  ইয়াং গবেষণা করে আবিষ্কার করেছেন তার এই মৃত্যুর দিনক্ষণ মাপক থার্মোমিটারটি ।  থার্মোমিটারটির যে প্রান্তে পারদের পাত সংযুক্ত রয়েছে সেখানে জিহবার লালা মিশ্রিত হলেই কেবলমাত্র এটি মৃত্যুর সঠিক তারিখ ও সময় জানিয়ে দেয় ।  প্রেসিডেন্ট আমাকে একটি সংবাদ সম্মেলনের আয়োজন করতে বললেন যেখানে তিনি পুরো পৃথিবীবাসীর জন্য সম্পূর্ণ ভিন্ন ধর্মী এক নিয়ম প্রচলনের ঘোষণা দেবেন ।  নির্ধারিত দিনে প্রেসিডেন্ট হোরাস মরগ্যান পৃথিবীবাসীর প্রতি ঘোষণা করছেন ।  পুরো ঘোষণাটি ইন্টারনেটের মাধ্যমে একযোগে সরাসরি সম্প্রচারিত হচ্ছে পৃথিবী ব্যাপী ।     
 প্রিয় পৃথিবীবাসী আমি প্রেসিডেন্ট হোরাস বলছি ।  আপনাদের সুখ দুঃখ বিবেচনা করে দেখার একমাত্র দায়িত্ব আমারই ।  এই পৃথিবীর জন্য যা কিছু কল্যাণকর এবং যা কিছু অকল্যাণকর তার সবকিছুর জন্য আমি সবসময় নিজেকে নিবেদিত রাখতে সচেষ্ট ।  আপনারা আজ তাকিয়ে দেখুন চারদিকে পুরো পৃথিবীটা যেন কবরস্থানে রূপ নিয়েছে ।  আমাদের স্বজনদের কবর আমরা দেখতে পাই বলেই অতীত স্মৃতিগুলো বারবার আমাদের অশ্রু সিক্ত করে ।  এমনকি এই কবরস্থানের দূষিত মাটির কারণে কিংবা শ্মশানের অগ্নিদগ্ধ ধোঁয়ায় পুরো পৃথিবীতে বিরাজ করে শোকের মাতম ।   আমি আমার স্ত্রীকে ভীষণ ভালোবাসতাম ।  আজও সেই ভালোবাসায় এতটুকু ভাটা পরেনি ।  তৃতীয় বিশ্ব যুদ্ধের ঘটনা নিশ্চয় এর মধ্যে আপনারা ভুলে যান নি ।  কতটা বীভৎসময় ছিলো সেই দিনগুলো ।  চারিদিকে শুধু মানুষের রক্তাক্ত লাশের উপর লাশ পরে থাকতে দেখেছি ।  পুরো পৃথিবীটা যেন কবর ভূমিতে পরিনত হয়েছিলো ।  প্রতিটা কবরের পাশে স্বজন হারা মানুষের আহাজারি আজও আমাকে ব্যথিত করে ।  নিশ্চয় আপনারাও এর ব্যতিক্রম নন ।  আমি সেই যুদ্ধে আমার প্রাণ প্রিয়া স্ত্রীকে হারিয়েছি ।  তার কবরের সামনে যখনই যাই আমি আর নিজেকে সংবরণ করতে পারিনা ।  মনে হয় ,  কেন ঈশ্বর আমাকেও এখনও কবরে শায়িত করছেন না ।  অন্তত আমার স্ত্রীর সাথে অনন্ত কাল সুখে কাটিয়ে দিতে পারতাম ।  জানি আপনাদের মৃত স্বজনদের প্রতিও আপনাদের হৃদয় তাড়নের অনুভূতিগুলো একই রকম ।  তাই আমি পৃথিবীতে আজ হতে আর কোন শোকের মাতম চাইনা ।  চাইনা শোক বিহবল স্মৃতির মায়ায় অশ্রু সিক্ত দুটি চোখ ।  তাই আপনাদের জন্য এখন থেকে মৃত্যু শুমারির প্রচলন শুরু করছি ।  প্রতি বছর আপনাদের মাঝে মৃত্যু শুমারির মাধ্যমে যাদের মৃত্যুর দিনক্ষণ একমাসের কম তালিকায় নিবন্ধিত হবে তাদেরকে মৃত্যুর কিছুকাল আগে নিয়ে গিয়ে অন্যান্য গ্রহে রেখে আসা হবে ।  সেখানেই আপনারা আপনাদের জীবনের শেষ সময়গুলো কাটাবেন ।  সেখানেই আপনাদের শেষকৃত্য পালিত হবে ।  
 ঘোষণা পত্র পাঠের সময় প্রেসিডেন্টের মেয়েটি পাশেই দাড়িয়ে ছিলো ।  সাদা রঙের গাউন পরিহিত জেসিকার সরু শরীর আমাকে মোহাচ্ছন্ন করে রাখলো পুরোটা সময় ধরে ।  বুকের নিচ থেকে তলপেট পর্যন্ত গাউনের অনাবৃত অংশ দিয়ে মেদহীন পেটে চোখ পরতেই নজরে এলো নাভিতে আঁকা পিরামিডের উল্কি ।  মুহূর্তেই অনেক দিনের জমে থাকা রহস্য নতুন করে মনের মাঝে জট পাকাতে শুরু করে দিলো ।  আমি মেয়েটির চোখে তৃপ্তির হাসি দেখতে পেলাম ।  মায়ানদের নিয়ে লেখা একটি বইতে পড়েছিলাম যে সাধারনত নরবলির সময় মায়ান পুরোহিত ও রাজাদের চোখে তৃপ্তির এমন হাসি ফুটে উঠত ।  ঈশ্বর তাদের সেই নরবলিতে সন্তুষ্ট হলে তাদের কল্যানের জন্য সূর্যকে অন্ধকার মেঘ হতে প্রচ্ছন্ন মুক্তি প্রদান করত ।  জেসিকার চোখের রক্তিম আভায় যেন মুহূর্তে সূর্য তার সেই হারানো অতীত ফিরে পেলো ।        
 পুরো পৃথিবী জুড়ে শুরু হয়েছে মৃত্যু শুমারি ।  ঘরে ঘরে যেয়ে প্রতিটা মানুষের মৃত্যুর দিন জেনে নেয়া হচ্ছে ।  সেই তথ্যের ভিত্তিতে একটি তালিকা প্রণয়ন করা হয়েছে ।  একমাসের মধ্যে যাদের মৃত্যু হবে তাদেরকে তালিকার শীর্ষ সারিতে রাখা হয়েছে ।  তারপর ক্রমান্নয়ে রাখা হয়েছে বাকিদের নাম তারিখ ও সময়ের ক্রম অনুসারে ।  ঈশ্বরের বিধান না যায় খন্ডন ।  এই তালিকা থেকে শত চেষ্টা করেও আমার নিজের নামটি বাদ রাখতে পারিনি ।  শুধু মাত্র প্রেসিডেন্ট ও তার মেয়ে জেসিকার মৃত্যু টাইম স্কেলে দেখা হলোনা ।  প্রেসিডেন্ট যদিও স্বয়ং নিজেই আইন প্রণয়ন করেছেন কিন্তু তার জন্য সেই আইন মান্য করার কোন বাধ্যবাধকতা নেই ।  অনেক কিছুতেই প্রেসিডেন্ট হিসেবে তার জন্য ছাড় রয়েছে ।  রয়েছে বিশেষ ব্যবস্থা ।  স্পেস শীপ হেক্সা - ০৯ কিছুক্ষনের মাঝেই নেপচুন গ্রহের পথে ছেড়ে যাবার জন্য প্রস্তুত ।  যাত্রা পথে তালিকা অনুসারে পৃথিবীর বিভিন্ন স্থান প্রদক্ষিন করে মানুষদের তুলে নিয়ে যাবে ।  প্রেসিডেন্ট হোরাস ছুটে আসছেন হেক্সা - ০৯ এর দিকে ।  পেছনে রয়েছে তার মেয়ে জেসিকা ।  দুজনের হাটার মধ্যে ব্যাস্ততার ছাপ যেন এই স্পেস শীপ আজকে কিছুতেই মিস করা যাবেনা ।  জেসিকা তার বাবার কপালে চুমু খেয়ে স্পেস শীপে চড়ার জন্য এলিভেটরে উঠে দাঁড়াল ।  আমি সম্পূর্ণ বাক রুদ্ধ হয়ে পরলাম ঘটনার আকস্মিকতায় ।  এলিভেটরটি জেসিকাকে নিয়ে স্পেস শীপের ভেতর মিলিয়ে যেতেই প্রেসিডেন্ট হাত নেড়ে বিদায় জানালেন তার মেয়েকে ।  তার চোখে আমি এই প্রথমবারের মতো অশ্রু দেখতে পেলাম ।  নেপচুনের পথে আকাশে উড়ে চলেছে হেক্সা - ০৯ ।  আমি প্রেসিডেন্টের সাথে দাঁড়িয়ে আছি স্পেস শীপ কন্ট্রোল রুমের বিশাল স্ক্রীনের সামনে ।  মনিটরে হেক্সা - ০৯ এর গতিপথের উপর নজর রাখা হচ্ছে ।  হেক্সা - ০৯ এই মুহূর্তে বাংলাদেশের আকাশে অবস্থান করছে ।  মনিটরে হঠাত লাল রঙের একটি সিগন্যাল দেখা দিলো ,  সেই সাথে একটি ম্যাসেজ ,  রাকিব ফ্রম বাংলাদেশ ইজ মিসিং ,  টাইমঃ ১৩ . ১৫ . ১৭  (  অর্থাৎ রাকিবের মৃত্যুর জন্য আর মাত্র সময় বাকি রয়েছে ১৩ ঘন্টা ১৫ মিনিট ১৭ সেকেন্ড  )  
 প্রেসিডেন্ট নির্দেশ করলেন যেন যেভাবেই হোক রাকিবকে নির্ধারিত সময়ের পূর্বেই খুঁজে বের করে স্পেস শীপে তুলে নেয়া হয় ।  স্যাটেলাইটের মাধ্যমে রাকিবকে অনুসন্ধান করা শুরু হয়েছে ।  পুরোটা মনিটরে দেখা যাচ্ছে ।  যখন যেখানে জুম করার প্রয়োজন হচ্ছে জুম করে দেখা হচ্ছে ।  এক এক করে মনিটরে রাকিবের মৃত্যুর সেকেন্ড কমছে ১৩ . ১৫ . ১৬ .  .  .  .  .  .  . ১২ . ০৯ . ০২ .  .  .  .  .  .  .  .  . ১১ . ০৩ . ৫০ .  .  .  .  .  .  .  .  রাকিবের অনুসন্ধান চলছে ।  পরিস্থিতি স্বাভাবিক করে তোলার জন্য প্রেসিডেন্ট হোরাস বলতে লাগলেন তার পরিবারের কিছু অতীত স্মৃতির কথা ।  আমার মেয়ে জেসিকার পূর্ব পুরুষরা ছিলেন মিশরের আদিবাসী ।  তারা সেসময় মানুষ মারা যাওয়ার পর মৃত দেহের মমি করে রাখতেন ।  মৃত স্বজনদের স্মৃতি ধরে রাখার এক অভিনব ও অনন্য পন্থা তারা বের করেছিলেন ।  ফারাও রাজাদের মমি তৈরী করে পিরামিডে রাখা হতো ।  এসব পিরামিড আধ্যাত্মিক জায়গা হিসেবে স্বীকৃত ।  এগুলো হলো সেই পিরামিড যা নিয়ে খোড়াখুড়ি করা গবেষক ,  নিরাপত্তা পর্যবেহ্মকের অনেকেই কেউ দুর্ঘটনায় ,  কেউ অনারোগ্য কঠিন রোগ ,  কেউবা খুন হয়ে এমনকি আত্মহত্যা করে ,  কেউ হার্ট এ্যাটাকে মারা গিয়েছেন ।  এক কথায় অস্বাভাবিক মৃত্যু কেড়ে নিয়েছে তাঁদের জীবন ।  তেমনই এক ফারাও বংশোদ্ভূত এতিম একটি মেয়েকে আমি একদিন মিশরের একটি এতিমখানায় ভিজিট করতে গিয়ে পাই ।  দেখলাম একটি নিষ্পাপ ফুটফুটে শিশু মাঠের এক কোনায় বসে কাঁদছে ।  তখন সবে মাত্র আমার স্ত্রী মারা গেছেন ।  মনের ভেতরটায় কেমন যেন হাহাকার করে উঠল ।  আমি শিশুটিকে কোলে তুলে নিলাম ।  যেন সাক্ষাৎ একটি দেব শিশু আমার কোলে উঠেই হেসে দিলো ।  আমি সেই হাসির মাঝে লুকিয়ে থাকা মায়ার আকর্ষণে সেদিনের মতো আজও বিলীন হয়ে রয়েছি ।  বলতে বলতে প্রেসিডেন্ট হোরাস কেঁদে ফেললেন ।  একেবারে শিশু সুলভ সেই কান্না ।  আমি আমার স্ত্রীর কবর দেখে দেখে আজ বড় বেশি ক্লান্ত হয়ে পরেছি ।  এখন আমার এই একমাত্র মেয়ের কবর দেখা আমার পক্ষে আর সম্ভব হবেনা ।  ওর পূর্ব পুরুষদের মতো ওর জীবনেও অভিশাপ লেগেছে ।  ডাক্তাররা বলেছেন ওর শরীরে অজ্ঞাত এক ভাইরাস ধরা পরেছে ।  যা তাদের পক্ষে নিরাময় করা সম্ভব নয় ।  যেটা ক্রমাগত ওর জীবনকে মৃত্যুর কাছাকাছি সময়ে নিয়ে যাচ্ছে ।  
 ইতিমধ্যে স্যাটেলাইটের মাধ্যমে মনিটরে রাকিবের সন্ধান পাওয়া গেছে ।  রাকিব তার স্ত্রীর কোলে মাথা রেখে একটি হাসপাতালের বিছানায় শুয়ে আছে ।  প্রেসিডেন্ট হোরাস মনিটরে রাকিবের হাসপাতালে ভর্তি হওয়ার পূর্বের কিছু অতীত দেখতে চাইলেন ।  রাকিবের জীবনে ঘটে যাওয়া কিছুদিন পূর্বের স্যাটেলাইট থেকে ধারণকৃত অতীত ভিডিও মনিটরে রিউন্ড করা হলো ।    
 লিটনের দোকানে বসে রাকিব চা খাচ্ছে ।  এই ভর দুপুরে তার তেমন কোন কাজ নেই ।  আসলে তার কখনওই কোন কাজ থাকেনা ।  বেকার বলে যে বাসা ছেড়ে দোকানে বসে এক কাপ চা সে খেতে পারবেনা তেমন কোন সংবিধান নিশ্চয় নেই ।  আর থাকলেও আমরা আইন ভাঙ্গতে বিশেষ ভাবে পারদর্শী ।  একটি পুলিশের জীপ এসে থামল ।  জীপ থেকে নেমে এলেন ওসি নিয়ামত আলী ।  নিয়ামত আলী লোকটি ভীষণ ভালো একজন মানুষ ।  পুলিশ হলেও এলাকাতে তার বেশ সুনাম রয়েছে ।  অন্তত যতবার রাকিবকে থানার হাজতে নিয়ে আঁটকে রেখেছেন কিন্তু পরদিন ঠিকই আবার ছেড়ে দিয়েছেন ।  এর জন্য কখনও তিনি রাকিবের কাছ থেকে ঘুষ পর্যন্ত নেননি ।  আজকেও হয়ত রাকিবকে ধরে নিয়ে যাবেন ।  
  - কি রাকিব লিটনের দোকানের চায়ে কি মধু আছে নাকি  ? 
 - জী না ওসি সাহেব ।  এই সময়টাতে আমি ঘুম থেকে উঠি ।  আর যেহেতু ম্যাসে থাকা হয় তাই চাইলেই এই দুপুর বেলা চা করে খেতে পারব তার কোন নিশ্চয়তা নেই বলেই আমি দোকানে এসে চা খাই ।  
 - তা চায়ের সাথে আজকে অন্য কিছু খাওনি ?  এই লিটন রাকিব সাহেবের চায়ে কি আজকে চিনির পরিমান বাড়িয়ে দিছিস নাকিরে হারামজাদা  ? 
 - জী না স্যার ।  রাকিব ভাই এখন আর দুধ চা খান না ।  দেখেন উনি রং চা খাচ্ছেন ।  
 - ভালো বেশ ভালো ।  রং চা সাস্থের জন্য ভালো উপকারী ।  শুনেছি রং চা খেলে নাকি ক্যান্সার হবার ভয় থাকেনা ।  
 নিয়ামত সাহেব ফিরে গিয়ে জীপে উঠলেন ।  রাকিবকে হাতে ইশারা করলেন ।  রাকিব উঠে গিয়ে তার কাছে গেলো ।  ওসি তাকে কানে কানে বললেন আজকে সন্ধায় যেন একবার সে থানায় যায় ।  রাকিব মাথা নেড়ে থানায় যাবার অঙ্গীকার করে ফেলল সাথে সাথে ।       
 নিয়ামত আলী সাহেবের টেবিলের সামনে একটি মেয়ে বসে আছে ।  রাকিবকে দেখে তিনি বসতে বললেন ।  রাকিব মেয়েটির পাশে একটি চেয়ার টেনে নিয়ে বসল ।  
  - দেখত রাকিব এই মেয়েটিকে চিনতে পার নাকি  ? 
 - জী না ।  আমি চিনব কেমন করে  ?  
 - হুম  !  তোমার চেনার কথাও না ।  
 - তাহলে আমার কাছে জানতে চাইছেন কেন  ? 
 - কিন্তু মেয়েটি যে বলল সে তোমাকে চেনে  ? 
 মেয়েটি রাকিবের দিকে তাকিয়ে কাঁদছে ।  মুখে কোন কথা নেই ।  ঠোঁট দুটি বাঁকিয়ে শুধু কাঁদছে ।  তার কান্না যেন বলতে চাইছে সে রাকিবকে চেনে ।  
  - আমিত কিছুই বুঝতে পারছিনা স্যার ।  একটু পরিষ্কার করে বলবেন কি আসলে ঘটনাটা কি  ?  
 - বরং তুমি নিজেই জিজ্ঞাস করে দেখনা  ?  
 মেয়েটির নাম রোকেয়া ।  রাকিবের গ্রামের মেয়ে ।  মেয়েটির দাবি সে নাকি তার স্বামী ।  বিয়ের একবছরের মাথায় তাকে ছেড়ে তার স্বামী শহরে চলে এসেছিলো কাজের কথা বলে ।  কিন্তু তারপর আর গ্রামে তার কাছে ফিরে যায়নি ।  কখনও কোন যোগাযোগও আর রাখেনি ।  কি ভয়ংকর কাহিনী ।  ওসি সাহেবকে নানা ভাবে বুঝিয়েও কোন লাভ হলোনা ।  মেয়েটি বিয়ের কাবিন নামা পর্যন্ত দেখিয়ে প্রমান করে দিলো যে রাকিবই তার স্বামী ।  যাই হোক বিয়ে না করেই ফ্রিতে বউ পেয়ে ওসি সাহেবের আদেশে রাকিব তার বউকে ঘরে তুলে নিতে বাধ্য হলো ।  ম্যাসে বউ নিয়ে ফিরেছে ।  পাশের ঘর থেকে সেলিম দৌড়ে এলো ।  তার চোখে মুখে খুশির ঝিলিক ।  যেন সে বিরাট এক পুণ্যের কাজ করে ফেলেছে ।  সে হৈ চৈ বাধিয়ে দিলো পুরো ম্যাসের ভেতর ।  মুহূর্তের ভেতর রাতে খিচুড়ির আয়োজন করে ফেলা হলো ।  ম্যাসে সাধারনত বিশেষ কোন দিন ছাড়া কদাচিৎ খিচুড়ির আয়োজন করা হয় ।  সাধারনত আলু ভর্তা আর ভাত খেয়েই তাদের দিন চলে যায় ।  সেখানে খিচুড়ির আয়োজন তাদের জন্য একরকম বিলাসিতা ।  তাও যদি আবার সাথে গরুর গোশতের ব্যাবস্থা করা যায় তাহলেত আর কোন কথাই নেই ।  খেয়ে দেয়ে তৃপ্তির ঢেঁকুর তুলে আয়োজন করে শুরু হয়ে যায় তাস খেলা ।  রাতভর চলে সেই তাস খেলা ।  কিন্তু এখনকার পরিস্থিতি একটু ভিন্ন ।  খিচুড়ি খেয়ে তার আজকে থানায় পাওয়া পুরাতন বিয়ে করা বউয়ের সাথে জীবনের প্রথম মধুচন্দ্রিমার রাত কাটাতে হবে ।  
 রাকিব ইচ্ছে করেই তার বউকে জড়িয়ে ধরতে চাইল ।  কিন্তু রোকেয়া তাকে ধাক্কা দিয়ে সরিয়ে দিলো ।  বলল কোন কথা না বলে সে যেন চুপচাপ মেঝেতে শুয়ে পরে আর সে তার বিছানায় ঘুমাবে ।  রাকিব নেহায়েত ভদ্র লোকের মত মেঝেতে শুয়ে পরল ।  রাত যত গভীর হয় তার ভেতর টেনশন তত বাড়তে থাকে ।  একবার সে ভাবল ব্যাপারটা নিয়ে সেলিমের সাথে কথা বললে কেমন হয়  !  হয়ত সে তাকে একটি ভালো সমাধান দিতে পারবে ।  আবার পরক্ষনেই মনে হলো কিন্তু লাভ কি মেয়েটির কাছে বিয়ের কাবিন নামা রয়েছে ।  সেলিম  তাহলে আর তাকে বিশ্বাস নাও করতে পারে ।  কিন্তু সে ভাবছে মেয়েটি এই ভুয়া কাবিন নামা পেলো কোথা হতে  ?  আবার তার সাক্ষর হুবাহু মিল রয়েছে ।  অস্বীকার করার কোন উপায় নেই ।  যদিও সে জানে এই স্বাক্ষর তার করা নয় কিন্তু মিথ্যা প্রমান করার মতো তার কাছে এই মুহূর্তে যথেষ্ট কোন প্রমান নেই ।  ভাবতে ভাবতে সকাল হয়ে এলো ।  কিন্তু সমস্যা একটা হলো এখন থেকে ঘরে আর হিরোইনের প্যাকেট রাখা যাবেনা ।  এতদিন মহা সুখেই লোকচক্ষুর আড়ালে অনেক কিছুই করে আসছিলো সে ।  কিন্তু বউ নামক এই ঝামেলা জোটার পর থেকে তার ব্যবসায় ভাটা পরতে শুরু করবে ।  সকালে উঠে বাইরে বেরুচ্ছে ।  এমন সময় রোকেয়া দরজার কাছে এসে তাকে বাইরে যেতে বাঁধা দিলো ।  
  - কোথায় যাচ্ছেন  ? 
 - কোথায় যাচ্ছি মানে কাজে বেরুচ্ছি ।  আমি কাজ না করলে তুই খাবি কি  ? 
 - কি কাজে যাচ্ছেন  ? 
 - আমি যে কাজ করি সেই কাজেই যাচ্ছি  । 
 - কি কাজ করেন আপনি ? 
 - আমি সি এন জি চালাই ।  সি এন জির ড্রাইভার ।  
 বলেই ঘর থেকে বেরিয়ে পরল রাকিব ।  আজকে একবার বড় ভাইয়ের আড্ডায় যাবে সে ।  তার কাছে পুরো বিষয়টি খুলে বলবে বলে সিদ্ধান্ত নিলো ।  একমাত্র তিনিই তাকে বাঁচাতে পারেন এই সমস্যা থেকে ।  বড় ভাই মাদুর বিছিয়ে উদোম শরীরে মেঝেতে শুয়ে আছেন উপুর হয়ে ।  তার পিঠে তেল মালিশ করছে সুলতানা ।  সুলতানা বড় ভাইয়ের রক্ষিতা ।  ভীষণ ভালো একটি মেয়ে ।  কিন্তু একটাই সমস্যা মেয়েটি বোবা ।  এই নিয়ে তার ভেতর অবশ্য কোন কষ্ট বোধ নেই ।  বড় ভাই তাকে বেশ যত্নেই রেখেছেন ।  বড় ভাই রাকিবের দিকে তাকিয়ে হাসছেন ।  এই হাসির রহস্য ভীষণ ভয়ংকর ।  যখনই তিনি এভাবে হাসেন বুঝে নিতে হবে যার দিকে তাকিয়ে হাসছেন তার জীবনের শেষ সময় ঘনিয়ে এসেছে ।  তাহলে কি রাকিবেরও শেষ সময় ঘনিয়ে এলো  ! 
  - বড় ভাই একটা ঝামেলায় পরে গেছি । 
 - হুম !  আমি জানি ।  মেয়েটি কে তালাক দিয়ে দে ।  তাহলেই ঝামেলা চুকে যাবে ।  
 - কিন্তু মুখে বললেই কি আর সে মেনে নেবে ।  আবার দেখা যাবে থানা পুলিশের কাছে দৌড়াচ্ছে ।  
 - তুইও দৌড়া তবে আদালতে ।  কি বোকার মতো এখনও দাড়িয়ে আছিস কেন  ? 
 - কিন্তু আমারত কোন উকিলের সাথে পরিচয় নেই । 
 - আমি ফোন করে দিচ্ছি ।  তুই বসে থাক ।  একটু পর উকিল এলে সেই তোর সব ব্যবস্থা করে দেবে ।  
 রাকিব যেন নিশ্বাস ছেড়ে বাঁচল ।  এই সামান্য বুদ্ধিটাই তার মাথায় এলোনা  !  তবে বড় ভাই তার সব খবরই রাখেন ।  কোন কিছুই তার কাছে গোপন থাকেনা ।  আর তার অজ্ঞাতে থাকলেই বা কেমন করে তিনি তার ব্যবসা চালাবেন ।  ঘণ্টা খানেকের ভেতর উকিল চলে এলেন ।  তিনি রাকিবকে একটি তালাক নামা দিয়ে বললেন যেন সে যে কোন উপায় তাতে তার বউয়ের একটি স্বাক্ষর নিয়ে নেয় ।  আর একবার স্বাক্ষর নিয়ে নিতেই পারলেই হয়ে যাবে তার সকল সমস্যার সমাধান ।  রাকিব খুশি মনে কাগজটি পকেটে ভরে ম্যাসে ফিরছে ।  
 প্রচন্ড গরম পরেছে ।  রাস্তায় নেমে এসেই রাকিব সেটা টের পেলো ।  রাস্তার পাশেই একটি ভ্যান গাড়িতে করে লেবুর শরবত বিক্রি হচ্ছে ।  লেবুর শরবত পরিবেশনের প্রক্রিয়াটা পছন্দ হবার মতো ।  একটি ফিল্টারের ভেতরের উপরের অংশে বরফ রাখা হয়েছে ।  নিচের অংশে পানি ।  কেউ চাইলেই গ্লাসে ফিল্টার থেকে ঠাণ্ডা পানি ভরে তাতে শুধু লেবু আর চিনি মিশিয়ে দেয়া হচ্ছে ।  লেবু চেপার মেশিনটি কাঠের তৈরি ।  এই আধুনিক যুগেও এমন আদিকেলে পন্থা দেখে রাকিব কিছুটা অবাক হলো ।  কি চমৎকার লেবু চেপার মেশিন বানিয়ে ফেলেছে ।  অথচ তার মাথায় সামান্য বুদ্ধিটা এলোনা কি করে একটি ভুয়া বউয়ের কাছ থেকে মুক্তি সে পেতে পারে ।  রাকিব দাড়িয়ে পরলো শরবত খাওয়ার জন্য । 
 দাড়িয়ে দাড়িয়ে সে শরবত খাচ্ছে ।  এর মধ্যে একটি মোটর সাইকেলে করে একটি ছেলে এসে তার পাশে দাঁড়াল ।  ছেলেটি হেলমেট পরে থাকার কারণে রাকিব তাকে চিনতে পারেনি ।  রাকিবকে কিছু ভাবার অবকাশ না দিয়েই তার বুকে গুলি করে মুহূর্তে মোটর সাইকেলে করে অনেক দূরে মিলিয়ে গেলো ছেলেটি ।  রাকিবের চোখের সামনে সব কিছু কেমন যেন সাদা রঙের হয়ে আসতে শুরু করল ।  তারপর আর কিছুই তার মনে নেই ।  শুধু মনে হচ্ছে সে পরে যাচ্ছে মাটিতে ।  আর তার কানে ধীরে ধীরে মানুষজনের এলোমেলো কথা ভেসে আসছে ।  যখন জ্ঞান ফিরলো চোখ খুলে সে নিজেকে দেখতে পেলো একটি হাসপাতালের বিছানায় সে শুয়ে আছে ।  তার মাথার কাছে বসে তার বউ কাঁদছে ।  রাকিবের চোখ খোলা দেখতে পেয়ে তার বউ তার মাথায় হাত বুলিয়ে দিতে লাগল পরম যত্ন নিয়ে ।  রোকেয়ার অশ্রু ভরা চোখে তার জন্য যে ভালোবাসা সে দেখতে পেলো তা কোন পুরুষ মানুষ হিমালয় পর্বতের চুড়ায় হাজার বার সাধনা করলে তবেই পাবে ।  রাকিব তার বউয়ের কোলে মাথা রেখে চোখ বন্ধ করে বলল ,  তোর বিবিধ ব্যস্ততা থেকে খানিকটা সময় জমিয়ে রাখিস ।  মনে রাখিস একদিন তোর সাথে রোদে ভিজবো ।  আমি কি সেদিনও তোর বকবক শুনেই কাটাবো  ?  অসহ্য তোর বকবকানি  !  তারপরও তুই তোর মতোই থাকিস ।  তোর মতো মেয়েরা আছে বলেই এখনো রোদ ওঠে ,  একটা রিক্সা অপেক্ষা করে ,  একজন ফুচকাওয়ালা অপেক্ষা করে ,  একটা ছটফটে স্ত্রী তার স্বামীর পাশে বসে অপেক্ষা করে জঘন্য স্বাদের চা খাবার জন্য ।  শোন ভালো থাকিস নইলে তো জানিস মরে গিয়েও ভূত হয়ে ফিরে আসবে কেউ ।  বলবে ,  মনে রাখিস ।  তুই বলবি  ,  মনেই রাখি ।  তুই মাঝে মাঝে বুদ্ধিমানের মতোই কথা বলিস ,  ভালো থাকিস ,  ভালো থাকতে হয় নইলে রোদগুলো মন খারাপ করে বৃষ্টি হয়ে যায় ।  আমার কবরে একসময় তুই এসে কৃষ্ণচূড়া ফুল নিয়ে দাড়িয়ে থাকবি ।  আমি পরম শান্তিতে সেদিন ঘুমাবো আমার শান্তির শেষ স্বপ্ন কবর ভূমিতে ।   
 মনিটরে দেখা যাচ্ছে হাসপাতালের কাছেই স্পেস শীপ হেক্সা - ০৯ রাকিবের জন্য অপেক্ষা করছে ।  ভেতরের মৃত্যু গ্রহের গন্তব্যের যাত্রীরা আর এক মুহূর্ত দেরী করতে চাইছেননা ।  প্রেসিডেন্ট হোরাস কাঁদছেন ।  তিনি চিৎকার করে তার স্ত্রী ফেদেরাকে একবার ডাকলেন ।  এক এক করে মনিটরে রাকিবের মৃত্যুর সেকেন্ড কমছে ০০ . ০৫ . ৫৫ .  .  .  .  .  .  .  .  . ০০ . ০২ . ০১ .  .  .  .  .  .  .  .  .  . ০০ . ০০ . ০৭ .  .  .  .  .  .  .  .  .  .       
   নিশ্বাসে তোমার শরীরের বিষাক্ত গন্ধ ,  
নিপীড়িত মনে চন্দ্রালোকের অলীক গল্প ,  
বেহুলার বাসর আজও খোঁজে আমার রন্ধ্র রন্ধ্র; 
সূর্য কোষে তারপর নিশ্চুপ ঘুম ক্লান্ত ক্লান্ত করে ,  
এই ঘুম চেয়েছিলাম বুঝি  !  
স্বর্গের চাদর শরীরে জড়ায়ে ।  
 নোনা স্রোতে স্নান শেষে 
বালুর মতো ঝর ঝরে মন নিয়ে ,  
খুঁজেছি তোমাকে ঈশ্বর  !  
পরম যতনে গোবরে লেপেছি আমার ঘরের মেঝে ,  
দরজার চৌকাঠে জোড়া তালি দিয়ে চলছে;
বেঁচে থাকার শেষ চেষ্টাটুকু , 
আঁকড়ে ধরে থাকা আকাশের তারাদের মিছিলেও সূর্য হাসে , 
শুধু আমি আজও জ্যামিতিক নিয়মে; 
উপপাদ্য প্রমাণের নিমিত্তে ঘুমন্ত । 
 

                    




লজ্জা সামুর ভূষণ

  স্বংবিধীবদ্ধ সতর্কীকরণঃ   এটি একটি অতীব উচ্চ মাত্রার তৈল মর্দন মূলক পোস্ট ।  অতএব সন্মানিত মডারেটর ও নির্বাচক মন্ডলীদের প্রতি সবিনয় নিবেদন এই যে ,  আমার এই পোস্টটি নির্বাচিত পাতায় স্থান দিয়ে আমাকে লজ্জা দিবেন না ।   খুধার রাজ্যে পৃথিবী গদ্য ময় চাঁদ যেন ঝলসান রুটি আবার চাঁদের হাসি বাঁধ ভাঙে প্রেয়সির রূপের মতো ।  ঠিক তেমনই  চাঁদের মতই আমাদের সকলের প্রিয় সামহোয়্যার ইন ব্লগ সংক্ষেপে আদরের সামু ।    আচ্ছা বলুন দেখি ,   আমি নইলে মস্তবড় লেখক হবার জন্য নিজের পকেটের অর্থ নষ্ট করে সামুকে ফ্রী পেয়ে এখানে পোস্ট দিয়ে হিট কামাই করি কিন্তু আমাদের সকলের শ্রদ্ধেয় জানা আপু নিজের খেয়ে বনের মোষ তাড়ানোর মত সামু চালিয়ে কি এমন দেশটা উদ্ধার করছেন  ?  এখানে বলে রাখি সামু চালায় বলে জানা আপুকে গালি দিলেও দিতে পারেন কিন্তু আমাকে গালি দিলে আমার পক্ষে সেটা মেনে নেয়া সম্ভব হবেনা কারন আমি জানা আপার মত ভদ্র মানুষ না ।   হায়  !  ব্রো ,  সামু আর আগের মত নেই ,  দেখুন না সামু আমাকে শুধু শুধু ব্যান করেছে ।  কেন সামান্য গালিগালাজ করেছি বলে  ?  হায়  !  এরই নাম বুঝি বাক স্বাধীনতা  ?  এরচেয়ে নিজেই একটি ব্লগ খুলেছি ,  সেখানে রাজত্ব করবো ।  চলুন আমার সাথে আমি আপনাদের সব রকম ফ্যাসিলিটি দেবো ।   নিরপেক্ষ ও স্বচ্ছ মডারেশন চাই ।  পক্ষপাতমূলক ও অস্বচ্ছ মডারেশনের বিরুদ্ধে প্রতিবাদ চলছে চলবে .  .  . 
 সত্যি বলতে কি ,  ব্লগের এরুপ অবস্থা এবারই প্রথম দেখলাম ।  তবে কিছু বলার নাই ।  ভেবেছিলাম ব্লগ আবার দারুন হয়ে গেছে ।  কিন্তু পাঁচ বছর আগে যে কারনে তিক্ততা এসেছিলো ,  তার চেয়ে খারাপ এখন ।  কখনোই এমন দেখি নাই ।  গালাগাল ,  স্ক্রিন শট নিয়ে হামলা ,  ব্যক্তি বিদ্বেষ দেখেছি ।  কিন্তু এমন ?  কিসব ছাইপাশ লিখছে তা দেখার সময় কারও থাকে না ।  সামু নিজের সবচেয়ে বড় ক্ষতিটা করছে শাহবাগের সাথে ওতোপ্রতো ভাবে জড়িয়ে ।  শাহবাগ নিজেরা ডুবেছে সাথে সামুকে নিয়ে ডুবতে বসেছে ।   কোনো ইতিবাচক দিক নাই ।   " এক্সট্রমলি ফ্রেন্ডস এ্যান্ড ফ্যামিলি "  সম্পর্ক ।  আর তেলবাজি ।  শত শত পোস্টে কোনো পাঠক খুঁজে পাওয়া যায়না ।  বেশ কিছু প্রতিভাবান লেখক ছিলেন ।  ওদের এক একটা লেখা ছিলো মাস্টারপিস ।   আমার প্রশ্ন হল ,  যেখানে  ' নির্বাচিত পোস্ট '  নামক অপশানের মাধ্যমে মেধাবী ও মানসম্পন্ন লেখকদের প্রমোশন পাবার কথা ,  সেখানে তাঁরা তা পাচ্ছেন না কেন ?  তাহলে কি এর দ্বায়ভার মডারেটরদের উপর বর্তাবে ?   নির্বাচিত পাতা যদি রাখতেই চান তাহলে নির্বাচক নির্ধারন করার আগে ছোট একটা ওয়ার্কশপ আয়োজন করে তাদের কি করা যাবে আর কি করা যাবে না সেই সম্পর্ক একটা ছোট ট্রেনিং দিন আগে ।  এই নির্বাচিত পাতা এবং নির্বাচিত পাতায় পোস্ট রোলিং এর ধারাটা খুবই বিরক্তিকর এবং হতাশাজনক হয়ে উঠছে দিনে দিনে ।  সকল নির্বাচক আপ টু দ্যা মার্কের নন; সরি টু সে  ।    আসুন এবার দেখে নেয়া যাক এখানে  ব্লগার ফিউশন ফাইভ  -  একটি বা দুটি রামছাগল এই মুহূর্তে  ' নির্বাচিত পোস্ট '  সিলেক্ট কর্তেছে   ২৩৬ নং মন্তব্যে শ্রদ্ধেয় জানা আপু স্বয়ং কি বলেছেনঃ   ধন্যবাদ ফিউশন ফাইভ ,  ধন্যবাদ অংশগ্রহণকারী সকল ব্লগার । 
 সবার বোঝার সুবিধার্থে এখানেই কিছু কথা বলা দরকার মনে হচ্ছে । 
 সর্বোচ্চ সংখ্যক ব্লগারের চাওয়াকে প্রাধাণ্য দিয়েই এই প্ল্যাটফর্মটির সাম্প্রতিক নানান পরিবর্তন / পরিবর্ধনে আমরা  ' নির্বাচিত ব্লগ '  পাতাটি যোগ করেছি ।  কথা হলো ,  কে বা কারা এই পোস্টগুলো নির্বাচন করবেন ,  কোন মানদন্ডে করবেন ,  কতখানি নিরপেক্ষতা রক্ষা হবে ,  কেন বা কোন কারনে পোস্ট নির্বাচকদের উপর আস্থা রাখা হবে ইত্যাদি হাজারো যৌক্তিক প্রশ্ন আমরা নিজেরাই ভাবেছি ।  পাশাপাশি ব্লগাররাও তাঁদের দীর্ঘদিনের ব্লগ বিষয়ক অভিজ্ঞতা ,  সৃজনশীলতা ,  বিবেচনা বোধ এবং সর্বোপরী দায়িত্বশীলতা নিয়ে এই বিষয়টিতে স্বেচ্ছায় সহযোগিতার কথা ইমেইল সহ ব্লগেই জানিয়েছেন বহুবার ।  ব্লগারদের এই স্বতঃস্ফূর্ত আগ্রহটি আমাদের ভাল লেগেছে এবং কার্যকরী হবে বলে মনে হয়েছে ।  পাশাপাশি মডারেশন টিমের প্রতি প্রচলিত (  !  !  !  )  অনাস্থা পোষনের সুযোগ থাকবেনা এবং ব্লগটির গতিময় পরিচালনার একটি বিশেষ দিকে ব্লগারদের সরাসরি অংশ গ্রহণও আনন্দদায়ক হবে বলে মনে করেছি । 
 এই  ' ব্লগ নির্বাচক '  নির্বাচনের বিষয়টি আমরা অত্যন্ত আন্তরিকতা ও যত্নের সাথে করার চেষ্টা করেছি যাতে কোনরকম ভুল বোঝাবুঝি বা সন্দেহের সুযোগ না থাকে ।  এক্ষেত্রে আমরা প্রাথমিকভাবে যে বিষয়গুলি মোটামুটিভাবে বিবেচনা করেছি তা হলোঃ 
 ক )  ব্লগে নিয়মিত অংশগ্রহণকারী  ( অর্থাৎ ব্লগের গতি প্রকৃতি এবং নিয়ম . নীতির সংগে পরিচিত এবং অভ্যস্ত ব্লগার ) 
 খ )  অপপ্রচার ,  ব্যক্তিআক্রমণ এবং বিভ্রান্ত সৃস্টি ,  অসততা  ( সব অর্থেই )  ইত্যাদি বিষয়গুলোর সাথে যে ব্লগারের সম্পৃক্ততা নেই । 
 গ )  স্বদেশ ,  সার্বভৌমত্ব ,  স্বাধীনতা এবং যেকোন ধর্ম - বর্ণ গোত্র নিয়ে বিরোধ বা বিরুদ্ধাচরণ এবং অস্থিরতার সাথে যুক্ত নন / ছিলেননা । 
এরপর আমরা সেই ব্লগারদের ইমেইল করি এবং প্রতিউত্তরে তাঁদের সম্মতি ,  আগ্রহ ও দায়িত্বশীলতার প্রতিশ্রুতি পাওয়ার পর পোস্ট নির্বাচনের সুযোগ দেয়া হয়েছে ।  
 এখানে একটি কথা বলা খুব দরকার ।  সেটা হলো পোস্ট নির্বাচনে যারা অংশ নিচ্ছেন ,  তাঁদের কেউ কেউ ব্যক্তিগত পছন্দ - অপছন্দকে প্রাধাণ্য দেয়ায় আমরা তাঁদের সেই একসেস বন্ধ করে দিয়েছি এবং পোস্ট নির্বাচন পদ্ধতিটি আরেকটু ভিন্ন করার লক্ষ্যে কাজ করছি যাতে চাইলেই কেউ ব্যক্তিগত / ব্যক্তি স্বার্থ ইত্যাদি বিষয়গুলো চর্চা না করতে পারেন । 
 ইতিমধ্যে অনেকগুলো উদাহরণই এসেছে ।  তবে আমি একটি উদাহরণ এবং তার ব্যাখ্যা দিতে চাইছি । 
 আগস্টের মাঝামাঝি সময়ে একটি ছুটির দিন দুপুরে বিগত সরকারের দু ' জনকে নিয়ে একটি অত্যন্ত নিম্নরুচীর পোস্ট দেখতে পাই এবং আরও লজ্জাষ্কর ব্যপার যে সেটি ছিল নির্বাচিত পোস্টে ।  অত্যন্ত দুঃখজনক যে যিনি এটি নির্বাচন করেছেন নিশ্চয়ই তিনি ভিন্ন মতাবলম্বী এবং পোস্টটিতে তাঁর একরকম অন্যায় সমর্থন থাকায় তা তিনি নির্বাচিত পাতায় তুলে দিয়েছেন ।  আমরা তাঁকে এই কাজটি থেকে সরিয়ে দিয়েছি ।  দায়িত্ব প্রাপ্ত ব্লগারদের বলছি ,  আপনার একান্ত ব্যক্তিগত ভাললাগায় প্রভাবিত না হয়ে সুস্থ ও সুষ্ঠু ব্লগিংকে সবার নজরে রাখতে সঠিক পোস্টটিতে  ' ভাল লাগা '  জানান ।  
 পুরো বিষয়টি যেন সুযোগ অপব্যবহারের শিকারে পরিনত না হয় সে চেষ্টাই করছি আমরা ।  আমাদের সমালোচনার পাশাপাশি সহযোগিতাটুকুও করুন ।  সামহোয়্যার ইন ব্লগ আপনার ,  আমার ,  আমাদের সবার ।  
 ভাল থাকুন সবাই ।  
 এবং এর প্রতি উত্তরে ব্লগার ফিউশন ফাইভ কি বলেছেন সেটাও একবার পড়ে দেখা যাকঃ   ব্লগ নির্বাচন পদ্ধতি নিয়ে আমরা যারা সাধারণ ব্লগার ,  তাদের ধারণা ছিল না এতোদিন ।  আপনার এই মন্তব্য থেকে পুরো বিষয়টি স্পষ্ট হল ।  ইতিমধ্যে যারা দায়িত্বে অবহেলা কিংবা পক্ষপাত দেখিয়েছেন ,  তাদের কারো কারো বিরুদ্ধে শাস্তিমূলক ব্যবস্থা নেওয়ার খবরেও আমরা আশ্বস্ত হলাম ।  আমরা মনে করি ,  পোস্ট নির্বাচনে প্রশ্নাতীত নিরপেক্ষ হওয়ার কোনো বিকল্প নেই ।  পোস্ট বিচারের প্রশ্নে কে বন্ধু - কে শত্রু - কে ভাসুর - কে অসূর সেটা দেখার সুযোগ নেই ।  পোস্ট নির্বাচন পদ্ধতি নিয়ে একটি গাইডলাইন প্রস্তাব করছি আপনার কাছে ।  সেটি নিম্নরূপঃ
 ১ .  লেখাটি মৌলিক কিনা ?  মৌলিক মানে আবার গল্প - কবিতা - উপন্যাসের ছড়াছড়ি নয় । 
 ২ .  লেখাটা কপি - পেস্ট কিনা ?  সূত্র হিসেবে কোনো সংবাদ বা বিশ্লেষণের কথা অবশ্যই আসতে পারে ,  তবে সেখানে নিজস্ব মতামত বা বক্তব্য থাকা জরুরি । 
 ৩ .  লেখার ব্ক্তব্য মুক্তিযুদ্ধের চেতনাবিরোধী কিনা ?  লেখায় উপাদান যা - ই থাকুক না কেন ,  সেটি যতো ভালোভাবেই লিখিত হোক না কেন ,  তাতে স্বাধীনতাবিরোধীদের স্বার্থ রক্ষা করা হচ্ছে কিনা ?  রাজাকারিতা প্রকাশ পাচ্ছে কিনা ? 
 ৪ .  লেখক স্বাধীনতাবিরোধী অপশক্তির সহযোগী হিসেবে ইতিপূর্বে চিহ্নিত ও সমালোচিত কিনা ? 
 ৫ .  প্রপাগান্ডামূলক ধর্মীয় পোস্ট কিংবা আক্রমণাত্মক ধর্মবিরোধী পোস্ট  -  কোনোটিই নির্বাচিত পোস্টে আসা উচিত নয় ।  তবে যুক্তিপূর্ণ সমালোচনা গ্রহণযোগ্য । 
 ৬ .  ছবিব্লগ হলে সেটি নিজের তোলা কিনা । 
 ৭ .  অনেকে ফেসবুক স্ট্যাটাসের মতো করে দু চার লাইন লিখেই পোস্ট দিয়ে ফেলেন ,  ব্লগ পোস্টের সঙ্গে ফেসবুক স্ট্যাটাসের পার্থক্য আছে ।  ফলে অপরিণত কোনো লেখা ,  বিষয়বস্তু তার যতো ভালোই হোক ,  নির্বাচিত পোস্টে আসা উচিত নয় ।  তবে যদি ব্রেকিং কোনো নিউজ হয় ,  তাহলে একলাইনের পোস্টও গুরুত্ব বিবেচনায় নির্বাচিত পোস্টে আসতে পারে ।  যেমন ভূমিকম্প ,  ঘটনা - দুর্ঘটনা । 
 ৮ .  গল্প ও কবিতা নির্বাচন সবসময়ই দুরূহ ।  সামহোয়্যারে এমন কেউ কেউ আছেন ,  যাদের লেখা যে কোনো গল্প কিংবা কবিতার মান নিয়ে ভরসা রাখা যায় ।  তবে তুলনামূলক নবীন যারা ,  তাদের গল্প ও কবিতা নির্বাচনে সংশ্লিষ্ট লেখায় পাঠকের প্রতিক্রিয়া দেখলে মান সম্পর্কে মোটামুটি নিঃসন্দেহ হওয়া যায় ।  আবার নির্বাচিত পোস্টকে যেন গল্প - কবিতা দিয়ে ভারাক্রান্ত করে ফেলা না হয়  -  খেয়াল রাখতে হবে সেদিকেও ।  প্রকৃতপক্ষে ব্লগ সাহিত্যচর্চার জায়গাও নয় । 
 ৯ .  যে বা যারা নির্বাচিত পোস্টের দায়িত্বে থাকবেন ,  নবীন - প্রবীণ সব ধরনের ব্লগার সম্পর্কে ধারণা থাকতে হবে তাদের ।  ব্লগে কার কী রকম আচরণ ,  লেখালেখির ধরন ও মান কেমন  -  সে সম্পর্কে যতোটা সম্ভব ধারণা রাখতে হবে । 
 ১০ .  সবকিছুর ওপরে থাকা চাই বিবেচনাবোধ । 
 আপনাকে ধন্যবাদ ,  কর্তৃপক্ষের তরফে আন্তরিক সদিচ্ছা প্রকাশের জন্য । 
 আসুন এবার দেখি আমাদের সকলের প্রিয় ব্লগার ইখতামিন ভাইয়া সম্প্রতি ব্লগের এহেন করুণ পরিনতি দেখে বিশেষ ভাবে চিন্তিত হয়ে পরে কি সাজেশন দিলেনঃ  সামহোয়্যারইন ব্লগে আমার বর্ষপূর্তির হালখাতা ও ব্লগ কর্তৃপক্ষের কাছে আমার কিছু প্রস্তাবনা   আসুন এবার ব্লগ নিয়ে একান্তই কিছু ভাবনার কথা জেনে নেয়া যেতে পারে এমন কিছু পোস্ট দেখে নেয়া যাকঃ  ব্লগার ফিউশন ফাইভ  -  ফিরে দেখা ২০১১  :  বছরজুড়ে সামহোয়্যারইন ব্লগে যা কিছু আলোচিত - সমালোচিত  ব্লগার ফিউশন ফাইভ  -  টার্গেট সামহোয়্যারইন .  .  .  ব্লগ  মুক্তমত প্রকাশের এই জায়গাটুকু বাঁচাতেই হবে   ব্লগার তন্ময় ফেরদৌস  -  প্রসংগ সামহোয়্যার ইন  ,  ব্লগিং এবং ট্যাগিং  ব্লগার অপূর্ন  -  ব্লগ বিতর্কঃ ব্লগ শুধুই নাগরিক সাংবাদিকতার স্থান  !  ?  ব্লগে সাহিত্যের স্থান ও অবদান কতোটুকু  !  ?   ব্লগার আশিকুর রহমান অমিত  -  প্রিয় সামু , সময় এসেছে একটু জোরে দৌড়ানোর  ব্লগার তাসনুভা সাখাওয়াত বিথি  -  প্রিয় সামহোয়্যার ইন ফিরে যাক তার আপন মহিমায়   আচ্ছা নাহয় মেনে নিলাম সামুতে এখন আর আগের মতো ভালো পোস্ট আসেনা ।  কিন্তু কিছু পুরানো নিক ছাড়া যে কটাই ভালো পোস্ট আসে তার কতটাই আমরা পড়ে দেখি  ?  আর না পড়লে কেন না পড়েই অপবাদ দেই সামুতে ব্লগিং রত ব্লগারদের  ?  আসুন তবে এমেচার মেধাহীন কিছু ব্লগারদের পোস্ট দেখি যেগুলো নির্বাচিত পাতায় স্থান পেলেও পাঠকের অভাবে লজ্জা পাচ্ছেঃ     *  শামসুর রাহমানের কবিতায় রাজনৈতিক বোধ ও দৃষ্টিভঙ্গি   -  ব্লগার গোলাম কিবরিয়া পিনু 
  *  বই ও ঋতু ঋতু বৈচিত্র অনুযায়ী সাজানো বইয়ের তালিকা   -  ব্লগার গোঁফওয়ালা 
  *  কবিতাঃ হ্যানিবল   -  ব্লগার ইসতিয়াক অয়ন 
  *  ক্ষুধা ,  মৃত্যু আর বিলাসী ভালোবাসা .  .  .  .  .  .  .  .  একটু কষ্টকরে পুরোটা পড়ুন   -  ব্লগার েমাঃ মামুনুর রশীদ  ( রাজীব )  
  *  নীড়মহলের মাধবীলতা এবং পানকৌড়ির ডানায় কবি কাব্যনাট্য   -  ব্লগার মিশু মিলন 
  *  আলোকিত অন্ধকারের জনপথ   -  ব্লগার শাশ্বত স্বপন
  *  শিরোনামহীন একটি কবিতা এবং ভালোলাগার কিছু কথা   -  ব্লগার ইমানুয়েল নিমো 
  *  শিশু নির্যাতনঃ শেষ কোথায় ?    -   ব্লগার এসিড খান 
  *  খোলা চিঠি দিলাম তোমার কাছে   -  ব্লগার দ্বিপ্রহরের রোদ্দুর 
  *  বধূ ও বুলবুলি   -  ব্লগার মিজান মল্লিক 
  *  নুপি লানঃ মনিপরী ইতিহাসে নারীদের গৌরবময় প্রতিরোধ সংগ্রামের নাম   -  ব্লগার মিঠুন চাকমা  
 আর এই যখন অবস্থা তখন গিভ এন্ড টেক কমেন্ট বিজনেসের বাইরে এসে যারা হিট খরায় ভুগছেন এবং ইতিমধ্যে যারা হিট পেয়ে সেলিব্রেটি হয়ে গেছেন তাদের সমন্বয় করে যখন নিতান্তই সকলকে উৎসাহ প্রদানের জন্য কিছু সংকলনের আয়োজন করা হয় তখনই দেখা যায় অনেকের মাঝে এলারজী ।     যাই হোক বর্তমানে সামুর এমন দুর্দশা দেখে আর সামুর প্রতি যেহেতু নানা সময় নানা প্রকারের অপবাদ এসেছে তাই এর সব কিছু ভিডিওতে ধারন করে সর্বস্তরে ছড়িয়ে দিয়ে সামুকে বন্ধ করে দেয়ার ব্যাবস্থা গ্রহন করলেই সকল সমস্যার সমাধান হয়ে যায় ।    নির্বাচিত পাতায় যে পোস্ট নির্বাচন করছে সে কি আসলে মডু  ?   আসুন এবার দেখি বিজ্ঞজনদের কিছু অভিমত সঙ্গত কারনেই কারও নাম প্রকাশ করছিনাঃ   নিজের পোস্ট নির্বাচিত হলো কী হলো না সেটাকে আমি গুরুত্ব দিই খুব কম ।  আমি গুরুত্ব দিই আমার  ‘ অনুসারিত ’  বন্ধুদেরকে ।  বর্তমান ভার্সনটা অর্থাৎ  ‘ নির্বাচিত ’  ,   ‘ অনুসারিত ’  ইত্যাদি সম্বলিত ভার্সনটির বয়স বোধ হয় এক বছর কালের সামান্য বেশি ।   ‘ নির্বাচিত ’ র শর্তাবলি নিয়ে ব্লগে খুব কড়া সমালোচনা দেখেছি ,  তাতে নিজের খুব উন্নতি হয় না বলেই মনে করি ,  অধিকন্তু নিজেরা হয়ে যান বিতর্কিত বা হাস্যকর ।  ধরুন ,  আমার একটা পোস্ট নির্বাচিত হলো ,  কিন্তু পাঠকসংখ্যা হলো খুব নগণ্য ,  তাতে লাভ কী হলো ?  এর চেয়ে  ‘ অনুসারিত ’  ব্লগারদের সংখ্যা বাড়ানো ,  তাঁদের ব্লগে নিয়মিত ভিজিট করা ,  ইত্যাদি দ্বারা নিজের পরিচিতি বাড়ানো এবং নিজের লেখা শেয়ার করার সুযোগও অনেক বেশি বলে মনে করি ।   কোনো বুদ্ধিমান ব্লগারের উচিত নয় ,  নিজের পোস্ট কেন নির্বাচিত হলো না ,  তা নিয়ে প্রশ্ন উত্থাপন করা ।   সামুর মডারেটর কেনো কোন ব্লগারের সাথে আমার নূন্যতম পরিচয়টুকু নেই ।  অথচ আমার লেখাতো নির্বাচিত পাতায় আসছে ।  আমিতো কোন সিন্ডিকেট করিনা ।  কারোর পা ধরিনা ।  আর ধরবোই বা কার পা ,  পা  -  ই  -  তো চিনিনা ।  সামুতে আমি লিখছি বছরখানেক ।  এরমধ্যে পোস্ট করেছি ৪৪ টা ।  আমার অনেক ছোট গল্প  ( পোস্ট )  আসেনি নির্বাচিত পাতায় ।  আবার যেটা এসেছে ,  সেটা সত্যি নির্বাচিত হওয়ার মত ।   সামহোয়ারইন ব্লগে পোস্ট নির্বাচন এখন পর্যন্ত একটা বিতর্কিত বিষয়; এ নিয়ে অনেক আলোচনা - সমালোচনা - বিতর্ক - অপবিতর্ক হয়েছে ।   আপনাকে একটা বিষয় পরিষ্কার করি - 
 ব্লগে পোস্ট নির্বাচিত হয় ২ ভাবেঃ
 ১ .  মডারেটর উপস্থিত থাকলে তিনি পোস্ট নির্বাচন করেন , 
২ .  কোন নির্বাচক উপস্থিত থাকলে সেই নির্বাচক কাজটি করেন
 এই ২ নাম্বার পদ্ধতিতে নির্বাচনে কিছু  " বিষয় "  রয়েছে ।  নির্বাচক একজন ব্লগার যিনি অনেকদিন যাবৎ ব্লগিং এর সাথে জড়িত ,  যিনি ইতিমধ্যে তার ব্লগিং ,  মন্তব্য ,  পোস্টে আলোচনা ,  সমালোচনার মাধ্যমে নিজেকে একজন দায়িত্বশীল ব্লগার হিসেবে চিহ্নিত করতে পেরেছেন ।  ফলে তিনি  " একটি সাধারণ প্রক্রিয়ার "  মধ্য দিয়ে পোস্ট নির্বাচন করতে পারেন ,  এই সুবিধা  ( অথবা দায়িত্ব )  ব্লগ কতৃপক্ষ উক্ত ব্লগারকে দিয়েছেন ৩ টি শর্তে  ( ক )  তিনি কাজটি ভলান্টিয়ারলি করবেন ,  এজন্য তিনি কোন আর্থিক সুবিধা বা অন্যকোন সুবিধা ,  অন্য কোন এডমিনস্ট্রিটিভ প্রিভিলেজ পাবেন না ,   ( খ )  যেকোন সময় কতৃপক্ষ চাইলে তার দ্বারা নির্বাচিত পোস্ট নির্বাচিত পাতা থেকে সরিয়ে দিতে পারেন এবং  ( গ )  চাইলে কতৃপক্ষ যেকোন সময় তার পোস্ট নির্বাচনের যে ক্ষমতাটি দেয়া আছে সেটি তুলে নিতে পারেন ,  কোন কারণ দর্শানো ছাড়াই । 
 এখন যদি আপনি  ( খ )  বিষয়টা বোঝেন তাহলে একটি পোস্ট নির্বাচিত পাতায় যাবার পরেও সেখান থেকে সরে যাওয়ার কারণ বোঝা অসম্ভব নয় ! 
 একটি পোস্ট কী ভিত্তিতে নির্বাচিত পাতায় যাবে তার কিছু মানদন্ড অবশ্যই আছে ।  নির্বাচক সেই মানদন্ডের উপর ভিত্তি করেই পোস্ট নির্বাচন করেন ।  তবে  " ভুল "  হতে পারে এবং সেই ভুলের কারণে সংঘটিত ভুলটিকে সঠিক করার প্রক্রিয়াও রয়েছে । 
 আবার এটাও অসম্ভব নয় মাঝে মাঝে টেকনিক্যাল কিছু কারণে পোস্ট নির্বাচিত পাতা থেকে সরে যেতে পারে । 
 যাহোক ,  একটি পোস্টে কত লাইক পরলো ,  কতবার পঠিত হলো ,  কতজন অন্যান্য সোশ্যাল মিডিয়াতে পোস্টটিকে শেয়ার করলো বা কয়টা মন্তব্য পেলো তা পোস্ট নির্বাচনে ভূমিকা রাখেনা । 
 নির্বাচকরা কি বেতন পায় ?  জানা আপুর দৃষ্টি আকর্ষণ করছি ,  যদি বেতন দেয়া হয় তাহলে সিডিওল করে দেয়া যায় কে কখন ব্লগে থাকবে !  শুরুর দিকে আমি মনে করতাম মডু মনে হয় কোন সিস্টেম ,  পরে শুনি না উনি আমাদের মতই ব্লগার ,  জানা আপু নাকি ওনাদের সেচ্ছাসেবকের মত কাজটা করতে বলেন !  আমাকে বেতন দিন ,  সবার প্রতি সুবিচার করা হবে ! 
 যিনি পোস্ট নির্বাচনের দায়িত্ব পেয়েছেন ,  তিনি কি কখনো ব্লগ কর্তৃপক্ষের কাছে বেতন প্রত্যাশা করেছেন  ?  যদি না করে থাকেন তবে কেন  ?   আমরা যারা ব্লগে নিজের টাকা খরচ করে ,  মেধা খরচ করে ব্লগে লেখালিখি করি ,  কিলোবাইটের অপচয় করি ,  কেন করি  ?  এরচেয়ে পত্র পত্রিকায় কিংবা বই ছাপালে কিছু টাকা রোজগার করা যেতো তাই নয় কি  ?  কিন্তু এতসব বুঝেও কেন আমরা ব্লগে পরে থাকি  ?    কারন হিসেবে যা বুঝি যে পত্রিকাগুলো খুব ভালো লেখা না হলে ছাপাবেনা ।  তারা শুধু মাত্র বড় বড় লেখকদের লেখাই ছাপাবে ।  আর বই ,  যদিও ছাপাতে সক্ষম হও সেখানে নিজের পকেটের টাকাই খরচ করতে হবে কিন্তু পাঠক কিংবা ক্রেতা পেতে একজন নতুন লেখক হিসেবে হতাশায় নিমজ্জিত হতে হবে ।  তারপর দেখা যাবে নিজের বই নিজেই কিনে নিতে হচ্ছে ।  ব্লগে কিছু লিখে বেশ মন্তব্য পাচ্ছি বা হিট হচ্ছে কিন্তু বাস্তবে যদি একটি বই বের করি সেগুলো ঘুণপোকায় কাটবে ।  তারচেয়ে ব্লগ আমাকে লেখার মান উন্নয়ন করার জন্য ফ্রী সুযোগ করে দিচ্ছে ধীরে ধীরে পরিচিতি এনে দিচ্ছে ।  এইযে এতটা সুযোগ আমাকে ফ্রী ফ্রী করে দিচ্ছে তার জন্য কৃতজ্ঞ ।  আর নিজের লেখা নিজের কাছে সবসময়ই সেরা লাগবে এটাই স্বাভাবিক ।  আজকে এই ব্লগে লেখার সুযোগ করে দিয়ে নিশ্চয় ব্লগ কর্তৃপক্ষ কোন অপরাধ করে ফেলেনি ।  আমি যেমন এই ব্লগের কাছে কিছুই না এক কান্ডারী অথর্ব চলে গেলে ব্লগের কিছু যাবে আসবেনা কিন্তু যা হারাবো আমি নিজেই হারাবো ।  এইযে কষ্ট করে লেখা লিখি এগুলো কাকে তখন পড়াবো ।  সবাই নিশ্চয় হুমায়ুন আহমেদ হয়ে জন্মায় না ।  তবে চর্চা করার জন্য যেহেতু ফ্রী সুযোগ পেয়েছি তখন ক্ষতি নেই আর যে আমাকে এই সুযোগ করে দিলো তাকেই বা কেন দোষা  ?    এবার বলি ,  সব ব্লগারদের মাঝ থেকে যদি ব্লগ কর্তৃপক্ষ বিবেচনা করে কাউকে নির্বাচক করেই থাকেন তাহলে সেখানে নিশ্চয় সন্মান টাকেই প্রাধান্য দেয়া উচিত যা সে পেলো ।  এখানে তখন বেতন এই শব্দটি বেশ হীন মানসিকতার পরিচয় দেয়া ছাড়া আর কিছুই নয় বলে আমি মনে করি ।  এটা আমার ধারনা ।  এই জন্যই হয়ত যিনি নির্বাচকের দায়িত্ব পালন করেন তিনি বেতন আশা করেন না ।    যখন আপনি একটি দায়িত্ব গ্রহন করবেন তখন সেখানে টাকা পান কি পান না তার চাইতে বড় বিষয়টা হচ্ছে আপনি দায়িত্বটা গ্রহন করেছেন ।  সামহোয়্যারইন কোন পাড়ার মোড়ের আড্ডার ক্লাব বা পাড়ার সাহিত্য পাঠের সংগঠন না ।  এখন আপনি নির্বাচক হয়ে টাকা পান না বলে দায়িত্ব জ্ঞানহীন ভাবে হুট করে এসে সদ্য দেয়া একটি মাত্র পোষ্টকে নির্বাচিতে তুলে দিবেন সেখানে সিন্ডিকেটবাজীর অভিযোগ আসতেই পারে ।  ব্যাপারটা সিন্ডিকেটবাজীর না ব্যাপারটা দায়িত্বজ্ঞানহীনতার ।  মোদ্দা কথা টাকাটাকে বড় করে না দেখে দেখতে হবে আপনি দায়িত্বটা সজ্ঞানে নিয়েছেন কিন্তু সেই দায়িত্ব খেয়ালিপনা করে পালন করছেন ।   এখানে যারা লিখতে আসে তাদের অধিকাংশই প্রতিষ্ঠিত লেখক / লেখিকা না যে তারা অনেক ক্রাইটেরিয়া মেইনটেইন করে লিখবে ।  তার চাইতে বলা যায় ব্লগগুলো অনেকাংশেই নতুন লেখক তৈরীর ফ্যাক্টরী ।  গুনাবলী বিচার করতে গেলে আবার প্রশ্ন আসবে যে গুনাবলী বিচারকদের আবার কি কি গুনাবলী থাকতে হবে ।  কপিপেষ্ট বা ক্যাচালধর্মী বা খুচরা ২ / ৩ লাইনের হেল্পচাই জাতীয় পোষ্ট ছাড়া ব্লগার পরিশ্রম করেছে এবং মোটামুটি মৌলিক ধর্মী লেখা এমন সব পোষ্টই নির্বাচিতে যাওয়া উচিত মনেহয় তাও আবার নিয়মিত বিরতিতে ।  এই জাতীয় ঘটনা ঘটতে থাকলে জ্ঞাতে অজ্ঞাতে সিন্ডিকেটবাজী বা পিঠ চাপড়াচাপড়ির অভিযোগ আসবেই ।   যারাই নেপথ্যে থাকুক টাকা পাক বা না পাক তাদের দায়িত্বটা কিন্তু এতটা ছোট নয় যে এখানে এত সিলি খামখেয়ালির অবকাশ আছে ।  সামু একটি বড় প্ল্যাটফর্ম তাই সেখানে দায়িত্ব সম্পর্কেও ঠিত তত বেশী সচেতন থাকার প্রয়োজন আছে ।   কাম কাজ ফালাইয়া বাস্তব জীবনে গুরুত্বপূর্ণ কেউ হয়ে উঠার চেষ্টা না করে সারাদিন ব্লগে থেকে দু একটা ভুলের জন্য যদি গালি খেতে হয় তাহলে তার গালে আমি আরেকটি থাপ্পড় দিলাম !  বেক্কলের দল !   অনেক দীর্ঘ পোস্ট পড়ে অনেকের হয়ত ইতিমধ্যে এনার্জি ড্রিংক পানের তৃষ্ণা পেয়ে গেছে ।  পরিবেশ হয়ত কিছুটা গুমোট হয়ে গেছে ।  তাই যেতে যেতে চলুন একটি মীথ পড়া যাক ।   দেবদূত হার্মেস ,  দেবতা জিউসের পুত্র হলেও স্বর্গের দূত হিসেবেই নিযুক্ত ছিলেন ।  এই নিয়ে হার্মেসের অনেক অহংকার ছিলো ।  সারাক্ষণ সবার উপর মাতবরী ফলাতো ।  সকলের দোষ ত্রুটি খুঁজে বেড়ানো ,  উমুকে এই করছে ,  তুমুকে ওই করে ,  আমার এইটা পছন্দ না ,  ওইটা এমন হলে ভালো হতো এইসব আর কি  !  ক্ষমতা পেলে যা হয় আর কি  !  সে ভাবতে শুরু করে দিলো তার অনেক দাম ।  লোকে তাকে অনেক সন্মান করে ,  কদর করে ।  একদিন দেবতা জিউসের কাছে গিয়ে বলল আচ্ছা আমারত অনেক দাম তাইনা দেবতা জিউস ।  জিউস বললেন তোমার দাম কত সেটা জানতে তুমি এক কাজ কর একদিন মানুষের বেশে ঘুরে দেখতে পারো ।  
 হার্মেস ,  দেবতা জিউসের কথা অনুযায়ী একদিন মানুষ বেশে ঘুরে বেড়াচ্ছে ।  ঘুরতে ঘুরতে এক মূর্তির দোকানে এসে হাজির হলো ।  দোকানে দেবতা জিউসের সোনার তৈরি একটি মূর্তি দেখে এর দাম জানতে চাইলে দোকানি তাকে জানাল অনেক দামী ।  তারপর পাশেই পিতলের তৈরি আরেকটি জিউস মূর্তি দেখে দাম জানতে চাইলে দোকানি বলল অপেক্ষাকৃত কম দামের তবে এটিও মূল্যবান ।  তারপর পাশেই রাখা একটি বিশাল আকারের দেবদূত হার্মেসের মূর্তি দেখে দাম জানতে চাইলে দোকানি জানাল সোনার আর পিতলের তৈরি দেবতা জিউসের মূর্তি দুটি কিনলে সাথে এই বিশাল আকারের দেবদূত হার্মেসের মূর্তিটি ফ্রি দেয়া হবে ।  
 দেবদূত হার্মেসের আর বুঝতে বাকি থাকেনা এতদিন সে যে অহংকার করে আসছিলো স্বর্গের দূত হিসেবে প্রকৃত পক্ষে সাধারণ মানুষের কাছে তার কোন মূল্যই নেই ।  অতএব তার আর মুই কি হনুরে ভাব থেকে দূরে থাকাই শ্রেয় ।   সবশেষে সবাইকে শুভেচ্ছা ।  শুভ ব্লগিং ।  

                    




 “ বাংলা ব্লগ দিবস ”  ১৯ শে ডিসেম্বর ,  ২০১৩

  আর মাত্র বাকি রয়েছে ৪০ দিন .  .  .  .  .  .  .  .  .  .    দেখতে দেখতে  “ বাংলা ব্লগ দিবস ”  উদযাপনের দিন প্রায় ঘনিয়ে এসেছে ।  কিছুদিন পরেই নোটিশ বোর্ডের মাধ্যমে জানিয়ে দেয়া হবে দিবসটি উদযাপনের ঘোষণা ।  প্রতিবারের মতো এবারও আমরা ১৯ শে ডিসেম্বর ,  ২০১৩ তারিখে একটি গুরুত্বপূর্ণ এবং আনন্দয়ময় দিন উদযাপন করবো ।  ব্যাক্তিগত ভাবে আমি ১৯ শে ডিসেম্বর ,  ২০১৩ বাংলা ব্লগ দিবসের সফলতা কামনা করে অগ্রীম শুভেচ্ছা জানাই কিন্তু এর পাশাপাশি যেহেতু হৃদয়ে প্রোথিত ১৫ ই ডিসেম্বর ,  সামহোয়্যার ইন ব্লগের প্রতিষ্ঠা বার্ষিকীর স্মৃতি স্মরনে এসেই যায় তাই  ১৫ই ডিসেম্বর ,  ২০১৩ প্রিয় সামহোয়্যার ইন ব্লগের জন্মদিনে অগ্রীম শুভেচ্ছা জানিয়ে রাখছি ।  ক্লান্তিহীন পথচলায় আপন মহিমায় চির ভাস্বর হয়ে অনির্বাণ শিখার মতো প্রজ্বলিত থাকুক সামহোয়্যার ইন ব্লগের কার্যক্রম ।   
   সামহোয়্যার ইন .  .  . ব্লগ  “ বাঁধ ভাঙার আওয়াজ ”   অনেক ভালোবাসা ,  শ্রম ,  মেধা ,  পারষ্পরিক সহযোগিতা তথা সম্মিলিত প্রচেষ্টায় প্রবল আনন্দে বড় হয়ে উঠছে আমাদের সবার প্রিয় এই সামহোয়্যামর ইন .  .  . ব্লগ  “ বাঁধ ভাঙার আওয়াজ ”  ,  মাতৃভাষা বাংলায় একটি উন্মুক্ত ও স্বাধীন মত প্রকাশের সুবিধা প্রদানকারী প্ল্যা টফর্মটি ।  চড়াই উৎরাই তো পথ চলার অনস্বীকার্য সত্য ।  
 ১৫ ই ডিসেম্বর ,  ২০১৩ সামহোয়্যার ইন ব্লগ এর জন্মদিন ।  ২০০৫ সালের এই দিনে দুপুর দুটো বেজে ছাব্বিশ মিনিটে সর্বপ্রথম বাংলা ব্লগ পোস্ট করেছিলেন ব্লগার দেবরা ।  তার প্রথম পোস্টের শিরোনাম ছিল  “ ইমরান ব্লগ স্রষ্ট া ”  ।  লেখা ছিলো ,   “ ইমরান তুমি একটা ভাল কাজ করেছ ,  হাসিন ভাই আপনাকেও ধন্যবাদ ।  আপনাদের জানাই আমাদের শুভ কামনা ”  ।  প্রথম লেখায় প্রথম মন্তব্য হয়েছে ঠিক এর সাত মাস পরে ১৭ ই জুলাই ।  ব্লগার সারিয়া তাসনিম সে মন্তব্যে বিষ্ময় প্রকাশ করেছেন এই বলে যে  " প্রথম লেখায় কি করে কোন মন্তব্য না থেকে পারে !  "  তারপরের এক সপ্তাহে যোগ দিয়েছেন আরো ১৩ জন ব্লগারঃ দিদারুল ইসলাম বিজয় ,  আড্ডাবাজ ,  হাসিন ,  ফয়সাল আহমেদ ,  রেজওয়ান ,  শাহানা ,  শামীম ফেরদৌস ,  রাজু ,  পিন্টু ,  মুহিব ,  সুমন ,  রিফাত ,  আরইউবিডিডটনেট ।  বিষয় হিসাবে ঘুরে ফিরে ছিল বাংলায় ব্লগ নির্মাণের জন্য ধন্যবাদ জ্ঞাপন ,  প্রশংসা আর বিজয় দিবস নিয়ে বিভিন্ন লেখা ।  এ সময়ে ব্লগার আড্ডাবাজ সবচেয়ে বেশী পোস্ট দিয়েছেন ।  এবং সূচনাকালের প্রথম সাতদিনে গড়ে ৪ টার বেশী লেখা পোস্ট হতো না ।  তবে সূচনাকালীন ব্লগারদের মধ্যে অনেককেই এখন আর দেখা যাচ্ছে না ।  
   পুরাঘটিত অতীতকাল  আনন্দ নিয়ে জন্ম হলো প্রথম বাংলা কম্যিউনিটি ব্লগিং এর ।  আনুষ্ঠানিকভাবে যদিও এর আত্মপ্রকাশ হয় তার পরদিন ১৬ ই ডিসেম্বর ২০০৫ এর বিজয় দিবসে ।  জাতীয় জীবনে এমন গৌরবময় দিনকে লক্ষ্য করেই মায়ের ভাষা চর্চার এই খোলা জায়গাটির জন্ম ।  সূচনা হলো বাংলা ব্লগের ,  সূচনা হলো বিশ্বজুড়ে ওয়েবে বাংলা ভাষা চর্চার গৌরবময় গোড়া পত্তন ।  দিনটি আমাদের সবার জন্য বিজয়ের আনন্দের মতই উজ্জ্বল ।   “ বাংলা ব্লগ দিবস ”  হিসেবে ১৬ ই ডিসেম্বর পালনে অসংখ্য মত দ্বিমতের যুক্তিযুক্ত প্রতিফলন এবং ১৪ ই ডিসেম্বর শহীদ বুদ্ধিজীবী দিবস ছিলো ভাবনাযোগ্য ।  এই দু ' দিনের মাঝখানটায় ১৫ ই ডিসেম্বরকে  “ বাংলা ব্লগ দিবস ”  পালনেও যথেষ্ঠ মতবিভেদ ছিলো ।  ২৫ তারিখ একটা বড় ধর্মীয় উৎসব ।  ২১ তারিখ আরেকটা জাতীয় দিবসের সাথে মিল ।  কেউ আবার ১৮ তারিখের প্রস্তাব করেছিলেন ১৮ একজন মানুষের জীবনের গুরুত্বপূর্ণ বয়স এবং তারুণ্যের প্রতীক এই হিসেবে ।  সকলের সুচিন্তাকে গুরুত্বের সাথে বিবেচনা করে একটি জাতীয় দিবসের বিশেষ তাৎপর্য ,  ব্যাপ্তি ,  গুরুত্ব ইত্যাদি জরুরী বিষয়গুলো বিবেচনা করে ব্লগটি সবার সাথে একাত্ম হয় ।   “ বাংলা ব্লগ দিবস ”  এর অভিষ্ট লক্ষ্য যেখানে ওয়েবে  ' বাংলা ভাষা '  কে আরও প্রসারিত করা এবং প্রতিষ্ঠা পাওয়া ১৫ ই ডিসেম্বর পালিত হলে তা ব্যহত হতে পারে ,  এমনটাই ভাবা হয়েছিলো ।  ওয়েবে বাংলা ব্লগের বিপুল আয়োজনের সূচনা ,  অবদান ,  ইতিহাস এবং ঐতিহ্যকে সামনে রেখে একটি বিশেষ দিবসের আয়োজন বাংলা ব্লগিংকে আরও উৎসাহী এবং প্রাণবন্ত করবে ।  সকলের অংশগ্রহণে এবং পারষ্পরিক সহযোগিতায় বাংলা ব্লগ বিশ্বময় মর্যাদা পাবে ।  তাই একটি  “ বাংলা ব্লগ দিবস ”  নির্বাচন জরুরী ।  তা হতে পারে ডিসেম্বরের যে কোন একটি দিন যা সবার অংশ গ্রহণ নিশ্চিত করবে স্বতঃস্ফূর্তভাবেই ।  অবশেষে সবকিছু বিবেচনায় এনে এবং সকলের পরামর্শ অনুযায়ী সামহোয়্যার ব্লগ টিম ঘোষণা দেয়ঃ
  " আমাদের সম্মিলিত এই প্রচেষ্টা অব্যাহত রাখতে এবং বাংলা ভাষাকে বিশ্বময় ছড়িয়ে দেবার জন্যে একটি  " বাংলা ব্লগ দিবস "  এর গুরুত্ব ও প্রয়োজনীয়তা রয়েছে ।  এ বিষয়ে বাংলায় কমিউনিটি ব্লগিং এর সূচনাকারী হিসেবে আমরা সামহোয়্যার ইন ব্লগ  " বাঁধ ভাঙার আওয়াজ "  এর পক্ষ থেকে একটি নির্দিষ্ট নিরপেক্ষ দিন নির্বাচনের জন্য সকল বাংলা ব্লগ অ্যাডমিনকে চিঠি দিয়ে এবং এই ব্লগেই এ বিষয়ে অসংখ্য পোস্ট , মন্তব্য , আলোচনা ও প্রস্তাব পর্যালোচনা করে ১৯ শে ডিসেম্বরকে সর্বাধিক গ্রহণযোগ্য ও নিরপেক্ষ বলে মনে করছি ।  বাংলা ব্লগ দিবসের আনুষ্ঠানিক যাত্রা সূচনা করার জন্য আসছে ১৯ শে ডিসেম্বর , শনিবার ,  ২০০৯ বিকেল ৫ টায় একটি ছোট্ট অনুষ্ঠানের আয়োজন করা হয়েছে ।  এতে আপনার অংশগ্রহণ আন্তরিকভাবে কামনা করছি ।  "      এরপর থেকে ধারাবাহিক ভাবেই ৪টি ব্লগ দিবস পালিত হয়ে আবারও বছর ঘুরে ৫ম বাংলা ব্লগ দিবস পালিত হতে যাচ্ছে আগামী 
১৯ শে ডিসেম্বর ,  ২০১৩ ।   পুরনো হলেও ,  তবু কিছু আক্ষেপ রয়েই যায় .  .  .  .  .  .  .  .  .  .     পৃথিবীতে কোনো দিবসই এভাবে মানুষের ভোটাভুটিতে নির্ধারিত হয়নি ।  ১৯ ডিসেম্বর ,  যে শক্ত লজিক নিয়ে ,  ভিশন নিয়ে এগুনোর কথা বলা হয়েছিলো এবং ১৫ তারিখ নিয়ে যে আশঙ্কা ছিলো সেটি শুধুমাত্র ছিলো একটি সম্ভাবনা ,  শুধু একটা অনুমান ছাড়া আর কিছুই নয় ।  তাছাড়া বিগত বছরগুলোতে চারটি ব্লগ দিবসের কর্মসূচিতে হয়েছে আনন্দ মিছিল ,  আলোচনা সভা ,  আড্ডা ,  পিকনিক ।  বরং যদি ১৫ তারিখেই বাংলা ব্লগ দিবস পালিত হতো তাহলে ১৪ ,  ১৫ ,  ১৬ তারিখ ব্লগারদের কাছে টানা তিনটি দিন প্রতি বছরই আলাদা তাৎপর্য নিয়ে আসতো ,  ১৬ তারিখ জাতীয় ছুটি থাকায় ১৫ তারিখের বিকেলটা সবার জন্যই আনন্দের উপলক্ষ হয়ে উঠতো নিশ্চিত ।  ব্র্যান্ডিং অনেক বড় একটি প্রতিনিধিত্বকারী হিসেবে কাজ করতো ।  সামহোয়্যার ইন ব্লগ যেহেতু সিদ্ধান্ত নিয়েছে তাই তা মেনে নিয়ে তাকে সফল করা উচিৎ ।   “ বাংলা ব্লগ দিবস ”  সফল হোক ,  সাথেই আছি ।   
  

                    




