বনজুঁইয়ের পুংকেশর


 দেখেছি তোর গোধূলির মায়া সিক্ত চোখে , বিষম হাওয়ার রাতের অলিক মাদকতা । বৃষ্টির গান শুনবো বলে চলেছি তোর সাথে , বনজুঁইয়ের পাড় ধরে সাবদীর মেঠো পথে , জলজ ঘাস মাড়িয়ে ফড়িঙের পিছু নিয়ে , চলেছি লজ্জাবতী ছুঁয়ে দেখবো বলে । দেখেছি ঝিঁঝিঁ ডাকা জোছনার দীপালি সাঁজে , নদীর আঁচলে বিম্বিত নগরীর চন্দ্রগাঁথা । পুরুষ যাতনা বুঝবো বলে চলেছি তোর সাথে , মেঘবনের মানচিত্র ধরে শূণ্যতায় পথ খুঁজে , তোর আঙুলের কার্নিশ ছুঁয়ে মহুয়ার ঘ্রাণে , চলেছি ভালোবাসি কথাটি বলবো বলে । দেখেছি তোর কৃষ্ণচূড়া রঙে আঁকা ঠোঁটে , লাজুক হাসির আড়ালে নৈসর্গিক সরলতা । 
                            
                    