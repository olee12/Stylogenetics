প্রথম আলো'র এ কেমন জরিপ!!!





                        প্রথম আলোর উদ্যোগে পেশাদার জরিপ পরিচালনাকারী সংস্থা ওআরজি-কোয়েস্ট রিসার্চ লিমিটেড গত ৯ থেকে ২০ এপ্রিলের মধ্যে একটি জরিপ পরিচালনা করে। দেশের প্রতিটি প্রশাসনিক বিভাগের ৩০টি জেলা শহর ও গ্রামের তিন হাজার প্রাপ্তবয়স্ক মানুষের ওপর এই জরিপ পরিচালনা করা হয়। এতে নির্দলীয় অথবা তত্ত্বাবধায়ক সরকারের অধীনে আগামী জাতীয় নির্বাচন চায় ৯০ শতাংশ মানুষ। অর্থ্যাৎ ৩০০০ মানুষের মধ্যে অন্তঃত ২৭০০ জন নির্দলীয় অথবা তত্ত্বাবধায়ক সরকারের অধীনে আগামী জাতীয় নির্বাচন চায়।আর প্রথম আলো এটাকেই গুজব আকারে চালাচ্ছে এই বলে যে, আগামী জাতীয় সংসদ নির্বাচন নির্দলীয় তত্ত্বাবধায়ক সরকারের অধীনে সম্পন্ন করার ব্যাপারে দেশের মানুষ প্রায় একযোগে মত দিয়েছে। দেশে অন্তঃত প্রায় সাড়ে ৮ কোটি ভোটার রয়েছে। আর প্রথম আলো'র জরিপ চালানো হয়েছে মাত্র ৩ হাজার লোকের উপর। জরিপে তাদের বয়স উল্লেখ করা হয়নি। তারা সবাই ভোটার কিনা তাও জানা যায়নি। অথচ বদলে দাও বদলে যাও ধ্বজাধারী দৈনিকটি বলছে দেশের অধিকাংশ মানুষ আগামী জাতীয় সংসদ নির্বাচন নির্দলীয় তত্ত্বাবধায়ক সরকারের অধীনে সম্পন্ন করার ব্যাপারে একযোগে মত দিয়েছে।আর ফাঁকটা কী কেউ খেয়াল করেছেন, প্রশ্নটা ছিল নির্দলীয় অথবা তত্ত্বাবধায়ক সরকারের অধীনে আগামী জাতীয় নির্বাচন চায় ক'জন? এখানে প্রথম আলো নির্দলীয় অথবা তত্ত্বাবধায়ক শব্দ দুটো দিয়েই সাধারণ মানুষকে বোকা বানানোর চেষ্টা করেছে। কেউ তাদের বিরুদ্ধে আইনি লড়াইয়ে হাজির হলে এই নির্দলীয় অথবা তত্ত্বাবধায়ক শব্দের জোড়েই তারা সেখানে তাদের আসল মুখোশ খুলে দেবেন। সত্যিকারের গুজব ছড়ানোতে প্রথম আলো নিঃসন্দেহে দেশ সেরা!!! মুখোশধারী প্রথম আলো থেকে সাধু সাবধান।।।প্রথম আলো'র বয়সের চেয়ে জরিপ কাজে আমার ব্যক্তিগত অভিজ্ঞতা অনেক বেশি। তাই এই গুজব থেকে সবাইকে সাবধান হওয়ার অনুরোধ করছি। প্রথম আলো কোনো নতুন মিশন নিয়েই এসব শুরু করছে। হাসনাত আবদুল হাই-য়ের গল্প ছাপানোটা ছিল পুরোপুরি পরিকল্পিত। আর ওটা থেকে মুখোশ বেরিয়ে পড়লে ঘটা করে তারা এক ছোট্ট ঘোষণায় ক্ষমা চেয়েছে। এখন এই ভুয়া জরিপের জন্যেও প্রথম আলোকে ক্ষমা চাইতে হবে। 
                    
