মৃত্যুদণ্ড বনাম মানবাধীকার সংগঠন !!





                        আমেরিকার যেসব মানবাধীকার সংগঠন বাংলাদেশে যুদ্ধাপরাধী আবদুল কাদের মোল্লার ফাঁসি নিয়ে এখন বেশ হৈ চৈ করছেন, তারাও নিশ্চয়ই আজ যুক্তরাষ্ট্রের Death Penalty Information Center থেকে প্রকাশিত বার্ষিক রিপোর্টটি পড়বেন। আর বিষয়টি ভোদ আমেরিকায় বলেই এটি নিয়ে বরাবরের মত নিশ্চুপ থাকবেন। কি হাস্যকার মানবাধিকার সংগঠন! যদি কেউ আট পৃষ্ঠায় প্রকাশিত সেই পূর্ণাঙ্গ রিপোর্টটি পড়তে চান, দয়া করে এই ওয়েব সাইটে খোঁজ করুন- http://www.deathpenaltyinfo.org। বিগত ছয় বছরে খোদ মার্কিন যুক্তরাষ্ট্রে যতেগৃলো মৃত্যুদণ্ড কার্যকর হয়েছে তার তালিকাটি এরকম-২০১৩ সালে এ পর্যন্ত ৩৯ জন, ২০১২ সালে ৪৩ জন, ২০১১ সালে ৪৩ জন, ২০১০ সালে ৪৬ জন, ২০০৯ সালে ৫২ জন, ২০০৮ সালে ৩৭ জন, ২০০৭ সালে ৪২ জন। আর এখনো মৃত্যুদণ্ড কার্যকর হওয়ার অপেক্ষায় রয়েছে ৩,১০০-র ও বেশি। সারা বিশ্বে মৃত্যুদণ্ড প্রদানে প্রথম দশটি দেশের মধ্যে মার্কিন যুক্তরাষ্ট্রের অবস্থান পঞ্চম। সবচেয়ে বেশি মৃত্যুদণ্ড হয় চীনে। চীনে বছরে গড়ে ১০০০-এর উপরে মৃত্যুদণ্ড কার্যকর করা হয়। এর মধ্যে ২০১৩ সালে মৃত্যুদণ্ড কার্যকর করা হয়েছে দুই হাজারেরও বেশি। ২০০৭ থেকে ২০১২ সালের মধ্যে যেসব মৃত্যুদণ্ড কার্যকর করা হয়েছে সেই তালিকা হিসেবে নিয়েই এই ক্রম করা হয়েছে। সেই হিসেবে দ্বিতীয় অবস্থানে রয়েছে ইরান। ২০০৭ থেকে ইরানে মোট ১৬৬৩ জনের সৃত্যুদণ্ড কার্যকর করা হয়েছে। তৃতীয় অবস্থানে রয়েছে সৌদি আরব। তারা করেছে ৪২৩ জনের মৃত্যুদণ্ড কার্যকর। চতুর্থ অবস্থানে রয়েছে ইরাক। ইরাক করেছে ২৫৬ জন। পঞ্চম স্থানে মার্কিন যুক্তরাষ্ট্র। মার্কিণীরা করেছে ২২০ জনকে। ষষ্ঠ স্থানে পাকিস্তান। পাকিস্তান মৃত্যুদণ্ড কার্যকর করেছে ১৭১ জনের। আর এখনো মৃত্যুদণ্ড প্রাপ্ত কিন্তু কার্যকরের অপেক্ষায় রয়েছে ১৪৯৭ জন। সপ্তম স্থানে ইয়েমেন। তারা করেছে ১৫২ জনের। অষ্টম স্থানে উত্তর কোরিয়া। তারা করেছে ১০৫ জনের। নবম স্থানে ভিয়েতনাম। তারা করেছে ৫৮ জন। দশম স্থানে লিবিয়া। লিবিয়া মৃত্যুদণ্ড কার্যকর করেছে ৩৯ জনের। অ্যামনেস্টি ইন্টারন্যাশনালের এই তালিকা থেকেও বাংলাদেশের অবস্থান উল্লেখ করার মত নয়। অথচ আবদুল কাদের মোল্লার ফাঁসি নিয়ে সেই অ্যামনেস্টি ইন্টারন্যাশনাল কতো না হৈ চৈ করলো।   

