ওয়েলকাম ব্যাক টিম টাইগার্স আওয়ার্স হিরোস!!!




 
                        একাদশ বিশ্বকাপ ক্রিকেট মিশন শেষ করে আজ রাত পৌনে আটটায় দেশে ফিরেছে টিম টাইগার্স। হযরত শাহজালাল (রা.) আন্তর্জাতিক বিমানবন্দরে টাইগার্সদের বরণ করেন বাংলাদেশ ক্রিকেট বোর্ডের কর্মকর্তারা ও দেশের সর্বস্তরের ক্রিকেটপ্রেমী সাধারণ মানুষ। বাংলার বীরদের বরণ করার জন্য আজ বিমানবন্দর হয়ে উঠেছিল সত্যিকারের এক লাল-সবুজের বাংলাদেশ। যেখানে কোনো বিরোধীপক্ষ ছিল না। সবার কণ্ঠেই ছিল 'সাবাশ বাংলাদেশ', 'গো টাইগার্স গো', 'রাইজ অব দ্য টাইগার্স’, ‘আমরা তোমাদের নিয়ে গর্বিত’ ইত্যাদি নানান শ্লোগান। এবারের অস্ট্রেলিয়া নিউজিল্যান্ডে অনুষ্ঠিত একাদশ বিশ্বকাপ ক্রিকেটে বাংলাদেশ প্রথম বারের মত কোয়ার্টার ফাইনাল খেলতে সক্ষম হয়। গত ১৯ মার্চ মেলবোর্নে ভারতের বিরুদ্ধে খেলায় আম্পায়ারদের বিতর্কিত সিদ্ধান্তে বাংলাদেশ ১০৯ রানে হারলেও টিম টাইগার্সদের নিয়ে গোটা বাংলাদেশের মানুষ গর্বিত। এবারের বিশ্বকাপ ক্রিকেটে বাংলাদেশের অর্জনগুলোর দিকে আবার একপলক চোখ ঘোরানো যাক। ১. এই প্রথম বাংলাদেশ বিশ্বকাপ ক্রিকেটে কোয়ার্টার ফাইনাল খেলার যোগ্যতা অর্জন করে।২. বাংলাদেশের ব্যাটসম্যান মোহাম্মদউল্লাহ রিয়াদ বিশ্বকাপের পরপর দুটি ম্যাচে সেঞ্চুরি করে প্রথম বাংলাদেশী ব্যাটসম্যান হিসেবে নিজেকে অন্য উচ্চতায় নিয়ে গেলেন। ৩. বিশ্বকাপে এক নম্বর টেস্ট প্লেয়িং দল ইল্যান্ডকে হারায় বাংলাদেশ। বাংলাদেশের কাছে হেরে ইল্যাংন্ড বিশ্বকাপ থেকে ছিটকে পড়ে।৪. অধিনায়ক মাশরাফির ক্যাপ্টেনসির প্রশংসা করেছেন বিশ্বের গ্রেট সব ক্রিকেটারগণ। সামনে থেকে টিম টাইগার্সকে নেতৃত্ব দেওয়া মাশরাফি একজন সফল কাপ্টেন। ৫. এবারের বিশ্বকাপ আসরের নতুন সেনশেসন বোলার এবং বাংলাদেশের হার্টথ্রুব হিরো রুবেল হোসেন।৬. বাংলাদেশ দলের ওয়ানডাইনে নতুন আবিস্কার সৌম্য সরকার। ৭. বাংলাদেশ দলের নতুন মহাজুটি মোহাম্মদউল্লাহ-মুশফিক= ভায়রাভাই জুটি। ৮. বাংলাদেশের নতুন আবিস্কার অলরাউন্ডার সাব্বির রহমান। ৯. বাংলাদেশের নয়া মাশরাফি তরুণ ড্যাসিং তারকা তাসকিন আহমেদ। ১০. ব্রিজবেনে অস্ট্রেলিয়া বনাম বাংলাদেশ ম্যাচটি পরিত্যক্ত হলে, গ্রুপের অপর পাঁচটি খেলার মধ্যে বাংলাদেশ তিনটিতে জয় পেয়ে কোয়ার্টার ফাইনালে খেলার যোগ্যতা অর্জন করে। কোয়ার্টার ফাইনালে ভারতের বিপক্ষে ম্যাচটি সহ মোট ছয়টি ম্যাচ থেকে বাংলাদেশ মোট ১৫৮৫ রান তুলতে সক্ষম হয়। যার গড় ২৬৪.১৭। যা ২০০৭ বিশ্বকাপের মোট ১২৭২ রান ও গড় ১৪১.৩৩ এবং ২০১১ বিশ্বকাপের মোট রান ১০১৭ ও গড় ১৬৯.৫০ থেকে বেশি। ১১. এবারের বিশ্বকাপে বাংলাদেশ ৬ ম্যাচের মধ্যে মোট দুইবার বিপক্ষ দলকে অলআউট করে এবং মোট ৪২টি উইকেট লাভ করতে সক্ষম হয়। ১২. বাংলাদেশের সর্বোচ্চ রান সংগ্রাহক মোহাম্মদউল্লাহ রিয়াদ। রিয়াদের মোট রান ৩৬৫ রান। ১৩. বাংলাদেশের সর্বোচ্চ উইকেট শিকারি তাসকিন আহমেদ। তাসকিনের উইকেট সংখ্যা ৯টি।১৪. বিশ্বকাপে এই প্রথম বাংলাদেশ তিনশোর উপর রান চেস করতে সক্ষম হয়।১৫. বাংলাদেশ দলে মিডল অর্ডারে সেরা পারফর্ম করেন মুশফিকুর রহিম। বাংলাদেশ দলের শ্রীলংকান কোচ চন্দিকা হাথুরুসিংহ টিম টাইগার্সকে সঠিক নির্দেশনা দিয়ে যেভাবে বিশ্বকাপের জন্য গড়ে তুলেছেন, সেজন্য বাংলাদেশের সর্বস্তরের মানুষের পক্ষ থেকে তাঁকে জানাই আন্তরিক ধন্যবাদ ও অভিনন্দন। সেই টিম টাইগার্সদের সকল ফিজিও, গ্রাউন্ডসম্যান, দলের সঙ্গে থাকা সকল সদস্য, বাংলাদেশ ক্রিকেট বোর্ডের সকল সদস্য ও কর্মকর্তা সবাইকে বাংলাদেশের সাধারণ মানুষের পক্ষ থেকে শুভেচ্ছা ও অভিনন্দন। মনে রাখতে হবে, এবারের বিশ্বকাপে আমরা যা কিছু অর্জন করলাম, তা যেন সব সময় আমাদের হৃদয়ে থাকে। আমাদের অর্জিত ফুলগুলোর রূপ-রস-গন্ধ যেন আমরা কখনো ভুলে না যাই। আর বিশ্বকাপের মত বড় আসরেে ছোটখাট যেসব ভুলগুলো আমরা করেছি, তা থেকে যেন আমরা শিক্ষা নিয়ে ভবিষ্যতে বিশ্বকাপ জয়ের স্বপ্ন বাস্তবায়ন করতে পারি, আজ থেকে তাই হোক টিম টাইগার্সের একমাত্র লক্ষ্য। জয়তু টিম টাইগার্স। জয়তু বাংলাদেশ ক্রিকেট। ................................ঢাকা২২ মার্চ ২০১৫
                    
