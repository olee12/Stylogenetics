অমর একুশে গ্রন্থমেলায় রেজা ঘটক-এর বই!!!




 
                        যারা গল্প পড়তে ভালোবাসেন তারা অমর একুশে গ্রন্থ মেলা থেকে গল্পের বই সংগ্রহ করতে পারেন। এ পর্যন্ত আমার পাঁচটি গল্প সংকলন প্রকাশিত হয়েছে। এবার সর্বশেষ মেলায় এসেছে আমার পঞ্চম গল্প সংকলন 'পঞ্চভূতেষু'। বইটি প্রকাশ করেছে ছায়াবীথি। সোহরাওয়ার্দি উদ্যানে স্টল নং ১০৪। বইটির প্রচ্ছদ করেছেন কবি আলফ্রেড খোকন। আমার চতুর্থ গল্প সংকলন 'ভূমিপুত্র'। প্রকাশ করেছে অন্যপ্রকাশ। বইটির প্রচ্ছদ করেছে শিল্পী চারু পিন্টু। আমার তৃতীয় গল্প সংকলন 'সাধুসংঘ'। বইটি প্রকাশ করেছে আল-আমিন প্রকাশন। সোহরাওয়ার্দি উদ্যানে স্টল নং ৩০০। বইটির প্রচ্ছদ মাইকেল অ্যাঞ্জেলো'র দ্য মোসেস অবলম্বনে। বইটিতে মোট নয়টি গল্প। বইটি প্রকাশ করেছে আল-আমিন প্রকাশন। যারা সোহারায়ার্দি উদ্যানের ইতিহাসের সঙ্গে জড়িয়ে থাকা গল্প পড়তে চান তারা আমার 'সাধুসংঘ' বই থেকে 'গাল গল্পো গান উদ্যান অথবা সাধুসংঘ' গল্পটি পড়তে পারেন। সোহরাওয়ার্দি উদ্যানের অনেক না-জানা ইতিহাসের সঙ্গে গল্পে গল্পে নিশ্চিত নতুনভাবে পরিচিত হওয়া যাবে।'সাধুসংঘ' গল্প সংকলনের প্রধান বৈশিষ্ট্য হল, এর সবগুলো গল্পই সাধুভাষায় লেখা। বইটির নয়টি গল্প নয়টি ভিন্ন প্রেক্ষিতে রচিত। 'একশো টাকার নোট বনাম নয়া ফিল্ম ডিরেক্টর' গল্পে যারা এখন ফিল্ম বানান, তাদের নানান বিড়ম্বনার খবর জানা যাবে। সেই সাথে জানা যাবে গল্পের ভেতরের গল্প। 'পং পং চু' গল্পে সূর্য গ্রহন নিয়ে কিছু মিথ নিয়ে নানান দেশে কিভাবে সূর্য গ্রহন পালন করা হয়, সেসব বিষয় উঠে এসেছে। 'জীনের বাদশাহ' গল্পে রাজধানী ঢাকাসহ সারা দেশে প্রতারকদের নতুন ফাঁদের খপ্পরে পড়ে কিভাবে সাধারণ নিরীহ মানুষ সর্বস্ব হারাচ্ছে, সেই গল্প জানা যাবে। 'সুরঙ্গ' গল্পটি একটি ব্যতিক্রমী গল্প। এই গল্পের প্রেক্ষিত ঢাকার কেন্দ্রীয় কারাগার। ঢাকার কেন্দ্রীয় কারাগারের অনেক মিথ নিয়ে এই গল্পটি পাঠককে গল্পের নতুন এক্সপারিমেন্টের সঙ্গে পরিচয় করাবে। 'পীর সাহেব ও তাঁহার কতিপয় মুরিদ' গল্পে ভণ্ডপীর ও তার সাগরেদের নিয়ে একটি অতি আধুনিক গল্প বলার চেষ্টা করেছি। 'কবরে বসবাস' গল্পটি একটি নিরীক্ষা ধর্মী গল্প। এই গল্পটি লেখার আগে আমি নিজে কিছুদিন বিকল্প কবরের মধ্যে ঘুমিয়েছি। পাঠক এই গল্পে নতুন গল্পবলার স্বাদ পাবেন। 'বেকার অপহরণ' গল্পটি সমসাময়িক সময়ের নির্ভেজাল গদ্য। এখানে বেকার যুবকদের কিভাবে দেশের বিভিন্ন প্রতিষ্ঠান ও নানান ধান্দাবাজরা কৌশলে ব্যবহার করেন, সেই সত্য ঘটনার একটি সুস্পষ্ট বয়ান পাওয়া যাবে। 'বাসখি' গল্পটি একটি অদৃশ্য ভূতের গল্প। গল্পটি না পড়ে এর সম্পর্কে আগে কিছুই বলা যাবে না। কারণ, এই ভূত কেবল সাবালক মেয়েদের পিছু নেয়।আমার 'সাধুসংঘ' গল্পের বইটি সংগ্রহ করা যাবে সোহরাওয়ার্দি উদ্যানের আল-আমিন প্রকাশন থেকে। অমর একুশে গ্রন্থমেলায় স্টল নং ৩০০। যারা নতুন গল্প পড়তে চান, ভিন্ন ধারার গল্প পড়তে চান, তাদের জন্য আমার গল্প। আমার দ্বিতীয় গল্প সংকলন 'সোনার কঙ্কাল'। বইটি প্রকাশ করেছে বিবর্তন। বইটি পাওয়া যাবে আল-আমিন প্রকাশনে। সোহরাওয়ার্দি উদ্যানে স্টল নং ৩০০। বইটির প্রচ্ছদ করেছেন শিল্পী ঝন্টু যোগী। আমার প্রথম গল্প সংকলন 'বুনো বলেশ্বরী'। সোহরাওয়ার্দি উদ্যানে স্টল নং ১১-১২। বইটির প্রচ্ছদ করেছেন শিল্পী মোবাশ্বির আলম মজুমদার।এক নজরে আমার বইগুলো- 'পঞ্চভূতেষু' পাওয়া যাবে ছায়াবীথি-তে, সোহরাওয়ার্দি উদ্যানে স্টল নং ১০৪। 'ভূমিপুত্র' পাওয়া যাবে অন্যপ্রকাশে, স্টল নং ১৯৭-২০০। 'বুনো বলেশ্বরী' পাওয়া যাবে পাঠসূত্রে, স্টল নং ১১-১২। 'মা', 'সাধুসংঘ', 'সোনার কঙ্কাল' ও 'শূন্য দশমিক শূন্য' পাওয়া যাবে আল-আমিন প্রকাশনে, স্টল নং ৩০০। 'গপ্পো টপ্পো না সত্যি' পাওয়া যাবে জয়তী পাবলিকেশান্সে, স্টল নং ২৫০-২৫১।

