কিভাবে পালাকার নাট্যদল গঠিত হল_ কিছু সত্য কথন। পর্ব ছয়। রেজা ঘটক





                        সম্ভবতঃ ৫ জানুয়ারি ২০০৫ সালে পালাকার-এর কার্যালয় যখন ৪৬ দিলু রোডে তখন আমিনুর রহমান মুকুল সাদি করলো। আমরা ভাবী হিসেবে পেলাম মাহফুজা হিলালী হ্যাপিকে। সবাই ডাকে হ্যাপি ভাবী। পালাকার তখন পালাকার-কিডস নামে শিশুদের নাটকের নিয়মিত প্রযোজনা শুরু করলো। বিপুল উদ্দামে পালাকার বাংলাদেশের মঞ্চ নাটকে এক নতুন অধ্যায় রচনা করতে শুরু করলো। আমি তখন ক্যাম্পেইন ফর পপুলার এডুকেশান (ক্যামপে)-এর একটি শিক্ষামূলক কাজে ছয় মাসের রিসার্স ওয়ার্কে উত্তরবঙ্গ সফর করছি। উত্তর বঙ্গে আমার রিসার্স কাজে সফর এলাকা ছিল পঞ্চগড়, ঠাকুরগাঁও, নীলফামারী, লালমনিরহাট, দিনাজপুর, নওগাঁ, চাঁপাইনবাবগঞ্জ, রাজশাহী, রংপুর, কুড়িগ্রাম, গাইবান্ধা, বগুড়া, জয়পুরহাট, নাটোর, পাবনা, সিরাজগঞ্জ হয়ে টাঙ্গাইল শেষ করে ঢাকায় ফিরতে ছয় মাস চলে গেল।পালাকার ততোদিনে আরো অনেক নতুন নাটক প্রযোজনা করলো। এই পর্বে পালাকার=এ যাদে অবদান সবচেয়ে বেশি ছিল তারা হল- আমিনুর রহমান মুকুল, সুদত্ত চক্রবর্তী পবন, অজয় দাস, মামুন তালুকদার, সায়েম বিপ্লব, নকুল কুমার দেবনাথ, কাজী ফয়সাল, রবীন, ইকতারুল ইসলাম, রাজীব, অন্তু আজাদ পায়েল, স্বরূপ আনন্দ, কলি আপা, লুবনা ভাবী (বন্ধু জায়েদের বউ), আলী আহমদ মুকুল (ছোট মুকুল), নয়ন মনি চৌধুরী, ইসরাফিল বাবু, শাহজাহান সম্রাট, অপূর্ব এবং আরো অনেকে। মেমোরি থেকে লিখছি বলে কারো নাম আগে পরে আসতে পারে। পালাকার-এর সকল সহকর্মীরা (সাবেক ও বর্তমান) যেনো এটা নিয়ে কেউ রাজনীতিতে লিপ্ত না হয়, সেই বিনীত অনুরোধ রইলো। ঘটনা আমার যেভাবে মনে পড়ছে সেভাবে লেখার চেষ্টা করছি। সবার উচিত আমাকে সঠিক তথ্য দিয়ে সহযোগিতা করা।এভাবে ধীরে ধীরে পালাকার নতুন নতুন নাটক নিয়ে বড় হতে থাকলো। ইতোমধ্যে পালাকার-এর যেসব সফল প্রযোজনা গুলো মঞ্চায়ন হয়েছে সেগুলো হল- ১. 'তাইরালীর বুকে মিজু মুন্সীর পাও'- রচনা ও নির্দেশনা আমিনুর রহমান মুকুল২. 'বাহান্ন বাজার তেপান্ন গলি'- রচনা ও নির্দেশনা আমিনুর রহমান মুকুল৩. মৃত্তিকাকুমারী'-রচনা ও নির্দেশনা আমিনুর রহমান মুকুল৪. 'প্রজেক্ট ১০০ প্লাস'-রচনা ও নির্দেশনা আমিনুর রহমান মুকুল৫. 'মানগুলা'- রচনা- গোলাম সফিক ও নির্দেশনা আমিনুর রহমান মুকুল৬. 'তিনকন্যা'- রচনা ও নির্দেশনা আমিনুর রহমান মুকুল৭. 'বাংলার মাটি বাংলার জল'- রচনা সৈয়দ শামসুল হক ও নির্দেশনা আতাউর রহমান৮. 'ডেথ নকথ'-রচনা ও নির্দেশনা আমিনুর রহমান মুকুল৯. 'টাইম স্কোপ'-রচনা ও নির্দেশনা আমিনুর রহমান মুকুল১০. 'ডাকঘর'- রচনা রবীন্দ্রনাথ ঠাকুর ও নির্দেশনা শামীম সাগর১১. 'বাসন'-১২.  'রিকোয়েস্ট কনসাট'- ১৩. 'নারীগণ'-১৪. 'কালবেলা'-১৫. 'সাদা-কালো'১৬. দীর্ঘ এই ১১ বছরে পালাকারকে নানা সময়ে নানা জায়গায় কার্যালয় বদল করতে হয়েছে। সিদ্ধশ্বরী থেকে ৪৬ দিলু রোড। ৪৬ থেকে ৩২ দিলু রোড। দিলু রোড থেকে বেইলি রোড। বেইলী রোড থেকে মগবাজার গাবতলা। গাবতলা থেকে মগবাজার ওয়ারলেস গেট। দীর্ঘ এই সময়ে পালাকার-এর পরিধি যেমন নানাভাবে বিস্তৃত হয়েছে। তেমনি নানান জটিলতায় এবং ভুল বোঝাবুঝিতে অনেক সক্রিয় নাট্যকর্মী দল ছেড়ে গেছেন। নতুনরা অনেকে দলে এসেছেন। সেই আলোচনা অনেক দীর্ঘ। সেই প‌্যাঁচালী অনেক অম্ল। পালাকার-এর এই ১১ বছরে সেই অম্ল এবং মধুর দুটো বিষয় নিয়েই আমি সময় করে লিখতে চাই। আমি আজো জানি না পালাকার-এর সবচেয়ে চৌকশ নাট্যকর্মী মামুন তালুকদার ঠিক কি কারণে পালাকার থেকে বেরিয়ে গেল? মামুনের জবানবন্দি শোনার ইচ্ছে রইলো। আমি এখনো জানি না সায়েম বিপ্লব ঠিক কি কারণে পালাকার ছেড়ে গেল? বিপ্লবের কাছে সেই জবানবন্দি শোনার ইচ্ছে রইলো। আমি এখনো জানি না সুদত্ত চক্রবর্তী পবন ঠিক কি কি কারণে পালাকারে ইনাক্টিভ? পবনের কাছে সেই জবানবন্দি শোনার ইচ্ছে রইলো। আমি এখনো ঠিক জানি না নয়ন মনি চৌধুরী কি কি কারণে পালাকারে ইনাক্টিভ? নয়নের কাছে সেই জবানবন্দি শোনার ইচ্ছে রইল। আমি এখনো ঠিক জানি না নকুল, স্বরূপ, ইকতার, রবীন, রাজীব (শামীম সাগরের ছোট ভাই), লিমন, পায়েল, ইসরাফিল বাবু, চারু পিন্টু, কলি আপা, দুই ফারুক সহ অনেকে পালাকারে কেন ইনাক্টিভ?এই মুখ গুলো এবং পালাকার কখনো আলাদা করা কি যায়? যারা সেই আলাদা করার কাজে ন্যূনতম ভূমিকা রেখেছিল বা যাদের কারণে ভুল বোঝাবুঝি তৈরি হল, আমাদের চৌকশ সব নাট্যকর্মী দল থেকে ছিটকে গেল, পালাকার থেকে নিস্ক্রীয় হল, সেই সব কারণ আমি জানি না। সেসব কারণ জানতে চাইবার সময়ও হয় না। ঝামেলা না বাড়িয়ে সেসব সময় করে শুনতে পারলে খুব ভালো লাগতো। পালাকার একদা যে সাংগঠনিক দক্ষতা দেখিয়ে ঢাকার নাটক পাড়ায় সবাইকে তাক লাগিয়ে দিয়েছিল, সেই পালাকারে কোথায় যেনো একটা ভুল একটা ভুল বোঝাবুঝি আকারে তালগোল পাকিয়েছে। আমরা সেই ভুল থেকে বেরোনোর উপায় খুঁজতে চাই। ভুলগুলো সংশোধন করাও তেমন কঠিন কাজ নয় বলেই আমি মনে করি। আমি অন্তঃত সেই বিষয়গুলো একটু জানতে চাই। কি কারণে একজনের পর একজন টৌকশ নাট্যকর্মী পালাকার থেকে চলে গেলেন বা নিস্ক্রীয় হলেন? আমার জানার খুব ইচ্ছে। পরবর্তী পর্বে সেই সব টক ঝাল মিষ্টি কথাবার্তা থাকবে। অতএব সাধু সাবধান।।     

