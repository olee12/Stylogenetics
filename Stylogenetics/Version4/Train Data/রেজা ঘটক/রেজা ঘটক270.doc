আপনার অজান্তে আপনার বইটি অনলাইনে পিডিএফ ভার্সান হচ্ছে!!!





                        ইন্টারনেটে একটা বিষয় দেখে অবাক হলাম! বিভিন্ন ওয়েব সাইটে দেখলাম আমার বইয়ের প্রিডিএফ ভার্সান। আমার ছোটগল্পের বই 'সোনার কংকাল' আপ করেছে newflit.net। আমার ছোটগল্পের বই 'পঞ্চভূতেষু' আপ করেছে milkofbooks.com। আমার ছোটগল্পের বই 'ভূমিপুত্র' আপ করেছে grupo-babel.com ও project-kenya.org নামে দুটি সাইট। আমার নিবন্ধের বই 'শূন্য দশমিক শূন্য' আপ করেছে noplacelikeroam.com। আমি আর খুঁজি নাই। হয়তো খুঁজলে আরো কিছু পাবো!প্রথম বিষয় হলো এই যে ওয়েব সাইটগুলো আমার বই আপলোড করেছে, এদের কাউকে আমি চিনি না। এদের কেউ আমার কাছ থেকে কোনো ধরনের অনুমতি নেয়নি। আমার কোনো প্রকাশক এদেরকে আমার বই দিয়ে থাকলে, তাদেরও বিষয়টি আমাকে অবগত করার কথা। আমার ছয় জন প্রকাশক। ছয় জনের কেউ আমাকে এই বিষয়ে কিছু বলেনি। হতে পারে আমার প্রকাশকদের কেউ এই বিষয়ে হয়তো আমার মতই অজ্ঞ! কিন্তু যারা বিনা অনুমতিতে এই কাজটি করছেন তারা সুস্পষ্টভাবেই আইন লঙ্ঘন করছেন। কপিরাইট বিষয়টি বাংলাদেশে এভাবে নানান চিড়িয়াদের খপ্পরে হাবুডুবু খাচ্ছে। তবে এই বিষয়টির ভেতরে আমি একটি পজিটিভ জিনিস দেখি। অনলাইনে আমার পাঠক আমার বইগুলো পড়তে পারবে। আমার লেখক বন্ধুদের বলব, একটু খোঁজ নেন কারা এসব করছে। অন্তত লেখকের বা প্রকাশকের থেকে অনুমতি নেওয়ার একটা ব্যাপার আছে। কপিরাইটের ব্যাপার আছে। আইনের ব্যাপার আছে। প্রকাশকদের অনুরোধ করব, আপনারা কপিরাইট নিয়ে সরকারকে আরো কঠোর পদক্ষেপ নেবার কথা বলুন। এমনিতে লেখকরা টাকাপয়সা পায় না। তাই বলে কী কপিরাইট বিষয়টাও বাংলাদেশ থেকে গায়েব হলে গেল নাকি। ডিজিটালের নামে এ কোন ফ্যাসাদরে ভাই!!  ......................................২০ জুলাই ২০১৬ 

                    সর্বশেষ এডিট : ২০ শে জুলাই, ২০১৬  সকাল ৮:৩৪                

