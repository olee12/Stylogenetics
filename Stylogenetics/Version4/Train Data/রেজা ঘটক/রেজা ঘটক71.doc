টিআইবি'র Strong Verb & Weak বিনোদন !! 





                        ট্রান্সপারেন্সি ইন্টারন্যাশনাল বাংলাদেশ সংক্ষেপে টিআইবি। যাদের ডোনারগণ হলেন ১.   Department for International Development (DFID), ২. Danish International Development Agency (DANIDA), ৩. Norwegian Government, ৪. Swedish International Development Cooperation Agency (SIDA), ৫. United Nations Development Programme (UNDP) ও ৬. Swiss Agency for Development and Cooperation (SDC)। টিআইবি'র বর্তমান বোর্ড অব ট্রাস্টি মেম্বার মোট ৯ জন। এরা হলেন-১. অ্যাডভোকেট সুলতানা কামাল, চেয়ারপারসন২. লেখিকা ও সাহিত্যিক সেলিনা হোসেন, সেক্রটারি জেনারেল৩. জনাব মাহফুজ আনাম, ট্রেজারার৪. এম হাফিজউদ্দিন খান, সদস্য৫. অ্যাডভোকেট তওফিক নেওয়াজ, সদস্য৬. সৈয়দা রুহি গজনবি, সদস্য৭. রোকেয়া আফজাল রহমান, সদস্য৮. এটিএম শামসুল হুদা, সদস্য৯. লেখক প্রফেসর সৈয়দ মঞ্জুরুল ইসলামআর এই সংস্থাটির নির্বাহী পরিচালক হলেন ডক্টর ইফতেখারুজ্জামান। তো টিআইবি কি কাজ করে বাংলাদেশে? বাংলাদেশে দুর্নীতি কমাতে এবং সুশাসন প্রমোট করতে নানা ধরনের ক্যাম্পেইন করেন। সেই ক্যাম্পেইন কাদের নিয়ে করেন? কিছু এনজিও আর তাদের পোষ্য কিছু ভাড়াটের নিয়ে। সেই ক্যাম্পেইনে বাংলাদেশের সাধারণ মানুষ কতোটা সচেতন হচ্ছে? এটা তো ভাই সাধারণ জনগোষ্ঠীর জন্য কোনো প্রোগ্রাম না, এটা হল যারা দুর্নীতি করেন আর দেশ শাসন করেন, তাদেরকে সঠিক পথ নির্দেশ দানের একটা প্রকল্প। এটা প্রথম বাংলাদেশে কে শুরু করেছিলেন? প্রফেসর মোজাফ্ফর আহমেদ। তখন বাংলাদেশে সরকার প্রধান কে ছিলেন? শেখ হাসিনা তখন বাংলাদেশের প্রধানমন্ত্রী ছিলেন। তখন টিআইবি কি ঘোষণা দিয়ে আত্মপ্রকাশ করেছিল? দুর্নীতিতে সারা বিশ্বের মধ্যে বাংলাদেশ চ্যাম্পিয়ন। পরপর তিনবার টানা দুর্নীতিতে বাংলাদেশ চ্যাম্পিয়ন হবার পর কি হল? বিএনপি সরকার গঠন করলো। তারপর কি হল? বাংলাদেশ দুর্নীতিতে চ্যাম্পিয়ন খেতাবটি হারালো। তারপর কি হল? দেশে একটি ওয়ান ইলেভেনের সরকার কায়েম হল। সেই সরকারে কারা ছিলেন? অনেকেই ছিলেন। তাদের মধ্যে কয়জন এই টিআইবি ট্রাস্টি বোর্ডের সদস্য? মাত্র তিনজন। কিন্তু সেই সরকার তো ছিল ১১ জনের। সেখান থেকে মাত্র তিনজন? না, ওই সময় যিনি প্রধান নির্বাচন কমিশনার ছিলেন তিনিও টিআইবি ট্রাস্টি বোর্ডের সদস্য। তা বুঝলাম, কিন্তু এখন দুর্নীতিতে বাংলাদেশের অবস্থান কত? আজ ৩রা ডিসেম্বর টিআইবি প্রকাশিত রিপোর্ট অনুসারে সারা বিশ্বে দুর্নীতিতে বাংলাদেশের অবস্থান ১৬তম। তাহলে কি বাংলাদেশের দুর্নীতি কমেছে? না কমেনি, তবে বাংলাদেশে দুর্নীতি দমনে দৃশ্যমান কোন পরিবর্তন হয় নি। ও আচ্ছা দৃশ্যমান কোনো পরিবর্তন হয়নি। তাহলে সবাই যে বলাবলি করে পদ্মা সেতুতে দুর্নীতি হয়েছে। হলমার্ক সোনালী ব্যাংক কেলেংকারী হয়েছে। শেয়ারবাজার কেলেংকারী হয়েছে। এগুলোর কি অবস্থা? এগুলো কি টিআইবি তাদের হিসেবে ধরেনি? মনে হয় ধরেছে, কিন্তু সেটা দৃশ্যমান নয়। অদৃশ্যমান। তা বাংলাদেশ দুর্নীতিতে এবার কত স্কোর করলো? ২৭। মাত্র ২৭? গত বছর কত স্কোর ছিল? ২৬। আর গত বছর দুর্নীতিতে বাংলাদেশের সিরিয়াল সারা বিশ্বে কত ছিল? গত বছর ১৩তম অবস্থানে ছিল। তাইলে তো মনে হয় দুর্নীতি কমেছে। নইলে ১৩ থেকে ১৬তে কেমনে যায়? আরে সেটা অন্য হিসাব। অন্য হিসাব মানে? বিশ্বের অন্যান্য দেশে দুর্নীতি আরো বেড়েছে তাই বাংলাদেশের দুর্নীতি সে তুলনায় ততোটা দৃশ্যমান নয়। ও আচ্ছা সেই কথা।তো ভাই, এ বছর চ্যাম্পিয়ন হইলো কারা?সোমালিয়া, উত্তর কোরিয়া ও আফগানিস্তান। তিনজন এবার চ্যাম্পিয়ন? হ ভাই তিনজন। সোমালিয়া আর আফগানিস্তান তো এমনিতেই গরিব। হেরা কিসে দুর্নীতি করলো? তাদের দেশে যেসব বিদেশী সাহায্য সহযোগিতা যায়, তাই হেরা দুর্নীতি কইরা লুটপাট করছে। আর উত্তর কোরিয়ায়? হেরা খালি মিসাইল বানাইব। টেহাটুহা নাই আবার এই কয় মিসাইল বানাইছি। এই কয় দাগাইয়া দিলাম। খালি আওয়াজ পারে হেরা। হের লাই হেগো এবার দুর্নীতিতে চ্যাম্পিয়ন করা হইছে। তো সবচেয়ে কম দুর্নীতি কারা করে? ডেনমার্ক ও নিউজিল্যান্ড। দুইজন? হ দুইজন। হেরা সবচেয়ে ভালা দেশ। হেগো দেশে কোনো এসব আকাম কুকাম নাই কা। ভাই ডানিডা কোন দেশী ডোনার যেনো? ডানিডা তো ডেনমার্কের এইডা সক্কলেই জানে, আর আপনে জানেন না। না মানে জানি, কিন্তু ডানিডারে এক নাম্বারে রাইখা বাকী ডোনারদের একটু ছোডো করা হইলো না? না্কি হেরা এবার টেহাটুহা কম দিছে? ভাই আপনি কি কইতে চান?না কইছিলাম কি, যেমন ধরেন ব্রিটিশ-আমেরিকান ডিএফআইডি আছিল, সুইডেনের সিডা আছিল, সুইজারল্যান্ডের এসডিসি আছিল, নরওয়ের সরকার আছিল, এমনকি খোদ জাতিসংঘের ইউএনডিপি-ও আছিল। হেগো সক্কলরে বাদ দিয়া ডেনমার্কের নাম দেইখা একটু চমকি গেলাম আরকি। আর নিউজিল্যান্ড, হেরা তো টেহাটুহা-ই দেয় না। হেরা কেমন কি? ভাই ভবিষ্যতে আরো ডোনার লাগবো না। এইডা সেই ক্যাম্পেইনের অংশ কিনা। ও আচ্ছা। তো ভাই, ডেনমার্ক আর নিউজিল্যান্ডের স্কোর কত? হেগো স্কোর ৯১। তো হেগো স্কোর তো ১০০ হইলো না। মানে হেগো দেশেও কিছু অদৃশ্যমান দুর্নীতি হয় মনে হচ্ছে। কেন আপনার তা মনে হয় কেন? এই যে ১০০-এর মধ্যে হেরা ১০০ পাইলো না। ৯ নাম্বার কম পাইলো। এই ৯ নাম্বারের হিসাব কোই যাইবো? আরে দুরো মিঞা, আপনে একটা আজাইরা প‌্যাচাল পারতাছেন? হেরা এবার বেশি ডোনেট করছে। হেগো ভালো কইবো না তো আপনারে ভালো কইবো?আচ্ছা ভাই, একটা কথা জিগামু? জিগান? কি জিগাইতে চান?ওয়ান ইলেভেনের সরকারে যারা ছিল, হেরাও নাকি দুর্নীতি করছিল? তখন বাংলাদেশের অবস্থা কি ছিল? তখন খুব ভালা ছিল, খুব ভালা। তো তারা দেশ ছাইড়া বিদেশে পাড়ি দিছিল ক্যান? আরে দুরো মিঞা, হেই কথা মুই জানুম কেমনে? ভাই, আরেকটা শেষ কথা জিগামু? জিগান, আপনে যতো পারেন জিগান? ভাই, কয়টা দেশে এই দুর্নীতি'র চিত্র প্রকাশ করা হয়েছে? সারা বিশ্বে একযোগে মোট ১৭৭টি দেশে আজ এই দুর্নীতি রিপোর্ট প্রকাশ করা হয়েছে। ভাই, ১৭৭টা দেশে এই রিপোর্ট একযোগে প্রকাশ করতে যে টেহাটুহা খরচ হইছে, সেই থেইকা কি কোনো উল্টা পাল্টা হয় নাই? মানে যারা এই রিপোর্ট প্রকাশ করলেন, হেরা কি আজকের খরচের হিসাবটা একটু এদিক সেদিক করেন নাই? যতোদূর শুনেছি, এনজিওরা সব হিসাব নিকাশ একটা বানানো কাগজে লেখে। সঠিক হিসাবের খাতা কাউরে দেখায় না। তো ১৭৭টা দেশে একযোগে দুর্নীতি রিপোর্ট প্রকাশের যে খরচে, সেই খরচে যে এদিক সেদিক হইতে পারে সেটা অনুমান কইরা কইছি আরকি! আপনে বানান করেন তো বিনোদন? বিনোদন? ব-য় ই-কার, ন-য় উ-কার, দ-য় উ-কার, আর দন্ত ন, বিনোদন। আপনে বানা্ন কইরা যা কইলেন, তা তো হইছে বিনুদুন! এ্যাঁ? তাইলে আবার করি? না থাক, এবার করতে গেলে আপনে ব-তেও উ-কার মারবেন মিঞা। তখন আর তা বিনোদন থাকবে না। আপনে মিঞা স্ট্রং ভার্ব আর ইউক ভার্ব বোঝেন? এইডা হইলো গিয়া স্ট্রং ভার্বের বিনোদন। আর আপনে কইতাছেন ইউক ভার্বের বিনুদুন!!!     

