নির্বাচন কমিশনের বর্তমান চিত্র!!! 





                        চলুন দশম সাধারণ নির্বাচনের তফসিল ঘোষণার আগে বর্তমান নির্বাচন কমিশনের কিছু বিষয় জেনে নেওয়া যাক। গণপ্রজাতন্ত্রী বাংলাদেশের সংবিধানের অনুচ্ছেদ ১১৮ এর অধীনে নির্বাচন কমিশন বাংলাদেশ গঠন করা হয়েছে। প্রধান নির্বাচন কমিশনার এবং অনধিক চার জন নির্বাচন কমিশনারকে নিয়ে বাংলাদেশের নির্বাচন কমিশন গঠিত। একাধিক নির্বাচন কমিশনারকে নিয়ে নির্বাচন কমিশন গঠিত হলে প্রধান নির্বাচন কমিশনার কমিশনের সভাপতিরূপে কাজ করেন। সংবিধান অনুয়ায়ী, প্রধান নির্বাচন কমিশনার ও নির্বাচন কমিশনারের মেয়াদ তাঁর কার্যভার গ্রহণের তারিখ হতে পাঁচ বছর। গণপ্রজাতন্ত্রী বাংলাদেশের সংবিধানের অনুচ্ছেদ ১১৯-তে নির্বাচন কমিশনের দায়িত্ব বর্ণিত হয়েছে। নির্বাচন কমিশনের দায়িত্ব হল, রাষ্ট্রপতি ও সংসদে নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, নির্বাচনী এলাকার সীমানা পুনঃনির্ধারণ, আইন কর্তৃক নির্ধারিত অন্যান্য নির্বাচন পরিচালনা (এর মধ্যে সকল স্থানীয় সরকার পরিষদ যেমনঃ ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ, পার্বত্য জেলা পরিষদ অর্ন্তভুক্ত) এবং আনুষাঙ্গিক কার্যাদির সুষ্ঠু সম্পাদন করা। সংবিধানে বলা হয়েছে, দায়িত্ব পালনে নির্বাচন কমিশন স্বাধীন থাকবেন এবং কেবল সংবিধান ও আইনের অধীন হবেন। নির্বাচন কমিশন দায়িত্ব পালনে সহায়তা করা সকল কর্তৃপক্ষের কর্তব্য।বর্তমান নির্বাচন কমিশন একজন প্রধান নির্বাচন কমিশনার ও চারজন নির্বাচন কমিশনার নিয়ে গঠিত। তারা হলেন:১. প্রধান নির্বাচন কমিশনার কাজী রকিবউদ্দীন আহমদ২. নির্বাচন কমিশনার মোহাম্মদ আবদুল মোবারক৩. নির্বাচন কমিশনার মোহাম্মদ আবু হাফিজ৪. নির্বাচন কমিশনার ব্রিগেডিয়ার জেনারেল (অব.) মোহাম্মদ জাবেদ আলী৫. নির্বাচন কমিশনার মোহাম্মদ শাহ নেওয়াজপ্রধান নির্বাচন কমিশনার কাজী রকিবউদ্দীন আহমদ ২০১২ সালের ৯ ফেব্রিয়ারি নির্বাচন কমিশনের দায়িত্ব গ্রহন করেন। তিনি সাবেক প্রধান নির্বাচন কমিশনার এটিএম শামসুল হুদা'র স্থলাভিষিক্ত হন। আর নির্বাচন কমিশনার হিসেবে মোহাম্মদ আবদুল মোবারক, মোহাম্মদ আবু হাফিজ ও ব্রিগেডিয়ার জেনারেল (অব.) মোহাম্মদ জাবেদ আলী নির্বাচন কমিশনের দায়িত্ব গ্রহন করেন ৯ ফেব্রুয়ারি ২০১২ এবং নির্বাচন কমিশনার মোহাম্মদ শাহ নেওয়াজ দায়িত্ব গ্রহন করেন ১৫ ফেব্রুয়ারি ২০১২ সালে। বর্তমান নির্বাচন কমিশনের সচিব হলেন সচিব মোহাম্মদ সাদিক। ০৮ সেপ্টেম্বর ২০১৩ তারিখ পর্যন্ত বাংলাদেশে বর্তমানে মোট ভোটার সংখ্যা ৯ কোটি ১৯ লক্ষ ৪৮ হাজার ৮৬১ জন। যার মধ্যে পুরুষ ভোটার ৪ কোটি ৬১ লক্ষ ১১ হাজার ৮৮০ জন এবং মহিলা ভোটার ৪ কোটি ৫৮ লক্ষ ৩৬ হাজার ৯৮১ জন। ২০১৩ সালের ০১ জানুয়ারি পর্যন্ত যাদের বয়স ১৮ বছর পূর্ণ হয়েছে তাদেরকে বাংলাদেশের ভোটার হিসাবে গণ্য করে তালিকায় হালনাগাদ করা হয়েছে। 
                    
