আফগানিস্তানের সাবেক প্রেসিডেন্ট বুরহানউদ্দিন রব্বানীর তৃতীয় মৃত্যুবার্ষিকীতে শ্রদ্ধাঞ্জলি



 আফগানিস্তানের সাবেক প্রেসিডেন্ট বুরহানউদ্দিন রব্বানী। ১৯৮০ সালে সাবেক সোভিয়েত ইউনিয়ন যখন আফগানিস্তানে আগ্রাসন চালায় তখন শক্তিশালী মুজাহিদীন পার্টির নেতা ছিলেন বুরহানউদ্দিন রব্বানী এবং সোভিয়েত ইউনিয়ন যখন আফগানিস্তান ছাড়ে তখন তিনি দেশটির প্রেসিডেন্ট ছিলেন। তিনি ১৯৯২ থেকে ১৯৯৬ সাল পর্যন্ত ১ম মেয়াদে এবং ২০০১ সালে ২য় মেয়াদে আফগান রাষ্ট্রপ্রধান ছিলেন। আফগানিস্তানের সাবেক প্রেসিডেন্ট বুরহানউদ্দিন রব্বানী ২০১১ সালের আজকের দিনে আফগানিস্তানের কাবুলে এক আত্মঘাতী বোমা হামলায় মারা যান। সাবেক মুজাহিদীন পার্টির নেতা আফগানিস্তানের সাবেক প্রেসিডেন্ট বুরহানউদ্দিন রব্বানির তৃতীয় মৃত্যুবার্ষিকী আমাদের শ্রদ্ধাঞ্জলি।  (মানচিত্রে আফগানিস্তানের ৩৪টি প্রদেশ) বুরহানউদ্দিন রব্বানি ১৯৪০ সালে আফগানিস্তানের উত্তরাঞ্চলীয় প্রদেশ বাদাখশানে জন্মগ্রহণ করেন। (তার জন্মের সঠিক তারিখ জানা যায়নি) বুরহানউদ্দিন রব্বানীর পিতার নাম মুহাম্মদ ইউসুফ। তিনি একজন তাজিক জনগোষ্ঠীর অধিবাসী ছিলেন। ১৭৪৭ সালে আহমদ শাহ দুররানি কান্দাহার শহরকে রাজধানী করে এখানে দুররানি সাম্রাজ্যের পত্তন করেন । তখন থেকে ১৯৭৩ সাল পর্যন্ত আফগানিস্তান একটি রাজতন্ত্র ছিল। আফগানিস্তান প্রাচীনকাল থেকেই এশিয়ার একটি গুরুত্বপূর্ণ সন্ধিস্থল হিসেবে পরিচিত। বহু প্রাচীন বাণিজ্য ও বহিরাক্রমণ এই দেশের মধ্য দিয়েই সংঘটিত হয়েছে। শতাব্দীর পর শতাব্দী ধরে বহু লোক আফগানিস্তানের ভেতর দিয়ে চলাচল করেছেন, এবং এদের মধ্যে কেউ কেউ এখানে বসতি স্থাপন করেছেন। দেশটির বর্তমান জাতিগত ও ভাষাগত বৈচিত্র্য এই ইতিহাসের সাক্ষ্য দেয়। আফগানিস্তানে বসবাসরত সবচেয়ে বড় জনগোষ্ঠী হল পশতু জাতি। এরা আগে আফগান নামেও পরিচিত ছিল। তবে বর্তমানে আফগান বলতে কেবল পশতু নয়, জাতি নির্বিশেষে রাষ্ট্রটির সব নাগরিককেই বোঝায়। ১৯১৯ সালে তৃতীয় ব্রিটিশ-আফগান যুদ্ধশেষে আফগানিস্তান দেশটি ব্রিটেন থেকে সম্পূর্ণ স্বাধীনতা লাভ করে। ১৯৭০-এর দশকের শেষের দিকে আফগানিস্তানে এক দীর্ঘ রক্তক্ষয়ী গৃহযুদ্ধ শুরু হয়। গৃহযুদ্ধে হস্তক্ষেপের অভিপ্রায়ে ১৯৭৯ সালে সোভিয়েত ইউনিয়ন আফগানিস্তান আক্রমণ করে এবং সোভিয়েত-আফগান যুদ্ধ শুরু হয়। ১৯৮৯ সালে সোভিয়েতরা আফগানিস্তান থেকে সৈন্য প্রত্যাহার করে নেয় এবং এর সাথে সাথে দেশটিতে আবার গৃহযুদ্ধ শুরু হয়ে যায়।  ১৯৯৬ সালে তালেবান নামের একটি মুসলিম মৌলবাদী গোষ্ঠী কাবুলের দখল নেয়। তালেবান সন্ত্রাসবাদী দল আল-কায়েদাকে আফগানিস্তানে আশ্রয় দেয়। ২০০১ সালের ১১ই সেপ্টেম্বর সন্ত্রাসী হামলার পর মার্কিন যুক্তরাষ্ট্র আফগানিস্তান আক্রমণ করে এবং ২০০১-এর শেষে তালেবানদের উৎখাত করে। ২০০৪ সালে আফগানিস্তানের সংবিধান নতুন করে লেখা হয় এবং একটি রাষ্ট্রপতি-ভিত্তিক গণতান্ত্রিক সরকারব্যবস্থা চালু হয়।২০১১সালের ২০ সেপ্টেম্বর একদল তালিবান প্রতিনিধির সাথে কাবুলের নিজ বাড়ীতে আলাপ-আলোচনার সময় আত্মঘাতী বোমা হামলায় নিহত হন বুরহানউদ্দিন রব্বানী। দু'জন তালিবান তাঁর সাথে হাত মেলানোর সময় এ নির্মম ঘটনাটি ঘটে। তাঁদের মধ্য থেকে কমপক্ষে একজন পাগড়ীতে লুক্কায়িত বোমা বিস্ফোরণ ঘটানোর মাধ্যমে তাঁকে হত্যা করে। সাবেক মুজাহিদীন পার্টির নেতা এবং আফগানিস্তানের সাবেক প্রেসিডেন্ট বুরহানউদ্দিন রব্বানির ৩য় মৃত্যুবার্ষিকীতে শ্রদ্ধাঞ্জলি।

                    সর্বশেষ এডিট : ২৩ শে সেপ্টেম্বর, ২০১৪  দুপুর ২:০৮                

