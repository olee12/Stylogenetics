পশ্চিমা সাহিত্যের সেরা হাস্য-রসাত্বক লেখক ফরাসী নাট্যকার ও অভিনেতা মলিয়ের জন্মদিনে শুভেচ্ছা।



পশ্চিমা সাহিত্যের সেরা হাস্য-রসাত্বক লেখকদের একজন হিসেবে খ্যাত ফরাসী নাট্যকার ও অভিনেতা জ্যঁ-ব্যাপ্টিস্ট পোকেলিন, যিনি মলিয়ের নামেই পরিচিত। তার রচনাগুলোর মধ্যে ল্য মিসান্‌থ্রপি, ল্য এক্ল্‌ দেস্‌ ফেমেস্‌, টারটুফে অউ ল্য ইম্পোস্তার, ল্য আভ্রে, ল্য মালাদে ইমাজিনারে, ল্য বুর্জোয়িস জেন্টিওম্মে উল্লেখযোগ্য। নাট্যকার ও অভিনেতা মলিয়েরের আজ ৩৯২তম জন্মদিন। জন্মদিনে তার জন্য ফুলেল শুভেচ্ছামলিয়ের ১৬২২ খ্রিস্টাব্দের ১৫ জানুয়ারি ফ্রান্সের প্যারিসে এক সম্ভ্রান্ত পরিবারে জন্মগ্রহণ করেন। তার আসল নাম জ্যঁ বাপ্টিস্ট পোকেলিন। সম্ভ্রান্ত পরিবারে জন্ম ও কলেজ দে ক্লেরমন্ট- এর মতো নামকরা পড়াশোনা করার সুবাদে থিয়েটারে যোগ দেয়া তার জন্য বেশ সহজ হয়েছিল। ভ্রামমাণ অভিনেতা হিসেবে তের বছরের অভিজ্ঞতা তার লেখার হাস্যরসাত্বক উপাদানকে উন্নত করতে সাহায্য করেছিল। যেখানে তিনি ইতালীয় ঘরানার কমেডিয়া দেল'আর্টে এর উপাদানের সাথে ফরাসী পরিমার্জিত হাস্য-রসের সংমিশ্রণ ঘটান। ভ্রাম্যমাণ অভিনেতা হিসেবে ১৩ বছরের অভিজ্ঞতা তার লেখার হাস্যরসাত্মক উপাদানকে উন্নত করতে সাহায্য করেছিল। তত্কালীন ফরাসি রাজার চোখে পড়ায় তার নাট্যদল রাজভাতাও লাভ করেছিল। যদিও তিনি রাজা ও প্যারিসের অধিবাসীদের ভূয়সী প্রশংসা পান, তার বিদ্রূপাত্মক লেখা নীতিবাদী ও ক্যাথলিক চার্চের সমালোচনার মুখে পড়ে। ধর্মীয় ভণ্ডামিকে আক্রমণ করে তার একটি লেখা চার্চের তীব্র সমালোচনার মুখে পড়ে এবং এর ওপর নিষেধাজ্ঞা জারি করা হয়। (সাত্ত্বিক নাট্য সম্প্রদায়ের প্রযোজনায় ‘পেজগী’ নাটকের একটি দৃশ্য)মলিয়েরের হাসির নাটক এ দেশের মঞ্চে জনপ্রিয়। এর মধ্যে অন্যতম লোক নাট্যদলের 'কঞ্জুস' ও সাত্ত্বিক নাট্য সম্প্রদায়ের 'পেজগী'। অশিক্ষিত কাঠমিস্ত্রির কবিরাজ হয়ে ওঠা এবং উচ্চবিত্ত পরিবারের এক মেয়ের ভুল চিকিৎসার মধ্য দিয়ে সাত্ত্বিক নাট্যসম্প্রদায়ের পেজগী নাটকের কাহিনি এগোতে থাকে। ভুল চিকিৎসা করেও চালাকির মাধ্যমে কবিরাজ বহুবার বেঁচে যায়। তবে শেষ রক্ষা হয় না। তাকে ধরা পড়তে হয়। কবিরাজের চালাকি ধরা পড়ার মধ্য দিয়ে নাটকের সমাপ্তি ঘটে। নাটকটির মাধ্যমে নাট্যকার মূলত অশিক্ষা যে কী ভয়ংকর বিপদ ডেকে আনতে পারে, সেই বার্তাই দিতে চেয়েছেন।নাটকের কাজে অত্যাধিক পরিশ্রমের ফলে মলিয়েরের স্বাস্থ্য দূর্বল হতে শুরু করে, ফলশ্রুতিতে ১৬৬৭ সালে তিনি বাধ্য হন মঞ্চ থেকে সাময়িক অবসর নিতে। ১৬৭৩ সালের ১৭ ফেব্রুয়ারি ফুসফুসজনিত যক্ষ্মায় আক্রান্ত অবস্থাতেই তার জীবনের শেষ নাটক ল্য মালাদে ইমাজিনারে তে অভিনয় করেন। আর্গন নামক স্বাস্থ্য আতঙ্কিত রোগীর ভূমিকায় অভিনয়রত অবস্থাতেই উপর্যুপরি কাশি ও রক্তস্রাবের শিকার হন। তিনি নাটকটির অভিনয় শেষ করে মঞ্চেই ঢলে পড়েন এবং কয়েক ঘন্টার মধ্যে মৃত্যুবরণ করেন। মৃত্যুৃকালে তার বয়স হয়েছিলো ৫১ বছর। নাট্যকার ও অভিনেতা মলিয়েরের আজ ৩৯২তম জন্মদিন। জন্মদিনে তার জন্য ফুলেল শুভেচ্ছা

