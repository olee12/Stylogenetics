বাড়তি ওজন কমাতে লেবু ও মধুর মিশ্রণ নিয়মিত সেবন সহায়ক ভূমিকা রাখতে পারে



 নিয়মিত এক গ্লাস লেবু-মধুর মিশ্রণ সেবন করার অভ্যাস গড়ে তুলতে পারলে আপনার বাড়তি ওজন নিয়ে আর চিন্তা করতে হবেনা। ওজন কমাতে  লেবু-মধুর মিশ্রন অদ্বিতীয়। তবে ওজন কমানোর অন্যান্য অভ্যাসগুলোও বজায় রাখতে হবে। ব্যায়াম এবং অন্যান্য অভ্যাস নিয়ন্ত্রণে না রেখে শুধু লেবু-মধুর মিশ্রণে সুফল লাভ সম্ভব নয়।
 মধুর উপকারিতাঃ মধু শরীরকে রিলাক্স করে, মনকে প্রফুল্ল রাখতে সাহায্য করে এবং সহজে ঘুম আনতে সাহায্য করে। এটি প্রাকৃতিক অ্যান্টিবায়োটিক, যা শরীরের ক্ষতিকর জীবাণু মেরে ফেলে ইনফেকশন দূর করে। এটি হজমে সহায়ক। তাই বেশি খাবার খাওয়ার পর অল্প মধু খেতে পারেন। মধু ফ্যাট কমায়, ফলে ওজন কমে। চোখের জন্য ভালো, গলার স্বর সুন্দর করে। শরীরের ক্ষত দ্রুত সারায়।আলসার সারাতে সাহায্য করে। বিভিন্ন রকম রোগ সারায়। নালিগুলো পরিষ্কার করে। ঠাণ্ডা লাগলে, জ্বর, গলা ব্যথায় ভালো ওষুধ হিসেবে কাজ করে। মধু অ্যান্টি-অক্সিডেন্ট। ত্বকের রঙ ও ত্বক সুন্দর করে। ত্বকের ভাঁজ পড়া ও বুড়িয়ে যাওয়া রোধ করে। বুদ্ধিবৃত্তি বাড়ায়।
 লেবুর উপকারিতাঃ লেবুতে আছে প্রচুর পরিমাণে ভিটামিন সি, যা অ্যান্টিসেপটিক ও ঠাণ্ডা লাগা প্রতিরোধ করে। এছাড়া লেবুতে থাকে ক্যালসিয়াম, ম্যাগনেসিয়াম, পটাসিয়াম ও ফসফরাস, যার কারণে হাড় ও দাঁত শক্ত হয়। লেবুর এ উপাদানগুলো টনসিল ও ইউরিন ইনফেকশন প্রতিরোধ করে। এছাড়া লেবুর ভিটামিন সি ক্যান্সারের সেল গঠন প্রতিরোধ করে। লেবু বুক জ্বালা, আলসার সারাতে সাহায্য করে। শরীরের ক্ষতিকর ব্যাকটেরিয়া ধ্বংস করে। তাই ত্বকের সৌন্দর্য বৃদ্ধির পাশাপাশি ত্বক পরিষ্কার রাখে, ব্রণ দূর করে। ত্বকের বুড়িয়ে যাওয়া রোধ করে। ত্বকের ভাঁজ পড়া ও কালো দাগ কমায়। লেবু ওজন কমাতে সাহায্য করে। লেবু হজমে সহায়ক ও হজমের সমস্যা দূর করে। কোষ্ঠকাঠিন্য দূর করে। শরীরের ভেতরের টক্সিন দূর করে, অন্ত্রনালি, লিভার ও গোটা শরীরকে পরিষ্কার রাখে। পেট ফুলার সমস্যা কমায়। রক্ত পরিশোধন করে। ঠাণ্ডা লাগলে জ্বর, গলা ব্যথায় ভালো ওষুধ হিসেবে কাজ করে। শ্বাসকষ্ট, হাঁপানি হলে ভালো কাজ করে। শ্বাসনালি ও গলার ইনফেকশন সারাতে সাহায্য করে।
 লেবু-মধু পানীয়র উপকারিতাঃ এ পানীয় শরীর থেকে টক্সিন বের  করে। শরীরের ভেতরের নালিগুলোর সব ময়লা বের করে দেয়। হজমশক্তি বাড়ায়, ফলে ওজন কমে। ঠাণ্ডা লাগলে এ পানীয় কফ বের করতে সাহায্য করে এবং ঠাণ্ডা লাগলে গলা ব্যথা করলেও এটি উপকারী। এটি শরীরের রোগ প্রতিরোধ ক্ষমতা বাড়ায়। শরীরের শক্তি বাড়ায়, অলসতা কমায়। কোষ্ঠকাঠিন্য দূর করে।
  প্রণালিঃ এক গ্লাস হালকা বা কুসুম গরম পানি, অর্ধেক/দুই চা চামচ লেবুর রস, এক চা চামচ মধু। গরম পানিতে লেবু ও মধু মিশিয়ে পান করুন লেবু-মধু পানীয়। আপনি চাইলে এর সঙ্গে সবুজ চা (গ্রিন টি) মেশাতে পারেন। আগে পানি হালকা গরম করে তারপর তাতে লেবু ও মধু মেশাবেন। মধু কখনই গরম করতে যাবেন না। যদি ঠাণ্ডা পানিতে এটি পান করেন, তবে বিপরীত ফল হবে, মানে আপনার ওজন বাড়বে।
 কখন খাবেনঃ সাধারণত সকালে উঠেই প্রথম পানীয় হিসেবে খালি পেটে এটি খাওয়া হয়। এর কিছুক্ষণ পর সকালের নাশতা খেতে পারেন।
 সাবধানতাঃ যাদের গ্যাস্টিকের সমস্যা আছে তারা অবশ্যই এটি খালি পেটে খাবেন না। কারণ লেবু এসিডিক। তাই ডাক্তারের সঙ্গে পরামর্শ করে এটি খাবেন। তাছাড়া লেবুর এসিড দাঁতের এনামেলের জন্য ক্ষতিকর, তাই এ পানীয় খাবার সঙ্গে সঙ্গে কুলি করবেন।
সূত্রঃ Boldsky
Benefits Of Drinking Lemon Honey Juice  Read more at: Click This Link

                    সর্বশেষ এডিট : ১৭ ই ফেব্রুয়ারি, ২০১৩  দুপুর ১২:০১                

