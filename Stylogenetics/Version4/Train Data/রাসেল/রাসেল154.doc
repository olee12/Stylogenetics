গচ্চা





                        ট্রেনের ফাস্ট ক্লাশে উঠতে পারলে সুবিধা বুঝলি,সোহেল ভাইয়ের কথার হাতা মাথা খুঁজে পাই না আমরা, তবে সেটা প্রকাশ করবার সাহসও পাই না এই মুহূর্তে। আমাদের যাওয়ার কথা সিলেট, চা বাগানে মারুফের কোনো এক পরিচিত মানুষ আছে, কোনো ভাবে শ্রীমঙ্গল পৌঁছাতে পারলেই আর কিছু করতে হবে না, বাকিটা তিনিই সামাল দিবেন। চা বাগানের জীপ এসে নিয়ে যাবে, চা বাগানের বাংলোতে থাকতে দিবে, সেখানে না কি আলীশান অবস্থা, চায়ের কাপ ধোয়ার জন্য একজন, চায়ের কাপে পানি ঢালবার জন্য একজন, গোসলের পানি দেওয়ার জন্য একজন আর তোয়ালে নিয়ে দাঁড়িয়ে থাকবার জন্য একজন চাকরের বন্দোবস্ত আছে।চায়ের বাগানের ম্যানেজারদের সম্পর্কে শোনা গল্পগুলো সরোজমিনে যাচাই করে নেওয়ার একটা সুযোগ হাতছাড়া হয়ে যাক এই সামান্য ঘটনায়, আমরা কেউই তা চাইছি না এই মুহূর্তে।সোহেল ভাইয়ের কথায় যুক্তি থাকে, তাই তিনি যখন বলছেন, কোনে মতে ফাস্ট ক্লাশে উঠতে পারলেই আর কোনো চিন্তা নেই, ভেবে চিন্তেই বলেছেন। সোহেল ভাইয়ের উৎসাহ সবচেয়ে বেশী, তিনি এর ভেতরেই মোটামুটি ১০ দিনের প্ল্যান করে ফেলেছেন, এবং পরিচিত লোক মারফত আরও খবর সংগ্রহ করছেন, কোথায় যাওয়া যায়, কিভাবে যাওয়া যায়, কোনটা না দেখলেই নয় এবং কোনটা না দেখলেও জীবনে তেমন বড় ক্ষতি হয়ে যাবে না।আমরা ময়না ভাইয়ের চায়ের দোকানে নির্ধারিত সময়ের চেয়েও বেশী সময় থাকছি, বিভিন্ন রকম পরিকল্পনা হচ্ছে এবং কোনোটাই মনপুত হচ্ছে না বলেই পরের দিন আবার কেঁচেগন্ডুষ হচ্ছে সকল পরিকল্পনা।প্রথম সমস্যা অবশ্য যার বাসা যাবো, তাকে আমরা কেউই চিনি না, সুতরাং তার বাসা একেবারে খালি হাতে উপস্থিত হওয়াটা উচিত হবে কি না, এই সংক্রান্ত বিতর্ক। মারুফের পরিচিত মানুষ তাই মারুফের মতামতই চুড়ান্ত বিবেচিত হবে এমন অবস্থান আমাদের, তবে মারুফ নিজেই ঠিক করতে পারছে না সেই পরিচিত মানুষের বাসায় ঠিক কি নিয়ে গেলে ভালো হয়। আমাদের মাথায় যেসব আইডিয়া আসছে সেসব ঠিক জাতের আইডিয়া বলা যায় না।দিন ঘনিয়ে আসছে, এখনও অনেক কাজ বাকি, সুতরাং নান্টু অবশেষে বিড়ালের গলায় ঘন্টা বাধলো। শালারা, গত তিন দিন ধরে একই গল্প , একই গল্প, যা খুশী নিয়া যা না বাল। একটা কিছু হাতে ধরে গেলেই হবে।তো কি ধরে যাবো?হাতের কাছে কিছু না পাইলে ধন ধইরা যা শালারা। আমার আর ভালো লাগতেছে না এই প্যাঁচাল।তুই একবার সিনটা কল্পনা কর মারুফ, একবার কল্পনা কর- রফিক পেছনের দেয়ালে উলটে পড়লো হাসতে হাসতে।কোনটা? মারুফ এখনও অবাক হয়ে তাকিয়ে আছে রফিকের দিকে।না মানে চিন্তা কর, আমরা ৫ ৫টা ধামরা পোলা হাতে ধন ধইরা খাড়ায়া আছি চা বাগানে।আমাদের চায়ের কাপ পিছলে পড়ে যায়, আমরা ধাতস্ত হয়ে নান্টুর দিকে তাকিয়ে বললাম, আমরা পারবো না, তোকে কিন্তু করতেই হবে, বুঝলি, গিয়ে ধন হাতে ধরায়া দিবি।সোহেল ভাই আসছেন হেঁটে হেঁটে, তিনি সন্দেহজনক দৃষ্টিতে তাকান আমাদের দিকে। আমাদের চোখ মুখ থেকে তখনও একটু আগের হাসির চিহ্ন মুছে যায় নি, সুতরাং আমরা হাসি মুখেই তার দিকে তাকিয়ে বললাম সোহেল ভাই আপনাকে দিয়ে হবে না।কি হবে না বল?নান্টু যা পারবে আপনি তা পারবেন না। যাউকগা কথা কিন্তু সেইটা না।সোহেল ভাইয়ের চোখ সরু হয়ে যায় আমার কথায়। তিনি সারাক্ষণ সংশয়ে থাকেন, বোধ হয় তাকে নিয়ে আমরা হাসাহাসি করি, তাই এই কথাটা অনেক বেশী প্যাঁচ খাবে এইটা বুঝতে পারছি কিন্তু নিজেকে সামলানো যাচ্ছে না কোনো ভাবেই।শেষ পর্যন্ত ঠিক হলো আমরা ট্রেনে চেপেই যাবো, বৃহঃস্পতি বার সকালে ট্রেনে চড়বো দুপুরে শ্রীমঙ্গল।রফিককে নিয়ে আসার দায়িত্ব তোর- আমরা সবাই একে ওকে দায়িত্ব চাপিয়ে দেই, শালার ব্যাটা অজগর, নড়তে চড়তে সময় লাগে, ওকে যে নিয়ে আসবার দায়িত্ব নিবে তাকে ফজরের নামাজ পড়ে পথে নামতে হবে, নইলে ঠিক সময়ে ট্রেনে উঠতে পারবে না ও।কে সকাল বেলার ঘুম মাটি করে রফিককে নিয়ে আসবে? এই গুরু দায়িত্ব কেউ নিতে আগ্রহী না এখন। সবাই যা যার নিজের বাসা থেকে চলে যাবে।তোরা এই রকম করিস ক্যান? দরকার হইলে আমি নিয়া যাবো রফিকরে ,তোগো কোনো সমস্যা আছে?না আমাদের কোনো সমস্যা নাই সোহেল ভাই, আপনি পারলে নিয়া আসবেন, তবে সকাল বেলা ট্রেনের টিকিট স্টেশনে বিক্রি করবার ব্যবস্থা থাকলে ভালো হইতো।সেই কথাই থাকল বুঝলি, যে সময়মতো উপস্থিত হইতে পারবে না, সে যাবে না। রিপোর্টিং টাইম সকাল ৭টা। কমলাপুর স্টেশন। মনে থাকে যেনো।মঙ্গল বার সকাল থেকেই উত্তেজনা বাড়তে বাড়তে দমবন্ধ দমবন্ধ লাগছে আমার। মারুফ ফোন দিলে দুপুরেই, বুঝলি একটা সমস্যা হয়ে গেলো।কি সমস্যা?আমার যাওয়াটা নিয়ে সমস্যা?আমার মাথায় আকাশ ভেঙে পড়লো প্রায়, হাহাকার করে উঠলাম, কেনো?ও বলতেছে পহেলা ফাল্গুন যেনো ওর সাথে কাটাই।বোকাচোদা ও টা কে?আরে বুঝলি না-আমার মেরুদন্ড জমে যাওয়ার অবস্থা। আনকোরা প্রেম, এই প্রেমের তেজ অনেক বেশী, যদি এখন নায়িকা বেঁকে বসে, বলে মারুফ তুমি যাবে না, মারুফের কি সেই হ্যাডম আছে? ওতো এখন কলের পুতুল, চাবি অন্য হাতে, সেইখানে যেই চাবি চিপবে মারুফ সেই সুরে নাচবে। আমাদের যাওয়াটা বোধ হয় অনিশ্চিত হয়ে যাচ্ছে। আমি জরুরী মিটিং ডাকলাম, ময়না ভাইয়ের চায়ের দোকানে, এসাপ,নান্নু এসে পৌঁছেছে সবার আগে।তোর ম্যাসেজ পাইলাম, ময়না ভাইয়ে চায়ের দোকানে আয়, জরুরী বিষয়। কিন্তু এসাপ জিনিষটা কি?সাপ আইলো কোথা থেইকা?এসাপ মানে এজ আর্লি এজ পসিবল, বুঝলি।তোগো কারবার বুঝি না আমি, শালারা কি লেখস না লেখস বুঝবার উপায় নাই, কইছোস তো কুইক আইতে, সেইটার পরে এসাপ লিখনের মানে কি?আমি অধোবদনে মেনে নেই নান্নুর কথা। এই মুহূর্তে চুপ থাকা সবচেয়ে ভালো। বাগড়া লেগেছে, ভালোই বাগড়া লেগেছে বুঝা যাচ্ছে, এই জট খুলতে কত সময় যাবে বলা যায় না। এত দিনের বন্ধু নতুন প্রেমে পড়ে বন্ধু বেইমান হয়ে গেলেও বন্ধুত্ব ফেলে দেওয়া যায় না।মারুফকে কেউ জানায় নি এখনও, ও বোধ হয় এখন এইসব জানা জানির ভেতরেও নেই। ও ওর নিজের জগতে বুঁদ হয়ে আছে। প্রেম পৃথিবীতে সবচেয়ে ভয়ানক নেশা, যাদের একবার নেশায় ধরেছে তারা প্রেম না করে থাকতে পারে না, যারা একবার প্রেমে পড়ে তারা বার বার নতুন নতুন মেয়ের প্রেমে পড়ে এ কারণেই।নান্টু আর রফিক আসলেই হয় আপাতত, ময়না ভাইয়ের চায়ের দোকানের সামনের টুলে বসে আর কত মাছি মারা যায়। প্রায় বিধ্বস্ত হয়ে আসলো রফিক, ওর চেহারা শুকনো দেখাচ্ছে।কি রে তোর এই অবস্থা কেনো?আর বলিস না, প্রধানমন্ত্রীর তহবিলে ১৫ টাকা গচ্চা গেলো।প্রধানমন্ত্রী তহবিল কি? তুই কি আবঝাব বলতেছিস, মাথামুথা ঠিক আছে না কি গেছে গিয়া।আরে শালা, ঢাকা শহর এক আজ্জিব জায়গা বুঝলি, তুই মাঝরাস্তায় বইয়া থাকবি, এইটার জন্যও তোকে টাকা দিতে হইবো।আমার মাথায় কিছুই ঢুকে না , কথা বুঝতে শুধু আমারই সমস্যা হচ্ছে এমন না, নান্নুর মুখও চোঙ্গা হয়ে আছে। আমরা রফিকের দিকে তাকিয়ে থাকি, এই বিভ্রান্তি কাটাও মোদের।শালার তাড়াতাড়ি আসবার জন্য একটা সিএনজি নিছিলাম, তো আইতে আইতে দেখি রাস্তার একটা সাইড বন্ধ, কতক্ষণ ধরে বন্ধ কে জানে, তো একটা বাসের হোগার পিছনে একটা বাস, এইরকম ধর এক হাজার বাস খাঁড়ায়া আছে, সেইগুলার ফাঁকে ফোঁকরে মনে কর আরও কিছু সিএনজি আর ট্যাক্সিক্যাব চিপা খায়া আছে, সব মিলায়া হেভী লটরপটর অবস্থা রাস্তায়, কে কার হোগা পিছনে বাইজ্যা আছে বুঝোন যায় না। এই দিকে বিকালে গরমটাও পড়ছে সেইরকম, বইয়া বইয়া জিবলা বাহির করে হাপাইতাছি, আর সিএনজির মিটারে সময় দেখতাছি, একটা কইরা মিনিট যায় আর ১টা কইরা টাকা কাটে, তো কাহিনী হইলো প্রধানমন্ত্রী যাইবো, কই যাইবো কে জানে, হেগোর ঢাকা শহরে কত কাম থাকে, সে যাইবো কইয়া রাস্তার একটা সাইড বন্ধ কইরা রাখছে, প্যাঁপোঁ করতে করতে গেলো যখন এরপর আরও ১০ মিনিট বইয়া রইলাম, গিট্টু ছাড়লো, এরপর আইলাম, মোট ১৫ মিনিট পুরা বসা রাস্তায়, পাক্কা ১৫ টাকা গেলো প্রধানমন্ত্রীর তহবিলে।একটা কাজ করলেই হয়, প্রতি দিন ঢাকা শহরে এক একটা মন্ত্রী-পাতিমন্ত্রী আর তাদের নিরাপত্তাবহর নামলে যেই জ্যাম লাগে সেইটা কাটানোর একটাই উপায়, ওগোর জন্য আলাদা একটা রাস্তা বানায়া দেওয়া। প্রতি দিন জ্যামে যেই পরিমাণ টাকার ক্ষতি হয়, ১ বছর হিসাব করে সেই টাকা দিয়া আলাদা একটা লেন বানানো হোক, ভিআইপি লেন, ওগোর গাড়ী সেই লেন দিয়া চলবে, রাজপথ আর জনপথ আলাদা করে দিলে ভালো।সড়ক ও জনপথ বিভাগ এই জ্যামের কারণে যেই ক্ষতি হয়, সেই টাকা দিয়ে ঢাকা শহর প্যাঁচাইয়া একটা রাজপথ বানাইতে পারবে।প্রধানমন্ত্রী শুধু একটা পথ দিয়া যায় না, বিভিন্ন জায়গায় যায়, সব জায়গায় গাড়ী বহরের জন্য আলাদা একটা লেন খালি রাখা হোক, সেইটাতে সাধারণ গাড়ী যাইতে পারবে না।শালার বাংলাদেশেই এইটা সম্ভব বুঝলি।নান্টু কখন এসেছে খেয়াল করি নাই, ওর কথা শুনে মনে হবে ও যেনো কত বার কত দেশের প্রধানমন্ত্রীর সাথেই রাস্তায় বসে কাটিয়েছে। বাংলাদেশে কোনটা সম্ভব?এই যে ভিআইপি নিয়া ঝামেলা, ক্ষমতায় থাকলে কি ওগোর পাঙ্খা গজায়?এর আগে তো রাস্তায় রিকশা নিয়া যাইতেও সমস্যা হইতো না, ক্ষমতা আসলে এই রকম আলাদা প্রোটেকশন নিয়া ঘুরনের মানে কি?সোহেল ভাইয়ের গলা পাওয়া যায় -প্রোটেকশন নিয়া ঘুরবে না তো কি করবে, বাংলাদেশের সকল সরকার জনবিরোধী সরকার, জনগণের ভোটে নির্বাচিত জনবিরোধী সরকার, যারা জনগণের চাওয়া-পাওয়া খেয়াল করবার বদলে নিজেদের চাওয়া পুরণে ব্যস্ত থাকে, যতদিন ক্ষমতায় থাকে, ক্ষমতার মধু খায়, জনগণের একটা ক্ষোভ আছে না, যদি পুলিশ প্রোটেকশন নিয়া না ঘুরে তাহলে তো জনগণ ধইরা পিটাইবো।কথা মিথ্যা না মোটেও, অনেক প্রতিশ্রুতি দিয়ে ক্ষমতার পালা বদল ঘটবার পর থেকেই দেশের যে অবস্থা, সোহেল ভাই এখন গম্ভীর মুখে বলেন, আগের সরকার অগণতান্ত্রিক হলেও ভালোই ছিলো, কি দরকার ছিলো এই রাজনৈতিক সরকার ক্ষমতায় আসার? কোনো লাভ হইলো এরা আসবার পরে?জনগণের প্রত্যাশা পুরণ হচ্ছে না, হয়তো সব চাওয়া পুরণ করা সম্ভবও হবে না, কিন্তু দায়িত্বজ্ঞানহীন কথা বলবার পরে জনগণের সহানুভুতি উস্কে দেওয়ার মতো ভাষণ দেওয়ার ক্ষমতাও নেই এই সরকারের রাজনৈতিকদের। তাদের ভাষাজ্ঞান সীমিত, এবং রাজনৈতিক মানেই জনগণের বন্ধু না বরং জনগণের শাসক, আমি তোমাদের উপরে, তোমাদের মনিব, এই ভঙ্গিতেই সব কথা-এমপি পুলিশ অফিসারকে ধরে থাপড়াইতাছে, এইটার কোনো মানে আছে? এইসব সস্তা কাজ কইরা কি নিজের ক্ষমতার স্বাদ পাওয়া যায়?আমাদের আলোচনা অনেক বেশী রাজনৈতিক হয়ে যাওয়ার আগেই ঘটনার মোড় ঘুরিয়ে দেওয়া প্রয়োজন, আমি কথা খুঁজতে থাকি,সোহেল ভাই আচ্ছা বলেন তো ট্রেনের ফাস্ট ক্লাশে যাওয়াটার সুবিধা কি? ঐ দিন কইছিলেন, ঠিক ধরতে পারি নাই।বুঝলি না? এসি আছে, হেভী মজায় যাওয়া যাইবো, আর ঐটা তাড়াতাড়ি পৌঁছায়। মানে?ফাস্টক্লাশ না, ঐটা তো তাড়াতাড়িই পৌঁছাইবো।আপনে কি যা তা কথা কন মিয়া, আমাদের দেইখা কি মনে হয় লঞ্চের হোগা ধইরা কেবল ঢাকায় নামলাম? ফার্স্ট ক্লাশ কি বাকী গাড়ীগুলার সাথে লাগানো থাকে না?সব গাড়ী যখন পৌঁছাবে তখন ফার্স্ট ক্লাশও পৌঁছাবে, সোহেল ভাই নিজের কথা কৌশলে ঠেকা দেওয়ার চেষ্টা করেন, এইটা তো আমিও জানি, মানে একটু বাজায়া দেখলাম তোরা জানোস না নি।বুঝলি না তোগোর সমস্ত জীবনতো ঢাকার গলিতে ঘুইরা গেলো, ট্রেনের ছবিই দেখছোস জীবনে, চড়ছোস তোরা?

