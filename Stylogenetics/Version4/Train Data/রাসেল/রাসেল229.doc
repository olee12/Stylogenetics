একদিন রিসেপশনে





                        বাইরে খা খা দুপুর। ভর পেট খেয়ে খাবি খাচ্ছি, হাঁশফাশ অবস্থা। হাফাচ্ছি, শরীর জুড়ে আলস্য। ঘুমাতে পারলে ভালো হতো। তবে সে উপায় নেই বাসা থেকে অনেক দুরে , ঢাকা শহরের অবস্থা বিবেচনা করলে বাসা থেকে ২ ঘন্টা দুরে দাঁড়িয়ে আছি আমি।রাস্তায় মানুষের কমতি নেই। সবাই উদভ্রান্তের মতো ছুটছে। দুপুরের রোদের সাথে মানুষের মেজাজের পারা চড়ছে। রাস্তায় রিকশাওয়ালার গালে থাপ্পড় পড়ছে দমাদম। সিএনজি উল্টে যাচ্ছে, বাসের হেলপার থাবড়া খাচ্ছে আর বাসের হেলপার ছুড়ে ফেলছে যাত্রী। ভীষণ রকম গন্ডগোলের মাঝখানে কোথায় যাবো ভরপেট খেয়ে?যেখানে নেমেছি সেটা মোটামুটি সম্ভ্রান্ত এলাকা। সম্ভ্রান্ত এলাকা বলেই এ রাস্তায় রিকশা চলে না। পাশের গলি চলে তবে সেটা দিয়ে আমার বাসের কাছাকাছি পৌঁছানোর চেষ্টা করা আর পশ্চাত দেশের ফুটো দিয়ে এপেন্ডিক্স অপারেশন করা সমান কথা। মোটামুটি উপর কিংবা নীচ দুই দিক থেকেই সমান রাস্তা হাঁটতে হবে।এমন সব সময়ে আমার ব্লু কলার বন্ধুদের কথা ভাবতে থাকি। মাথার ডাটাবেসে স্ক্যান চলতে থাকে। আশে পাশে কোথায় কে কোন অফিসে বসে আছে। কার কাছে যাওয়া যায়। আমি বন্ধুবৎসল এমন কুখ্যাতি নেই আমার। নিয়মিত যোগাযোগের অভাবে অনেকের চেহারাই ভুলে যাই, রাস্তায় জুনিয়রদের দেখে আরে কি খবর বন্ধু বলে গলা জড়াজড়ি করতে গেলে শুনি ক্যামোন আছেন ভাই।কপাল ভালো বলতে হবে। ঠিক সামনের ভবনেই এক বন্ধুর অফিস। শেষ বার দেখা হয়েছে ২ মাস আগেই, সুতরাং তেমন দুরত্ব তৈরি হয় নি বলা যায়। ঢাকা শহরে ২ মাস মানে ৮ শুক্রবার। ৮ দিন দেখা না হলে কেউ কাউকে ভুলে যায় না।রাস্তা ডিঙিয়ে বন্ধুর অফিসের লিফটে চাপলাম। অফিস চিনতেও ভুল হলো না। কর্পোরেট অফিসে কালচারের ভেতরে এদের অফিসে আবার পর্দাপ্রথা প্রবল। রিশেপশনে বসে আছে তন্বী তরুনী। তার পেছনে কাঁচের দেয়াল। ভেতরে অফিস দেখা যাচ্ছে। তবে সরাসরি প্রবেশ করার নিয়ম নেই। কাঁচের এপাশ থেকে দেখা যাচ্ছে ভেতরে মানুষের ব্যস্ততা।রিশেপশনে নিয়মমতো নাম পদবী ঠিকানা লিখে অন্বিষ্ঠ ব্যক্তির খোঁজ জানতে চাইতে হয়। রিসেপশনিষ্ট কাঁধ বাঁকা করে ফোন ধরে টুংটুং করে কথা বলবেন। তারপর যদি মহামান্য অনুমতি দেন তবে প্রবেশের অনুমতি পাওয়া যেতে পারে।রিসেপশনের সোফায় বসে আছি চুপচাপ। আমার পাশের দুই জন গল্প করছে। তাদের গল্প শুনছি বলা যাবে না, তবে কান এমন এক যন্ত্র যেখানে ফিল্টারিং থাকা খুব প্রয়োজন ছিলো তবে এমন কিছু আবিস্কৃত হয় নি অদ্যাবধি।মানুষ খুব দ্রুত বদলে যাচ্ছে। শোভনতার সম্পর্কগুলো বজায় রাখার আগ্রহ কম। এমন কি কর্পোরেট কালচারে কখন কে আসছে , কখন কে যাচ্ছে, কে পদোন্নতি পেলো, কে বরখাস্ত হলো এসব খোঁজ রাখার চাহিদা কম। এমন কি সরকারী অফিসের দলবাজি, আর আলস্য এড়াতে এখানে কোনো রকম জোট কিংবা সৌজন্যতাও দেখানো মুশকিল। কখন কে রিপোর্ট করবে, চাকরি নিয়ে টানাটানি। তাই কর্পোরেট কালচারে অফিস কলিগদের ভেতরে শান্তিপূর্ণ সহকর্মী সম্পর্ক নেই, বরং রেষারেষি আর বিদ্বেষের সম্পর্ক। এবং এতে নাকি কাজের গতি বাড়ে, সবাই প্রতিযোগিতামূলক মনোভাবে অধিকারি, কেউ কাউকে বাড়তি টান দেখায় না বলে সবাই নিজের কাজ করতে সদা তৎপর। এমন কি পদোন্নতি কিংবা পদাবনতি যেহেতু কাজের দক্ষতা এবং সুচারুতার উপরে নির্ভরশীল হয় তাই এরা খুবই দক্ষ শ্রমিক।আমার পাশে যে বসে সে অফিস থেকে ম্যাটারনিটি লিভ নিয়ে গিয়েছে। অফিসে এসেছিলো বকেয়া বেতন তুলতে। ভয়ংকর রকম গর্ভবতী। অবস্থা এমন শুধু লুঙ্গি পড়লেই চলবে গিঁট বাধবার প্রয়োজন নেই। তার পাশ দিয়ে সহকর্মীরা হাঁটছে, তার দিকে তাকাচ্ছে তবে কেউ সাধারণ সৌজন্যতা বোধ থেকে জানতেও চাইছে না কেমন আছেন?গর্ভবতী মানুষের আবেগের পারদও খুব ঘনঘন উঠা নামা করে। হঠাৎ কখন কাঁদবে, কখন বিধ্বংসী হয়ে উঠবে আগে থেকে ঠাওর করা যায় না। অবস্থা ঠিক কোন দিকে যাচ্ছে বলা যাচ্ছে না। মহিলা হঠাৎ একজনকে থামিয়ে বললেন, কি ভাই আমাকে কি চিনতে পারছেন না? এক টানা ২ বছর পাশাপাশি বসে কাজ করলাম, গেলাম তো মাত্র সেই দিন, এর ভেতরেই আমাকে ভুলে গেলেন, একটু সৌজন্যতা মেনে হাই হ্যালোও তো করা যায়। লোকটা কোনো মতে পালিয়ে বাঁচলো। কর্পোরেটের সমস্যা কি কে জানে?চুপচাপ বসে আছি, আমি যাকে খুঁজতে এসেছি, তার নাম বলেছি তাও ৫ মিনিটের উপরে হয়ে গেছে। বসে থাকতে খারাপ লাগছে না মোটেও। বিশেষত বাইরের ঠাঠা গরমের কথা ভাবলে মনে হচ্ছে বেহেশতে বসে আছি। শীতাতপ নিয়ন্ত্রিত কর্পোরেট অফিসে বসে থাকা আনন্দের। এমন সব দিনে ঢাকা শহরের সব বড় বড় সেন্ট্রাল এসি মার্কেটে জনসমাগম বাড়ে। সবাই মাংনায় ঠান্ডা হাওয়া গায়ে মাখে। আমি এর চেয়ে ভালো অবস্থানে আছি। একটা সোফায় বসে আছি, পাশে সবুজ। সামনে রিসেপশনের ডেস্ক। সেখানে রিসেপশনিষ্ট বসে।সময় গড়াচ্ছে। রিসেপশনিষ্ট নয় এমন কি অন্য সবার কাছেও আমি ইদানিং ইনভিজিবল হয়ে গেছি। কেউ নজর করে না তেমন। এমনটাই নিয়মিত ঘটছে। ভাবছি এটাই আমার চেহারার দোষ। আমার চেহারায় এমন কোনো একটা ভাব আছে যা বলে একে সহজেই উপেক্ষা করা যায়।রিসেপশনিষ্টের অবজ্ঞা উপেক্ষা খারাপ লাগছে না। আমার পাশে আর কেউ নেই। তবে আমি যে বসে আছি এটা রীতিমতো ভুলে বসে আছে সে। আড়মোড়া ভাঙছে ঘনঘন। টেলিফোন কানে ঠেকিয়ে অফিসের কোনো পুরুষের সাথে ছলাকলা করছে।ভাই আমাকে কি মনে রাখবার দরকার আছে?সকাল বেলাই তো সামনে দিয়ে গেলেন। একবারও বললেন না কেমন আছো। তাকিয়ে হাসলেনও না।তার বাঁকা হাসি দেখি, আর আড়মোড়া ভাঙা দেখি। খারাপ লাগে না। রিসেপশনে যাদের বসায় তাদের বসানোর যোগ্যতাগুলো আসলে কি? পিএবিএক্স জানা লাগে। স্পষ্ট উচ্চারণ। স্মার্ট। তবে অতিপ্রয়োজনীয় হলো বুকের মাপ। ঢাকা শহরের যে কয়টা অফিসে রিসেপশনিষ্ট দেখলাম তাদের শরীরের তুলনায় বুকের মাপ ভালো। অন্তত আমার অল্প অভিজ্ঞতায় বলে সুঠান তনু না হলে অন্তত রিসেপশনে বসা যায় না। বড় কোনো অফিসে আমি খারাপ কাঠামোর কোনো রিসেপশনিস্ট দেখি নি। অন্তত এইটুকু বলা যায় যে সামনের স্যাম্পল দেখে কোম্পানির অবস্থা বুঝা যায়। যেই অফিস যত ভালো তার সামনের স্যাম্পল তত ভালো,স্যাম্পল যেমন হয় আর কি। একটু আশা জাগিয়ে রাখা, ভিতরে ঢুকেই দেখো না, এটাতো শুরু মাত্র।আমার অবস্থান খুব মোক্ষম জায়গায়। একটা পাশে, যেখানে রিসেপশন ডেস্কের আড়াল নেই, শুধু রিসেপশনিস্টটের একটা পাশ আর ভাঁজ বাঁক দেখা যাচ্ছে। সময় খারাপ কাটছে না। তবে মিস্টির দোকানের মাছির অবস্থা আমার। কাঁচের বাইরে থেকে সন্দেশ আর রসগোল্লা দেখে লাভ কি ছোঁয়ার উপায় নেই। তাই নজরসুখ বিসর্জন দিয়ে তার সামনে গিয়ে বললাম ম্যাম একটু দরকার ছিলো। অমুককে ডেকে দেওয়া যাবে?রিসেপশনিস্ট একটু তেরছা হয়ে বসলো। কান থেকে ফোন নামিয়ে ডায়াল করলো কোনো নাম্বারে। হুমম আচ্ছা আচ্ছা আচ্ছা। না উনিতো নেই, বাইরে গেছেন।এতদুর এসে বিফল হয়ে চলে যেতে মন চাইলো না। অন্তত উপস্থিতিটা জানিয়ে যাই। যদি বন্ধু থাকতো তবে হয়তো চা আর সাথে বিস্কুট আর সিগারেট জুটতো। সেটা জুটবে না। তবে তার অফিসে এসে যে আমি এইসব না খেয়ে চলে গেলাম এটা তাকে না জানালে চলবে কিভাবে?কাঁচামাচু মুখে বললাম, কিছু মনে করবেন না উনার ফোন নম্বরটা দেওয়া যাবে?রিসেপশনিস্ট বেশ দৃঢ় স্বরে বললো, দেখেন এটাতো উনার পার্সোনাল নাম্বার। উনার অনুমতি ছাড়া দেই কিভাবে? আমার মুখভঙ্গি দেখে বোধ হয় কিছু আঁচ করতে পেরেছিলো, তাই সসম্মানে বললো আপনি উনার কে হন? তাহলে দিতে পারি।আমি তাকে সে সুযোগ দিলাম না, সোজা হেঁটে চলে আসলাম বাইরে। শালাকে একবার হাতে পেয়ে নেই। গালি দিয়ে ধুয়ে দিবো।

