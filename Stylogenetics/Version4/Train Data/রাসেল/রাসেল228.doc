কতিপয় বিচ্ছিন্ন মানুষের গল্প ০৬





                        বস ঝড়া সময়ের গান শুনছেন।
আমি ঝড়া সময়ের গান মনে করতে পারি না। টেলিফোন গানটার কথা শুনে বুঝতে পারি আসলে মাহিনের ঘোড়াগুলির কোনো একটা এলব্যাম। বাজারে ওদের ৪টা এলবাম পাওয়া যায়, সব মিলিয়ে মাহিনের ঘোড়াগুলি সম্পাদিত গান আছে বাজারে ৩২টার মতো, তার অর্ধেকই আছে বিভিন্ন সাইটে, তবে সেই গানগুলো আসলে ও খুঁজছে না।
 আমি খুঁজে দেওয়ার প্রতিশ্রুতি দিতে পারি না। প্রতিশ্রুতি দেই, আমি চেষ্টা করবো, এখনও বাংলাদেশে কিছু বন্ধু আছে, যাদের বললে তারা খুঁজে দেখতে পারে।
 বাংলাদেশে ফোন দিয়ে তেমন সুবিধা হয় না, গীতাঞ্জলী কিংবা গীতবিতান বোধ হয় উঠে গিয়েছে কিংবা তার আর মাহিনেরঘোড়াগুলির গান রাখে না, সুতরাং বাংলাদেশে মায়া পাওয়া যায়, সেটাই পাঠিয়ে দিতে বলি।
 জানা হয় না আসলে সেটা নির্দিষ্ট ঠিকানায় পৌঁছেছে কি না। বাংলাদেশ পোষ্ট অফিসের কল্যানেই হোক আর যার পাঠানোর কথা তার অসাবধানতার কারণেই হোক, সেটা পৌঁছানোর সংবাদ আর পেলাম না।
 এর ভেতরেই মেসেজ আসে, বস উইক এন্ডে কি করবেন?
কি আর করবো। ঘরে বসে মাছি মারবো।
কেনো কোনো গার্ল ফ্রেন্ড হয় নি?
আমার দ্বারা এইসব হবে না। আমি ভালো মানুষ এ জন্য না, আসলে এই প্রক্রিয়াটার সাথে যুক্ত হতে হলে যতটুকু সংস্কৃতি সম্পর্কে জানা থাকতে হয় আমি তার কিছুই জানি না।
 আরে বস এইটা কোনো ব্যাপার হইলো। আমি আপনাকে বলি, মেয়ে পটানোর সব চেয়ে সহজ রাস্তা হইলো চার্চে যাওয়া।
 আমি অবাক হই না তেমন। চার্চে গেলেই মেয়ে পাওয়া যাবে এমন হলে বাসার দরজায় যে মানুষগুলো নিয়মিত যীশূর বানী নিয়ে আসে তাদের সাথে যোগাযোগ বাড়িয়ে ফেলতে পারতাম।
হ বস, চার্চে গেলে ভাববে আপনি প্রতারণা করবেন না। এইটাই সবচেয়ে সহজ। তার পরে একদিন ডিনারে নিয়ে গেলেন। মনে করেন পরের সপ্তাহেই ঘটনা ঘটে যাবে।
 আমি উপদেশ অনুযায়ী কাজ করবো কি না এটাও নিশ্চিত হতে পারি না। তবে তার কথা শুনি। সবার কথাই মন দিয়ে শুনি এবং বুঝবার চেষ্টা করি আমি। আমি এই দুই দিন ব্যস্ত থাকবো, গার্ল ফ্রেন্ড থাকবে বাসায়, বিশাল আয়োজন, বাজার থেকে স্যামন নিয়ে আসছি, সাথে দুই বোতল ওয়াইন,
 বাংলাদেশে যাইবেন না?
হ যামু তো, বাসায় গেলেই তো আম্মা বিয়ে দিয়ে দিবে। বুঝলেন আমার বাসায় আমি হইছি একমাত্র শয়তান।
মানে বুঝলাম না বস।
না আমার বাসার সবাই কড়া মুসুল্লী, নিয়মিত মাহফিল বসে আমার বাসায়, সেই বাসায় আমি হইলাম আলাদা পদের। আম্মা আমার জন্য মেয়ে দেখছে বস, মেয়ে বোরখা পড়ে ঘুরে।
 খারাপ কি তাতে?
খারাপের তো কিছু নাই বস।
 মানুষ নিজের সংস্কারের বাইরে যেতে পারে না কোনো সময়ই।
 জীবনে প্রথম একটা গান লিখেছি, সেটার অর্ধেকটা জন্মেছে, বাকি অর্ধেক কোথাও লুকিয়ে আছে, যা তা অবস্থা বলতে হয়। 
গানটা লিখে যতটা আনন্দ পেয়েছি, তার চেয়ে বেশী যন্ত্রনায় আছি এই গান নিয়ে, সারাক্ষণ রাস্তায় রাস্তায় ঘুরি আর হারিয়ে যাওয়া সুরটা ধরবার চেষ্টা করি, 
 এমনই বর্ষা দিনে সজল মেঘের খামে একফালি রোদ পাঠালো বন্ধু আমার নামে
ভেজা ভেজা গাছের পাতা ভেজা ভেজা রোদ, ভেজা ভেজা চোখের আলো ভেজা ভেজা বোধ।
 আর সামনে যায় না গান। আমি হোমওয়ার্ক ফেলে বসে থাকি হাতে কলম নিয়ে। কি হবে পরবর্তী অংশ তার কোনো হদিশ পাই না।
জিপসী তাড়া দেয়, বস কিছু একটা করেন।
এইরকম ম্যান্দা মাইরা গেলে চলবে না বস, একটু ঠেলা দেন পুরাটাই বাইরাইয়া যাইবো।
 আমি বিভিন্ন ভাবে কোঁত দিতে থাকি, কিন্তু সেটা কোথায় লুকিয়ে আছে আমার জানা নেই। 
 এর ভেতরেই হঠাৎ এমজের সাথে পরিচয় হলো খেলতে গিয়ে।
এমজে রিচমন্ড ইউনিভার্সিটিতে পড়ছে, এখনও আন্ডারগ্রাড। বয়েস ২১।
তার জীবনের লক্ষ্য ক্রিমিন্যাল সাইকোলজি আর নার্সিংয়ের উপরে ব্যাচেলর করা।
নার্সিং এখানে বেশ চমৎকার সম্মানিত চাকুরি, পেশা হিসেবেও চমৎকার, কিন্তু এটার সাথে ক্রিমিন্যাল সাইকোলজি মেলাতে পারি না।
ব্যাপ্টিস্ট খ্রীষ্টান। অবশ্য এখানে না আসলে বুঝতাম না, এক খ্রীষ্টান ধর্মে এত ভাগ হতে পারে। ক্যাথলিক, প্রোটেস্টান্ট, ব্যাস্টিস্ট, নিউ ফেইথ, এত নাম আর এত চার্চ, আমার ধারণা ছিলো সব চার্চেই সবাই যায়। বাংলাদেশে আমাদের মসজিদ পৃথক ছিলো, আমরা আহলে হাদিস বলে আলাদা মসজিদে আলাদা কেতায় নামাজ হতো। সেই নামাজের সুরা ফাতিহা পড়বার পরে জোরে আমিন বলতো সবাই। অন্য সবার সাথে এই মসজিদের পার্থক্য ছিলো এটুকুই, তবে সেখানে যারা আসতো আমার ধারণা ছিলো না যে তারা বিশেষ একটা ধর্মমতের অনুসারী বলেই তারা এখানে আসে। বরং আমি ভাবতাম, এখানে জুম্মার নামাজ শুরু হয় ১টায়, অন্য সব মসজিদে জুম্মার সময় ১ ট ২৫, যারা একটু তাড়াতাড়ি পড়ে শেষ করতে চায়, তারাই এখানে আসে।
 পরে দেখলাম আসলে এদের সব কিছুই একটু আলাদা। এমন কি জানাযার প্রক্রিয়াও কিছুটা আলাদা। এইসব ধর্মীয় রীতির গভীরে যাওয়ার আগ্রহ কখনই ছিলো না, কিন্তু এখানে একই রাস্তায় ৫টা চার্চ, এবং ৫ টা চার্চের মানুষেরা কেউই অন্য চার্চে ঢু মারে না। খুবই আশ্চর্য বিষয় এটাই।
 সে নিয়মিত চার্চে যায়, চার্চে প্রার্থনা সংগীত গায়। আমি মুগ্ধ হই। আমার সব কিছুই ভালো লাগে আসলে। এইসব ধর্মনিষ্ট মানুষদের বিশ্বাস করতে ইচ্ছা করে। ছেলেবন্ধু আছে, সে আসবে বিকালে, তারা যাবে মার্কেটে। কিছু কেনাকাটা আছে
আমি হয়তো ওর বাসায় গিয়ে উঠবো।
নতুন সংসারের আনন্দ উপচে পড়ে ওর কথায়।
 আমি নতুন কিছু বলতে পারি না, উইশ ইউ অল দ্য বেস্ট।
 জেনিফার হঠাৎ জানালো, আই এম এক্সপেক্টিং।
 আমি কিছুই বুঝি না, ডেভ ওকে বললো কংগ্রাচ্যুলেশন।
আমি জিজ্ঞাসা করলাম কি এক্সপেক্ট করছো?
ও আমি প্রেগন্যান্ট।
আমি এবার বুঝতে পারি বিষয়টা আদতে কি। নিজের মুর্খতার বয়ান নিজের মুখে দিতে হয় না।
 জেনিফার আমাকে তার পরিবারের ছবি পাঠায়, গত ক্রিসমাসে সান্তার সাথে জ্যাকের তোলা ছবি দেখি, ভালো লাগে দেখতে, জ্যাকের সামনে দাঁত নেই। ওকে ফোনে দিতে বললাম, হাই বলে পালিয়ে গেলো। ওর বাইরে কাজ, একটু পরে যাবে দাদী বাসা। সেখানেই লাঞ্চের প্রোগ্রাম।
 গ্রীষ্মের বন্ধটা অসহ্য লাগে, সময় কাটতে চায় না, আমি প্রতীক্ষা করে  থাকি। 
 এলিস হঠাৎ একদিন বললো কেউ যদি ম্যাসেজ করে দিতো খুব ভালো লাগতো।
আমি বললাম তোমার জামাই কি করে?
 ও আর কি করবে ঘুমাচ্ছে, শরীরটা টনটন করছে ব্যথায়, এখন কেউ যদি শক্ত হাতে মালিস করে দিতো খুব ভালো লাগতো।
 আমি যদি তোমার সাথে থাকতাম, তবে আমি নির্দ্বিধায় করে দিতাম, কিন্তু আমি তো অনেক দুরে কম্পিউটারে বসে তোমার ব্যথার গল্প পড়ছি, সাহায্য করতে পারছি না।
 তোমার সংসার কেমন চলছে, তোমার মেয়ে ভালো আছে?
সবাই ভালো, কালকে আবার আমার ভোরে ঘুম থেকে উঠতে হবে। জামাই উঠবে না,
বললাম তোমার জামাইয়ের সাথে তোমার কথা হয়?
হয় মাঝে মাঝে , বুঝোই তো, গ্রোসারিজে যাইতে হয়, কথা না বললে হবে।
 আমি প্রথমে বুঝতে না পারলেও পরে বুঝলাম এটা ঠিকই ভালোবাসার গল্প।
 ও তাই তো। কি রকম সম্পর্ক তোমার জামাইয়ের সাথে।
তোমাকে একটা কথা বলি, সত্যি কথা, বুঝলে, আসলে সেক্স বিষয়টার সাথে ভালোবাসার পার্থক্য আছে।
 মানে?
মানে আর কি সেক্স হইলো শুধু শরীরের তাড়না মেটানো। উঠলো, ধরলে কাপড় খুললে, ধামধাম ধাম ধাম, একটু পরে কাপড় পড়ে মুখ উল্টে শুয়ে পড়লে, কিন্তু ভালোবাসা একেবারে আলাদা।
 আমি ভালোবাসা বুঝতে চাই।
 সেটা কি রকম।
ধরো ভালোবাসা হলো এই শরীরের চাহিদা শেষ হয়ে যাওয়ার পরের গল্প, যখন তোমার ঠোঁটে আস্তে করে চুমু দিবে, তার পর তোমাকে জড়িয়ে ধরে শুয়ে থাকবে। ওহ আমি প্রথম দিনগুলো এখনও মিস করি।
 আমি ঠিক বুঝতে পারি না আদতে বিষয়টা কি। বাস্তব অভিজ্ঞতার সাথে মিলমিশ করে বুঝতে পারতাম আদতে কি ঘটে ভালোবাসার সঙ্গম শেষে।
 মানে ধরো শরীরের চাহিদা শেষ হয়ে গেলে তো আসলে একটা মেয়েকে তোমার প্রয়োজন পড়বে না, কিন্তু ভালোবাসা থাকলে বিষয়টা আলাদা, তখন তুমি ওকে জড়িয়ে ধরে শুয়ে থাকবে, যা ইচ্ছা তাই আবোল তাবোল বলবে ওক কানে, ও বুঝবে ও আর অন্য কোনো মেয়ে না, ও তোমার কাছে সামথিং স্পেশাল।
 বুঝলে তুমি যদি কখনও বিয়ে করো ছেলে, অবশ্যই কখনও বৌকে এই ভাবে ছেড়ে দিবে না। তুমি বুঝবে না এটা কতটা কষ্টের।
 আমি এলিসের দুঃখ দেখে দুঃখিত হই শেষ রাতে।


                    সর্বশেষ এডিট : ০৩ রা জানুয়ারি, ২০০৯  রাত ১২:১৪                

