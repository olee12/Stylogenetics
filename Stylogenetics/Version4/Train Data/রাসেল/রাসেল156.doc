কতিপয় বিচ্ছিন্ন মানুষের গল্প ০৪





                        সময় খুব দ্রুত বদলে যায়, আমারও ব্যস্ততা বাড়ে সময়ের সাথে। যদিও অফুরন্ত সময় ছিলো নিজেকে দেওয়ার এর পরও দেখা যায় সপ্তাহের বড় একটা সময় যাচ্ছে দুরহ সব হিসাবে মিলাতে। নিয়মিত কথা হয় সবার সাথে। নতুন নতুন মানুষের সাথে পরিচয় হয়। উইক এন্ডে কোথাও যাওয়া হয় না, আমার মতো সমাজবিরোধী কিংবা আত্মকেন্দ্রীক মানুষের সাথে যোগাযোগ রাখা সব সময় সহজ না। সবার সাথে মিলে মিশে খুব বেশী কিছু করে ফেলানোর মতো উচ্ছল কিংবা এক্সপ্রেসিভ আমি না। আর এরচেয়েও বড় কথা যাতায়তজনিত সমস্যা। কার এত দায় পড়েছে আমাকে টেনে নিয়ে যাবে কিংবা আসবে।সুতরাং আমার উইকএন্ড মানে দীর্ঘ সময়ের জন্য অলস বসে থাকা। অফুরন্ত সময় থাকলেও দেখা যায় সেদিনই সময় মতো খাওয়া হয় নি, রান্না করা হয় নি, রান্নার প্রস্তুতি নিতে যে সময়টা লাগে সেই সময়টাতে হয়তো অন্য কিছু নিয়ে ব্যস্ত। এর ভেতরেই একটা গীটার কিনেছি।বাংলাদেশী রুমে ঢুকা হয় না তেমন, দেশে থাকতে বাংলাদেশী রুম এ ঢুকি নাই একেবারে, এক বন্ধুর অফিস থেকে এক দিন ঢুকেছিলাম বাংলাদেশী চ্যাট রুমে, মাত্র ৫ মিনিটের মাথায় দেখলাম হঠাৎ করেই একদল মানুষ গালাগালি শুরু করলো। তাদের কথাও বুঝলাম না, ইস্যু বুঝবার সময়ও নেই।দীর্ঘ এবং সৃষ্টিশীলতাবিহীন গালি, ওকে ধাওয়া করে করে যাওয়া, যাকে উদ্দেশ্য করে এই কাজ সে হয়তো অত্যাচারিত হয়ে অন্য কোনো আইডি নিয়ে ঢুকেছে। এইসব ছিলো সমস্যা, তার চেয়েও বড় সমস্যা আসলে উটকো মেসেজ, আমি নির্বোধের নির্বোধ, এএসএল বুঝি না। তাই প্রথম প্রথম বলতাম হোয়াট ইজ দিস?আমার কথা শুনে কেউ উত্তর দিতো না।এর ভেতরে কোনো এক দয়াবান ব্যক্তি জানালো এইটা হলো এজ, সেক্স, লোকেশন।আমার লৈঙ্গিক পরিচয় জানবার পরে কেউ ভদ্রতা করে একটা দুইটা কথা বলেছে, তবে বেশীর ভাগই আসলে এই উত্তরের পরে আর কোনো কথা বলে নি।একদিন হঠাৎ বাংলাদেশী চ্যাট রুমে ঢুকে পরিচিত একটা গান শুনলাম। জিপসী বাউল নামের কোনো একজন গানটা বাজাচ্ছে। এরপরের গান, তার পরের গান, শুনে ভালো লাগলো। এইসব গান অন্য কেউ শুনে এমনটা ধারণা ছিলো না, সুতরাং নিজেই আগ্রহ নিজে জিজ্ঞাসা করলাম কোথায় থাকেন?উত্তর আসলো মীরপুর।মীরপুরে আমার অনেক বন্ধু, সুতরাং মীরপুরে যাওয়া হয়েছে অনেক বার। মীরপুরে বাসা, ঢাকা বিশ্ববিদ্যালয়ে পড়ে, কার্জন হলে ঘুরাঘুরি করে এমন সব মানুষের ভেতর থেকে একজনকে খুঁজে বের করা অসম্ভব, এরপরও ভালো লাগলো শুনে।ভালো লাগলো তার সেন্স অফ হিউমার।পরে জানলাম সে একটা ব্যন্ডও করেছে। গীটার বাজায়। তার সুর করা একটা গান শুনে মুগ্ধ হয়ে গেলাম। সুতরাং তাকে এই মুগ্ধতা জানাতেই হলো।এ ভাবেই জিপসীর সাথে পরিচয় হয়ে গেলো।তার সাথে পরিচিত হওয়ার পরে যেহেতু আমিও অল্প স্বপ্ল গীটার বাজাই সুতরাং গীটার নিয়ে আলোচনা হতো। আমিও একটা গীটার কিনেছি ততদিনে।সুতরাং অবসরে গান শোনা হয়, দেশ থাকতে তেমন না শুনলেও একটা সময়ে শুধু ইংরেজী গানই শোনা হতো। এখানে আসবার পরে সেই ইচ্ছাটা ছিলো, দেশ থেকে অনেকগুলো এমপিথ্রি নিয়ে আসা হয়েছে, সবই পছন্দের গান, সুতরাং গান শোনাটা সমস্যা না, কিন্তু ইংরেজী গান শুনতে ইচ্ছা করে না, বাংলা গান শুনি। জিপসীর কালেকশন খারাপ না, তার কল্যানে অনেক গান শোনা হলো। শোনা হলো চন্দ্রবিন্দু, ফসিল, রুপম, লক্ষীছাড়া, শোনা হলো একেবারে অপরিচিত মানুষদের গান। জিপসীর কারণেই শোনা হলো জাতিস্মর। কানাডার ব্যন্ড, ইয়র্ক ইউনিভার্সিটির ছেলেরা এটা করেছিলো।যাই হোক, তার কল্যানেই আমার গান লেখা এবং গান সুর করবার প্রক্রিয়া শুরু হলো। এমনই একটা দিনে গান সুর করবার চেষ্টা করছি, মানে ততদিনে জিপসীর পরিচয় জানা হয়েছে, সে আসলে মীরপুরে থাকে না, থাকে জার্মানী, তবে এই কথাটা বলতে ভালো লাগে না বলেই সে এখনও মীরপুর বাসী।সুতরাং গান সুর করা বলতে এই পাশ থেকে আমি কর্ড আর রিদম প্যাটার্ণ বলি, ও পাশ থেকে গানের কর্ড আর রিদম প্যাটার্ন আসে, আমরা ভয়েস চ্যাটে গান সুর করবার চেষ্টা করি। আমি আমার অখাদ্য কর্কশ গলায় সুরের আভাস দেই, সেটাকে শ্রবনযোগ্য করে পরিবেশন করে ও। এইসব গান লিখে সুর করে অবসর যাচ্ছে। উইক এন্ডে জিপসীর নিজের কাজ থাকে, কামলা দেওয়ার কাজ, কামলা থেকে ফিরে হয়তো সামান্য সময়ের জন্য কথা হয়। সারা দিনে আমার তেমন কাজ থাকে না, নতুন লিখতে শেখা বালকের মতো আমি সারাদিন গানের নেশায় বুঁদ হয়ে থাকি, চেষ্টা করি গান লিখবার, এবং যতবার চেষ্টা করি ততবারই গীতিকারদের প্রতি শ্রদ্ধাবোধ বাড়তে থাকে।আমার গান লেখা হয় না। এমনই একটা সময়ে এলিসের টোকা। কি ব্যপার তোমাকে তো এখন পাওয়াই যায় না। খুব ব্যস্ত।আরে না, কি যে বলো, খুব ব্যস্ত আর হতে পারলাম কই, স্কুল, হোমওয়ার্ক, এই নিয়েই জীবন।এখন কি ব্যস্ত, নইলে চলো এক হাত হয়ে যাক।আমি অপারগতা জানাই।আসলে একটা গান নিয়ে ব্যস্ত আছি।তুমি গান গাও?আরে না, তুমি কি পাগল, আমি গান গাইলে আশে পাশের সব বাসার লোক পুলিশে রিপোর্ট করবে,তাহলে?গান লিখবার চেষ্টা করছি।আমার মেয়েও গান লিখে, সুর করে, ওরা একটা ব্যন্ড করবে, গার্লস ব্যান্ড।যদিও গার্লস ব্যান্ড ঠিক আমার পছন্দের বিষয় না, বেশীর ভাগ মেয়ে গায়িকাকেই আমার অসহ্য লাগে, তাদের গানে তেমন টান অনুভব করি না আমি, মরিসেট কিংবা শেরিল ক্রো এ তালিকার বাইরে, এমন ভাবেই কিছু কান্ট্রি সিঙ্গার আমার পছন্দের তালিকায় যুক্ত হতে থাকে, কিন্তু মেয়ে ব্যান্ড বলা মাত্রই চোখে ভাসে স্পাইস গার্লস, তবে এ কথা প্রায় অপরিচিত একজনকে অশোভন ভাবে বলা সম্ভব না। তাহলে তো সে ব্রাট না।আরে ও ব্রাট বটে।কিন্তু ও গান লিখে সুর করে, ওর প্রতিভা আছে বলতে হবে। আমি এত বুইড়া গাধা কিন্তু আমি গান লিখতে পারি না,তা কিছুটা আছে, ও ওর স্কুলের চিয়ার গ্রপেও আছে, নাচতেও পারে।আমি তার মেয়ের প্রতিভায় মুগ্ধ হই। এমনি তে সৃষ্টিশীল মেয়েদের আমার ভালো লাগে। মেয়েলী নাটুকেপনা আমার পছন্দ না। তাদের ফিচকে প্যানপ্যানানি শুনবার বদলে আমি বরং সৃষ্টিশীল কোনো মেয়ের নিজস্ব কথা শুনতে আগ্রহ বোধ করবো বেশী।জেন এসে বলে একজনের সাথে পরিচয় করিয়ে দেই,সুতরাং ডেভ এর সাথে পরিচয় হলো।মিশিগানের ছেলে, গান লিখে, সুর করে।আমি অবাক হয়ে যাই, এখানে এমন সব মানুষ আছে, যারা গান লিখছে সুর করছে, অথচ তারা কোনো প্রতিষ্ঠিত শিল্পী না, কিংবা প্রতিষ্ঠিত শিল্পীর গান গাইছে না,বাংলাদেশে পাড়ার গায়কেরা অনুকরণ করে, রবীন্দ্রনাথ আর নজরুলের গান কোনো না কোনো শিল্পীর অনুকরণে চমৎকার গাইতে পারে। কিন্তু নিজস্ব সৃষ্টিশীলতা বলে কিছু নেই। যে মানুষটা রবীন্দ্রনাথের গান গাইছে ১০ বছর, সে কিন্তু নিজেকে সেখানেই প্রতিষ্ঠিত করতে চায়, স্থানীয় পর্যায়ে কিংবা জাতীয় পর্যায়ে নিজেকে রবীন্দ্রসঙ্গীত শিল্পী হিসেবে পরিচিত করতেই সে আগ্রহী। নিজের ভাব প্রকাশ করবার আগ্রহ কিংবা ক্ষমতা তার নেই।হঠাৎ বললো ডেভ, একটু দাঁড়াও, আমি একটা কাজ করে আসি-কি কাজ?একটু ন্যাপি বদলাতে হবে।আমি ন্যাপি বুঝি না, সুতরাং সে ফিরে এসে আমাকে জানায়, তার ভাগনী আজ তার সাথে আছে, তার বোন ডেট এ গিয়েছে, সুতরাং এই সন্ধ্যায় তার বোন না আসা পর্যন্ত কার্যত সেই বেবি সিটিং এর কাজটা করছে।আমি খুব খুশী হই, অন্তত জীবনে বৈচিত্র আছে। শিশুদের সাথে মেলামেশা আছে।সে আমাকে তার ভাগ্নীর গল্প শোনায়, বয়েস মাত্র ২ বছর, তবে চঞ্চল, আপাতত সে কম্পিউটারের কেনেকটিং ওয়ার নিয়ে টান দিয়েছে। কিছু বলবার আগেই স্তব্ধ হয়ে যায় সব।কিছুক্ষণ কর এসে বলে, আর বলো না, ও পাওয়ার সুইচঅফ করে দিলো। রিসার্ট করে আসলাম এখানে।তুমি কি নিয়মিত বেবী সিটিং করো? আরে বুঝলে না, পরিবারে ব্যচেলর বলতে আমিই, সুতরাং আমার সব ভাইবোন আমাকে বাচ্চা দিয়ে নিজেদের মতো চলে যায়। প্রায় প্রতি সপ্তাহেই আমাকে ২ থেকে ৩ দিন এই কাজ করতে হয়।তোমার বৌয়ের এতে সুবিধা হবে। অন্তত তোমার অভিজ্ঞতা অনেক।তা আর হলো কই। আমি একজনকে পছন্দ করি। কিন্তু ব্যাটে বলে হচ্ছে না। আমি যা করি ওটা ওর পছন্দ না।তবে আমার কাজকে আমি পছন্দ করি, ওর জন্য নিজের পেশা বদলে ফেলবার আগ্রহ নেই আমার।আপাতত আমরা সেপারেশনে আছি।এ নিয়ে কথা বাড়ানোর আগ্রহ পাই না আমি।এর ভেতরেই খাওয়া, এর ভেতরেই গান, এর ভেতরেই তাস খেলা। চলতে থাকে নিজের নিয়মে। ভাগ্যগুনে কিংবা দক্ষতার কারণে দেখা যায় আমার রেটিং মোটামুটি ভালো অবস্থানে চলে গিয়েছে ততদিনে।সুতরাং বিগবসদের সাথেও খেলবার অনুমতি পাই। তাদের সাথে খেলে আনন্দ পাই না, সেটা সামাজিকতার বাইরে গিয়ে কিছু যুদ্ধংদেহী মানুষের জিতবার প্রানান্ত প্রয়াস।একদিন হঠাৎ করেই ডেভ আর আমি খেলতে খেলতে হারিয়ে দিলাম আমাদের চেয়ে রেটিং এ এগিয়ে থাকা এক জুটিকে। তার নাম ডেভিল সামথিং। তবে পরাজয়কে মেনে নেওয়ার মানসিকতা তার নেই।অধিকাংশ মানুষেরই পরাজয় মেনে নেওয়ার মানসিকতা থাকে না। তারা প্রয়োজনে হোগা দিয়ে পাহাড় ঠেলবে কিন্তু স্বীকার করবে না তারা হেরে যাচ্ছে।সুতরাং হঠাৎ করেই দেখা গেলো আমাকে উপযুক্ত শিক্ষা দেওয়ার জন্য সে হাজার হাজার মেসেজ পাঠানো শুরু করলো। এই মেসেজের ভীড় ঠেকে পাল্টা চাল দেওয়া বেশ কষ্টের। ৩ মিনিটের একটা সময় থাকে, সেই সময়ের ভেতরেই পাল্টা চাল দিতে হয়।আমার যে জিতবার আগ্রহ ছিলো খুব এমনও না, কিন্তু হঠাৎ করেই রোখ চেপে গেলো। এই খেলা আমি শেষ করবোই করবো।সুতরাং প্রায় ৫০ মিনিট অনবরত তাকে বললাম,মেনে নাও তুমি হারছো।এমন না যে তোমার কাছে হারলে আমার মান ইজ্জত সব যাবে । এটা একটা খেলা,তুমি চাতুরি করেছো।অযথা অভিযোগ দিয়ে লাভ নেই। যদি আমাকে কেয়ামত পর্যন্ত অপেক্ষা করতে হয় আমি করতে রাজি, কিন্তু এই খেলায় তুমি হারবে এবং আমি তোমাকে হারিয়েই তবে থামবোগালাগালি চলতে থাকে। আমি পাত্তা না দিয়ে চালিয়ে যাই খেলা।এর মাত্র একটা চাল, দিলেই হেরে যাবে, আমি প্রতিহিংসার স্বাদু অনুভব পাই। এই ৫০ মিনিটে আমি অন্তত ৫০ হাজার বার মাউস চেপেছি, ক্রমাগত আসতে থাকা মেসেজের সাথে পাল্লা দিয়ে মাউস চাপতে হয়েছে। একটু দেরী করলেই অন্তত ৫০টা উইন্ডো বাবলের মতো ফুটে উঠে স্ক্রীনে।শেষ চালটা দিয়ে ডেভকে বললাম, ম্যান উই ডিড ইট ম্যান।সাম পিপল আর সো ফাকড আপ, ইয়্যু নো, দে আর নট ইভেন রেডী টু এক্সেপ্ট দেয়ার ডিফিট।ইউ উড মিট এ লট ওফ দ্যাট কাইন্ড এরাউন্ড মেট।গুড নাইট দেন।

