মিথ-





                        মানুষ নাটকীয়তা ভালোবাসে, নাটকীয়তা চায় জীবনে, সাদামাটা পরিবেশনও ইদানিং ভালো লাগে না কারোই, সুতরাং ফ্যাশনেবল হয়ে উঠতে চায় মানুষ নিজের তাগিদে।
 যুগটাই বিজ্ঞাপনের যুগ, এবং যেকোনো উপলক্ষেই নিজের বিজ্ঞাপন করবার সামান্য সুযোগ পেলে সেটা ব্যবহার না করবার মতো মুর্খ মানুষ বর্তমানে পাওয়া কঠিন।
 এভাবেই মানুষ প্রয়োজনে মিথ তৈরি করে, সেখানে সাদামাটা বিষয়ের চটকদার উপস্থাপন থাকে, আমার কাছে বিষয়টা অদ্ভুত লাগে, বিশেষত চটক তৈরির বিষয়টা, ধরা যাক শের এ বাংলা এ কে ফজলুল হক সাহেবের কথা, তার সম্পর্কে প্রচলিত আছে, তিনি ফটোগ্রাফিক মেমোরির অধিকারী ছিলেন, একবার যা দেখতেন তা ভুলতেন না, কোনো বই একবার পড়লে তা তার হুহহু মনে থাকতো।
 এমন ফটোগ্রাফিক মেমোরিসম্পন্ন মানুষের সংখ্যা কম হলেও এমন মানুষ যে পৃথিবীতে নেই এমন না, আছে কম পরিমাণে হলেও। কিন্তু তার সম্পর্কে প্রচলিত মিথ হলো, তিনি বই পড়ে পাতা ছিড়ে ফেলতেন। এই বিষয়টাই আমার কাছে অদ্ভুত এবং অগ্রহনযোগ্য মনে হয়, একজন মানুষের ফটোগ্রাফিক মেমোরি হলেই তাকে তার পাঠ্য বইয়ের পাতা ছিড়ে ফেলতে হবে?
 তবে এই উপকথা আসলে মানুষের নাটকীয়তা তৈরির চেষ্টা, যে মানুষটা ভালো, তাকে শুধু ভালো বলে আমাদের তৃপ্তি আসে না, সুতরাং আমরা চটকদার বিশেষণ খুঁজি, নেহায়েত চোর ছ্যাচ্চোর নেতাকেও দেশপ্রেমিক বানিয়ে দেওয়ার প্রচারণার বাইরে  যখন সত্যিকারের একজন ভালো নেতাকে সামনে পাই তখন তাকে দেবতা, ফেরেশতা এইসব বলেও তৃপ্তি নেই, সুতরাং হাতেম তাইয়ের গল্পের মতোই একটা মিথ তৈরির চেষ্টা থাকে, তিনি এত বেশী জনদরদী, এত বেশী মানুষের উপকার করতে চান, তিনি নিজের শাররীক ক্লেশ সহ্য করে হলেও অন্যের উপকার করেন।
 এমন হয়তো ঘটতে পারে যে ফজলুল হক জীবনে কোনো এক দিন কোনো এক পাঠ্য বইয়ের পাতা অসাবধানতার ছিড়ে ফেলেছিলেন, কিন্তু ছিড়ে ফেলা পাতায় অধীত বিষয়টি তার স্মৃতিতে ছিলো, কিন্তু একজন মানুষ বই পড়ছেন আর পাতা ছিড়ছেন এই বিষয়টা নেহায়েত মিথ, কোনো সভ্য, সুস্থ মানুষ এমনটা করতে পারে না।
 তেমন ভাবেই অন্য একটা মিথ হলো টিপু সুলতান কোনো এক দিন সকালে তাঁবু থেকে বের হয় জঙ্গলে গিয়ে বাঘের মুখো মুখি হলেন, তিনি খালি হাতে বাঘ শিকার করে ফেরত আসলেন, সুতরাং টিপু সুলতানের সাথে তেমন ঝামেলা করলে সেটা প্রাণঘাতি হতেও পারে, শৈর্য্য বীর্যের প্রতীক হিসেবে এটা তেমন খারাপ নয় আদতে।
 তবে টিপু সুলতান কেনো একা একা জঙ্গলে যাবেন, কিংবা যদি একজন রাজপূত্র একা একাই জঙ্গলে চলে যান কোনো সঙ্গীসাথী, সৈন্য-সামন্ত ছাড়াই তবে তার সাথে সাধারণের তফাত পাওয়া যাবে না, মানুষ একা একা জঙ্গলে গেলে মানে নিরালায় জঙ্গলে গেলে হতে পারে প্রকৃতির ডাকে সাড়া দিতেই গিয়েছে, সুতরাং নেপথ্যে ঘটনা আদতে কি?
 টিপু সুলতান কোনো এক দিন সকালে ঘুম থেকে উঠে গিয়েছেন প্রকৃতির ডাকে সাড়া দিতে, কেবল গুছিয়ে বসেছেন, এমন সময়ে এসে হাজির হলো বাঘ মামা, বিরক্ত হয়ে টিপু সুলতান বাঘ মামা মেরে ফেললেন, না কি অন্য কোনো কিছু করতে গিয়ে মেরে ফেললেন।
 মিথ শৈর্য্যের প্রকাশক হলে আদতে এই মিথটা ভিন্ন ভাবে উপস্থাপন করলে কেমন হতে পারে , ধরা যায় টিপু সুলতাম প্রকৃতির ডাকে সাড়া দিতেই জঙ্গলে এবং সেখানেই তার বাঘ হত্যার কারণ ঘটলো, পরবর্তী মিথ হতে পারতো-
টিপু সুলতান, বিশাল সাহসী, বাঘ না দেখলে  তার বড় বাইরে হয় না।
 বিষয়টা ঠিক শৈর্য্য প্রকাশ করে না, একজন মানুষ বাঘ দেখে কোষ্ঠ পরিস্কার করছে, বিষয়টা ঠিক সাহসিকতার পরিচায়ক নয়, বরং বিষয়টা ভিরুত্বের পরিচায়ক, সুতরাং মিথে শৈর্য্যের অনুপ্রবেশ ঘটাতে হলে বলতে হবে, বাঘের ল্যাজ দিয়ে কান না চুলকালে টিপু সুলতানের কোষ্ঠ পরিস্কার হতো না।
 এখন বিষয়টা যথেষ্ঠ সাহসী হয়ে উঠবে- জীবন্ত একটা বাঘ গলায় দড়ি দিয়ে বেধে টিপু সুলতান টাট্টি খানায় ঢুকলেন, বাঘের ল্যাজ দিয়ে কান চুলকাচ্ছেন আর হালকা হচ্ছেন,
 শালার এই মিথে যেমন সাহসীকতা পাওয়া যাচ্ছে, খালি হাতে বাঘ শিকারের ভেতরে তেমনটা নেই।
                            
                    সর্বশেষ এডিট : ১০ ই মার্চ, ২০১১  রাত ৯:০১                

