প্রতিষ্ঠানের আধিপত্যের সীমানা নির্ধারণ করা প্রয়োজন _





                        প্রতিষ্ঠান আধিপত্যবাদী, প্রতিষ্ঠান নিজের ভেতরে এই দানব নিয়ে বেড়ে উঠে ডালপালা মেলে।ব্যক্তি মানুষের নিজস্ব পছন্দ অপছন্দ থাকে, কাউকে গ্রহন কিংবা বর্জন করবার সীমিত সামর্থ্য থাকে, তবে ব্যক্তি বিতৃষ্ণ হয়ে সম্পর্কছেদের বাইরে বড় কোনো অঘটন ঘটাতে পারে না, অন্তত যতটুকু বিবেচনার সীমা ততটুকু পর্যন্ত এটা সত্য- যখন ব্যক্তি মানুষ অবিবেচক তখন ব্যক্তিগত অসুয়ায় প্রাণ সংহারের সিদ্ধান্তও নিতে পারে জিঘাংসা চরিতার্থ করবার জন্য- প্রতিষ্ঠান এর চেয়েও বেশী বিধ্বংসী, এর চেয়েও বেশী প্রতিহিংসাপরায়ন। প্রতিষ্ঠান নিজের প্রতিহিংসার নখর লুকিয়য়ে রাখে সুসজ্জিত কর্পোরেট অফিসের দেয়ালে , সেখানেই আঁচর কাটে প্রতিহিংসা।ব্যক্তি মানুষের নিজস্ব পছন্দ- অপছন্দ, রাজনৈতিক মতবাদ এবং রাজনৈতিক বিশ্বাসের সাথে আপোষ করেই জীবন যাপন করতে হয়। ব্যক্তি জীবিকার কারণে প্রতিষ্ঠানসংশ্লিষ্ঠ হয় এবং সুস্থ জীবনযাপনের তাগিদেই প্রতিষ্ঠানবিরোধিতাকে ধারণ করে নিজের ভেতরে। প্রতিষ্ঠান আগ্রাসী চরিত্র, প্রতিষ্ঠানের ব্যক্তিসংহারক ভুমিকা মেনে নিয়ে প্রতিষ্ঠানের স্তম্ভ হয়ে উঠা কিংবা প্রতিষ্ঠানকে নিজের রক্ত দিয়ে জীবিত রাখবার মতো আনুগত্য প্রকাশ করে তেমন লাভ হয় না ব্যক্তির। নিজস্ব নিরাপত্তা বিঘ্নিত হলে প্রতিষ্ঠান এইসব অনুগত দাসদের অনায়াসে দলিত করতে পারে।আনুগত্যের সীমানা হয়তো কর্পোরেট খাঁচায় কাটানো সময়টুকুর জন্যই নির্ধারিত হওয়া ভালো, সমস্যা হলো প্রতিষ্ঠান এই আনুগত্যকে ব্যক্তিগত জীবনেও টেনে আনতে চায়।প্রথম আলো ব্লগ নিয়ে আমার কোনো সমস্যা নেই, আমি সেখানে লিখতেও যাবো না, নীতিমালায় যত শর্ত আছে সেসব মেনে আমার পক্ষে লেখা সম্ভবও না সেখানে, তবে প্রথম আলো ব্লগ একটা উদাহরণ হয়ে থাকবে, ইন্ট্যার‌্যাকটিভ নিউজ মিডিয়া হয়ে উঠতে গেলে কি কি করা উচিত না- এইটা ঠিক করতে হলে প্রথমেই প্রথম আলো ব্লগকে উদাহরণ হিসেবে নিতে হবে, তারা যা করেছে সেটা কখনই করা যাবে না। অন্তত ব্লগ তৈরি এবং এর নীতিমালা তৈরির বিষয়ে প্রথম আলোর শর্তগুলো দিয়ে কখনই ব্লগিং করা সম্ভব না। ঠিক এই কথাটাই জেবতিকের লেখায় ছিলো।সেটা প্রথম আলোর মানুষজনের ভালো লাগে নি, ব্যক্তিগত আলাপণ কতটুকু প্রকাশ্য সেটা না জেনে এর চেয়ে বেশী কিছু বলা অনুচিত আমার এই ক্ষণে। তবে প্রথম আলো প্রতিষ্ঠান হিসেবে আধিপত্যবাদী হয়ে উঠছে, তাদের ধারণা বাংলাদেশের মানুষজন তাদের মতবাদের অন্ধ দাস হয়ে উঠবে, তারা যেহেতু সব ভালোর সঙ্গে আছে সুতরাং তাদের এইসব বাল-ছাল নীতিমালাকে কটাক্ষ করা মানেই তুমি খারাপের সঙ্গ দিচ্ছো।ব্লগিংয়ের ধারণার সাথে যায় অন্তত আমার অনুমাণ সাধারণ মানুষের সাধারণ অনুভবকে প্রকাশ করবার স্বাধীনতা, গুজব ও রটনাকে নিজের বিশ্বাস মনে করেল লিখে রাখবার স্বাধীনতাটুকুই ব্লগিং। মানুষ চাঁদে গেছে, বৃহঃস্পতির অসংখ্যা উপগ্রহ আছে এইসব বৈজ্ঞানিক বিশ্বাসকে কাঁচকলা দেখিয়ে আমি আমার অবিশ্বসকে প্রকাশ করতেই পারি, আমি সংশয়ী হয়ে বলতেই পারি মানুষ চাঁদে যায় নি কখনই,এইসব যুক্তরাষ্ট্রের রচিত নাটক। এই অসাধারণ স্বাধীনতাধারণ করতে ব্যর্থ যেকোনো ব্লগিং প্লাটফর্ম একটা সময়ে মুখ থুবড়ে পড়বে। সংবাদ মাধ্যমের নিজস্ব রাজনৈতিক বিবেচনা থাকে, স্বার্থ থাকে, এই স্বার্থ এবং রাজনৈতিক বিবেচনাকে ঠকঠাক চালিত করবার জন্য অনুগত সাংবাদিক প্রয়োজন হয়, অনুগত সম্পাদক প্রয়োজন হয়, তারা সংবাদ মাধ্যমের রাজনৈতিক অবস্থানজনিত বিষয়াদি নিজের বিবেচনায় সংশোধন করে যায়। এবং এখানে প্রকাশিত প্রতিটা সংবাদেই এই রাজনৈতিক বিবেচনা কাজ করে, তথ্যের ব্যবসা হলেও তথ্য উপস্থাপনের কারসাজির কারনেও নিরেট সত্যের উপরেও একটা সংশয়ের কালিমা লাগানো সম্ভব। সংবাদ মাধ্যম কৌশলে নিজের মতাদর্শকে প্রচারের জন্য এইসব সংশয় তৈরি এবং নিশ্চয়তা তৈরির কাজটা করে থাকে।৯টা থেকে ৫টা, ৫টা থেকে রাত ২টা মানুষ সংবাদ প্রতিষ্ঠানের ভেতরে থেকেই এই কারসাজির সহায়ক শক্তি হিসেবে কাজ করে, কিন্তু সেই মানুষটাই যে প্রতিষ্ঠানের রাজনৈতিক উপস্থিতিকে নির্বিবাদে মেনে নিবে এমনটা হওয়া সম্ভব না। কিন্তু প্রথম আলোর দাবি এমনই- এখানে যারা কাজ করবে তাদের সবারই এই প্রতিষ্ঠানের গলদগুলোকেও সঠিক বিবেচনা করে অগ্রাহ্য করে যেতে হবে।প্রতিষ্ঠান গণতান্ত্রিক হয়ে উঠবার ব্যর্থতার শুরু এখানেই, অসংখ্যা ব্যক্তি- অসংখ্য রাজনৈতিক মতবাদ, অসংখ্য জীবনাদর্শ- সবটুকুকেও ধারণ করতে পারবে না প্রতিষ্ঠান, এমন কি সবার জীবনাদর্শকে প্রমোটও করতে পারবে না তারা- কিন্তু ব্যক্তিগত অভিমতের প্রতি শ্রদ্ধাশীল না হতে পারার কর্পোরেট ব্যর্থতার দায় কে নিবে।আনিসুল হক ভালো ভালো কথা লিখবেন, বিতর্ক হতে পারে এমন সব মন্তব্যই উহ্য রাখবেন, তিনি সমালোচনা করতেও রাজি নন, সমালোচনা শুনতেও রাজি নন, প্রতিষ্ঠান হিসেবে তারা শুধু স্তুতিবাক্য শুনতে চাইবেন। এমন মামা বাড়ীর আব্দারের কোনো প্রয়োজন আমি দেখি না,তবে যখন জানতে পারি শুধুমাত্র তাদের ভুলের সমালোচনা করা হয়েছে কিংবা তাদের মতবাদের সাথে তাল না মেলানোর জন্য তারা ব্যক্তি সংহারক ভুমিকায় অবতীর্ণ হয়েছে তখন প্রতিষ্ঠানের হঠাকারিতায় চিন্তিত হই আমি।প্রথম আলোর নিজস্ব ড্রয়ারে অনেক গোপনীয় দুর্নীতির ফাইল আছে, সেই ফাইলের পাতা ক্রমশ বাড়তে থাকে, এবং প্রথম আলো, যেহেতু আগ্রাসী প্রতিষ্ঠান সুতরাং সে এইসব তথ্যকেও কৌশলে মানুষকে দমাতে ব্যবহার করে। মানুষকে নিয়ন্ত্রনের জন্য তার গোপনীয় তথ্য নিয়ে ব্যবসা কিংবা এইসব তথ্যের ব্যবহার এক ধরণের দুর্নীতি- দুর্নীতি বিরোধী প্রথম আলো, দুর্নীতি দমন অভিযানের নামে এই কাজটাই করে যায় অবলীলায়। এবং এতে তাদের বিন্দুমাত্র আক্ষেপ নেই।কিন্তু তাদের কর্মচারী কিংবা তাদের সাথে পরিচিত মানুষগুলো যখন এইসব বস্তপচা নোংরা আচরণের বিরুদ্ধে কিছু বলতে যাবে ব্যক্তিগত ব্লগে তখন সেটা প্রথম আলোর প্রতিষ্ঠান বিরোধিতা হিসেবে চিহ্নিত করে ব্যক্তিকে দমনের চেষ্টাটা কোনো ভাবেই কাঙ্খিত হতে পারে না।আধিপত্যবাদী এই প্রতিষ্ঠানটির সচ্ছতা দাবি করি। তারা যেনো নিজের প্রতিষ্ঠানের কর্মচারীদের ব্যক্তিগত জীবনকেও আহত না করে কিংবা তারা যেনো কর্মচারীর ব্যক্তিগত বিশ্বাসকে নিয়ন্ত্রনের কোনো প্রচেষ্টা না করে। স্তুতি বাক্য শুনতে চাইলে এইসব শোনানোর মানুষের অভাব নেই, কিন্তু অপ্রয়োজনীয় স্তুতি প্রথমেই মানুষ এবং প্রতিষ্থানের বিকাশকে রুদ্ধ করে দেয়।
                    
