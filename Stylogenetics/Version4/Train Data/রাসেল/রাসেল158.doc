কতিপয় বিচ্ছিন্ন মানুষের গল্প ০১





                        সম্পর্ক হয়ে যাওয়া জটিল কিছু নয় বরং সম্পর্ক হয়ে যাওয়ার পরে সেটা বজায় রাখা জটিল। আমার সাথে কারোই দীর্ঘ মেয়াদে সম্পর্ক অক্ষুন্ন থাকে না, বরং সম্পর্ক বদলাতে বদলাতে একটা সময় সেটা পরিচিতের কাতারে নেমে আসে, এবং দিন দিন এই সম্পর্কের শীতলতা বাড়তে বাড়তে একটা সময় যোগাযোগ রাখবার তাগিদও বোধ করি না তেমন।প্রতিবছরই ২৪শে সেপ্টেম্বরের আগে আগে জন্মদিনের সংবেদ আসে, প্রযুক্তি চমৎকার ব্যবস্থা করেছে । পরিচিত সবারই জন্মদিনের আগাম সংবাদ চলে আসে। এরপরে মনে হয় ঠিক আছে আজ না কাল, ঠিকই কাল সকালে উঠেই জন্মদিনের অগ্রিম শুভেচ্ছা জানিয়ে দিবো।পরদিন সকালটাতে কোনো এক অজানা কারণে জন্মদিনের শুভেচ্ছা পাঠানো হয় না, মনে হয় ঠিক আছে এখনও তো কুত্তার তাড়া খাওয়া জীবন, একটু গুছিয়ে ঠিকই সপ্তাহান্তে জন্মদিনের শুভেচ্ছা পাঠাবো।সপ্তাহ শেষ হওয়ার দিনটা অনেক উল্লাস নিয়ে আসে, আশা নিয়ে বসে থাকা, একটু বেশি রাত জাগলেও তেমন সমস্যা নেই, আগামি কাল সকালে তো আর সেহেরীর সময়ে উঠে দৌঁড়াতে হবে না কাজে, একটু বাড়তি সময় কাটালে কি আর তেমন হবে।মেইল বক্সে জন্মদিনের সংবাদটা চোখে পড়লেও ঠিক আছে, দিচ্ছি দিবো করেই দেখা যায় দিনটা পার হয়ে গেছে। অগ্রিম না হোক লেট বার্থ ডে উইশ করাও তেমন আপত্তিকর না। আমি যে মনে রেখেছি, আমি যে আগ্রহী এইটুকুই জানানো তো। সে জানানো যাবে।অথচ গত ৩ বছরে  একবারও তাকে জন্মদিনের অগ্রিম কিংবা বকেয়া শুভেচ্ছা জানানো হয় নি। তার ছেলেও মনে হয় এত দিনে স্কুলে ভর্তি হয়েছে। কথা ছিলো তার স্বামী পুলিশের কাজ ছেড়ে স্কুলে শিক্ষকতা করবে। নাইট ডিপ্লোমাতে ভর্তি হয়েছিলো জিম। জানা হলো না আদতে জিম শেষ করলো কি না সেই ডিপ্লোমা।ও অবসর সময়টাতে ঘরে বসে উপার্জন করুন, এমন একটা প্রস্তাব রেখেছিলো। তেমন জটিল কোনো কাজ না, নিয়মিত ডাটা আপডেট করা। পোষ্ট অফিসে পার্সেল পাঠানোর পরে সেটা কোথায় কি অবস্থায় আছে, খোঁয়া গেলো কি না , এইসব সংবাদও মানুষ পয়সা খরচ করে জানতে চায়। এই সংবাদগুলো নিয়মিত আপডেট করবার কাজটা শুরু করবার কথা ছিলো। করলো কি না তাও জানি না।জ্যাক পানি ভালোবাসে, শেষ বার ব্যাক ইয়ার্ডে একটা ওয়াটার পুল লাগিয়েছিলো, শেষ বলতে গত গ্রীষ্মের আগের গ্রীষ্মে। জিম আর জ্যাক ঘরের পেছনের ৬ বাই ৮ ওয়াটার পুলে লাফালাফি করছে, তাদের উল্লাসের শব্দ শুনতে পারছি। এ বছর কি করলো সেটাও জানলাম না।অনেক কিছুই জানতে ইচ্ছা করে, আদতে একটা সম্পর্কের সাথে অনেকগুলো মানুষ জড়িয়ে যায়।অনেকগুলো মানুষের অনেক রকম সংবাদ এসে জড়ো হয়, সেইসব সুতো টানটান করে রাখাই সম্পর্ক। আমাকে দিয়ে এইসব টানাটানি সম্ভব হয় না।জেনিফার, তামাটে লাল চুল, লম্বায় ৫ ফুট ৩ ইঞ্চি, অবশ্য তখনও এইসব জানা ছিলো না, হঠাৎ বললো তোমার হাত কেমন?ভালোই, কেনো বলো তো।নাহ মানে আমার কাছে তেমন কিছু আশা করো না , আমি কিং এর ভরসায় ডেকেছিলাম, আমার কিং তো কেটে দিলো।নাহ ঠিক আছে, কি আর হবে, একটা গেম হারলে তেমন বড় কিছু হবে না। বরং জিততে চাওয়ার চেয়ে খেলাটা উপভোগ করো।ও তেমন ভালো তাস খেলতে পারতো না, ভুলভাল ডাক দিতো, উঠবে না জেনেও , এমন অনেক বার হয়েছে, জেতা খেলা হেরে চলে আসেছি।কিছু বললেই খুব দুঃখ পেয়ে বলতো, তুমি কি রাগ করেছো, আমার উপরে অনেক রাগ করেছো।অনেক দিনের সম্পর্কের পর ক্ষোভ আর অভিমান সহজেই জানানো যায়।কিন্তু কেনো? তুমি তো জানতেই। আর একটু জেনিফার। ইউ নো উই হ্যাড দেম, উই হ্যাড অলরেডী ব্রোক দেয়ার কভার। কিন্তুরাগ করো না, এমন করলে তোমার সাথে আর খেলতে আসবো না, তুমি বদলে যাচ্ছো।আমরা খেলাটা উপভোগ করতাম, কিংবা আমাদের অবসর যাপনের একটা উপলক্ষ ছিলো এই খেলা। রাতের খাওয়া শেষ হলে তাস খেলতে বসার বিলাসিতা আমার ভালো লাগতো। অনেকটা সময় কেটে যেতো, কিছুই বুঝা যেতো না। ভয়ংকর শীতল ডিসেম্বর, বাইরে কনকনে ঠান্ডা, তুষার পড়ছে, ৪ সপ্তাহের বন্ধের প্রথম সপ্তাহেই হাঁপিয়ে উঠেছিলাম।তার উপরে এই ঠান্ডায় আসলে কিছুই করবার নেই, রেনুকার ছেলে মাঝে একদিন সারাদিন ছিলো, সেই দিনটা ভালো কেটেছে, কিন্তু এরপর থেকে সময় যেনো থেমে আছে। ইয়্যু আর লাইক মাই ড্যাড, ইয়ু নো রাসেল, এই থিঙ্ক আই ভেরি মাচ লাইক ইয়্যু।চলো কিছু খাবে, দুপুর বেলাও কিছু খাও নি,আমার ইচ্ছা করছে না, আচ্ছা চলো, আমি স্যান্ডউইচ খাবো।ঘরে তেমন কিছুই নেই, জেলী আর শুকনো ব্রেড আছে। বোধ হয় তাও এক্সপায়ারি ডেট পার হয়ে যাওয়া। একটু কিমা পেলে ভালো হতো, যদি একটা স্যান্ডউইচ মেকার থাকতো ঘরে তাহলেও ভালো হতো। তবে একলা বাসায় এত কিছু করাও মুশকিলচলো, সামনের দোকানে যাই।রাকেশ আমার হাতের আঙ্গুল ধরে হাঁটছে গুটিগুটি পায়ে। আমার চমৎকার লাগে। ঘরের সামনের রাস্তায় অল্প বরফ জমে আছে। উপরে পাইনের শীর্ষে বরফের মুকুট। পাশের পুকুর একেবারে স্থির। রাস্তার দুই পাশেই পুরোনো ধাঁচের গ্যাস লাইট বসানো। গাট সবুজ গ্যাস লাইট আর ঘরগুলো সবই একই ধাঁচের, ৩ তলা, লাল আর গাঢ় সবুজ। রেনুকা থাকে আমার বাসার ঠিক উল্টো পাশের বাসায়। ওখানে থেকেই সকালে রাকেশকে রেখে গেছে আমার জিম্মায়। কুণ্ঠিত স্বরে বললো, রাসেল তুমি কি ওকে আজকে বিকাল পর্যন্ত রাখতে পারবে? আমার কাজ শেষ হতে হতে ধরো ৫টা বাজবে। আমি এসে নিয়ে যাবো। আমার আদতে সময় কাটে না, ঠিক আছে রেখে যাও।বিকেল শেষ হয়েছে এখন ঘড়িতে বাজে ৫টা ৩০। এখনও রেনুকা ফিরে নি। তবে রাকেশের একটা নিয়ে তেমন মাথাব্যাথা নেই। ও পড়ন্ত বিকেলে গলায় মাফলারটা ঠিকমতো জড়িয়ে আমার আঙ্গুল ধরে হাঁটছে, দুরের পাহাড়ের গায়ে সুর্যাস্তের লাল আভা। ফুটফুটে বরফের বুকে ইষৎলাল গোধুলির আভা দেখি। চিরহরিৎ বৃক্ষগুলোই এখনও ডালপালা সমেত টিকে আছে, তবে পর্ণমোচী সব গাছই নাগা সন্নাসী, গাছের বাকল দেখে বুঝবার উপায় নেই আর কয়েক মাস পরেই এখানে কচি পাতা জন্মাবে, একেবারে মৃত শুকনো ডালপালায় কয়েক দিন আগের তুষারের স্মৃতিচিহ্ন জমে আছে।গ্যাসস্টেশন থেকে ফিরতে ফিরতে বাজলো ৬টা। এখনও রেনুকা ফিরে নি। লিভিং রুমের নিসঙ্গ সোফায় ঘুমিয়ে পড়েছে রাকেশ। ওর গায়ে চাদরটা জড়িয়ে দিলাম অহেতুক। আমার ক্ল্যাস্টোফোবিয়া না থাকলেও ঘরের সব দরজা জানলা বন্ধ রাখলেও দমবন্ধ দমবন্ধ লাগে, বাইরে তাপমাত্র এখন শুণ্যের ৫ ডিগ্রী নীচে, এরপরও আমার একটা জানালা খোলা।আমি কোনোমতে পাজামার উপরে মোটা জ্যাকেট চাপিয়ে বারান্দায় গেলাম সিগারেট টানতে। অনেকক্ষণ সিগারেট টানা হয় নি।রেনুকা ফিরলো ৮টার দিকে, রাকেশকে কোলে নিয়ে ওর বিছানায় শুইয়ে আসলাম।তোমার কি অনেক কষ্ট হলো?আরে না কি যে বলো। আমি খুব উপভোগ করেছি সময়টা। আমার আসলে ছোটো বাচ্চাদের খুব ভালো লাগে।এরপর রাকেশের সাথে দেখা হয় নি। মাঝে মাঝে বিকেলে বারান্দায় দাঁড়িয়ে দেখি ও হলুদ জ্যাকেট পড়ে সামনের লনে দৌঁড়াচ্ছে। ছেলেটার কোনো সমস্যা হয় আছে মনে হয়। একটু দৌঁড়ালেই হাঁপিয়ে যায়।হাই, হাউ আর ইয়্যু? আর ইউ গোয়িং টু প্লে উইথ মি রাসেল?হুমম। চলো, রাস্তার ওপারেই একটা ছোটো পার্কের মতো, জনবিরল এই শহরের আশোপাশে কি আছে সেটাও আমি জানি না। পুকুরের পাশে গ্রীষ্মে অনেক বিয়ের অনুষ্ঠান হয়। সেখানে একটা অলটার তৈরি করা আছে।এই সময়টাতেই জেনিফারের সাথে পরিচয় হলো। তখন একটু ঠান্ডায় কাতর, শীতে বোধবুদ্ধি জমে যাওয়ার অবস্থা। কিছুই ভালো লাগে না। মোটামুটি ফোনে কথা বলা ছাড়া অন্য কোনো কাজও খুঁজে পাই না। গত এক সপ্তাহে কিছুই রান্না করি নি, শুধু চিপস আর কোক খেয়ে বেঁচে আছি। খুব খারাপ লাগলে ফ্রিজ খুলে একটু আলু দিয়ে ব্রকলি সিদ্ধ দেই। গোটাগোটা করে পিয়াজ কেটে দুটো কাঁছা মরিচ মাঝখানে কেটে দিয়ে দেওয়া। একটু লবন দিয়ে একটা কিছু তৈরি হয়, খেতে তেমন সুস্বাদু নয়, তবে আমি কারো জন্যই রান্না করছি না, নিজের উদরপুর্তির জন্যই এই সামান্য আয়োজন।মাঝে মাঝে নিঃসঙ্গতায় দমবদ্ধ লাগলে ঘর অন্ধকার করে মোমবাতি জ্বালিয়ে বসে থাকি। ঘনঘন বাইরে গিয়ে সিগারেট টানি। থার্মোমিটারের পারদের কাঁটা নীচে নামতে নামতে যেদিন - ১৫ হলো সেদিন বুঝলাম আদতে আমার মৃত্যু হবে এই চরম শীতের ভেতরে নিঃসঙ্গতায়।তুমি কি তাস খেলতে পারো?অল্পসল্প পারি, কাজ চালানোর মতো। ঠিক আছে, তাহলে তুমি আমার পার্টনার।খেলা শুরু হওয়ার পর তেমন সমস্যা হয় না আসলে। যদিও খেলার নিয়মকানুন তখনও তেমন স্পষ্ট নয়। এরপরও প্রথম খেলাটা জিতে গেলাম।কপালের জোড় লাগে আসলে। হাতে তেমন তাস না থাকলে কারিগরি দেখানো কঠিন, তবে আমার তাসের ভাগ্য ভালো।তাই জেনিফারের সাথে প্রথম কথা হওয়ার সময়ের প্রশ্নটা এখনও মনে আছে।তোমার হাত কেমন?ভালোই, কেনো বলো তো।নাহ মানে আমার কাছে তেমন কিছু আশা করো না , আমি কিং এর ভরসায় ডেকেছিলাম, আমার কিং তো কেটে দিলো।নাহ ঠিক আছে, কি আর হবে, একটা গেম হারলে তেমন বড় কিছু হবে না। বরং জিততে চাওয়ার চেয়ে খেলাটা উপভোগ করো।ডোন্ট বি ম্যাড এট মি।নাহ আমি তেমন রাগ করি না। ইট ইজ যাস্ট এ গেম। আই এম নট লুজিং মাই মানি হিয়ার, ইয়্যু নো হোয়াট আই মিন?তোমার বয়েস কতো?এই তো সামনে ২৮শে পড়বো। তুমি?জানো না মেয়েদের বয়েস জিজ্ঞাসা করতে নেই।ঠিক আছে বলতে হবে না।আমার ২৩। বিবাহিত, একটা ছেলে আছে নাম জ্যাক।  তোমার ছেলে মেয়ে আছে?আরে নাহ, কিভাবে? আমি তো এখনও অবিবাহিত।ছেলে মেয়ে হওয়ার জন্য কি আর বিয়ে করা লাগে। বলে জেনিফার চোখ টিপলো।তাও কথা, তবে আমার এখনও তেমন কিছুই হয় নি।তোমার পরিবারে কে কে আছে?তুমি একটু অপেক্ষা করো, আমি ডিনার শেষ করে আসছি।এখন? তোমার ওখানে ক'টা বাজে?এইতো কেবল ১১টা।এত রাতে ডিনার করবে?আমি সব সময়ই এমন সময়েই ডিনার করি।কি রান্না করেছো?তেমন কিছুই না। আলু আর ব্রকলি সিদ্ধ বসিয়েছি, সেটা হয়ে এসেছে, চটপট খেয়েই আসছি।নাহ আজকে আর সম্ভব না। কালকে আসছো তো?আমার তেমন কিছুই করার নেই। আসবো হয়তো।ঠিক আছে আসলে আমাকে খবর দিয়ো। নাহ ঠিক আছে আমিই তোমাকে জানাবো। ভালো থাকো গুড নাইট।

