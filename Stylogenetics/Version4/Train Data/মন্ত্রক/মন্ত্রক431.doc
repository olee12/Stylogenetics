আর কতো খা-লেদা!





                        বিএনপি নেতৃত্বাধীন ২০ দলীয় জোটের ডাকা টানা অবরোধের ৩৬তম দিন গেছে গতকাল মঙ্গলবার। এই অবরোধের পাশাপাশি রবিবার থেকে ডাকা হরতালের তৃতীয় দিনে গতকাল রাতে ময়মনসিংহ শহরে সদর ভূমি কার্যালয়ে আগুন দিয়েছে দুর্বৃত্তরা। ফেনীতে যাত্রীবাহী বাস ও নেত্রকোনায় ট্রাকে পেট্রলবোমা হামলায় দগ্ধ হয়েছে অন্তত ১৩ জন। এ ছাড়া ভোলায় তেলবাহী লরি, ঝালকাঠিতে উপজেলা চেয়ারম্যানের গাড়ি, পিরোজপুরে দুটি বাস, গাইবান্ধায় একটি ট্রাক ও নোয়াখালীতে একটি প্রাইভেট কার ও অটোরিকশায় আগুন দেওয়া হয়েছে।ফেনী শহরের একটি পুলিশ ফাঁড়িতে ককটেল হামলায় আহত হয়েছেন একজন পুলিশ সদস্য। রাজধানীতে একটি যাত্রীবাহী বাসে ককটেল হামলায় আহত হয়েছেন একজন পোশাক শ্রমিক। এর আগের সোমবার দিবাগত রাতে চট্টগ্রামের পটিয়ায় কয়েকটি সরকারি কার্যালয়ের প্রধান ফটক ও দরজার তালায় সুপার গ্লু দিয়েছে দুর্বৃত্তরা।অন্যদিকে সোমবার রাত থেকে গতকাল সন্ধ্যা পর্যন্ত বিএনপি ও জামায়াত-শিবিরের ১০২ জনকে গ্রেপ্তার ও আটক করেছে আইনশৃঙ্খলা রক্ষাকারী বাহিনী।বিস্তারিত আমাদের নিজস্ব প্রতিবেদক, প্রতিনিধি ও আঞ্চলিক অফিস থেকে পাঠানো খবরে :ময়মনসিংহে ভূমি কার্যালয়ে আগুন : গতকাল রাত সাড়ে ৯টার দিকে শহরের বাসাবাড়ি এলাকায় অবস্থিত ময়মনসিংহ সদর ভূমি কার্যালয়ের একটি কক্ষে আগুন দিয়েছে দুর্বৃত্তরা। কার্যালয়ের পশ্চিম প্রান্তের একটি কক্ষের খোলা জানালা দিয়ে দুর্বৃত্তরা ভেতরে আগুন ছুড়ে দেয়। এতে ওই কক্ষের টেবিলে থাকা কয়েকটি খাতা পুড়ে গেছে। তবে বড় ধরনের কোনো ক্ষয়ক্ষতি হয়নি। আগুন জ্বলতে দেখে পাশের মার্কেটের লোকজন এসে পানি দিয়ে নিভিয়ে ফেলে। পুলিশ এ তথ্য নিশ্চিত করেছে।যাত্রীবাহী বাস ও পাথরবাহী ট্রাকে পেট্রলবোমা : ফেনীর দাগনভূঁঞায় একটি যাত্রীবাহী বাসে পেট্রলবোমা হামলায় ১১ যাত্রী দগ্ধ হয়েছে। এ ছাড়া নামতে গিয়ে আহত হয়েছে আরো প্রায় ২৫ যাত্রী। ফেনী থেকে ছেড়ে যাওয়া বসুরহাটগামী কবিরহাট এক্সপ্রেস নামের বাসটি দাগনভূঁঞার আমীরগাঁও পৌঁছলে দুর্বৃত্তরা হামলা চালায়। পেট্রলবোমায় বাসটিতে আগুন ধরে যায়। দগ্ধরা হলো মিলন, খোকন, বেলাল, মামুন, হোসাইন, মানিক, সোবহান, সবুজ, মাকসুদ, খোকন ও ছেমনা খাতুন। তাদের মধ্যে খোকন, সবুজ ও ছেমনা খাতুনকে গুরুতর দগ্ধ অবস্থায় ফেনী সদর হাসপাতালে নেওয়া হলে চিকিৎসক তাদের ঢাকা মেডিক্যাল কলেজ হাসপাতালের বার্ন ইউনিটে পাঠান। বাকিরা এখনো ফেনী ও দাগনভূঁঞার কয়েকটি হাসপাতালে চিকিৎসা নিচ্ছে।দাগনভূঞা থানার ওসি মো. আবুল ফয়সল ঘটনার সত্যতা স্বীকার করে বলেন, পুলিশ আহতদের হাসপাতালে নেওয়ার ব্যবস্থা করেছে। জড়িতদের গ্রেপ্তারের চেষ্টা চলছে।নেত্রকোনার দুর্গাপুর উপজেলার বিরিশিরি এলাকায় সোমেশ্বরী সেতুর কাছে রাত ৯টার দিকে নুড়ি পাথরভর্তি একটি ট্রাকে পেট্রলবোমা নিক্ষেপ করে দুর্বৃত্তরা। এতে চালক আশরাফুল ইসলাম (৩৮) ও তাঁর সহকারী সোহাগ মিয়া (২৮) দগ্ধ হয়েছেন। তাঁদের প্রথমে দুর্গাপুর হাসপাতালে প্রাথমিক চিকিৎসার পর রাত ১০টার দিকে ময়মনসিংহ মেডিক্যাল কলেজ হাসপাতালে পাঠানো হয়।দুর্গাপুর উপজেলা পরিষদ চেয়ারম্যান এমদাদুল হক খান জানান, সেতুর কাছে বিকল্প সড়কে পিসিনল উচ্চ বিদ্যালয় মাঠে ঢোকার সময় ট্রাকটিকে লক্ষ করে হরতাল সমর্থকরা পেট্রলবোমা নিক্ষেপ করে। সঙ্গে সঙ্গে ট্রাকটি নিয়ন্ত্রণ হারিয়ে সড়কের পাশে পড়ে যায় এবং আগুন ধরে যাওয়ায় চালক ও তাঁর সহকারী দগ্ধ হন। তাঁদের মধ্যে আশরাফুলের অবস্থা আশঙ্কাজনক বলে জানা গেছে।দুর্গাপুর থানার ওসি মো. রেজাউল ইসলাম খান জানান, দুর্বৃত্তরা ট্রাকটিতে পেট্রলবোমা নিক্ষেপ করে পালিয়ে গেছে।সরকারি অফিসের দরজার তালায় সুপার গ্লু : চট্টগ্রামের পটিয়া উপজেলা মুক্তিযোদ্ধা সংসদ, উপজেলা পরিষদের প্রধান ফটক, যুব উন্নয়ন অফিস, সমাজসেবা অফিস, সমবায় অফিস ও পৌর সদরের আবদুস সোবহান রাহাত আলী উচ্চ বিদ্যালয় এবং পটিয়া আদর্শ উচ্চ বিদ্যালয়ে বিভিন্ন কক্ষের তালায় সুপার গ্লু ঢেলে দেওয়া হয়।এ বিষয়ে উপজেলা মুক্তিযোদ্ধা সংসদের কমান্ডার মহিউদ্দিন চেয়ারম্যান বলেন, ‘অবরোধকারীরা রাজপথে আন্দোলন করতে ব্যর্থ হয়ে অভিনব কায়দায় অফিসের প্রধান ফটকে সুপার গ্লু লাগিয়ে দিয়েছে।’ উপজেলা নির্বাহী কর্মকর্তা রোকেয়া পারভীন বলেন, ‘অধিকাংশ অফিসের দরজা ও ফটকে সুপার গ্লু লাগিয়ে দেওয়ায় সকালে অফিস করতে কর্মকর্তাদের হিমশিম খেতে হয়েছে। তবে তালা ভেঙে স্বাভাবিক অফিস করেছেন কর্মকর্তারা।’ঢাকার চিত্র : রাজধানীর জনজীবন ছিল অনেকটাই স্বাভাবিক। গতকাল সকাল থেকে সন্ধ্যা পর্যন্ত কোথাও যানবাহনে আগুন ও ভাঙচুরের খবর পাওয়া যায়নি। ভোরে মোহাম্মদপুর বেড়িবাঁধ এলাকায় একটি যাত্রীবাহী বাসে ককটেল হামলায় একজন পোশাক শ্রমিক আহত হয়েছেন। তাঁকে ঢাকা মেডিক্যাল কলেজ হাসপাতালে প্রাথমিক চিকিৎসা দেওয়া হয়। এ ছাড়া মোহাম্মদপুর বাসস্ট্যান্ডের কাছে পরপর দুটি ককটেল ফাটিয়েছে দুর্বৃত্তরা। এতে এতে কেউ হতাহত হয়নি। গত ২৪ ঘণ্টায় রাজধানীর বিভিন্ন এলাকায় অভিযান চালিয়ে ককটেল হামলা ও গাড়ি ভাঙচুরের অভিযোগে ছাত্রদল নেতা আব্দুর রহমান পাটোয়ারীসহ ২২ জনকে আটক করা হয়। আব্দুর রহমানকে ধানমণ্ডি এলাকা থেকে আটক করা হয়। আটক অন্যদের মধ্যে বিএনপির ১৭ জন ও জামায়াত-শিবিরের পাঁচজন রয়েছে।আগুন, ভাঙচুর, নাশকতা : গতকাল রাত সাড়ে ৯টায় নোয়াখালী জেলা শহর মাইজদীর দুটি পৃথক স্থানে দুর্বৃত্তরা একটি প্রাইভেট কার, একটি অটোরিকশায় আগুন দেয়। তারা একই সময়ে দুটি অটোরিকশা ও দুটি পণ্যবোঝাই পিকআপ ভ্যান ভাঙচুর করে। নোয়াখালী সুধারাম থানার ওসি আনোয়ার হোসেন এ তথ্য নিশ্চিত করেছেন। তিনি বলেন, এসব ঘটনার খবর পেয়ে পুলিশ দ্রুত ঘটনাস্থলে গেলেও কাউকে আটক করা যায়নি।ফেনী শহরের এসএসকে সড়কে শহর পুলিশ ফাঁড়ির ভেতরে ককটেল নিক্ষেপ করে দুর্বৃত্তরা। এতে পুলিশ কনস্টেবল শামসুদ্দিন আহত হয়েছেন। তাঁকে সদর হাসপাতালে ভর্তি করা হয়েছে।গতকাল দুপুরে চট্টগ্রামে একটি যাত্রীবাহী বাসে ঢিল ছুড়েছে দুর্বৃত্তরা। এতে শহিদুল আলম নামের বাসচালকের সহকারী আহত হয়েছেন। এ ছাড়া বন্দর থানা এলাকায় ককটেল বিস্ফোরণের ঘটনায় একজনকে ধরে পুলিশে সোপর্দ করেছে জনতা। ভোলা চরফ্যাশনের বাংলাবাজার এলাকায় তেলবাহী লরিতে আগুন ও ট্রাক ভাঙচুর করেছে শিবিরের কর্মীরা। ঝালকাঠির নলছিটিতে উপজেলা পরিষদ চেয়ারম্যান ইউনুস লস্করের সরকারি গাড়িতে আগুন দিয়েছে দুর্বৃত্তরা। গাইবান্ধার সাদুল্যাপুর উপজেলার বত্রিশ মাইল এলাকায় ট্রাকে আগুন দেওয়া হয়েছে। পিরোজপুরের মঠবাড়িয়ায় দুটি বাসে আগুন দিয়েছে দুর্বৃত্তরা। এ সময় বাসের মধ্যে ঘুমিয়ে থাকা বাসচালকের সহকারী অল্পের জন্য প্রাণে রক্ষা পেয়েছেন। শিবচরের কাওড়াকান্দি ঘাটসংলগ্ন বাখরেরকান্দি থেকে দুটি বোমা ও তিন লিটার পেট্রল উদ্ধার করা হয়েছে। নাশকতাকারীদের ধরিয়ে দিতে ৫০ হাজার টাকা পুরস্কার ঘোষণা করেছে মাদারীপুর পুলিশ। সোমবার রাত ১০টার দিকে রাজশাহী নগরীর অক্ট্রয় মোড় এলাকায় চলন্ত যাত্রীবাহী বাস ও পুঠিয়ার বানেশ্বরে ট্রাকে বোমা হামলা চালিয়েছে দুর্বৃত্তরা। দুটি ঘটনায় নারীসহ পাঁচজন আহত হয়েছে। এর মধ্যে তিনজনকে রাজশাহী মেডিক্যাল কলেজ হাসপাতালে ভর্তি করা হয়েছে।গ্রেপ্তার-আটক : মৌলভীবাজারের বড়লেখার দক্ষিণভাগ উত্তর ইউনিয়নের ওয়ার্ড জামায়াতের সেক্রেটারি সিদ্দিকুর রহমান দুদু (২৭) এবং ৯ নম্বর ওয়ার্ডের শিবির সেক্রেটারি সাইদুল ইসলাম আটক হয়েছেন। সাতক্ষীরার শ্যামনগরে নাশকতার চেষ্টার অভিযোগে উপজেলা জামায়াতের আমির আমিনুর রহমানকে এক মাসের কারাদণ্ড দিয়েছেন ভ্রাম্যমাণ আদালত।গতকাল দুপুরে নোয়াখালী শহরে গোপন বৈঠক চলাকালে ইসলামী ছাত্রী সংস্থার পাঁচ নেতা-কর্মীকে আটক করেছে পুলিশ। আটককৃতরা হলো সোনাইমুড়ী উপজেলার সুমাইয়া আক্তার, হাতিয়া উপজেলার মাহমুদাতুল ইসলাম, সদর উপজেলার ফতেপুরের নাফিসা ইসলাম, কাশিপুরের তাছনুভা মেহেরীন ও সদর উপজেলার রতনপুরের নাদিরা ফেরদৌস। হবিগঞ্জে বিএনপি ও যুবদলের তিন নেতাকে গ্রেপ্তার করেছে পুলিশ। গ্রেপ্তারকৃতরা হলেন কেন্দ্রীয় যুবদলের সদস্য মহিবুল ইসলাম শাহীন, বাহুবল উপজেলা বিএনপির যুগ্ম সাধারণ সম্পাদক তুষার চৌধুরী ও চুনারুঘাট উপজেলা যুবদল সভাপতি আব্দুল মতিন। চাঁদপুরে বিএনপি-জামায়াতের আট নেতা-কর্মীকে আটক করেছে পুলিশ।পঞ্চগড়ে জামায়াত-শিবিরের নেতা-কর্মীসহ ৯ জনকে আটক করা হয়েছে। দিনাজপুরের চিরিরবন্দরের রানীরবন্দর এলাকায় ককটেলসহ বিএনপির দুই কর্মীকে আটক করা হয়েছে। এ ছাড়া বিভিন্ন স্থান থেকে আরো ২৪ জনকে গ্রেপ্তার করা হয়। যশোর কেশবপুর পৌরসভার ৭ নম্বর ওয়ার্ড জামায়াতের সাধারণ সম্পাদক মিজানুর রহমানকে গ্রেপ্তার করা হয়েছে। রংপুরের মিঠাপুকুরে যাত্রীবাহী বাসে পেট্রলবোমা হামলায় ছয়জনকে পুড়িয়ে হত্যার ঘটনায় জড়িত একজনকে গ্রেপ্তার করেছে পুলিশ। গাইবান্ধায় বিএনপি ও জামায়াত-শিবিরের ১৯ নেতা-কর্মীকে গ্রেপ্তার করেছেন যৌথ বাহিনীর সদস্যরা। বরিশালে নাশকতা ঠেকাতে তিন প্লাটুন বিজিবি সদস্য মোতায়েন করা হয়েছে।ময়মনসিংহের তারাকান্দার মধুপুরে যাত্রীবাহী বাসে পেট্রলবোমা হামলার ঘটনায় মামলা হয়েছে। এতে ফুলপুর উপজেলা চেয়ারম্যান ও বিএনপি নেতা আবুল বাশার আকন্দ এবং তারাকান্দা উপজেলা চেয়ারম্যান ও বিএনপি নেতা মোতাহার হোসেন তালুকদারসহ মোট ৩১ জনকে আসামি করেছে পুলিশ।মুন্সীগঞ্জ সদর থানার পুলিশ গতকাল ভোর ৪টার দিকে উপজেলা যুবদলের সহসভাপতি সিরাজ ঢালীসহ (৪৫) চার নেতা-কর্মীকে আটক করেছে। জেলার অন্যান্য থানায় আরো তিনজনকে আটক করা হয়েছে। সব মিলিয়ে জেলার ছয় থানায় বিএনপি ও এর অঙ্গসংগঠনের ৯ নেতা-কর্মীকে আটক করেছে পুলিশ।- See more at: Click This Link

