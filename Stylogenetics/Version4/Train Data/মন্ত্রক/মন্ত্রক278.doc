সেনা সমর্থিত সরকার চান খালেদা_





                        গত ৫ জানুয়ারি নির্বাচনের পর একবছর বাংলাদেশের মানুষ শান্তিতে বসবাস করছিল। কিন্তু হঠাৎ করে এর ছন্দপতন কেন? কী কারণে আবার অস্থিরতার পায়তারা শুরু হলো? জামাত বিএনপি এখন আর ক্ষমতায় নেই। নেই বিরোধী দলেও।হঠাৎ করে তারা ঘোষণা দিল, গণতন্ত্র হত্যা দিবস পালন করবে। কিন্তু এটি তো গত একবছর ধরে কোনো এক দিন পালন করতে পারতো। নির্বাচনের পরপরই এটা হওয়া উচিত ছিল। কিন্তু তারাতো তখন আন্দোলন করেনি। দেশে বিদেশে যখন সরকারের সাফল্য চরমে, কূটনৈতিকভাবে সরকার সফল, ঠিক তখনই বিএনপি জামাত অস্থিরতা তৈরির ফাঁদ পাতল। সাধারণ মানুষকে জিম্মি করে সরকারের চাপ দেওয়ার মতো একটি ভুল কৌশলে পা দিল। গত এক বছর ধরেই বিভিন্ন পত্রপত্রিকায় লেখালেখি হচ্ছিল, বিএনপি ভুল পথে এগোচ্ছে। সেই সংবাদগুলো বিশ্লেষণ করলেই চোখে পড়ে, বিএনপির উপদেষ্টামণ্ডলীদের মধ্যে একটা চরম বিরোধ বিদ্যমান। কয়েকদিন আগে রিয়াজ রহমানের উপর হামলা সেই চরম দণ্ডকে চোখের সামনে আনে।বিএনপির নেতাকর্মীদের মধ্যে একটা চাপা অসন্তোষ চলছিল অনেকদিন যাবত। সেই চাপা ক্ষোভ অনেকটা খালেদা জিয়ার ভুল সিদ্ধান্ত বাস্তবায়ন সংক্রান্ত নির্দেশনার কারণে। নেতাকর্মীরা দিশেহারা। কে কী করবে সেই সিদ্ধান্তহীনতায় সবাই।আজকের দৈনিক বাংলাদেশ প্রতিদিন পত্রিকায় শিরোনাম হয়েছে সেই সংবাদ। খালেদা জিয়া সরাসরি তার নেতাকর্মীদের ফোন করে হুমকি দেন। নাশকতামূলক কর্মকাণ্ড না করলে পদ বাতিল! একজন সাবেক প্রধানমন্ত্রী হয়ে তিনি কী করে এরকম নির্দেশনা দিতে পারেন!ভাবলে গাঁ শিউরে ওঠে। সাধারণ মানুষকে পুরিয়ে মারার দায় তিনি কোনোভাবে এড়াতে পারেন না। যারা মারা পড়ছে,দেশের বার্ন ইউনিতে যন্ত্রণায়-জ্বালায় কাতরাচ্ছেন, তাদের পাশে কি তিনি একবারো গিয়েছেন? শান্তনা দিয়েছেন? বিএনপির কি কোনো নেতাকর্মী গিয়েছেন সেখানে? তাহলে কে ঘটাচ্ছে এসব কর্মকাণ্ড তা কি গোপণ? আন্দোলনে বিএনপির কোন নেতাকর্মী মাঠে? কখনো কোথাও কি তারা জড়ো হচ্ছেন? শুধু লাশ দিয়ে কি রাজনীতি হয়? লাশ নিয়ে রাজনীতি করার কৌশল একটা পুরোনো হাতিয়ার।যার লাশ সেই বোঝে লাশের ভার কতো। বেগম জিয়া নিশ্চয় সেই ব্যাথা হারে হারে টের পাচ্ছেন। সাধারণ মানুষকে পুরিয়ে সেই সাধারণ মানুষের ভোট নিয়ে তিনি ক্ষমতায় যেতে চাচ্ছেন, সেটা কি আদৌ সম্ভব? খালেদা জিয়ার মূল পরিকল্পনা সম্ভবত, তিনি চাচ্ছেন একটা অস্থিরতা তৈরি করে দেশে একটা জরুরি অবস্থার মতো পরিস্থিতি তৈরির চেষ্টা। এটা অসুস্থ মস্তিষ্কের উর্বর চিন্তা। বারবার তিনি সেনাবাহিনীর হস্তক্ষেপ কামনা করেন। কিন্তু নিজে কোনো রকম আলোচনায় যেতে চান না। সেনা সরকার বসিয়ে তিনি কী করে আশা করেন তারা তাকে ক্ষমতায় নিয়ে আসবেন? এই চিন্তা কী করে তার মাথায় কাজ করে? কেন এত আস্থা তার সেনাবাহিনীর উপর। এর আগে যখন তথাকথিত তত্ত্বাবধায়ক সরকার দেশ চালায় প্রায় বছর দুয়েক,তখন তো তারাই তাকে আবার ক্ষমতায় আনতে পারতো। কিন্তু আদৌ সে কৌশল কি তার ব্যর্থ হয়েছে? এখন আবার প্ল্যান বি ধরে এগোচ্ছেন তিনি? কোন বিদেশী কূটকৌশল তাকে এসব পরামর্শ দিচ্ছেন? কে তার সাথে যোগাযোগ রাখছেন, লাশের রাজনীতি কার পরামর্শ?দেশে এমন পরিস্থিতি সামাল দেবার জন্য মনে হয় বর্তমান সরকারই যথেষ্ঠ। সাধারণ মানুষ আবার জরুরি অবস্থা দিয়ে দেশে সামরিক শাসককে চায় না। ম্যাডাম জিয়া সাধারণ মানুষের চাওয়া পাওয়াকে গুরুত্ব না দিয়ে নিজের ক্ষমতায় যাওয়াকে কেবল গুরুত্ব দিলে এমন অলীক স্বপ্ন তিনি দেখতেই পারেন। কিন্তু ব্যাপারটা খুব সুবিধার হবে না। মনে রাখতে হবে দেশে জঙ্গি পৃষ্ঠপোষকতায় তার ভূমিকা দেশবাসীর জানা আছে। ফলে, এসব কর্মকাণ্ড কারা ঘটাচ্ছে, কে এর নির্দেশদাতা, বাংলাদেশে জঙ্গিদের সম্মানরক্ষা কার আমলে বেশি হয়েছে সেটা বোধহয় এবার দেশের মানুষ হারে হারে টের পাচ্ছে। 

