আলাপচারিতা





  ইদানিং খুব মনে হয়-আমি প্রকৃ্তিকে বেশী ভালোবাসলে তুমি প্রকৃ্তির মধ্যে সুন্দরতর প্রকৃ্তি।তোমাকেই ভালোবাসি।আর ঘর ছেড়ে বৈরাগী হলে তোমাকে নিয়েই হব।যেমন করে বেঁচে আছি তেমনি তোমাকে ভালোবাসি গো ভালোবাসি।মনে মনে বলি আমি খুব বেশী রোমান্টিক।তাই আমার এতো দিনেও বাস্তব বুদ্ধি হলো না।
এখন গভীর রাত।আকাশ ঘন কালো মেঘে ভরা।আর কি ঠান্ডা বাতাস।মহাকাশের মাঝে যে বিশাল শূন্যতা,যে তীব্র নিঃঙ্গতার বেদনা যেন বুকের মধ্যে হাহাকার করে যেতে থাকে।তোমাকে ছাড়া সব কিছুই মিথ্যে মনে হয়।আমার নিজের খুশি হওয়া বা আনন্দ হওয়া নির্ভর করে তোমার উপর।তোমাকে হাসি খুশি দেখলে আমিও খুশি হয়ে যাই।তোমার মন খারাপ হলে আমার মন খারাপ হয়ে যায়।এখন তোমার দায়িত্ব বেড়ে গেলো।আমাকে হাসি খুশি রাখার জন্য তোমাকে ও হাসি খুশি থাকতে হবে।
  হিমি তোমাকে যা বলতে চাই,তা তোমার বুড়ো প্রেমিক রবীন্দ্রনাথ আগেই বলে গেছেন।তাই তার কথাই আমার কথা- "অক্সিজেন একভাবে বয় বাতাসে অদৃশ্য থেকে,সে না হলে প্রান বাঁচে না।আবার অক্সিজেন আর একভাবে কয়লার সঙ্গে যোগে জ্বলতে থাকে,সেই আগুন জীবনের নানা কাজে দরকার- দুটোর কোনোটাকেই বাদ দেয়া চলে না।
জীবনে অনেক সুযোগ ঘটতে পারে কিন্তু ঘটে না।যে মানুষ অর্ধেক রাজত্ব আর রাজকন্যা এক সঙ্গেই মিলিয়ে পায় তার ভাগ্য ভালো;যে তা না পায়,দৈবক্রমে তার যদি ডান দিক থেকে মেলে রাজত্ব আর বাঁ দিক থেকে মেলে রাজকন্যা,সেও বড় কম সৌভাগ্যের নয়।
আমি রোমান্সের পরমহংস।ভালোবাসার সত্যকে আমি এক'ই শক্তিতে জলে স্থলে উপলব্দি করি,আবার আকাশেও ।নদীর চরে রইল আমার পাকা দখল,আবার মানসের দিকে যখন যাএা করবো,সেটা হবে আকাশের ফাঁকা রাস্তায়।জয় হোক আমার হিমি'র।জয় হোক আমাদের আপনজন-প্রিয়জনদের।আর সব দিক থেকেই ধন্য হোক- 'এই আমি'। 
একটা কথা তোমাকে স্পষ্টই তোমাকে বলি।রুপক দিয়েই বলতে হবে,নইলে এসব কথার রুপ চলে যায়-কথা গুলো লজ্জিত হয়ে উঠে।তোমার সাথে আমার সম্পর্ক ভালোবাসার'ই।কিন্তু সে যেন কুয়ার তোলা জল- প্রতিদিন তুলব,প্রতিদিন ব্যবহার করব।আর তোমার সাথে আমার যে ভালোবাসা সে রইল দিঘি,সে ঘরে আনবার নয়,আমার মন তাতে সাঁতার দিবে।"
  "তোমারে হৃদয়ে রাখি
সদানন্দ মনে থাকি
শ্মশান অমরাবতী দুই ভালো লাগে।
ভক্তি ভাবে এক তারে
মজেছি তোমার ধ্যানে
কমলার ধনমানে নাহি অভিলাষী।"
  কবিতা টা কার বলতে পারবে?
সব সময় মনে রেখ,এই চিঠি তুমি বার বার পড়বে।আচ্ছা তুমি কি আমার শূন্যতা উপলব্দি করতে পারো?আমি পৃথিবীর আর সবার মত না।আমার পৃথিবী অনেক গভীর।আমার প্রায়ই মনে হয় পৃথিবীর প্রথম মানব মানবীর শ্বাসবায়ু আজও ঘুরে বেড়াচ্ছে চারিদিকে।
মিতু ইদানিং আমার কিচ্ছু মনে থাকে না।তবে খুব বুঝতে পারি- মানুষ কঠিন পরিশ্রম করে জীবনের ঝুঁকি নিয়ে এভারেষ্টের চূঁড়ায় উঠতে যায়।মাঝে মাঝে হঠাৎ মনে হয় সব মানুষকে তার ব্যক্তিগত এভারেষ্টের চূড়ায় উঠতে হয়।মানুষের এই হচ্ছে নিয়তি।
   অজানা ভুবনের এক আকাশ অতলস্পর্শী ক্লান্তি আমাকে আচ্ছন্ন করে রাখে।পৃথিবীতে এত কষ্ট কেন?বুকের মধ্যে যেন কেমন করে।কোনো ভাষা ব্যাবহার করে এ ব্যাথাবোধ বোঝানোর উপায় নেই।তোমার জন্য মন টা হু হু করে।তবু আমি তোমার কাছে যাই না।তবে তুমি যদি সারা জীবন এই ভালোবাসা টিকিয়ে রাখতে পারো,তবে সে কৃতিত্ব তোমার।
  তোমার উপর কখনও রাগ করা উচিত নয় আমার।তুমি না পেরে না বুঝে অনেক কিছু কর।তবে তোমার অনেক আদর মায়া ভালোবাসা আছে।যা আমাকে জ্যোতিময় সত্যের পথ দেখায়।আমি বুঝি না এতটুকু শরীরে এত আদর মায়া ভালোবাসা তুমি কোথায় ধারন করো?আর কিছু ক্ষন পর আকাশ ফরসা হতে শুরু করবে।তোমার জন্য আমার খুব কষ্ট হয়।জানালার পাশে দাঁড়িয়ে সিগারেট ধরালাম।ভাবছি- চিঠি যে লিখে তার কৃতিত্বের চেয়ে অনেক বড় কৃ্তিত্ব যে চিঠি লিখিয়ে নেয় তার।
তোমার চোখে কি দেখেছিলাম কে জানে!একজনের দু'টি চোখ আমার জীবনের সমস্ত চাওয়া,সমস্ত প্রাপ্তি.....! 
এই বিষাদ এবং ভালোবাসা,এই জ্বালা এবং শান্তি-এই সব কিছুই ভাগাভাগি করে- এক সঙ্গে বেঁচে থাকতে হবে।
  "আমাকে নিয়ে নানান গল্প আছে
সেই গল্পে আছে একটা ফাঁকি
বিরাট একটা বৃও এঁকে নিয়ে
ভেতরে নাকি আমি বসে থাকি।
কেউ জানে না হিমি,তোমাকে বলি
বৃও আমার মজার একটা খেলা
বৃও কেন্দ্রে কেউ নেই,কেউ নেই
আমি বাস করি বৃওের বাইরেই।"
       

                    সর্বশেষ এডিট : ০২ রা ফেব্রুয়ারি, ২০১৪  রাত ৯:০৭                

