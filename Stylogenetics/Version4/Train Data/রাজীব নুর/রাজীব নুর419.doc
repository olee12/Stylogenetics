আচ্ছা,আমি এতো মিথ্যা কথা বলি কেন_





                        ১। প্রেমিকাঃ ওহ আমার কুত্তা কেমন আছিস তুই ?প্রেমিকঃ আমি ভালো আছি! তুই কেমন আছিস কুত্তি ?? ২। বাংলাদেশের রাজনীতিবিদ মানেই বিনোদন---- (প্রমাণিত)।৩। সময় দুপুর দেড়টা। বাস ভর্তি যাত্রী। স্থান ফার্মগেট। লোকাল বাসের মধ্যে বসে আছি। ভয়াবহ জ্যাম, ভয়াবহ গরম। আমার সারা শরীর ঘামে ভেজা, কপাল থেকে টপটপ করে ঘাম পড়ছে। কিন্তু আমার বিরক্ত লাগছে না। বাসের ভেতরে চরম বিনোদন চলছে। বাসের ভেতরে ভিক্ষুক গান গেয়ে ভিক্ষা করছে। আচার ওয়ালা আচার বিক্রি করছে- একটা ২ টাকা আর তিনটা ৫ টাকা। আরেক লোক বাসে চটি বই বিক্রি করছে। তিনটা নিলে ১০ টাকা, ১০ টাকা, ১০ টাকা। আরেক যাত্রী ভাড়া কম দেওয়ায় কন্ট্রাকটরের সাথে ঝগড়া। স্টুডেন্ট বলছে, আমি ছাত্র আমার ভাড়া অর্ধেক। বাসে এক হুজুর উঠেছে, সে বলছে মসজিদ ও মাদ্রাসার জন্য দান করুন। বেহেশতে যাবেন। শসা ওয়ালা শসা বিক্রি নিয়ে ব্যস্ত- তার বক্তব্য, গরমে শসা খান। দুইজন যাত্রী বাসের মধ্যে রাজনৈতিক আলোচনা শুরু করেছেন। তাদের সাথে যোগ দিয়েছেন আরো সাতজন। বাসের পেছনে অল্প বয়সী ছেলেরা বিশ্বকাপ ফুটবল নিয়ে আলোচনায় মেতে উঠেছে। একজন তো রেগে গিয়ে বলল, মেসির মায় রে বাপ, নেইমারের মায় রে বাপ। সুখবর হচ্ছে, আকাশে মেঘ দেখতে পাচ্ছি, মনে হয় ঝুম বৃষ্টি নামবে। আকাশে মেঘ দেখে মনটা খুশিতে ভরে গেল। ৪। আমি খুব ভাল একটা ছেলে। আমার সবচেয়ে ভাল দিক হল, কথাটা আমি বিশ্বাস করি ! ৫। "সবচে সহজ পণ্য হল মানুষ। মানুষ কেনা কোনো সমস্যাই না। মানুষদের মধ্যে সবচেয়ে সহজে কেনা যায় বুদ্ধিজীবীদের। তাঁরা খুব আগ্রহ নিয়ে অপেক্ষা করেন কখন বিক্রি হবেন।"-হিমুর মধ্যদুপুর; হুমায়ূন আহমেদ ৬। ভালো লেখক হতে হলে সর্বাগ্রে ভালো পাঠক হতে হবে। পাঠক হবার আগেই যদি সমালোচক হতে চাও, তবে তা হবে বোকামী। বিচারক হতে যেও না, আগে পাঠক হও। যদি শিখতে চাও, যদি জানতে চাও তবে পড়ো, ভক্তি নিয়ে পড়ো । ৭। তোমরা যারা কবি হতে চাও- একটি সার্থক কবিতার জন্য আছে কিছু বিবেচ্য বিষয়, আছে কিছু কাব্যকৌশল। কবিত্ব অর্জন করা যায় না আসলে, কবিত্ব মানুষ আপনা আপনি পায়। লাইনের পর লাইন লিখে গেলেই, ঘুমপাড়ানি মাসীপিসীর মতো ছন্দ মিলিয়ে পঙ্ক্তি সাজালেই তা কবিতা হয় না!  

                    সর্বশেষ এডিট : ১৯ শে জুন, ২০১৬  সকাল ৯:২৪                

