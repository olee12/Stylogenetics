ভাঙ্গা কুলার ছাই





                        কখনো মৃতুর আগেমানুষ জানে না-নিজের সঠিক পরিনতিপালকের ভাঁজে ভাঁজে সর্বনাশ নিতেছে নিশ্বাস...ইদানিং বারবার মনে হচ্ছে ছলনা করে হলেও যদি কেউ একবার কাছে এসে হাতে হাত রাখত,অন্তত একবার মিথ্যা করে হলেও ভালোবাসি বলতো!সেই চিরচেনা টিএসসি,লাইব্রেরী চত্বর,কলা ভবন,জারুলতলা-আমরাও মুখোমুখি বসতাম,চোখে চোখ রেখে হারিয়ে যেতাম অন্য এক অজানা ভুবনে।অথবা কোন কফি হাউজে বসে কফি খেতে খেতে অনাগত জীবনের গল্প করতাম,রাস্তায় হাত ধরে হাঁটা হাঁটি করতাম।বৃষ্টির দিনে শেষ বিকেলে একসাথে বাড়ি যেতাম।এই জীবনে যদি এতটুকু পেতাম,তবে আর কিছু চাওয়ার ছিল না।আমি সমুদ্রে কখনো যাইনি,একা একা সমুদ্র দেখা যায় না।প্রিয় মানুষের হাত ধরে সমুদ্রে যেতে হয়।বিশেষ বিশেষ আনন্দের দিনে মানুষ প্রিয়জনের সঙ্গে ঘুরে বেড়ায়।উপভোগ করে পৃথিবীর সেরা আনন্দ।আমারা এত আপন কেউ নেই-যে তার সঙ্গে আমার আনন্দ গুলো ভাগাভাগি করে নিব।আমার কাছে কেউ কখনো জানতে চায় না-আমার আকাশ ভালো লাগে,না ঝর্না?কেন জানি শেষ পযর্ন্ত আমার সব আনন্দ বেদনায় পরিনত হয়।তাই এখন আর আনন্দ খুঁজি না।সুখ আর দুঃখের অনুভূতি আমার কাছে অন্যরকম মনে হয়।আমি কতো ভালোবাসার কবিতা মুখস্ত করে রেখেছি,কিন্তু আমার কাছে কেউ কবিতা শুনতে চায় না।একবার বন্ধুরা বলেছিল,আমাকে নিয়ে ওরা রাঙ্গামাটি যাবে।আমরা সব সুন্দর জাগায় ঘুরে বেড়াবো।পাহাড়ের কোল ঘেষে ঘন জঙ্গলের মধ্যে সাপের মতো আঁকা বাঁকা পথ,পথের দুই ধারে উপজাতিদের বাড়ি ঘর,তাদের জীবন যাএা।ঝুলন্ত সেতু বা পাহাড়ের চূঁড়ায় অপূর্ব সুন্দর মন্দির।যেখানে দাড়ালে মনে হবে হাত বাড়ালেই আকাশ ছোঁয়া যাবে।এতো দিনেও কিছুই দেখা হয়নি আমার।অথচ কতো কিছুই না দেখেছে ওরা প্রিয়জনের হাত ধরে।আমাকে নিয়ে সময় নষ্ট করার সময় কোথায়!কই কেঊ কখনো তো এসে আমার কষ্ট গুলো আলতো ভাবে তুলে নিয়ে যায় না।আমার দুঃখ গুলো আমার আষ্টে পৃষ্টে জড়িয়ে গেছে।আমার মায়ের ছেঁড়া আঁচলে লেগে থাকা হলুদের দাগের মতো।আমার চোখে কখনো কেউ তাকায় না।আমার জগৎ টা ঘুরছে না,একেকটা দিন যেন একেকটা বছর।বন্ধুরা কতো রকম আমোদের কথা বলে।আড্ডাতে আমার কোন কথা থাকে না।সারা জীবনে একটাও গল্প তৈরী হলো না আমার।আকাশি রঙ্গের শাড়িতে জয়িতাকে কি সুন্দর লাগে!মিলা'র হাসি কি সুন্দর।সুমি কে বুকের মধ্যে রেখে কত স্বপ্ন খেলা করে হাসানের চোখে।আমার স্বপ্ন ভাঙ্গতে ভাঙ্গতে সব ধুলোয় মিশেছে।আর কিছু দিন পর আমি সব কিছু থেকে বিছিন্ন হয়ে যাবো।আমি আর ফিরে পাবো না কিছুই।ক্যাফেটেরিয়া অথবা নিউ মার্কেটে আমার আর বসা হলো না কারো মুখোমুখি।পৃথিবীতে একটি জন্ম মিথ্যা হলো।"দুঃখ পেলে কেঁদো না।দুঃখ পেলে হেসোতা যদি না পারোতাহলে ভালোবেসো।" 

