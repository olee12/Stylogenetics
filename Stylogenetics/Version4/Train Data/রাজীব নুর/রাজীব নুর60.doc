বৃষ্টির জল হয়ে ছুঁয়ে দিয়েছে হায়,সে আমায়





মথুরা মোহন চক্রবর্তী উপমহাদেশের সর্বপ্রথম আয়ুবের্দ প্রতিষ্ঠান 'শক্তি ঔষধালয় স্থাপন করেন ঢাকার পাটুয়াটুলিতে।
ঢাকায় সর্বপ্রথম বৈদ্যুতিক বাতি প্রচলন শুরু হয়।
নোবেল পুরস্কার প্রদান শুরু হয়।
রানী ভিক্টোরিয়ার মৃ্ত্যু হয়।
১০,ই এপ্রিল কবি অমিয় চক্রবর্তী'র জন্ম হয়।
বিজ্ঞানী কার্ল ল্যান্ডষ্টাইনার রক্তের 'এ' 'বি' এবং এবি শ্রেনী চিহ্নিত করেন।
আনন্দ মোহন কলেজ প্রতষ্ঠিত হয় ময়মনসিংহে।
 'হিমি' অবাক হলো না একটুও।আরেক টা প্রশ্ন করলো-শেষের কবিতা থেকে যে কোনো অংশ আমাকে শোনাও।
এইটা আমার জন্য কোনো ব্যাপার'ই না।আমি 'হিমি' দিকে তাকিয়ে বলতে শুরু করলাম-
 "যে পক্ষের দখলে শিখল আছে সে শিকল দিয়েই পাখিকে বাঁধে,অর্থ্যাৎ জোর দিয়ে।শিকল নেই যার সে বাঁধে আফিম খাইয়ে,অর্থ্যাৎ মায়া দিয়ে।শিকলওয়ালা বাঁধে বটে,কিন্তু ভোলায় না,আফিমওয়ালী বাঁধেও বটে,ভোলায়ও।মেয়েদের কোটা আফিমে ভরা,প্রকৃ্তি- শয়তানী তার জোগান দেয়।
আমার হৃদয়ের ভারী কথা গুলি মুখে হালকা হয়ে ভেসে উঠে,তাই বলে তার ওজন কমে না।আমার মনের গড়নটা অনেকটা সাহিত্যিক,প্রত্যেক অভিজ্ঞতায় আমার মুখে কথার উচ্ছাস ফুটে।এটাই আমার জীবনের ফসল,তাতেই আমি আনন্দ পাই।তোমাকে আমার প্রয়োজন এই জন্যই।যে সব কথা আমার মনে বরফ হয়ে জমে আছে,আমি নিজে যার ভার বোধ করি কিন্তু আওয়াজ পাওয়া যায় না,তোমার উওাপ লাগিয়ে আমাকে গলিয়ে ঝরিয়ে দিতে হবে।
তুমি আমার কথা কে অবিশ্বাস করছ!তুমি জানো না তোমার কথা আমাকে কেমন করে জাগিয়ে দেয়।তুমি কি করে জানবে তুমি কী বলো,আর সে বলার অর্থ কী।আবার দেখছি রবীন্দ্রনাথকে ডাকতে হবে,ওর নাম এবং কবিতা শুনে শুনে তুমি কি বিরক্ত হয়ে গেছো?কিন্তু কি করব বলো,ঐ লোকটা আমার প্রানের কথার ভান্ডারী।রবীন্দ্রনাথ নিজের কাছে নিজে এখনো পুরনো হয়ে যায়নি।আমি ও।
তোমার মনের মধ্যে এমন একটি স্বচ্ছতা আছে যে আকাশের সমস্ত আলো সহজেই প্রতিবিম্বিত হয়।তোমার সব কিছুর মধ্যে ছড়িয়ে পড়া সেই আলো আমি দেখতে পাই- তোমার মুখে,তোমার হাসিতে,তোমার কথায়,তোমাত স্থির হয়ে বসে থাকায়,তোমার রাস্তা দিয়ে চলায়......"
 হঠাৎ 'হিমি'র দিকে তাকিয়ে দেখি আমার 'হিমি'র চোখ দিয়ে টপটপ করে জল পড়ছে।'হিমি' কাঁদলে তো অনেক সুন্দর দেখায়!আমি কাছে গিয়ে 'হিমি'র চোখ মুছে দেই না।আমি জানি খুব সুন্দরের কাছে যেতে হয় না।
 তিন মাস পরে এক গভীর রাতে 'হিমি' আমাকে ফোন করে বলে-তার মন ভালো নেই।তার খুব একা লাগছে।খুব কষ্ট হচ্ছে।ভয় পাচ্ছে।তার জন্য আমি কিছু করতে পারি কিনা।আমার মনে আছে সেই গভীর রাতে অনেকক্ষন ধরে ঝুম বৃষ্টি পড়ছিল।'হিমি' একটা বাড়িতে একা থাকে।তার ঘরের খাটটা অনেক বড়।ঘরে সিলিং ফ্যান নেই।সিলিং ফ্যান 'হিমি'র ভালো লাগে না।মাথার কাছে খুব সুন্দর একটা টেবিল ফ্যান।
'হিমি'র সাথে কথা বলতে বলতে ভোর হয়ে যায়।এক সময় আমার কি একটা কথায় যেন 'হিমি'র চোখে জল এসে যায়।'হিমি' বাচ্চা মেয়ের মতো কাঁদতে থাকে।মেয়েরা যার সামনে একবার বুক ভাসিয়ে কাঁদে,তাকে আর সহযে ছাড়তে চায় না।কান্নায় সব দূরত্ব মুছে যায়।
 গতকাল রাতে স্বপ্নে দেখি- বিশাল এক সবুজ মাঠে সবুজ শাড়ি পড়ে 'হিমি' শুয়ে আছে আকাশের দিকে তাকিয়ে নক্ষএ দেখছে।'হিমি'র মাথার পিছনে বটগাছ।বট গাছের মাথার অনেক উপরে একটি তারা জ্বল জ্বল করছে।জ্বল জ্বল করা তারাটির নাম 'হিমি'।
 আমি ঠিক করেছি,'হিমি'কে নিয়ে নীলগিরি পাহাড়ে বৃষ্টিতে ভিজব।কোনো এক বিশেষ দিনে।বৃষ্টির দিনে।'হিমি' নীল শাড়ি পড়ে থাকবে।দুই হাত ভরতি থাকবে কাঁচের নীল চুড়ি।মাথার চুল থাকবে খোলা।'হিমি' আমার কাছে এসে বলবে- 'এই চলো না বৃষ্টিতে ভিজি,চলো না যাই পাহাড়ে,আজ আমরা বৃষ্টিবন্দি,ভালোবাসা'র অপরাধে।' সেই বিকেলে অনেকক্ষন বৃষ্টি হবে।'হিমি'র হাত ধরে বৃষ্টিতে ভিজব।
আনন্দের কথা ভাবতেও যে কেন এত কষ্ট হয় কে জানে!
 বৃষ্টির জল হয়ে ছুঁয়ে দিয়েছে হায়,সে আমায়।
হলাম আমি কত যে খুশি দেখে মুখ আকাশের আয়নায়।
বৃষ্টির জল যেন মুক্ত হয়ে ঝরে ঝরে পড়ে বাতাসে
যেন দুলে দুলে ভিজে শরমের আঁচল
ভিজে যাবে চোখের কাজল,
ভাসি আমি এ যেন কোন অজানায় সে আমায়। 


                    সর্বশেষ এডিট : ০২ রা ফেব্রুয়ারি, ২০১৪  রাত ৯:১৬                

