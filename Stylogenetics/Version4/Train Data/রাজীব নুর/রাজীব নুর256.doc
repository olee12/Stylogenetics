বই নিয়ে আলাপ





                        ১। হুমায়ূন আহমেদ : আমি একটি উপন্যাস লিখেছি। নাম 'কবি'। তারাশঙ্করও এই নামে উপন্যাস লিখেছেন_বাংলা সাহিত্যের শ্রেষ্ঠ উপন্যাসগুলোর মধ্যে এটি একটি। সেইখানে আমার মতো একজন লেখকের আরেকজন কবিকে নিয়ে উপন্যাস লেখার ব্যাপারটি কি দুঃসাহসিক নয়? তারাশঙ্করের কবি ছিলেন সেই সময়ের কবি, আর আমার কবি হচ্ছে আজকের কবি। তাদের জীবনবোধ, জীবনকে দেখার দৃষ্টিভঙ্গির মধ্যে পার্থক্য রয়েছে। তারাশঙ্করের কবি ছিল অতিদরিদ্র, আমার কবিও অতিদরিদ্র। দুজনের মধ্যেই কাব্যপ্রতিভা আছে। এই জিনিসটা নিয়েই লেখালেখির চেষ্টা করেছিলাম আর কি। তো, এই উপন্যাসের জন্যই কবিতার দরকার পড়ল। কাকে বলব? ভাবলাম আমিই লিখি। ২। পিপ নামে এক ইংরেজ ছোকরার গল্প। তার বড়ো হওয়ার গল্প। সে অপরাধীদের সাহায্য করছে, নিজের ভালবাসার মানুষটাকে খুঁজছে, আবার এক বুড়ি বিধবাকে পুড়ে মরতেও দেখছে। তার নিজের জীবনের সবচেয়ে বড়ো আশাগুলো ব্যর্থ হচ্ছে। উপন্যাসের শেষে দেখা যাবে, সে তার পুরনো প্রেমিকাকে খুঁজে পাচ্ছে।বলুন এটা কোন উপন্যাস এবং লেখক কে? ৩। হাস্যরস দিয়ে জটিলতাকেও সরস বানানোর কায়দাটাকে শীর্ষেন্দু মুখোপাধ্যায় শিল্পের পর্যায়ে নিয়ে গিয়েছেন। আচ্ছা বলুন তো, “হারিকেন” শুনলে কী কী মনে পড়ে? আলো? ভয়াল ঝড়? নাহ, হল না। হারিকেন আসলে একটা গরু। আর গরুর নাম হারিকেন যে বাড়ির লোক রাখতে পারে, সেই বাড়িটি যে অদ্ভুত হবে তাতে আর সন্দেহ কি! মনোজদের বাড়ির মানুষগুলোও তাই বেশ অদ্ভুত। এই বয়সেও গুলতি ছুড়ে বেল পাড়েন “সবার ঠাকুরঝি”; বাজারে গিয়ে হৈ চৈ ফেলে দেন ভজবাবু ; ধান আর গম মিশিয়ে ‘চাগম’ বানান হারাধন; উবু হয়ে বসতে না পেরে দুঃখহরণবাবু “তখন হলঘর ভরে গিয়েছে” র ট্রান্সলেশন করেন, “বাই দেন দা হলরুম ওয়াজ ফুলফিল্ড” ..আর এই অদ্ভুত মানুষগুলোর উদ্ভট কাজেকর্মে “মনোজদের অদ্ভুত বাড়ি”এক জমজমাট উপন্যাস। ৪। একটি তথ্য দেই- ‘ফিফটি শেডস অব গ্রে’ উপন্যাসের লেখিকা এল জেমস গত বছর ৯ কোটি ৫০ লাখ মার্কিন ডলার আয় করেছেন। যা আমাদের দেশের টাকায় প্রায় ৮শ’ কোটি টাকা। ৫। দর্শনভিত্তিক উপন্যাস।সোফি এমুন্ডসেন নামক চোদ্দ বছর বয়েসী এক কিশোরীর সাথে পরিচয় ঘটে আলবার্টো নক্স নামে এক রহস্যময় দার্শনিকের সাথে যে তাকে নিয়ে প্রাক-সক্রেটিস যুগ থেকে বর্তমান যুগ পর্যন্ত পাশ্চাত্য দর্শনের এক অসাধারন অভিযাত্রায়।একসময় তারাই দর্শনগত প্রহেলিকার জালে আটকা পড়ে।উপন্যাসে নাম এবং লেখক কে বলুন?
                    
