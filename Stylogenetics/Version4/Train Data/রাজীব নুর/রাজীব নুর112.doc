একটি চমৎকার স্বাদের মৌসুমী ফলের নাম তরমুজ




 
                        কক্সবাজার শহরের কলাতলী থেকে মেরিন ড্রাইভ সড়ক ধরে বড়ছড়া, হিমছড়ি, আদর্শগ্রাম, উয়াঝরনা, ইনানী হয়ে টেকনাফের দিকে গেলে নজরে পড়বে সড়কের পাশেই বিক্রি হচ্ছে নতুন ফল তরমুজ।সমুদ্রসৈকতের তীরবর্তী হিমছড়ি, বড়ছড়া, প্যাঁচারদিয়া, দরিয়ানগর এলাকায় চোখে পড়ে তরমুজের সমাহার।টেকনাফ, উখিয়া ও কক্সবাজার সদর উপজেলার সমুদ্র উপকূলে এবার প্রায় ৭০০ একর জমিতে আগাম তরমুজের চাষ হয়েছে। টেকনাফসহ বিভিন্ন উপজেলার আরও ১০ হাজার একর জমিতে এখন নতুন করে তরমুজের চাষ হচ্ছে।লবণাক্ত আবহাওয়ায় উৎপাদিত বলে তরমুজ মিষ্টি হচ্ছে।  নগরীর মাছের আড়তগুলো এখন দখল করে নিয়েছে তরমুজ। যেখানে ট্রলারে প্রতিদিন শত শত মণ ইলিশ আসতো ও বিক্রি হতো—এখন সেখানে তরমুজ আসছে। গত মৌসুমের চেয়ে এবার তরমুজের ফলন বৃদ্ধি পেয়েছে হেক্টর প্রতি ৩ টন। গত বছর তরমুজের ফলন ছিল হেক্টর প্রতি ৪২টন। এবার প্রতি হেক্টরে ফলন হয়েছে ৪৫টন।দক্ষিণাঞ্চলের মধ্যে সবচেয়ে বেশি তরমুজ পটুয়াখালীতে আবাদ হয়েছে। এ জেলায় ১৪ হাজার ৭৩০ হেক্টর জমিতে কৃষকরা তরমুজ আবাদ করেছে। ভোলায় ১১ হাজার ৭৭৪ হেক্টর জমিতে তরমুজ আবাদ করা হয়েছে, বরগুনায় ৩ হাজার ১২০ হেক্টর, পিরোজপুরে ৭৫০ হেক্টর, বরিশালে ৪৭৬ হেক্টর ও ঝালকাঠীতে ৪৩ হেক্টর জমিতে তরমুজ আবাদ হয়েছে। তরমুজ দক্ষিণ আফ্রিকার ফল। তবে বর্তমানে তরমুজ বাংলাদেশের নিজস্ব মৌসুমী ফলে পরিণত হয়ে গেছে।তরমুজের ভাল ফলন হয় বা তরমুজ বেশি জন্মে চরাঞ্চল এবং নদী সংলগ্ন চরের বেলে মাটি বা পলি মাটিতে। তরমুজ ভাল উৎপাদনের জন্য শুকনো আবহাওয়া এবং প্রচুর রোদ প্রয়োজন হয়।এক সময় চট্টগ্রামের পতেঙ্গা তরমুজের জন্য বিখ্যাত ছিল। দেশজুড়ে পতেঙ্গার তরমুজের আলাদা একটা খ্যাতি ছিল। তরমুজ বাংলাদেশের গ্রীষ্মকালীন মৌসুমী ফল। ক্যালেন্ডারের হিসেব অনুযায়ী মার্চ থেকে মে পর্যন্ত এই তিন মাসে বাজারে প্রচুর পরিমাণে তরমুজ পাওয়া যায়।তরমুজে প্রচুর পরিমাণ লাইকোপিন পাওয়া যায়। লাইকোপিন হচ্ছে একটি লাল বর্ণ, হরিদ্রাবর্ণ রঞ্জক বিশেষ, যা টমেটো এবং বীজশূন্য ক্ষুদ্র রসালো ফলে এবং অন্যান্য ফলে পাওয়া যায়। গবেষণায় দেখা গেছে যে, মানব শরীরের জন্য খুবই গুরুত্বপূর্ণ এবং উপকারী লাইকোপিন গ্রীষ্মকালীন মৌসুমী ফল তরমুজে টমেটোর চাইতে চল্লিশ গুণ বেশি।ঘন ঘন পিপাসা রোধে তরমুজ অধিক কার্যকরী। যাদের ঘন ঘন পিপাসা পায়, বিশেষ করে হৃদরোগ জনিত কারণে ঘন ঘন ও অধিক পিপাসা নিবারণে কিছু দিন তরমুজের শরবত পান করলে ভাল উপকার পাওয়া যায়। যারা রোদে কাজ করেন, বিভিন্ন কারণে রোদে সময় কাটাতে হয়, যাদের রৌদ্রের তাপজ-জনিত ডিহাইড্রেশন হয়, তা কাটাতে তরমুজের শরবত বেশ ফলপ্রদ। পুরষের বন্ধ্যাত্ব ঘুচাতে তরমুজের বীজ বেশ উপাকারী। তরমুজের বীজ খোসা ছড়িয়ে বেটে পানির সাথে মিশিয়ে শরবত বানিয়ে পান করলে শুক্রবৃদ্ধি হয়।নিয়মিত তরমুজ আহার করলে তা আপনার ত্বককে রাখে বয়সের ছাপ, বলি রেখা ও চামড়া কুচকে যাওয়া থেকে মুক্ত।তরমুজের প্রায় ৯২% হচ্ছে পানি, ফলে এটি আপনার শরীরে পানির ভারসাম্য বজায় রেখে ত্বককে রাখে সতেজ। যখন আপনার ত্বকে পানির ভারসাম্য স্বাভাবিক থাকে তখন কোলাজেন নামক একটি উপাদান তৈরী হয়, যা ত্বককে টানটান করে তারুণ্য বজায় রাখে।কেবল খাওয়া নয়, রূপচর্চাতেও তরমুজের ব্যবহার নানাবিধ। রোদে পোড়া ত্বকে তরমুজের রস মাখুন, দেখবেন অনেকটা আরাম লাগছে। তরমুজের শরবত- ৩০০ গ্রাম তরমুজ, বিট লবণ, চিনি, বরফ কুচি নিন, তারপর তরমুজ ভালো মতো পরিষ্কার করে কেটে রস বের করতে বেল্গন্ডারের মধ্যে নিন [এতে যেন কোনো খোসা বা বিচি না থাকে]। তাতে মিনারেল পানি, পরিমাণ মতো বিট লবণ, চিনি মিশিয়ে ২০ মিনিট ফ্রিজ এ রেখে দিন। ২০ মিনিট পর ফ্রিজ থেকে বের করে বরফ কুচি দিয়ে পরিবেশন করুন। দক্ষিন বঙ্গের একটি বড় তরমুজ হাট যশোরের রূপদিয়ার তরমুজ হাট ।রূপদিয়ার তরমুজ হাটটি সকাল ১০টা থেকে রাত ১০টা পর্যন্ত কেনাবেচা হয়। প্রতিদিন সেখানে দেশের নানা প্রান্ত থেকে পাইকারি ব্যবসায়ি তরমুজ কেনা কাটা করে।রূপদিয়া বাজারে ৭ থেকে ৮টি তরমুজ পাইকারি কেনাবেচা প্রতিষ্ঠান রয়েছে।বাজারে প্রতিদিন প্রায় ৯ থেকে ১০ লক্ষ টাকার তরমুজ কেনা বেচা হয়। ভারতের পশ্চিমবঙ্গের হুগলি জেলার অধিবাসী অমৃতময় সহকর্মীদের পেটের ওপর রাখা ৪৩টি তরমুজ কাটতে সময় নেন মাত্র এক মিনিট।  এর আগে অস্ট্রেলিয়া ও যুক্তরাষ্ট্রের দুই ব্যক্তি একইভাবে সর্বোচ্চ ২৭টি তরমুজ কেটে রেকর্ড গড়েছিলেন।গিনেস ওয়ার্ল্ড রেকর্ডসের একজন কর্মকর্তা অমৃতময়ের এই কীর্তির সময় উপস্থিত ছিলেন। এক মিনিটে ৪৩টি তরমুজ কাটা হয়ে যাওয়ার পর তিনি তাঁকে সনদ দেন।
                    
