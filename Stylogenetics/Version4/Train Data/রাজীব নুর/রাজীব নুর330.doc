মজার বিষয়





                        ১/ বর্তমানে পৃথিবীতে প্রায় ৬ হাজার ৮শ’ টি ভাষায় মানুষ কথা বলে।৩৮ টি জীবন্ত ভাষা রয়েছে আমাদের বাংলাদেশে। শুধু পার্বত্য চট্টগ্রামের তিন জেলা বান্দরবান, রাঙামাটি ও খাগড়াছড়িতেই রয়েছে ১২ টি আদিবাসী সমপ্রদায় যাঁদের প্রত্যেকেরই আলাদা আলাদা ভাষা রয়েছে। এরা হলেন মারমা, চাকমা, ত্রিপুরা, ম্রো, বম, লুসাই, পাংখোয়া, চাক, তঞ্চঙ্গ্যা, খুমী, খেয়াং, ও উসুই। ২/ ১৩ একটি প্রাইম নাম্বার, যার অবস্থান ৬ষ্ঠ।যেমনঃ ২, ৩, ৫, ৭, ১১, ১৩, ।১৩ হচ্ছে একমাত্র প্রাইম নাম্বার যা কিনা দুটি ক্রমিক প্রাইম নাম্বার এর বর্গের যোগফল।যেমনঃ(২^২ + ৩^২) = ১৩ ।১৩ কে ১ থেকে ১৩ পর্যন্ত সকল প্রাইম নাম্বার দিয়ে ভাগ করলে যে ভাগশেষ গুলি পাওয়া যায় তার যোগফল কত হতে পারে বলুন তো?যদি ১৩ থেকে ১ পর্যন্ত সংখ্যাগুলির কিউব (cube) পরপর পাশাপাশি লিখে যাওয়া হয় তাহলে যে বিশাল সংখ্যাটি পাওয়া যায় তা একটি প্রাইম নাম্বার হবে। ৩/ টুথব্রাশ প্রথম আবিষ্কার হয় চীনে। ১২ শতকের দিকে চিনে এক ধরনের টুথব্রাশ ব্যবহারের উল্লেখ পাওয়া যায়।ঘোড়ার লেজের পশম হাড়র সঙ্গে গেঁথে এই ব্রাশগুলো বানানো হতো! এগুলোকে বলে ব্রিসল টুথব্রাশ। ইংল্যান্ডে উইলিয়াম এডিস নামে এক লোক থাকতো। ১৭৭০ সালের দিকে রায়ট করার অপরাধে তাকে জেলে পাঠানো হলো। ওখানে তো তার কোনো কাজই নেই। বসে থাকতে থাকতে তার মাথায় ব্রিসল টুথব্রাশকে আরো উন্নত করার বুদ্ধি আসলো। সে একটা হাড় জোগাড় করে তাতে অনেকগুলো ফুঁটো করলো। এবার জেলখানার প্রহরীদের কাছ থেকে কয়েকটা ব্রিসল টুথব্রাশ জোগাড় করলো। তারপর সেই ফুঁটোগুলো দিয়ে ব্রিসলগুলো ঢুকিয়ে ঢুকিয়ে আঠা দিয়ে আটকে দিলো। ব্যস, তৈরি হয়ে গেলো একটা সুন্দর টুথব্রাশ। আর জেল থেকে বের হওয়ার পর, ১৭৮০ সালে সে প্রথমবারের মতো বাণিজ্যিকভাবে এই টুথব্রাশগুলো বাজারে ছাড়লো। আর মানুষও সেটা এতোই পছন্দ করলো, টুথব্রাশ বিক্রি করেই সে বড়লোক হয়ে গেলো! ৪/ ইংল্যান্ডের ইতিহাসে রানী প্রথম এলিজাবেথের অবদান অপরিসীম। ইংল্যান্ডকে সমৃদ্ধির দিকে এগিয়ে নেবার জন্য তিনি স্মরনীয় হয়ে আছেন। তাঁর সময়েই ইংল্যান্ডের কাছে স্পেনের ‘দ্যা ইনভিন্সিবল আর্মাডা’ পরাজিত হয়, ফলে সামরিক ক্ষেত্রেও ইউরোপে ইংল্যান্ডের শ্রেষ্ঠত্ব প্রতিষ্ঠিত হয়। অথচ রানী প্রথম এলিজাবেথ ছিলেন অবিবাহিত, ইতিহাসের পাতায় কুমারী রানী হিসেবে সমধিক পরিচিত। কিন্তু কেনো তিনি অবিবাহিত ছিলেন?যে রানী তাঁর রাজত্বের শুরুতে বলেছিলেন, খুব খুশি হবেন যদি তাঁর কবরে লেখা থাকে “ A queen having lived and reigned such and such a time, lived and died a virgin” , শেষ পর্যন্ত তাঁর ইচ্ছাই বাস্তবে পরিণত হলো এবং তিনি ইতিহাসে পরিচিত হয়ে রইলেন The Virgin Queen হিসেবে। ৫/ পৃথিবীতে বিভিন্ন ধরনের বেভারেজ ড্রিংক আছে।  আমরা  কয়টিরই বা নাম জানি। কিন্তু কোকাকোলার নাম শুনেনি এমন লোক  হয়ত খুব কমই আছে। সেই ১৮৮৬ সাল থেকে ২০১২ –পৃথিবীর অনেক কিছুরই পরিবর্তন   হয়েছে। কিন্তু  লোগোটি রয়েছে  ঠিক আগের মতই। প্রথম দিকে প্রতিদিন ৯ গ্লাস   কোকাকোলা বিক্রি হত।২০০ টির বেশি দেশে কোকাকোলার পণ্য এখন বাজারজাত করা হচ্ছে। ( ইন্টারনেট থেকে )
                    
