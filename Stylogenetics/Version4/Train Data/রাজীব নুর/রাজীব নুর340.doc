বইটার নাম- 'লৌহকপাট'




 
                        আজ আপনাদের একটা চমৎকার বইয়ের কথা বলব। বইটার নাম- 'লৌহকপাট'। লেখক, 'জরাসন্ধ' (ছদ্মনাম)। আসল নাম- চারুচন্দ্র চক্রবর্তী (১৯০২ - ১৯৮১)। চারখণ্ডের 'লৌহকপাটে'র তিনটি খণ্ডই লেখকের চাকুরিজীবনে লেখা। চতুর্থ খণ্ডটি লেখেন অবসর নেওয়ার পরে এবং কারো কারো মতে সেটিই সর্বশ্রেষ্ঠ খণ্ড।তাঁর বই আঞ্চলিক ও বিদেশী সহ প্রায় ৬টি বিভিন্ন ভাষায় অনুবাদ করা হয়েছে।'লৌহকপাট' এর কাহিনী এই রকম- বিশ্ববিদ্যালয়ের পর্ব শেষ করে এক তরুণ যুবক চাকরির সন্ধানে ঘুরতে ঘুরতে শেষপর্যন্ত যে কাজটি পেলেন, সেটি হল কারা বিভাগে। ছোটখাটো একটি জেলের ডেপুটি জেলারের পদ। সম্পূর্ণ একটা নতুন জগতের সঙ্গে পরিচয় ঘটল সেখানে।পরিচয় হল বদর মুন্সীর মত ভয়ঙ্কর ডাকাতের সঙ্গে - খুন,জখম, নারীধর্ষণ যার কাছে ছেলেখেলা। কিন্তু সেই লোকটিই একবার ডাকাতি করার সময়ে গৃহস্বামীকে কথা দিয়েছিল, শুধু টাকা-গয়নাই নেবে - নারীর সম্মান নষ্ট করবে না। কিন্তু দলের একজন সেই হুকুম মানে নি বুঝতে পেরে, নিজেই ধরা দিল সেই অপবাদের বোঝা নিজের মাথায় নিয়ে।  তাঁর লেখার বৃহত্তর অংশ জেলের বন্দীদের জীবন থেকে অনুপ্রাণিত ।এছাড়া ছোটগল্প এবং ছোটদের জন্য লেখা গল্পও তার বেশ কিছু আছে। তার আত্মজীবনীমূলক লেখা হল 'নিঃসঙ্গ পথিক'। অন্যান্য বইয়ের মধ্যে আছে- কাছাকাছি, নিঃসঙ্গ পথিক, ছায়াতীর, এবাড়ি ও বাড়ি,চলতি মেঘেরে ছায়াছবি, পরশমণি, একুশ বছর, মহাশ্বেতার ডায়েরী, পসারিণী, নমিতা ইত্যা। লেখক লৌহকপাট উপন্যাসের প্রারম্ভে বলেছেন, 'মানুষ জীবনের সব কিছু ভুলে যেতে পারে, কিন্তু ভুলে যেতে পারে না কৈশোরের স্মৃতি এবং প্রথম জীবনের প্রেম।'লৌহকপাটে'র অবতরণিকাতে লেখক লিখেছেন, 'জীবনে এমন একটা পথে চলতে হয়েছে, যেটা প্রকাশ্য রাজপথ নয়। সে এক নিষিদ্ধ জগত। সেখানে যাদের বাস, তাদের ও আমাদের এই দৃশ্যমান জগতের দাঁড়িয়ে আছে লৌহদণ্ডের যবনিকা। তার ওপরে পাষাণ-ঘেরা রহস্যলোক। কিন্তু তারাও মানুষ। তাদেরও আছে বৈচিত্র্যময় জীবনকাহিনী - সুখে সমুজ্জ্বল, দুঃখে পরিম্লান, হিংসায় ভয়ঙ্কর, প্রেমে জ্যোতির্ময়! সেই পাষাণ পুরীর দীর্ঘ প্রকোষ্ঠের স্তব্ধì বাতাসে জমে আছে অলিখিত ইতিহাস, সভ্য পৃথিবী তার কতটুকু জানে? আমি যে সেখানে বিচরণ করেছি, এই দীর্ঘ জীবন ধরে, প্রভাতে. সন্ধ্যায়, নিভৃত রাত্রির অন্ধকারে - আমিই বা কতটুকে দেখেছি, কতখানিই বা শুনেছি। ----- আহরণ যা করেছি, তোলা আছে স্মৃতির মণিকোঠায়। এখানে যেটুকু দিলাম, সে শুধু আভাস কিংবা তার ব্যর্থ প্রয়াস। '

