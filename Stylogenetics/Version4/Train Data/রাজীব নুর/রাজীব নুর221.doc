ফোটোগ্রাফী- ২৬



 এই ছবিটার মজার একটা ইতিহাস আছে। যথা সময়ে বলা হবে... সারাদিনে হয়তো শত শত ছবি তুলতে পারেন কিন্তু সবাইকে দেখানোর সময় শুধু নিজের সেরা কাজটাই দেখান। ফেসবুকে ঘন ঘন ছবি আপলোড না করে চিন্তা ভাবনা করে ছবি শেয়ার করুন। আর ফটোগ্রাফি সাইটগুলো যেমন ফ্লিকার বা 500px এসব জায়গায় কোন ভাবে সব ধরনের ছবি শেয়ার করবেন না। দরকার হলে মাসে একটা করে ছবি শেয়ার করুন এবং সেরাটা করুন। প্রতিটি ছবিকে একটি গল্প হিসেবে চিন্তা করুন আর ছবি দিয়ে নিজের গল্পটাকে ফুটিয়ে তোলার চেষ্টা করুন। ছবিতে যেন থাকে একটি গল্প। হোক সেটা এক লাইনের বা হোক সে কোন প্রবন্ধ। ফ্রেমিং এর ক্ষেত্রে গতানুওগতিক ধারা থেকেও বের হয়ে আসতে পারেন নতুন কোন গল্প ফুটিয়ে তোলার জন্য। যারা শিক্ষিত এবং সৃজনশীল কাজের প্রতি যাদের আগ্রহ আছে তাদের জন্যই মূলত এই পেশা। যদি টাকা আয় করাই তার মূল উদ্দেশ্য হয়ে থাকে তাহলে মোটেও এই পেশায় আসা উচিত নয়। সৃজনশীলতা আর ব্যবসা একসঙ্গে কখনোই খাপ খায় না। কেউ যদি সম্পূর্ণ ভালোলাগা থেকে এই পেশায় আসেন, তাহলে তিনি অনেক দূর এগিয়ে যেতে পারবেন। ব্যবসায়িক চিন্তা বাদ দিয়ে শিল্প মানসিকতা নিয়ে কাজ করতে হবে। ফটোগ্রাফার হতে হলে যেসব বিষয়ে পড়াশোনা করে হাতে কলমে শিখে দক্ষ হতে হবে তার মধ্যে উল্লেখযোগ্য হলো: বেসিক কোর্স অন ফটোগ্রাফি, স্টুডিও ফটোগ্রাফি, ডিপ্লোমা ইন ফটোগ্রাফি, ডিপ্লোমা ইন ফটো জার্নালিজম, বেসিক কোর্স অন ভিডিওগ্রাফি, বেসিক কোর্স অন ফটো এডিটিং ইত্যাদি। পাশাপাশি বিভিন্ন ফটোগ্রাফি ও ভিডিওগ্রাফি কর্মশালায় অংশগ্রহণ করা জরুরি। একজন যখন হুমায়ূন আহমেদ বা অন্য প্রিয় লেখকের লেখা পড়েন, তখন কি ভাবেন তিনি কি কলম বা কত দামী কলম দিয়ে লিখেছেন! তাই বলি- কত দামী ক্যামেরা বা লেন্স দিয়ে ছবি তুললেন সেটার চেয়ে বড় হলো ছবি কথা বলে কি’না বা ভাল কিছু প্রকাশ করে কি’না! আমি সময় পেলেই চলে যাই- রমনা পার্কে। পার্কে গেলেই দেখা যায়, অনেক ছেলে- মেয়ে খুব মন দিয়ে ছবি তুলছে। তারা নিজেরা বিভিন্ন সাবজেক্ট খুঁজে খুঁজে অনেক আগ্রহ নিয়ে ছবি তুলছে। অনেকে আবার নিজের আত্মীয় স্বজন, বন্ধু-বান্ধব নিয়ে যায়। নানান ভঙ্গিমায় তাদের ছবি তুলছে। কেউ খুব আগ্রহ নিয়ে ছবি তুলছে, এই দৃশ্যটা আমার খুব ভালো লাগে। খুব মন দিয়ে আমি তাদের ছবি তোলা দেখি আর বিপুল আনন্দ পাই।  

                    সর্বশেষ এডিট : ০৮ ই মার্চ, ২০১৬  বিকাল ৪:০৭                

