বাংলাদেশ ছাত্রলীগকে অভিনন্দন ও শুভেচ্ছা



 ভাই ছাত্রলীগ আজ আপনারা সারা ঢাকা শহরে জ্যাম লাগিয়ে দিয়েছেন। এটা মোটেও ভালো কাজ হয়নি। আমি নিজে শুনেছি- রিকশাওয়ালা থেকে শুরু করে সর্বস্তরের মানূষ আপনাদের গালমন্দ করছে ।আপনাদের প্রতিষ্ঠা বার্ষিকী উপলক্ষে গঠনমূলক কাজ করতে পারতেন। আপনারা সারা ঢাকা শহরে ৫ লাখ গাছের চারা লাগাতে পারতেন। পথ শিশুদের জন্য একবেলা ভালো খাবারের ব্যবস্থা করেতে পারতেন। কিছু লোকের কর্মসংস্থান করতে পারতেন।প্রিয় ছাত্রলীগ আপনাদের একটা পরামর্শ দেই- ভবিষ্যতে আপনারা যত অনুষ্ঠান করবেন- রাত ১২টা থেকে ভোর ৫ টা পর্যন্ত করবেন। দয়া করে সাধারণ মানূষদের আর কষ্ট দিবেন না। নিজের একটা ঘটনা বলি- রাস্তায় খুব জ্যাম ফুটপাত দিয়ে হেঁটে যাচ্ছি। কিন্তু হোন্ডার লম্বা সারি। বিকট হর্ন দিচ্ছে। একজন তো আমার পায়ে লাগিয়ে দিল। আর বলল- হর্ন বাজাচ্ছি শুনিস না? আমি পায়ে খুব ব্যাথা পেলাম। হোন্ডা ওয়ালা চোখ মুখ খিচিয়ে বলল- আমি ছাত্রলীগ। আরেকটা ঘটনা বলি- এটা নিজের চোখে দেখা- ১৫/২০ জন রং সাইড দিয়ে হোন্ডা চালিয়ে আসছে। বিকট শব্দ। পেছনে তাদের কারণে লম্বা জ্যাম লেগে গেছে। কর্তব্যরত পুলিশ তাদের সালাম দিচ্ছে। এবং তাদের চলাচলের যেন সমস্যা না হয়- তার জন্য জান জীবন দিয়ে দিচ্ছে। কিন্তু এম্বুলেন্স এ রোগী। সেদিকে কোনো লক্ষ্য নেই। ৩২ নম্বর এবং বাংলামটর এর সামনে ট্রাকের উপর বসে থাকা লীগের ছেলেদের যে ব্যবহার দেখলাম রাস্তার মেয়েদের প্রতি... আবার বিকট শব্দে কেউ কেউ হিন্দি গান বাজাচ্ছে।গত ৭/৮ বছরে তাদের কর্মকান্ড দেখে আমি সত্যই তাজ্জব!!তবুও, ৭০ বছরে পা দেওয়া বাংলাদেশ ছাত্রলীগকে অভিনন্দন ও শুভেচ্ছা।শুধু বিলবোর্ড, সাইনবোর্ড, পোস্টার, ফেস্টুন, ব্যানারে নয়, বাস্তবে যেন ভালো কিছু করে প্রমাণিত করতে পারে দেশের বৃহৎতম এই সংঘঠনটি।
                            
                    সর্বশেষ এডিট : ০৪ ঠা জানুয়ারি, ২০১৭  বিকাল ৫:৪৫                

