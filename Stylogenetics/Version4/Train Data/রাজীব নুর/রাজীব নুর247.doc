বইমেলায় আসছে ''বিকল্পহীন রবীন্দ্রনাথ''




 
                        রবীন্দ্রনাথ ঠাকুর। এই নামের পর আর বলার কিছু থাকে না। জানার থাকে অনেক কিছু। এই জানার মাধ্যম কী হবে? জবাবে সাহিত্যের আলোচক-সমালোচকদের রয়েছে নানা মত। কেউ বলছেন, রবীন্দ্রনাথকে জানতে হলে রবীন্দ্রনাথের সৃষ্টির মধ্যে ডুব দিতে হবে। আবার কেউ একটু ভিন্ন পথে হেঁটেছেন। বলেছেন, রবীন্দ্রনাথকে যারা বুঝেছেন, বোঝার চেষ্টা করেছেন তাদের উগড়ে দেয়া শব্দের খেলায় আপনি জানবেন রবীন্দ্রনাথকে। বইমেলায় আসছে “বিকল্পহীন রবীন্দ্রনাথ” বিশ্বকবিকে নিয়ে জানা-অজানা অনেক তথ্যের সমাহার নিয়ে এবারের ‘অমর একুশে গ্রন্থমেলা’য় আসছে ‘বিকল্পহীন রবীন্দ্রনাথ’। তরুণ ও প্রতিশ্রুতিশীল লেখক রাজিব নূর খানের এই বইটি বের হচ্ছে রোদেলা প্রকাশনীর ব্যানারে।রবীন্দ্রনাথকে নিয়ে ছড়িয়ে, ছিটিয়ে থাকা অনেক তথ্য একই মলাটে মুড়েছেন লেখক। দীর্ঘ পাঁচ বছরের প্রচেষ্টার পর ‘বিকল্পহীন রবীন্দ্রনাথ’ পাঠকের হাতে যাচ্ছে। লেখক বলছিলেন, ‘রবীন্দ্রনাথকে নিয়ে কম লেখা হয়নি। খুঁজলে হয়তো শত শত বইয়ের নাম বলা যাবে ঠাকুরজিকে নিয়ে। এত এত বইয়ের ভিড়ে আমার এই বইটিকে একটু আলাদাই বলবো। কারণ, এখানে রবীন্দ্রনাথকে নিয়ে অনেক চমকৃত তথ্য সন্নিবেশিত হয়েছে। অনেক ভুলের অবসানও হবে বিশ্বকবিকে নিয়ে। অনেকে বলেন রবীন্দ্রনাথ ঠাকুর ঢাকা বিশ্ববিদ্যালয়ের বিরোধিতা করেছিলেন। সেই ভুলের অবসান করতে বইটির একটি বড় অংশ জুড়ে আছে এই আলোচনা। বৌদি কাদম্বরী দেবীকে জড়িয়ে রবীন্দ্রনাথকে নিয়ে অনেক মুখরোচক আলোচনাও শোনা যায় প্রায়শই। এ বিষয়টিও এড়িয়ে যাইনি। একটা সুন্দর সম্পর্ক কীভাবে বিকৃত হতে পারে, তা হয়তো পাঠক কিছুটা হলেও অনুধাবন করবেন বইটি পড়ে।’ বইমেলায় আসছে “বিকল্পহীন রবীন্দ্রনাথ”যাদের জীবনের একটি বড় অংশ জুড়ে আছে রবীন্দ্রনাথের গান, কবিতা, গল্প, উপন্যাস ও প্রবন্ধ তাদের কাছে নতুন করে রবীন্দ্রনাথ সম্পর্কে বলার কিছু নেই। তবে যারা এখনও রবীন্দ্রনাথ নিয়ে আছেন দ্বিধাদ্বন্দ্বে তাদের একটা জায়গায় নিয়ে যেতে পারবে ‘বিকল্পহীন রবীন্দ্রনাথ’, এই বিশ্বাস লেখকের।মেলা শুরুর দিন থেকেই রোদেলা প্রকাশনীর স্টলে মিলবে বইটি। দাম: ৩০০ টাকা। বইটির প্রচ্ছদ করেছেন মোবারক হোসেন লিটন। এছাড়া অনলাইন ক্রেতারা পাবেন রকমারি ডটকমে।
                    
