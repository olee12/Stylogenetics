কলমের চেয়ে অস্ত্রের শক্তিই বেশি





প্রত্যেকটা মানুষের নিজস্ব মতামত থাকতেই পারে... এটা তার নিজস্ব ব্যাপার। আমাদের কাজ স্রেফ নিজেদের হেফাজত করা, কারন ধর্মের হেফাজত স্বয়ং সৃস্টিকর্তা করেন। প্বিত্র কোরান শরীফে আল্লাহ বলেছেন- কেউ যদি কোন মানুষকে হত্যা করে তবে সে যেন পুরো মানব জাতীকেই হত্যা করলো, সেখানে খোদার দোহাই দিয়ে যারা এমন কাজ গুলো করছে তারা কি সত্যি কোন ধর্ম ধারণ করে? অভিজিৎ রায় ছিলেন একজন বিজ্ঞানমনষ্ক, যুক্তিবাদী, মুক্তমনা মানুষ।ব্লগেও বাক স্বাধীনতা নেই । আমাদের প্রিয় জন্মভূমির ভবিষ্যৎ নিকষ কালো অন্ধকার। এ দেশে কোন মুক্তচিন্তার মানুষ টিকে থাকতে পারবে না। এই মৃত্যু উপত্যকাই এখন আমার দেশ। এখানকার সবকিছু নষ্টদের অধিকারে চলে গিয়েছে। সবকিছু নষ্টদের অধিকারে যেতে দিবো না। ৭১ এ বিজয় দিবসের দুই দিন আগে কারা আর কেন বুদ্ধিজীবী হত্যায় মেতে উঠেছিল শকুনের দল, মনে আছে? প্রায় এক দশক হল জনাব হুমায়ন আজাদের উপর হামলাকারীদের কোন বিচার আজ পর্যন্ত হয়নি, সাগর রুনি হত্যাকারীদের বিচার হয়নি এরকম আরও অনেক হত্যা মামলা আছে যার কোন বিচার এখনও হয়নি। আমরা যাদের কে হারিয়েছি তাদের হত্যাকাণ্ডের সুবিচার চাই এবং ভবিষ্যতে যেন আর একটিও এই রকম হত্যাকাণ্ড না ঘটে। এবার একুশের বইমেলায় দুটি বই প্রকাশ হয়েছে অভিজিতের, সে কারণেই গত ১৫ ফেব্রুয়ারি দেশে ফিরেছিলেন তিনি । প্রিয় অভিজিৎ রায়, আপনি থাকবেন না জানি, কিন্তু আপনার জ্ঞ্যান-বিজ্ঞানের মশাল আমরা বহন করবো, আপনার কষ্টার্জিত অর্জন ত্থেকে যাবে মহাকালের পঞ্জিতে। একজন মানুষকে তার প্রগতিশীল চিন্তাভাবনার জন্য যে কুপিয়ে মারতে হবে সেটা অবশ্যই কোন ধর্ম শিক্ষা দেয়নি। হামলার শিকার হয়ে অভিজিৎ ও তার স্ত্রী বন্যা ‘বাঁচাও বাঁচাও’ বলে চিৎকার করলেও কেউ এগিয়ে যাননি। ঠাণ্ডা মাথায় দুর্বৃত্তরা অভিজিতের মৃত্যু নিশ্চিত করে নির্বিঘ্নে পালিয়ে যায়। প্রমাণিত হলো, মুক্তচিন্তা করা পাপ, ভিন্ন চোখে দুনিয়া দেখা অন্যায় এবং, কলমের চেয়ে অস্ত্রের শক্তিই বেশি।

