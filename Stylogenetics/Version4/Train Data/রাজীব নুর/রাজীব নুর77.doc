ফোটোগ্রাফী- ২০





                        ফ্রেমের ভেতর সুন্দর করে ছবি সাজানোই হচ্ছে কম্পোজিশন। হুম, আজ আলোচনা করবো কম্পোজিশন নিয়ে। আমি খুব চেষ্টা সহজ সরল ভাবে লিখতে, যেন কারো বুঝতে সমস্যা না হয়। কঠিন ভাবে লিখে, শুধু শুধু আমি পন্ডিত সাজতে চাই না। আমার লেখা যদি কেউওই বুঝতেই না পারলো- তাহলে লিখে লাভ কি? ফোটোগ্রাফী নিয়ে আমাদের দেশের মানুষের অনেক আগ্রহ। আমার সস্তা লেখা গুলোও অনেকে আগেহ নিয়ে পড়েন। আমার কাছে এসে অনেকেই বলেন, ভালো ছবি কিভাবে তুলবো? আমি তাদের কে বলি- অস্থির হবেন না, অনেক বেশী ধৈয্যশীল হোন। কম্পোজিশন মজাদার করতে হলে আগে আপনাকে কম্পোজিশনের বেসিক কিছু রুল জানতে হবে।  সব কিছু মিলিয়ে আপনি যদি একটা ভালো ছবি তুলতে পারেন- তাহলে মানুষ আপনার তোলা ছবি মুগ্ধ হয়ে দেখবে, আলোচনা করবে। কাজেই ভালো ছবি তোলার জন্য আপনার ফোটোগ্রাফীর সব বিষয় জানতে হবে, বুঝতে হবে, শুধু বড় ভাইদের পেছনে ঘুরলে হবে না। কম্পোজিশন ভালো না হলে, আপনার তোলা ছবির মান অনেকখানি কমে যাবে। ফ্রেম থেকে ছবির সাথে সামঞ্জস্য নেই এমন কিছু বাদ দিলেই আপনার ছবির মান অনেকখানি বেড়ে যাবে। সহজ ভাবে বলা যায়- একটা সুন্দর ছবির প্রান হলো কম্পোজিশন। যদি ছবি তোলার সময় দেখেন ব্যাকগ্রাউন্ড ভালো না, তাহলে আপনি ব্যাকগ্রাউন্ড ব্লার করে দিতে পারেন।ভালো ছবি বলতে কি বুঝায়? আপনি অনেক ছবি তুলেছেন, এর মধ্যে কিছু ছবি আপনার ভালো লেগে যাবে। আপনার ভালো লাগা ছবি গুলোই ভালো ছবি। একটা নিখুঁত ভালো ছবি তুলতে পারলে- সবার আগে তা আপনি নিজেই বুঝতে পারবেন। কিছু নিয়ম মেনে চললেই- ভালো ছবি তোলা সম্ভব। দর্শকদের আপনি কি দেখাতে চান- সেটা মাথায় রেখেই ছবি তুলুন। অপ্রয়োজনীয় জিনিস ক্যামেরায় বন্ধী না করাই ভালো। ফ্রেমের চারপাশে যদি অপ্রয়োজনীয় কিছু দেখা যায়- তাতে অবশ্যই আপনার ছবির সৌন্দর্য কমে যাবে। সব সময় একই ভঙ্গিতে ছবি না তুলে নানান এঙ্গেলে ছবি তোলা উচিত। নতুন কিছু সৃষ্টি করার মনোভাব গড়ে তুলুন এবং তা উপভোগ করুন।মানুষের চোখ দু'টা কিন্তু ক্যামেরার চোখ একটি। দুই চোখ দিয়ে আমরা যতটা দেখি, এক চোখ দিয়ে ততটা দেখা যাবে না। (যদিও আপনি মনের চোখ দিয়ে অনেক বেশী দেখতে পাবেন।) দেখার দৃষ্টিভঙ্গি সবার এক রকম নয়। ক্যামেরার ভিউ ফাইন্ডারে চোখ রাখার পর, যা দেখবেন সেটাই আপনার ছবিতে থেকে যাবে, কাজেই খুব ভালো করে দেখুন, মন দিয়ে দেখুন, খুটিয়ে খুটিয়ে দেখুন। ফ্রেমের চারপাশ ভালো করে দেখুন- সব ঠিক-ঠাক আছে কিনা। যদি ফোটোগ্রাফীর নিয়ম মানতে আপনার ভালো না লাগে, তাহলে আপনি আপনার মতন করে ছবি তুলুন, কারন শিল্প এবং শৈল্পিকতা কোনো নিয়মের ধার-ধারে না। আপনি সুন্দর ছবি তোলার জন্য নানান রকম গবেষনা করুন নিয়মিত। ছবি তোলা নির্ভর করে আপনার চিন্তা শক্তির গভীরতার ওপর।আপনার ছবির সাবজেক্টকে যে সবসময় ফ্রেমের মাঝখানেই রাখতে হবে এমন কোনো কথা নেই। ভিউ ফাইন্ডারে চোখ লাগিয়ে সঠিক মুহূর্তের জন্য অপেক্ষা করতে হবে, একটা ভালো ছবির জন্য। নো অস্থির। একটা ছবিতে যদি দুইটা বা তিনটা বিষয় থাকে তাহলে ছবিত গ্রহনযোগ্যতা অনেক বাড়িয়ে দেয়। অ্যাঙ্গেল অব ভিউ নিয়ে এক্সপেরিমেন্ট করুন। মাটিতে শুয়ে পড়ুন, গাছে উঠে পড়ুন। বুক পর্যন্ত পানিতে নেমে যান, টাকাপয়সা থাকলে হেলিকপ্টারে উঠে বার্ডস আই ভিউ ও তোলার চেষ্টা করুন! পরিশ্রম করুন, প্রচুর পরিশ্রম করুন। পরিশ্রম করলেই না আপনি ভাল ছবি পাবেন। রাস্তায় বেরোলেই দেখবেন, কাঁধে ক্যামেরা ঝুলিয়ে ছবি তুলতে তুলতে হেঁটে বেড়াচ্ছে ছেলে-মেয়ের দল। লাইট, ফ্ল্যাশ, ফ্রেমিং, কম্পোজিশন কিছুই হয়তো তারা জানে না। ছবি তোলাতেই তাদের আনন্দ। কাঁধে ক্যামেরা নিয়ে অনেকেই তো ঘুরে বেড়ায়। কিন্তু বহু আকাক্সিক্ষত একটা মুহূর্তকে খুব অল্প কজনই পারে হাতের ক্যামেরায় বন্দি করতে। ক্যামেরার মুন্সিয়ানা দেখিয়ে কোনো মুহূর্তকে বন্দি করার নামই ফটোগ্রাফি। 
                    
