রাস্তায় পাওয়া ডায়েরী থেকে-৩





                        (রুবেল শাহ্,আপনিতো আমাকে চমকে দিয়েছেন!এই লেখাটা আপনাকে উৎসর্গ করা হলো।ভালো থাকবেন,আপনার জন্য এক আকাশ শুভ কামনা।)গভীর রাতে আকাশের দিকে তাকালে সব সময়ই নিজেকে নিঃসঙ্গ মনে হয়।শুধু আমার না অনেকের'ই হয়তো এমন মনে হয়।মনে হয় আমার এখনো অনেক কিছু বাকি আছে।কিন্তু সময় খুব দ্রুত চলে যাচ্ছে।অনেক কথা জানানো হয়নি।শুধু আমি এই ব্যালকনিতে বসে অন্ধকারে নিজের সাথে কথা বলেছি।নানান ভাবে নিজেকে বুঝ দিয়েছি।এক একটা মুর্হূতে 'হিমি'(দুঃখিত,নামটা 'হিমি' ব্যাবহার করলাম।কেন জানি এই নামটার উপর খুব মায়া পড়ে গেছে!)কে আমি বুঝতে পারি না।তখন আমার দুনিয়া অন্ধকার হয়ে যায়।'হিমি'র নিরবতা আমাকে ভেতরে ভেতরে চুরমার করে দেয়।'হিমি' ইচ্ছা করলেই আমার পৃথিবী আনন্দে ভরে দিতে পারে।আমি বুজি না ওর সমস্যা টা কোথায়!বিশেষ করে আজকের এই বৃষ্টি'র রাতে বারবার মনে হচ্ছে-'হিমি পাশে থাকলে ভাল হতো,খুব ভালো হতো।জীবনটাই বদলে যেত।দু'জনে ব্যালকনিতে বসে চা খেতাম গল্প করতাম!সারাটা রাত হয়তো গল্প করেই কাটিয়ে দিতাম!কি আনন্দ নিয়েই না সময় পার করে দিতাম আর এখন সময়'ই যেতে চায় না।ঝুম ঝুম বৃষ্টি'র শব্দটা বিরক্ত লাগে।সকালে রাস্তায় পানি জমে থাকবে।দূর কিছুই ভালো লাগছে না।জানালা দিলাম খুলে-ভিজে যাক,সব ভিজে যাক।'হিমি' ছাড়া কি পৃথিবীতে আর কিছু নেই?তাহলে কেন বারবার সব কিছুতেই'হিমি' কে এনে দাঁড় করাই।সত্যি কথা বলতে কি হিমি কে ছাড়া সব কিছুই বড় বিষময় মনে হয়।একটুও ভালো লাগে না।আমি কি করবো?রাতটাই এমন!আবার ঝুম বৃষ্টি!মনে হচ্ছে রবীন্দ্রনাথের সব বর্ষা আমার মনে ভর করেছে।ইচ্ছা করে মেঘের মতো ভেসে ভেসে তোমার কাছে যাই,তোমাকে আদর করি,তোমার কাছ থেকে আদর নেই।তোমার কোলে মাথা রেখে কাঁদি,খুব কাঁদি।এই সমস্ত ভাবতে ভাবতে আমি একসময় গভীর ঘুমে তলিয়ে যাই।বাইরে হয়তো ঝুম বৃষ্টি পড়ছেই।সকালে ঘুম থেকে উঠেই মনে হলো আজ আমার কোন কাজ নেই,আরো কিছুক্ষন ঘুমিয়ে নিলাম।নিজেকে চঁড়ুই পাখির মতো মনে হলো।গুন গুন করে গান গাইতে গাইতে আমি ব্যালকনিতে যাই।"চেনা শোনার কোন বাইরে/যেখানে পথ নাই নাইরে/সেখানে অকারনে যাই ছুটে/যা না চাইবার তাই আমি চাই গো/যা না পাইবার তা কোথা পাই গো"।বুকের ভেতর উওরের শীতল বাতাস।'হিমি' তুমি?তোমার কথা ভাবলেই বুকের যেন কেমন করে!মাথা কেমন ফাঁকা ফাঁকা লাগে।তুমিহীন তোমার কথা ভেবে ভেবে জীবনকে আনন্দময় করে তুলি।মনে হয় আমার কোন ব্যার্থতা নেই।তোমার কথা ভাবতে ভাবতে সারা পৃথিবী দৌঁড়ে এলেও আমি ক্লান্ত হবো না।তুমি এমনই আমার কাছে।'হিমি আসো আমরা শপথ করি-কেউ কাউকে ছেঁড়ে থাকবো না।দাও তোমার হাতটা দাও।তোমাকে ছাড়া আমি কিছুই বুঝি না।আমার সব টুকু ভালোবাসা বারবার তোমার দিকেই ছুটে যায়।তুমি ছাড়া আমার কোন মুক্তি নেই। নেই। নেই। 

