দু'টি গল্প পড়ুন এবং গল্প থেকে শিক্ষা নিন





                        ১/ তিনটি পাথরের গল্পএটি প্রাচীনকালের একটি গল্প। একবার একজন ব্যবসায়ী গভীর রাতে জনশূন্য পাহাড়ি অঞ্চল দিয়ে কোথাও যাচ্ছিলেন। এমন সময় একটি অপরিচিত কণ্ঠ ভেসে এলো: 'মাটি থেকে কয়েকটি পাথর তুলে নাও। আগামীকাল তুমি যেমন খুশি হবে, তেমনি হবে অতৃপ্ত।'ধনী লোক এই অপরিচিত লোকের উপদেশ গ্রহণ করলেন। তিনি মাটি থেকে তিনটি পাথর তুলে নিয়ে পকেটে রাখলেন। পরের দিন ভোরবেলায় তিনি গন্তব্যে পৌঁছুলেন। তখন তার মনে পড়ল পাথর তিনটির কথা। তিনি একে একে পকেট থেকে পাথর তিনটি বের করলেন এবং অবাক হয়ে দেখলেন যে, পাথর তিনটির একটি হীরা, একটি মুক্তা এবং অন্যটি পান্না। অবাক হবার পরক্ষণেই ব্যবসায়ী মূল্যবান তিনটি পাথরের মালিক বনে যাওযায় আনন্দে আত্মহারা হলেন। কিন্তু কিছুক্ষণ পরেই তিনি আফসোস করতে লাগলেন এবং আপন মনে বলতে লাগলেন, 'হায়! আমি যদি আরো বেশি পাথর তুলে নিতাম।' তার মনে ভীষণ অতৃপ্তিবোধ জন্ম নিল। গল্পটির মর্ম কি আপনারা বুঝতে পেরেছেন? গল্পের পাথরগুলো আসলে প্রতীকী অর্থে ব্যবহার করা হয়েছে। ওই ব্যবসায়ী যদি তার সাধ্যমতো পাথর নিয়ে আসতো, তাহলে অনেক বেশি ধনী হতে পারতো। মানুষের জীবনে জ্ঞান বা ভালো পরামর্শ হলো মূল্যবান পাথরের মতো। এ-জিনিস যতো বেশি সম্ভব সংগ্রহ করা উচিত। জ্ঞান যত বেশি হবে, মানুষ ততো আলোকিত হবে, হবে মনের দিক দিয়ে ধনী। অবশ্য জ্ঞানের পিপাসা কখনো মেটে না। আফসোস থেকেই যায়। কিন্তু যতোটা সম্ভব জ্ঞান অর্জন করে যাওয়া উচিত। সেক্ষেত্রে দিন শেষে আফসোসের মাত্রা কম হবে। ব্যবসায়ী যদি তার সাধ্যমতো পাথর তুলে নিতেন, তাহলে অন্তত এ-কথা ভেবে সান্ত্বনা পেতেন যে, 'আমি আমার সাধ্যমতো পাথর তুলে এনেছি।' ২/ জীবনের জন্য ছয়টি শব্দই যথেষ্ট ৩০ বছর আগে এক যুবক নিজের ভবিষ্যত গড়তে নিজের জন্মস্থান ত্যাগ করার সিদ্ধান্ত নিল। যাত্রা শুরুর আগে সে গ্রামের একজন জ্ঞানী ব্যক্তির কাছে গেল এবং তার পরামর্শ শুনতে চাইল। জ্ঞানী ব্যক্তি তখন লিখছিলেন। যুবক কিছুটা দূরে দাঁড়িয়ে আছে দেখে তিনি তিনটি শব্দ লিখলেন। শব্দ তিনটি হল: 'ভয় কর না।'তিনি যুবককে বললেন: 'মানুষের গোটা জীবনে ছ'টি শব্দ যথেষ্ট। এ তিনটি শব্দ তোমার অর্ধেক জীবনে ব্যবহার করা যাবে। আজকে শুধু তোমাকে তিনটি শব্দ দিলাম।'৩০ বছর পর সেই যুবক তখন মধ্যবয়স্ক মানুষ। এই ৩০ বছরে তিনি কিছু সাফল্য অর্জন করার পাশাপাশি কিছু দুঃখও পেয়েছেন। তিনি জন্মস্থানে ফিরে আসলেন। পরের দিন তিনি এই জ্ঞানী মানুষের কাছে গেলেন। তার বাসায় গিয়ে তিনি জানতে পারলেন যে, এই প্রবীণ লোক কয়েক বছর আগে মারা গেছেন। তার পরিবারের একজন লোক তাকে একটি খাম দিয়ে বললেন: 'তিনি মারা যাওয়ার আগে আপনার জন্য এই চিঠি লিখেছেন। তিনি জানতেন একদিন আপনি জন্মস্থানে ফিরে আসবেন।'তিনি দ্রুত খামটি ছিড়ে ফেললেন। দেখলেন কাগজে তিনটি শব্দ লেখা আছে: 'অনুতাপ করো না।'

