পার্কে ছেলে-মেয়েরা তাদের বিখ্যাত ভঙ্গিতে বসে থাকে



 ১। একটা জ্ঞানী কথা বলি- যে কোন পুরুষের জীবনের কেন্দ্রবিন্দু যদি হয়ে থাকে কোন নারী, তাহলে ধরে নিতে হবে সে নিজেকে হারিয়ে ফেলছে। তাকে দিয়ে কোন মহৎ কর্ম করানো সম্ভব নয়। ২। ছোট ছোট বাচ্চারা স্কুলে নতুন বই পেয়ে কি যে খুশি! তাদের হাসিমুখ দেখে আমিও খুশি। ৩। গ্রিসের বিখ্যাত দার্শনিক ছিলেন ডায়োজিনাস। সরল-সাদামাটা জীবনযাপনের জন্য তিনি আলোচিত ছিলেন। একবার বিশ্বজয়ী বীর মহামতি আলেকজান্ডার পারিষদবর্গ নিয়ে এ দার্শনিকের সঙ্গে দেখা করতে গেলেন। নগররাষ্ট্র গ্রিসের মূল রাস্তার পাশেই এক চৌবাচ্চায় বাস করতেন ডায়োজিনাস। পানি পানের কোনও পাত্রও ছিল না এই মানুষটির। তেষ্টা পেলে দু’হাত মুঠো করে পানি পান করতেন। একদিন সৈন্যসামন্ত নিয়ে আলেকজান্ডার যখন ডায়োজিনাসের চৌবাচ্চার সামনে পৌঁছলেন দেখলেন, ডায়োজিনাস রোদ পোহাচ্ছেন। নিজের পরিচয় দিয়ে আলেকজান্ডার বিনয়ের সঙ্গে জানতে চাইলেন, আপনার কোন সহযোগিতা লাগলে বলবেন। ডায়োজিনাস সঙ্গে সঙ্গে আলেকজান্ডারের দিকে খেয়াল না করেই বললেন, আমার পথ থেকে সরে দাঁড়ান। বিশ্বজয়ী বীর আলেকজান্ডারের বুঝতে বাকি রইলো না, তিনি আসলে রোদটাকেই আটকে আছেন। ৪। পার্কে ছেলে-মেয়েরা তাদের বিখ্যাত ভঙ্গিতে বসে থাকে।বহুলোক মিছিলে বের হয়, নানান রকম সরকার-বিরোধী শ্লোগান এবং ফেস্টুন।মন্ত্রীরা সচিবালয়ে দারুন ব্যস্ত।বিরাট মার্কেটের সামনে কাঙ্গালীরা সাহেব-মেম দেখলেই ছেঁকে ধরে।পানির মতন খরচ করা হয় কালো টাকা। মেয়েরা ঘনঘন মোবাইল ফোনে চোখ বুলায়।বাসের এক টাকা ভাড়া বৃদ্ধি বিষয়ে লোকেরা তর্ক করে।হাসপাতালের সিড়ি দিয়ে একজন দৌড়ে যায় ব্লাড ব্যাংকের দিকে।এক দিনে ৫৫ হাজার শিশুর জন্ম হয়ে যায়।জঙ্গলে হিংস্র পশু থাকে। মানুষের বনে হিংস্র প্রানীগুলোকে চেনা যায় না- মানুষের পাশে-পাশেই মানুষের মতন চেহারায় শিয়াল, কুমীর সাপেরা ঘুরে বেড়ায়।সব দৃশ্যই প্রায় একই রকম, তবু প্রত্যেকবার নতুন করে ছবি তুলতে হয়। ৫।  

                    সর্বশেষ এডিট : ০৩ রা জানুয়ারি, ২০১৭  সকাল ৯:৫০                

