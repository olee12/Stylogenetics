None




 
                        -আজকে তোর বাবা তোর পাশে ঘুমাক ?আমি পিসিতে একটা মুভি দেখবো ভাবছিলাম ! খুজছিলাম কোন মুভিটা দেখা যায়, তখনই মা রুমে এসে কথাটা বললআমি বললাম-কিসের জন্য ? -এমন করে কেন বলছিস ?-না মা ! কোন লাভ তো হচ্ছে না ! লাভ হলে আমি তো নিজেই বলতাম !-কিন্তু তাই বলে এমন করবি ? না ঘুমিয়ে থাকবি ?মায়ের চেহারা দেখে মনে হল মা একটু কষ্টেই আছে । কষ্টে কেন থাকবে না ?একমাত্র ছেলে যদি রাতের বেলা ঠিক মত ঘুমাতে না পারে তাহলে যে কোন মা বাবাই কষ্টে থাকবে ! মা বলল-কাল একবার যাবি ?-কোথায় যাবো ?-তোকে বলেছিলাম না, দরবার বাড়ির পীর সাহেবের কাছে !-কোন লাভ হবে না মা ! এর আগেও তো গেছি ! কোন কিছুই হয় নি ! -এবার হবে ! উনি খুব কামেল মানুষ ! একটা কিছু ঠিকই বের করে ফেলবে ! আমি অনিচ্ছা সত্তেও বললাম -আচ্ছা দেখা যাবে ! যাও তো এখন ! আমি মুভি দেখবো !মা যাওয়ার সময় আমার মাথায় দোয়া পড়ে ফু দিয়ে গেলেন ! তারপর বললেন-কিছু হলেই ডাক দিবি ! আমি আছি তোর পাশেই ! আর দরজা বন্ধ করবি না ! -আচ্ছা মা ! মা চলে গেল ! একবার মনে হল মাকে বলি বাবাকে পাঠিয়ে দিতে ! কিন্তু বললাম না ! এতো বড় ছেলে যদি বাবা-মায়ের সাথে ঘুমায় তাহলে মানুষ শুনলে কি বলবে ! আমার বন্ধুরা শুনলে তো হাসাহাসি করবে ! অবশ্য হাসাহাসি করারই কথা ! এই যুগে কেউ যদি শুনে আমি রাতের বেলা একা একা ঘুমাতে ভয় পাই তাও আবার ভুতের ভয় তাহলে মানুষ জন কি বলবে ?অবশ্য ঠিক ভুতের ভয় না ! আমি পিসির দিকে মন দেই ! সুমন কাছ থেকে গতকাল বেশ কিছু মুভি নিয়ে এসেছি ! দেখা যাক আজকে কোন টা দেখা যায় !ঘরের ভেতর আলোয় ভরপুর ! এর আগেও আমি এই রকম লোকের কাছে এসেছি কিন্তু সব জায়গায় কেমন জানি ভন্ড মনে হয়েছে । এক লোকের গাছে গেছি ! মিরপুরের এক চিপায়া তার দরবার হল ! ঘরে ঢুকতেই কেমন একটা বাজে গন্ধ পেলাম ! বুঝতে কষ্ট হল না ওটা ছিল গাজা গন্ধ ! দয়াল বাবা গাজা খোর ! ভাল করে তাকিয়ে দেখি বেটা তখনই কেমন ঢুলছে ! আমি চলেই আসতাম কিন্তু বাবার কারনে আসতে পারলাম না ! আমার কোন কালেই এই সকল বাবার উপর বিশ্বাস ছিল না কিন্তু মা কোথা থেকে নাকি খোজ নিয়ে এসেছে এই বাবা নাকি খুব কাজের ! আমি কি বললাম কিছু শুনলো বলে মনে হল না ! বলল যে আমার বিষয়টা নিয়ে সে এখন চিন্তা করবে ! জীন দের দায়িত্ব দেবেন খোজ খবর নেওয়ার জন্য ! আমরা যেন আরও এক সপ্তাহ পরে আসবে ! এবং আসার সময় এক হাজার টাকা বাবার দান বাক্সে দিয়ে আসতে হল ! যত্তসব ভন্ডামী !তারপর আর যাই নি ! কিন্তু এই লোকের কাছে তেমন কিছু মনে হচ্ছে না ! লোকটা বেশ সাধারনই মনে হচ্ছে ! চেহারা সুরৎ বেশ ভাল ! গায়ের রং ফরসা ! চোখে সুরমা দেওয়া মুখে লম্বা দাড়ি !মুখটা সব সময় হাসি হাসি !তবে লোকটার চোখ বেশ তীক্ষ ! চোখ দিয়েই যেন অনেক কিছু সে বুঝে ফেলে ! লোকটার নাম কি যেন ! মা বলেছিল আমার ঠিক মনে নেই ! মা বলেছিল ইনি নাকি অনেক কামেল হুজুর ! এর আগেও অনেক জীন পেত্নী সারিয়েছেন ! মায়ের তো ধারনা আমাকে পেত্নীতে ধরেছে ! কামেল হুজুর আমার দিকে তাকিয়ে বলল-তোমার নাম কি বাবা ?গলার স্বরও বেশ মোলায়েম ! তীক্ষ চোখের সাথে এই মোলায়েল কন্ঠস্বর যায় না ! আমি বললাম-জি আমার নাম তানভীর রহমান !-তুমি ভাল আছো ?আমার কেন জানি হাসি চলে এল ! মনে হল যেন আমি পিচ্চি এক ছেলে ! এক আঙ্কেলের বাড়িতে আমি বেড়াতে এসেছি আমি কেমন আছি তাই জানতে চাচ্ছে !আমি হাসি আটকিয়ে বললাম-জি ! আমি ভাল আছি !মা পাশেই ছিল ! এতোক্ষন মা কিছু বলার জন্য আকুপাকু করছিল ! শেষে চুপ করে থাকতে না পেরে মা বলেই ফেলল-কি বলিশ ? ভাল আছিস ?তারপর হুজুর সাহেবের দিকে তাকিয়ে বলল-না হুজুর সাহেব ! আমার ছেলেটা একদম ভাল নেই ! কত দিন রাতে ঠিক মত ঘুমাতে পারে না আপনাকে কি বলবো ! ওর সাথে সাথে আমার আর ওর বাবারও ঘুম নেই চোখে !হুজুর শান্ত চোখে আমার দিকে তাকিয়ে আছে ! আমার কেন জানি মনে মনে একটু অস্বস্তি লাগতে শুরু করলো ! হুজুর আবার হাসি মুখে বললেন-আমাকে ওর সাথে কথা বলতে দিন ! ঠিক আছে ! মা চুপ করলো !হুজুর বললেন-তুমি ঠিক কি দেখো বলতো ?-জি কিছু দেখি না ! কেবল রাতের বেলা ঘুমাতে গেলে এক পর্যায়ে আমি স্বপ্নে দেখি একটা মেয়ে আমার বুকের উপর বসে আসে ! তারপর সে আমার গলা চেপে ধরে ! আমি তার হাত থেকে নিজেকে বাঁচানোর চেষ্টা করি কিন্তু কিছুতেই পারি না ! যখন মনে হয় আমার দম বন্ধ হয়ে যাচ্ছে আমি মারা যাচ্ছি তখন আমি ঘুম থেকে জেগে উঠি !-মেয়েটার চেহারা কেমন লক্ষ্য করেছ ?আমি একটু মনে করার চেষ্টা করলাম ! পারলাম না !-জি না ! আসলে আমি প্রতিবারই নিজেকে মেয়েটির হাত থেকে বাঁচানোর চেষ্টা করতে ব্যস্ত থাকি । মেয়ের চেহারার দিকে তাকানোর সময় পাই না । মনেও থাকে না । -হুম ! কত দিন ধরে এই সমস্যা ?আমার বলার আগেই মা বলল-প্রায় এক মাস । তার আগে থেকেই মনে হয় শুরু হয়েছে । আমাদের কে বলেছে একমাস আগে !-আর কোথাও গিয়েছিলেন ?-কোথায় যাই নি বলেন ? ডাক্টার কবিরাজ কিছু বাদ দেই নি ! কিন্তু কেউই সারাতে পারে নি ! আসলেই বেশ কয়েক জনের কাছে গিয়েছি ! কিন্তু কেউই স্বপ্ন টা আটকাতে পারে নি ! কতজন কত রকম পরামর্শ দিয়েছে কিন্তু কাজ হয় নি একটাতেও ! সেই মেয়ে কে ঠেকানো যায় নি । মা আরো কত কিছু বলতে লাগলো আর হুজুর আমার দিকে তাকিয়ে সেই কথা গুলো শুনতে লাগলো আর কি যেন ভাবতে লাগল ! আরও আলোচলা হল ! বাবা চুপ করে শুনছিল সব ! হুজুর এক পর্যায়ে বলল-বোঝা যাচ্ছে কোন মেয়ে জীন আপনার ছেলের পিছনে লেগেছে । আমি বলবো আপনার ছেলেকে বিয়ে করিয়ে দিন !-বিয়ে ?-বিয়ে ?-বিয়ে ?আমরা তিনজনই এক সাথে শব্দটা উচ্চারন করে উঠলো ! কদিন আগে আমার বিয়ে কথা বার্তা চলছিল ! ঠিক চলছিল বললে ভুল হবে নিশির বিয়ে হয়ে যাচ্ছিল । আমি মা বাবাকে কয়েকবার বললাম নিশির বিয়ের কথা বললাম কিন্তু কেউ রাজি হল না ! বাবা তো আমাকে পরিস্কার বলে দিল সে কিছুতেই আমাকে বিয়ে দিবে না ! যতদিন না আমি নিজের পায়ে দাড়াচ্ছি ! হুজুর বলল-আমার মনে হয় কোন মেয়ে জীনের নজর পরেছে আপনার ছেলের উপর ! যদি মেয়ে জীনটা আপনার ছেলের উপর আছর করতো তাহলে একটা ব্যাবস্থা হয় তো করা যেত । কিন্তু জীন টা কেবল স্বপনের ভিতরেই ওকে দেখা দিচ্ছে ! এই ক্ষেত্রে যাই করি না কেন খুব একটা কাজ হবে না ! বাবা এবং মা দুজনেই চুপ করে শুনতে লাগলো কামেল হুজুরের কথা ! হুজুর আবার বলল-রাতের বেলা ওকে এক পায় বলেই মেয়ে জীন টা এমন করে ! মা বলল-কিন্তু আমি অথবা ওর বাবা তো ওর সাথে ঘুমিয়ে দেখেছি । কিন্তু কোন কাজ তো হয় নি !-হওয়ার কথাও না ! আপনারা তো ওর বাবা মা ! আপনাদের কে তো আর ঐ জীনটা ঈর্ষা করবে না ! কিন্তু যদি ওর বউ থাকে তাহলে মেয়েজীন টা আসবে না ! জগতে সব মেয়ে প্রজাতিট স্বভাব একই রকমের হয় ! আরও আলোচনা হতে লাগো !  হুজুরের কাছ থেকে ফিরে এসে দেখি বাবা মা দুজনেই খানিকটা বিষন্ন ছিল ! রাতের বেলা খাওয়ার সময় মা বলল-তোর ঐ বন্ধুটার কি বিয়ে হয়ে গেছে ?-কার কথা বলছো মা ?-ঐ যে ! নিশি না কি যেন নাম !-কেন ?-দেখ প্রতি রাতে তোর এই ভয় পাওয়া আমাদের আর ভাল লাগছে না ! আমরা আর নিতে পারছি না ! সব কিছুতেই তো করে দেখলাম কিন্তু কিছুতেই কোন কাজ হল না ! এটাও শেষ চেষ্টা হিসাবে করে দেখি ! আমি আর তোর বাবা মিলে ঠিক করেছি তোকে বিয়েই দিয়ে দিবো !-কিন্তু মা আমি তো এখনও কিছু করি না ! -এখন করিস না পরে করবি ! তুই তো সারা জীবন বসে থাকবি না ! আর তোর বাবার তো কম নেই ! তাই ঠিক করলাম বিয়ে যখন করবি তোর পছন্দ টা কেই আগে প্রাধান্য দেই ! হয়েছে বিয়ে ?-না ! এখনও হয় নি ! সামনের সপ্তাহে নাকি নিশিকে দেখতে আসবে বলে শুনেছিলাম ! তারপর খুব দ্রুতই সব কিছু হতে লাগলো ! বাবা আর মা কিভাবে নিশির বাবাকে রাজি করিয়ে ফেলল কে জানে ? তবে না রাজি হওয়ার মত কোন কারনও ছিল না ! বাবা চাইছিলেন আগে বিয়ে টা হয়ে যাক ! দুজনের পড়ালেখা শেষ হওয়ার পর আনুষ্ঠানিকতা করা যাবে ! দুসপ্তাহয়ের ভিতর আমাদের বিয়ে হয়ে গেল ! বাসর রাতে ঢুকার সময়ও ঠিক বিশ্বাস হচ্ছিল না যে আসলেই নিশির সাথেই আমার বিয়ে হয়েছে ! কেমন যেন স্বপ্ন মনে হচ্ছিল ! বাসর ঘরে ঢুকে দেখি ঘর আলো করে আমার বউ বিছানার উপর বসে আছে ! আমি ঘরে ঢুকতেই আমার দিকে মাথা তুলে একটু হাসলো !বসতে বসতে বললাম-সত্যিই তাহলে তুমি আমার হয়ে গেলে ?নিশি হেসে বলল-কি জানি ! তোমার পেত্নী যদি আবার এসে হাজির হয় ! তখন ?-পেত্নী আসবে কেমন ? পেত্নী তো আমার সামনেই বসে আছে !-এই খবরদার বলছি ! আমাকে পেত্নী বলেছো তো ?-বলবো না ! এমন শয়তানি বুদ্ধি তুমি কিভাবে দিলে বল তো ? এবং কিভাবে বুদ্ধিতে কাজও হয়ে গেল ! নিশি মুচকি হেসে বলল-আমার সাথে থাকো আরও জানতে পারবা ! আস্তে আস্তে !-তাই না ! দাড়াও তোমাকে দেখাচ্ছি মজা ! আমার সাথে হ্যাঙ্কিফ্যাঙ্কি করলে..... এই বলে আমি নিশির দিকে এগিয়ে যাই !-এই খবরদার বলছি ! কাছে আসবে না !-কাছে আসবো না ! দাড়াও.....আসলে যখন নিশিকে যখন বিয়ে করতে চাইলাম বাবা কিছুতেই রাজি হচ্ছিল না ! সব শেষে আর উপায় নাদেখে নিশি এই বুদ্ধিটা দিল ! ভাবতেই পারি নি স্বপ্নের এই বুদ্ধিটা কাজ করে যাবে ।  প্রাপ্তি স্বীকার

