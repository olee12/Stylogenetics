আমার চকলেট খাওয়া এবং সাথে ছোট্ট একটি প্রেমের গল্প !




 
                        -আপনি চকলেট খান কেন ?
আমি নিশির দিকে তাকালাম । মেয়েটা আজকে মনে হচ্ছে আজ বেশ ভালই সেজেছে ! কোথাও যাচ্ছে মনে হয় !
-বললেন না চকলেট কেন খান ?
-তুমি লিপস্টিক কেন দাও ?
-মানে কি ? কিসের সাথে আপনি কি বলছেন ? 
-না বল ! তুমি কেন লিপস্টিক দাও ?
-ভাল লাগে তাই ! 
-ঠিক তাই ! আমারও ভাল লাগে ! 
-না ঠিক আছে ! কিন্তু আপনি এতো বড় হয়ে কেন বাচ্চাদের মত করে চকলেট খান ? মেয়েরা বাচ্চা ছেলেদের কে পছন্দ করে না ! 
-আচ্ছা ? তা মেয়েরা কেমন ছেলে পছন্দ করে ?
এই কথাটার জবাবটা নিশি চট করেই দিল না ! আমার দিকে একটু তাকিয়ে বলল
-মেয়েরা ছেলেদের ছেলেত্বভাবটা বেশিকে পছন্দ করে ! পুরুষালী ভাবটা ! 
-পুরুষালীটা ভাব কেমন ? সিগারেট খাওয়া ?
-না ! দুর কি যে বলেন ! সিগারেট খাওয়া না । এই যে মনে করেন যে ছেলেটা দেখতে সুন্দর হবে ?
-সুন্দর ! 
-না মানে সুন্দর না.... ! 
-সুন্দর না ? তার মানে মেয়েরা সুন্দর ছেলেদের পছন্দ করে না !
-আরে আমাকে বলতে তো দিন ! 
-আচ্ছা ! বল !
-মেয়েরা হ্যান্ডসাম ছেলেদের পছন্দ করে ! হ্যান্ডসাম মানেই কিন্তু সুন্দর না ! সব দিক দিয়ে এওয়ান ! 
-আর কিছু ? 
-জি না ।
-আচ্ছা মেয়েরা সব সময় কেন সব থেকে ভালটাই কেই পছন্দ করে ! তাহলে খারাপ চেহারার ছেলেদের কি হবে ? যে ছেলেটা হ্যান্ডসাম না, তার কি হবে ? 
নিশি আমার কথায় যেন একটু আহত হল ! একটু মুখ কালো করে বলল
-ছেলেরাও তো সব থেকে সুন্দর মেয়েদেরকেই খোজে ! বলুন খোজে না ?
-হুম ! কথা সত্য ! আমরাও সুন্দর মেয়েদের কেই পছন্দ করি ! 
-তাহলে ! অসুন্দর মেয়েগুলোর কি হবে ? একটা মেয়েকে কেন কেবল তার সৌন্দর্যকে দিয়েই বিচার করেন আপনারা ? আমরা কিন্তু এটা করি না ! 
আমি নিশির দিকে তাকালাম ! ওর মুখটা একটু যেন বিষন্ন হয়ে আছে ! আরে !! 
মেয়েটার মন কেন খারপ করে দিলাম !
আমি পরিবেশ হালকা করার জন্য বলল  
-তাহলে তো মেয়েরা আমাকে পছন্দ করবে না !  আমি তো দেখতে সুন্দর না ! হ্যান্ডসামও না ! আমার ভিতর মনে হয় কোমলতাও নাই ! তার উপর আমি আবার চকলেট খাই বাচ্চা দের মত ! আমারতো কপাল খারাপ !
-না ! আমি ওটা মিন করি নি ! 
-তাহলে ? মেয়েরা আমাকে পছন্দ করবে ?
-কেন করবে না ? 
-তুমি কর ?
এই কথার জবাব নিশি চট করেই দিল না ! অন্য দিকে তাকিয়ে রইলো ! 
আমি বললাম
-মেয়েরা চকলেট খাওয়া ছেলে পছন্দ না করলেও নিজেরা কিন্তু চকলেট খেতে খুব পছন্দ করে ! এই নাও ! 
আমি আমার সাফারী থেকে খানিকটা নিশিকে ভেঙ্গে দিলাম ! মনের ভিতর খানিকটা সংশয় ছিল যে নিশি হতো আমার চকলেট না নিতে পারে ! কিন্তু নিশি নিল ! 
নিশি বলল  
-আর একটা কথা কি জানেন ?
-কি ?
-মেয়েরা কেয়ারিং ছেলদেরকে সব চেয়ে বেশি পছন্দ করে !     
-যেমন ?
-যেমন এখন আমার একটা রিক্সা দরকার ! কিন্তু আমি রিক্সা পাচ্ছি না ! মেয়েটা সেই ছেলেকেই পছন্দ করবে যে তাকে রিক্সা ডেকে দিবে !
-আচ্ছা ! ওয়েট !
আমি এবার নিশির জন্য রিক্সা খুজতে গেলাম ! রিক্সা নিয়ে ফিয়ে এলাম কিছুক্ষন পরেই ! নিশি রিক্সায় উঠে পড়লো ! আমি বললাম
-তুমি কোথায় যাচ্ছ এখন ?
-এই তো কোথাও না ! একটু ঘুরতে ! 
-একা ?
-আমি আর দোকলা কোথা্য পাবো ? যার সাথে যেতে চাই সে তো বাচ্চাদের মত চকলেট খেয়ে বেড়ায় ! তাকে নিয়ে কোথায় যাবো বলুন !
আমি খানিকটা আশ্চর্য হলাম নিশির কথা শুনে ! মেয়েটা এতো জলদি কথাটা বলে ফেলবে আমি ভাবতে পারি নি ! 
আমি কেবল তাকিয়েই রইলাম ! আমি বললাম 
-তো বাচ্চা থেকে বের হয়ে আসার জন্য এখন কি করতে হবে ?
নিশি বলল
-আপাতত আমার পাশে এসে বসলেই হবে ! পরে দেখা যাক কি যায় !
 আমি রিক্সায় উঠে বসলাম !!
শুরু হল আমাদের প্রেমের রিক্সা ভ্রমন কাহিনী !  
 ফেবু লিংক

                    সর্বশেষ এডিট : ১৬ ই মার্চ, ২০১৩  রাত ৯:২৩                

