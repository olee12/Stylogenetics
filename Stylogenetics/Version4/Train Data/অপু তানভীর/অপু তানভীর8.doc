None




 
                        কাসেম টিভির স্টুডিও ! একজন সুদর্শনা উপস্থাপিকা দেখা যাচ্ছে ! হাসি মুখে ক্যামেরার দিকে তাকিয়ে আছে । ক্যামেরা ফোকাস করলো তার চেহারা দিকে ! উপস্থাপিকা বলে উঠলো-সুপ্রিয় দর্শক মন্ডলী আপনাদের সবাইকে স্বাগত জানাই কাসেম টিভি লাইভ নির্বাচন টকিজ অনুষ্ঠানে ! আমি সালেহ নাসরিন নিপা !  আজকে আমাদের সাথে উপস্থিত আছেন বেলতলা-১ আসন থেকে নির্চবাচনে অংশ নেওয়া প্রার্থী, নেতা জনাব আবুল গাব্বাস আলী ! ক্যামেরা ঘুরে  উপস্থাপিকা থেকে চলে চলে গেল সাদা পাঞ্জাবীর উপর কালো হাফ হাতা কোর্ট পরা অর্ধ-বয়সী এক লোকের দিকে । ইনি আমাদের বেলতলা-এক আসন থেকে বর্তমান নির্বাচনে অংশ নিয়েছেন ।স্টুডিওর সেটটা দেখা যাচ্ছে ! একটা বড় সাদা রংয়ের টেবিলের পিছনে উপস্থাপিকা এবং অতিথি বসে আছে । দুজনের সামনেই একটা করে চা কিংবা কফির কাপ রাখা ! সামনে কিছু কাগজ পত্র ! আর দুজনের পিছনের দেওয়া একটা বড় ৪২" এলইডি টিভি দেখা যাচ্ছে ! যেখানে বিভিন্ন ভোট কেন্দ্রের চিত্র দেখা যাচ্ছে ! উপস্থাপিকা নিপা বলল-জনাব, আপনার কেমন লাগছে আমাদের অনুষ্ঠানে আসতে পেরে ?-জি ! খুবই ভাল লাগছে । তার চেয়েও বেশি ভাল লাগছে এই নির্বাচনে অংশ গ্রহনের সুযোগ পেয়ে ! আপাকে আমাকে মনোনয়ন দিয়েছেন এতেই আমি খুশি ! -জি ! আপনার চেহারা দেখেই তা বোঝা যাচ্ছে ! তা আপনি কি নির্বাচনে জয়ী হওয়ার ব্যাপারে আশাবাদী ?বিগলীত হাসি দিয়ে জনাব আবুল গাব্বাস আলী বললেন -আশাবাদী কেন বলছেন ম্যাডাম ! আমি তো নিশ্চিত আমিই জিতবো ! বলেই মনে হল জনাব আবুল গাব্বাস আলী একটু থতমত খেয়ে গেলেন ! দেশের সবার সামনে সব কথা বলা ঠিক কি না ঠিক বুঝতে পারছেন না ! এই টিভি রিপোর্টার গুলো খুব টাউট টাইপের হয় । কোন কথার আবার কি মানে বের করে ফেলবে কে জানে ! নিপা বলল-আপনি এতো নিশ্চিত হচ্ছেন কিভাবে ? যেখানে আমরা জানি ১৫৪ আসনে আলরেডি সবাই বিনা প্রতিদন্তীতায় নির্বাচিত হয়ে গেছে ! তা আপনিও কি তেমনই একজন ?-আরে না না । কি যেন বলেন । আমার এখানে তেমন কিছুই না ! আমার বেলতলা-১ আসন থেকে আরো ৫ জন নির্বাচনে দাড়িয়েছে । আমাকে জিততে হবে কঠিন প্রতিযোগিতার মধ্য দিয়ে ! -শুনে ভাল লাগলো ! তা আমরা এই রকম একটা তথ্য শুনতে পেয়েছি যে এবার নাকি ভোট কেন্দ্রে ভোটারের উপস্থিতি হবে একদমই কম ! তা এই বিষয়ে আপনার মতামত কি ?-দেখুন ! আমি তো অন্য ভোট কেন্দ্রের কথা আমি বলতে পারবো না ! তবে আমার এলাকায় সবাই ভোট কেন্দ্রে যাবে । সবাই ভোট দিবে ! -ও আচ্ছা ! তাই নাকি ? তাহলে চলুন আমরা সরাসরি চলে যাই বেলতলা-১ আসনের একটা ভোট কেন্দ্রে । সেখানে আছেন আমাদের প্রতিনিধি আনোয়ারুল কবির ! ক্যামেরা চলে গেল পেছনের দেওয়ালে ঝুলানো এলইডি টিভির দিকে ! একজন লাল শার্ট পরা যুবক কে দেখা গেল মাইক্রফোন হাতে দাড়িয়ে ! পিছনে দুইটা লাইন দেখা যাচ্ছে ! একটাকে মহিলা অন্যটাতে পুরুষ ! তবে মহিলাদের লাইনটা বেশ ছোট মনে হচ্ছে যেখানে পুরুষদের লাইনটা বেশ লম্বা !  বোঝা যাচ্ছে মাইক্রোফোন হাতে যুবকের নাম আনোয়ারুল কবির ! নিপা বলল-হ্যালো ! আনোয়ার ! আপনি কি শুনতে পাচ্ছেন ? হ্যালো আনোয়ার !একটু বিরতি তারপরেই লাল শার্ট পরা আনোয়ারের গলার স্বর শোনা গেল ! -হ্যা নিপা ! আমি আপনাকে শুনতে পাচ্ছি ! আমি আপনাকে শুনতে পাচ্ছি ! -আচ্ছা আনোয়ার আপনি বেলতালার কোন ভোটার কেন্দ্রে আছেন ? একটু যদি আমাদের কে বলতেন ? ওখানকার পরিস্থিতি কেমন দেখছেন !-ধন্যবাদ নিপা ! আমি এখন .... আমি এখন বেলতলার গাবগাছ ভোট কেন্দ্রে আছি । আপনি আমার পেছনেই দেখতে পাচ্ছেন যে এখানে অনেক আনন্দ উত্তেজনার মধ্যে দিয়ে ভোটাররা ভোট দিচ্ছে ! ভোটারের উপস্থিতিও দেখা যাচ্ছে বেশ ভালই ! সব মিলিয়ে এখানে একটা উৎসব উৎসব পরিবেশ বিরাজ করছে ! নিপা !-আপনাকে ধন্যবাদ আনোয়ার ! যদি কয়েকজন ভোটারের সাথে কথা বলতে পারেন কি না দেখেন ! আমরা তাদের অনুভুতি সারাদেশের মানুষদেরকে দেখাতাম ! -অবশ্যই নিপা ! টিভিতে দেখা যাচ্ছে লাল শার্ট পরা আনোয়ার একজন ২৫/২৬ বছর বয়সী সবুজ রংয়ের জামা পরা যুবকের দিকে মাইক্রোফোন টা নিয়ে গেল !আনোয়ার জানতে চাইলো -আপনার কেমন লাগছে ভোট দিতে পেয়ে !-জি খুব ভাল লাগছে ! মনে হচ্ছে আমি আজকে সব থেকে গুরুত্বপূর্ন কাজ টি করতে পারছি ! -ধন্যবাদ !ক্যামেরা চলে গেল কালো পাঞ্জাবী পরা আরেক যুবকের কাছে ! -আপনার কেমন লাগছে ভোট কেন্দ্রে আসতে পেরে !-জি ! আনন্দ লাগছে । এই সরকার আমাদের ভোটাধিকার নিশ্চিত করছে । আমরা আবার এই সরকারকে দেখতে চাই ! -আপনাকে ধন্যবাদ !-নিপা আপনি দেখতে পাচ্ছেন সবাই খুব আনন্দ উৎসবের ভিতর ভোট দিচ্ছে ! নিপা !-ধন্যবাদ আনোয়ার আমরা আবার আপনার সাথে যোগাযোগ করবো ! ক্যামেরা চলে এল অতিথি জবাব আবুল গাব্বাস সাহেবের দিকে ! জনাব অতিথি বলল  -দেখলেন তো সবাই কেমন নিশ্চিন্তে ভোট দিচ্ছে ! -জি ! তা তো দেখাই যাচ্ছে ! তিন ঘন্টা পরে !-হ্যালো আনোয়ার আপনি কি শুনতে পাচ্ছেন ! -হ্যা নিপা আমি শুনতে পাচ্ছি ! -আপনা পিছনে এখনও বেশ লম্বা লাইন দেখা যাচ্ছে ! আপনি আরো কয়েজন ভোটারের সাথে কথা বলতে পারবেন ? -হ্যা ! নিপা আমি পারবো ! ক্যামেরা চলে গেল এক কালো পাঞ্জাবী পরা যুবকের দিকে !-ভোট দিতে পেয়ে ....।আনোয়ার প্রশ্নটা করতে গিয়ে থেমে গেল ! নিপা স্টুডিও থেকে বলল-কি হল আনোয়ার ! কোন সমস্যা ? আনোয়ার একটু সরে এসে বলল-না নিপা ! তবে আমার কেন জানি মনে হচ্ছে ঘন্টা তিনেক আগে আমি এই লোক কে তার অনুভুতি জানতে চেয়েছি ! তখনও লোকটা লাইনের মাঝে ছিল এখনও তাই আছে । -তাই নাকি ?স্টুডিওর অতিথির মাঝে কেমন একটা তাড়াহুড়া দেখা গেল ! তিনি বললেন -আরে না না ! আমি তো একে দেখি নি ! এই বারই তো প্রথম ! -হুম হতে পারে । আনোয়ার আপনার মনে হয় ভুল হচ্ছেন !আনোয়ার বলল -হতে পারে ! সে সেই যুবক কেই বলল-আপনার অনুভুতি কেমন ভোট দিতে পেরে ?কালো পাঞ্জাবী পরা যুবক বলল-জি ! আনন্দ লাগছে । এই সরকার আমাদের ভোটাধিকার নিশ্চিত করছে । আমরা আবার এই সরকারকে দেখতে চাই !! -নিপা আপনি শুনতে পাচ্ছেন ?-ধন্যবাদ আনোয়ার আমরা আবার আপনার কাছে আসবো !আরো দুই ঘন্টা পর !আনোয়ার ভোটারদের আরেক দফা অনুভুতি জানতে চাচ্ছে ! ভোটারের লাইন এখনও সেই আগের মতই আছে ! ভোটার দের কাছে যাওয়ার সময় আনোয়ারের আবার সেই কালো পাঞ্জাবী পরা যুবকের সাথে দেখা হয়ে গেল ! -জনাব আপনাকে মনে হচ্ছে আগেও দেখেছি ! -জি না ! আমি প্রথমই এলাম ! এখানে ! -তাই !-জি ! -কিন্তু আপনার মতই একজন দেখতে একটু আগে ভোট দিয়ে গেছে ! আমার কাছে ভিডিও আছে ! -আপনি ভুল দেখেছেন ! ও আমার জমজ ভাই ! আমাদের চেরারা দেখতে একই রকম ! কিন্তু আমরা আলাদা !-ও আচ্ছা ! আচ্ছা আমারই মনে হয় ভুল হচ্ছে ! তা আপনার অনুভুতি কেমন ভোট দিতে পেরে ?-জি ! আনন্দ লাগছে । এই সরকার আমাদের ভোটাধিকার নিশ্চিত করছে । আমরা আবার এই সরকারকে দেখতে চাই !রাত আটটা । কাসেম টিভি স্টুডিও । -সুপ্রিয় দর্শক আমরা আবারও ফিরে এলাম আপনাদের মাঝে ! এখন আমাদের ফলাফল জানার পালা ! আমাদের সাথে আবারও এসে হাজির হয়েছেন বেলতলা-১ আসন থেকে নির্চবাচনে অংশ নেওয়া নেতা জনাব আবুল গাব্বাস আলী ! আমরা সরাসরি চলে যাবো ফলাফলে !-হ্যালো আনোয়ার আপনি কি আমাদের সাথে আছেন ?-হ্যা ! আমি আপনাকে শুনতে পাচ্ছি ! -নির্বাচনে ফলাফল কি আপনি জানতে পেরেছেন ? আপনার ওখানের ফলাফল কি ?-হ্যা নিপা একটু আগে ফলাফল ঘোষনা হয়েছে ! এখানে সব গুলো কেন্দ্র মিলে জনাব আবুল গাব্বাস আলী মোট ৫ লাখ সাতশ বাইশ টা ভোট পেয়ে জয়ী হয়েছে ! কিন্তু.....-কি কিন্তু আনোয়ার ?-আসলে বেলতলা-১ আসনে মোট ভোটার সংখ্যা চার লাখ নয়শ আশি টি ! -এটা কিভাবে সম্ভব ?-নিপা এটা তো আমিও বুঝতে পারছি না ! এখানে উপস্থিত কেউ ঠিক বুঝতে পারছে না ! স্টুডিওর ক্যামেরা এবার চলে গেল জয়ী প্রার্থীর দিকে !উপস্থাপিকা তাকে প্রশ্ন করছে -একটু আগে আপন শুনতে পেয়েছেন আপনি জয়ী হয়েছেন ! আপনার কেমন লাগছে ?-আমি জনাতাম জনগন আমাকে নিরাশ করবে না ! জয় আমাদের  হবেই ! আমরা চেতনাধারী আমাদের জয় সুনিশ্চিত !-আর একটা বিষয় ঠিক বুঝতে পারছি না ঠিক ! আসলে সেখানে মোট ভোটার চার লাখ আপনি কিভাবে পাঁচ লাখ পেলেন ?-আরে এটা বুঝলেন না ? আমাকে এবং আমার দলকে দেশের লোক এতো ভালবাসে যে অন্য এলাকা থেকে মানে যেখানে ভোট হয় নি প্রতিদন্তিতার অভাবে, সেই এলাকা লোক ছুটে চলে এসেছে ভোট দেওয়া জন্য ! এই থেকেই আমরা বুঝতে পারি যে আমার এবং আমাদের দলের উপর দেশের মানুষ কত নির্ভর করে ! -জি  দর্শক আমরা আবারও আপনাদের মাঝে ফিরে আসবো নির্বাচনের আরো খবর নিয়ে ! ততক্ষন পর্যন্ত আমাদের সাথেই থাকুন !     আপনারও আমার সাথেই থাকুন ! এই কাল্পনিক গল্পের সাথে ভবিষ্যতের কোন ঘটনা মিলে গেল লেখক দায়ী নয় কোন ভাবেই । তবে আগামী নির্বাচনে এমন কিছু হয়ে গেলে কিংবা কোন ভোট কেন্দ্রে একই কালো পাঞ্জাবী পরা ভোটার একাধিক বার দেখা দিলে চিন্তা নিবেন না ! মনে করবেন এরা জমজ ভাই ! সবার ভোটাধিকার নিশ্চিত হয়েছে ! 
                    
