বোকা মেয়ে, তুমি চাইলেও আমাকে কষ্ট দিতে পারবে না ! বুঝেছ __




 
                        -তুই আসবি ? 
-না । আসবো না । 
-কেন ? 
-আমি আগেই বলেছি কেন ? 
-অপু প্লিজ এমন করিস না । আয় না প্লিজ । 
-ও সব প্লিজ ফ্লিজ বলে লাভ নাই । তুই আমার কথা যেমন শুনবি না আমিও তোর কথা শুনবো না । 
-আমার দিকটা একটু বোঝার চেষ্টা কর । আমি বোরকা পরি তুই জানিস । আমি কিভাবে বোরকা ছাড়া বাসা থেকে বের হব বল ? 
-এই তো বললাম বের হওয়া লাগবে না । ঘরে বসে থাক । আমি রাখি । 
এই বলে ফোন রেখে দেই । একটু অবশ্য মন খারাপ হয় । তানজিনার উপর একটু মন খারাপ হয় । মেয়েটা এমন কেন করে ? আমার কথা কেন শুনে না ? 
আচ্ছা আমিও কি ওর উপর বেশি চাপ দিচ্ছি ? 
বেশি জোর খাটাচ্ছি ? 
খাটাবোই তো জোর ! 
ওর উপর জোর না খাটালে আমি কার উপর খাটাবো ? 
একটু মন খারাপ হলেও ওর সাথে এমন করতে আমার খুব মজাই লাগে ! তানজিনা আমার সব কথাই প্রথম প্রথম খুব মানা করে । না না করে । কোন দিন করবো না এমন একটা ভাব । তারপর সেই টা মেনে নেয় ! 
 ঠিক এমন একটা ভাব ওর ফেসবুক আইডি খোলা নিয়ে ! আমাদের প্রথম পরিচয় ইয়াহু মেসেঞ্জারে । তখন আমরা কেবল বন্ধু । বন্ধু হলেও তখন থেকেই ওর প্রতি কেমন একটা টান ছিল সব সময় ! সারা দিন শেষে যখন ওর সাথে কথা হত খুব ভাল লাগতো ! দুজজন দুজন কে চিনতামনা তবুও কি একটা মেয়া যেন অনুভব হত ! অকপটে সব কথাই বলে ফেলতাম ওকে ! 
আমার দুঃসময়ে ওর সাপোর্ট আমার খুব কাজে লেগেছে । সব থেকে ভাল লাগতো ওর আদর মাখা কথা গুলো ! যখন হাজারও মানুষের ভিড়ে নিজেকে একা ভাবতে শুরু করেছিলাম ঠিক তখনই তানজিনা আমার পাশে এসে দাড়িয়েছিল ! আমার হাত ধরে বলেছিল আমি তোমার পাশে আছি ! 
যাই হোক ! একদিন ওকে বললাম ফেসবুক আইডি খুলতে ! 
ও মানা করলো ! বেশ কয়েকবার বলার পরও যখন  বলল যে আইডি খোলা সম্ভব না তখন কেন জানি রাগ হল ! নিজের কছেই রাগ হল ! আমি কিছু ক্ষন চুপ থাকলাম চ্যাটে !
তানজি তখন নিজ থেকেই বলল 
-রাগ করেছেন ?
-নাহ ! ঠিক আছে ! রাগ করবো কেন ?
আসলেই রাগ করার কোন কারন ছিল না ! তানজি তখন কেবলই দুরের কেউ । জোর খাটানোর মত কেউ না ! কিন্তু তবুও কেন জানি মন খারাপ হয়েই রইলো ! বারবার মনে হতে লাগলো কেন মেয়েটা কথা শুনলো না ! 
কি হত একটা আইডি খুললে ?
মন খারাপ নিয়েই ঘুমাতে গেলাম ! কিন্তু পরদিন আবার যখন নেটে বসলাম সত্যি মনটা চট করে ভাল হয়ে গেল ! 
তানজিনা ফেসবুকে আইডি খুলেছে ! এমন ভাল লাগলো ! গাত দিনের সব কষ্ট ধুয়ে মুছে দুরে চলে গেল ! তারপর থেকেই তানজির উপর যেন টান টা আমার যেন বাড়তে থাকে !    
 তানজিনা ওর মুখটা কঠিন করার চেষ্টা করছে ! কিন্তু খুব বেশি লাভ হচ্ছে না ওকে দেখেই আমি বুঝতে পারছি !
আমার দিকে তাকিয়ে বলল
-কি দেখো এমন করে ?
তানজিনার এই ব্যাপারটা আমার বেশ মজা লাগে । ফোনে আমাকে সব সময় তুই তোকারী করে ! আর সামনা সামনি দেখা হলে তুমি ! 
আমি বললাম
-তোমাকে দেখি ! 
-আমাকে দেখার কি আছে ?
-কিছু নাই ?  তাকাবো না ? তাহলে  কি অন্য কোন মেয়ের দিকে দিকে তাকাবো ?
-একদম  চোখ তুলে ফেলব !!
আমি হাসি ! এই মেয়েটার কাজ কারবার না ! পাগল একটা !
আমি বললাম
-তোমাকে সুন্দর লাগছে !
-ছাই লাগছে ! 
-না সত্যি ! পারপেল চুড়িদাড়ে আসলেই ভাল লাগছে ! সাথে কপালে কালো টিপ ! আর হাতে মেহেদি ! সত্যি !! এখন কি মনে হচ্ছে জানো ?
তানজি আমার দিকে তাকিয়ে চোখ গরম করলো ! বলল
-শোন দুষ্টামী করব না এখানে ?
-আরে আমি কিছু বললাম নাকি ? 
-আমি জানি তোমার মনে কি চলতাছে ! ফাজিল পোলা !!
-ফাজিল ! আমি ফাজিল ?
তানজি আমার দিকে তাকিয়ে রইলো ! তারপর বলল
-ফাজিল না ! সুইট ! আচ্ছা শুনো না ?
-হুম ! 
-তুমি আমার ওয়াল পোষ্টে সেদিন সেই কথা কেন লিখেছ ?
-কোন কথাটা ?
-ঐ যে তোমার জীবন তোমাকে ছেড়ে যাওয়ার আগে জীবন শেষ হয়ে যাবে ! এই লাইনটা পড়ে আমার মনটা খুব খারাপ হয়েছে !
-আরে বোকা মেয়ে ! এর মানে হল তোমাকে ছেড়ে আমি কোন দিন যাবো না ! এটা বুঝ না ?
-না ! এই কথা আর লিখবা না ! মনে থাকবে ? 
-আচ্ছা থাকবে ! ঠিক আছে ? 
-আর আমিও কথা দিলাম আমিও আর এমন কথা বলবো না যাতে তোমার মন  খারাপ হয় ! কেমন ! 
আমি হাসলাম কেবল । বললাম 
-বোকা মেয়ে ! তুমি ? এমন কিছু করতেই পারবে না যাতে আমি কষ্ট পাই ! বুঝেছ !
 আসলেই তানজির সেই ক্ষমতাই নেই যে ও আমাকে কষ্ট দেয় ! যদিও মুখে ও অনেক কথাই বলে কিন্তু আমি এতা অনুভব করতে পারি এই মেয়েটা আমাকে কোন দিন কষ্ট দিতে পারবে না ! কোনদিন ছেড়ে যাবে না !  
 (এটা কোন গল্প নয় হয়তো ! আমার অনুভুটির গল্প ! আমার স্বপ্নের গল্প ! আমার ভালবাসার গল্প) 
                            
                    সর্বশেষ এডিট : ১৬ ই ফেব্রুয়ারি, ২০১৩  রাত ১০:৪৩                

