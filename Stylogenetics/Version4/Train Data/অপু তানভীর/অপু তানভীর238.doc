অতিপ্রাকৃত গল্পঃ মাঝরাতের একা মেয়েটি  (শেষ পর্ব)




 
মাঝরাতের একা মেয়েটি (১ম পর্ব) বাসায় আসলাম কিভাবে আমি ঠিক বলতে পারবো না ! কেবল মনে হচ্ছিল মেয়েটির বয়ফ্রেন্ড বুঝি এখনই আমার পিছনে ছুটে আসবে । যেভাবে মেয়েটির গলায় ছুরি চালিয়েছে ঠিক তেমন ভাবে আমার গলায় ছুরি চালাবে ! 
আর একবার মনে হল এই বুঝ পুলিশ চলে আসলো ! আমার দিকে বন্দুক তুলে বলবে 
-হাত তুলে সামনে আসুন ! 
আমি বলব 
-আমি কিছু করি নি ! আমার কোন দোষ নাই ! 
-হাত উচু করুন ! আপনাকে গ্রেপ্তার করা হল । 
আমি আর কিছু চিন্তা করতে পারছি না । ভাগ্য ভাল যে ১২ নাম্বার পেয়ে গেছিলাম পরীবাগের কাছে এসেই । 
যখন বাসায় নিজের বিছানায় এসে হাজির হলাম তখনই জানে যেন পানি এল । ফ্রীজ থেকে ঠান্ডা পানি খেলাম । যদিও শীত কাল ! আমার কেন জানি মনে হচ্ছিল কিছু একটা ঠিক হয় নি ওখানে ! আসলেই ঠিক হয় নি ! 
এতক্ষনে নিশ্চই পুলিশ চলে গেছে ওখানে । ডিবি অফিসের একদম কাছেই খুনটা হয়েছে ! খবর তো পাওয়ারই কথা ! টিভিতেও নিশ্চই দেখাবে ! 
এই কথাটা মনে হতেই আমি তাড়াতাড়ি করে টিভি অন করলাম ! 
আজকাল কার নিউজ চ্যানেল গুলা খুব ফার্ষ্ট ! যেখানেই ক্রাইম হোক না কেন সেখানে পৌছে যায় ঠিক সময় মত !
আমি সব গুলো নিউজ চ্যানেল ঘুরে দেখলাম ! 
নাহ ! 
এখনও যায় নাই !
আরো কিছুক্ষন অপেক্ষা করতে লাগলাম ! 
বারবার সেই মেয়েটির চেহারা ভেসে উঠছিল ! মেয়েটার চোখ কেমন খোলা ছিল ! যদিও আলো খুব একটা আলো ছিল না কিন্তু মেয়েটির খোলা চোখ দেখা যাচ্ছিল পরিস্কার ! 
আমি আরো দুই ঘন্টা অপেক্ষা করলাম টিভির সামনে মেয়েটির মৃত্যু সংবাদ দেখার জন্য । কিন্তু মেয়েটির কোন খোজ পাওয়া গেল না টিভি পর্দায় ! 
শেষ ক্লান্ত হয়ে ঘুমিয়েই পড়লাম ! 
 সকালে যখন ঘুম ভাঙ্গলো তখন বেশ বেলা হয়ে গেছে ! আমি মুখ না ধুয়েই টিভি অন করলাম ! কিন্তু এইবারও আমাকে হতাশ হল । কোন চ্যানলেই মেয়েটার খুনের কোন সংবাদ পেলাম না ! 
আশ্চর্য ! এমন তো হবার কথা না ! 
টিভি বাদ রেখে পিসি চালু করলাম ! নিউজ২৪ এর ওয়েবসাইটে নিশ্চই পাওয়া যাবে ! 
কিন্তু সেখানেও কিছু পেলাম না ! আশ্চার্য ব্যাপার ! এমন তো হবার কথা না ! একটা মেয়েকে এভাবে জবাই করে খুন করে ফেলল অথচ কেউ জানলো না ! এটা হতে পারে নাকি ?
মেয়টার লাশটা রাস্তার পাশে এমন  করে পরে রইলো অথচ একটা মানুষের চোখে পড়লো না ? এটা কেমন করে হয় ?
আচ্ছা এমন কি হতে পারে যে আমি চলে আসার পর ছেলেটা আবার ফিরে গেছে সেখানে ! মেয়েটার লাশ নিয়ে কেটে পরেছে ! 
কিন্তু রক্ত ?
ঐটার কি হবে ? 
সব রক্তের দাগও কি মুছে ফেলতে পারবে নিমিশেই ?
একটা মানুষে চোখে পরবে না ? এটা কেমন হয় ?
এটা কেমন করে হয় ?
 আমি খানিকক্ষন কেবল ঝিম মেরে বসে রইলাম ঘরের ভিতর । প্রথমে মনে করেছিলাম যে আজকে আর টিউশনিতে যাবো না । কিন্তু বিকাল পর্যন্ত টিভির সামনে বসে থাকার পরেও যখন মেয়েটির মৃত্যুর কোন খবর আমি পেলাম না  তখন নিজের কৌতুহল আর ধরে রাখতে পারলাম না । 
যদিও মনে হচ্ছিল যে কাজটা ঠিক হচ্ছে না কিন্তু নিজের কৌতুহল কিছুতেই দমিয়ে রাখতে পারছিলাম না । আমি একটু আগে আগেই বেরিয়ে পড়লাম । সন্ধ্যার বেশ আগেই মিন্টু রোডে পৌছে গেলাম । আমার মোটামুটি স্পষ্টই মনে আছে যে ঠিক মিন্টু রোডটাতে ঢুকতেই একটু গিয়েই মেয়েটিকে পড়ে থাকতে দেখেছিলাম । 
আমি খানিকটা কাঁপা পায়েই সেদিকে হাটা দিলাম । কিন্তু ঠিক জায়গাটা আমি খুজে পেলাম না । বেশ খানিকটা পথ এগিয়ে গেলেও আম কোন লাশ কেন রক্তের এক বিন্দুরও খোজ পেলাম না । 
লাশ পাবো না সেটা তো বুঝতেই পারছিলাম কিন্তু তাই বলে একটুও রক্তের চিহ্ন পাবো না ? 
মানলাম মেয়েটির বয়ফ্রেন্ড একটু পরে এসে মেয়েটির লাশ নিয়ে গেছে কিন্তু রাস্তায় যে রক্ত পড়েছিল সেটার কি হবে ? 
যত ভাল করেই রক্তের দাগটা মেটানোর চেষ্টা করা হোক না কেন কিছু না কিছু চিহ্ন রয়ে যাবেই । 
আমার ঘাড়ে কেমন যেন ভুত চাপলো । আমি খানিকটা রাস্তার উপর উবু হয়ে রাস্তা পরীক্ষা করা শুরু করলাম । রক্ত আমাকে পেতেই হবে । 
-এই যে ব্রাদার কি করেন ? 
আমি মাথা উচু করে দেখি ট্রাফিক পুলিশ । একটু বয়স কম মনে হল । তা না হলে আমাকে আবার ব্রাদার ডাকবে কেন ? যাই হোক আমি বললাম 
-আসলে আমার একটা আংটি হারিয়ে গেছে এই খানে । সেইটা খুজছে । 
-কবে হারিয়েছে ? 
গত কাল বলতে গিয়েও বললাম 
-গত পরশু দিন ।  
পুলিশ লোকটা বলল 
-খামোখা সময় নষ্ট করে লাভ নাই । পাবেন না । 
আমি একটু হাসার চেষ্টা করলাম ।
-দেখি !
তারপর আবার নিজের কাজে মন দিলাম । আরো মিনিট বিশেক পরে মনে হল আসলেই কোন লাভ না । কোন রক্তের চিহ্ন আমি পাবো না ।  
 আমি আরো আসে পাশে দেখার চেষ্টা করি ! কিন্তু কোন লাভ হয় না ! আসে পাশে এমন কিছু নাই যেটা গত কালকের ঘটনার সাক্ষী বহন করে ! তাহলে ?
এখন ?
 আমি মোটামুটি হতাশ হয়েই চলে যাচ্ছিলাম তখন পেছন থেকে আমাকে একজন ডাক দিল ! প্রথমে ভেবেছিলাম সেই পুলিশ কিন্তু তাকিয়ে দেখি পুলিশ না ! একজন বুড়ো মত লোক ! 
-জি বলেন !
-আপনে কি খুজতাছিলেন ?
-এই তো আমার হারিয়ে যাওয়া আংটি !
-আংটি ? নাকি অন্য কিছু ?
আমি খানিকটা চমকালাম ! কি বলতে চাচ্ছে এই লোক ! আমি ঠিক মত বুঝতে না পেরে বললাম 
-আমি আংটিই খুজতেছি !
বুড়ো লোকটা আর কিছু না বলে চলে গেল । কিন্তু আমার মনে শান্তি লাগলো না । কেন জানি মনে হল বুড়ো লোকটা কিছু জানে ?
আসলেই কি জানে নাকি !
 টিউশনীর দেরী হয়ে যাচ্ছিল তাই আর দাড়িয়ে থাকতে পারলাম না । 
ফেরার পথে যখন আসছিলাম বারবারে মনে হচ্ছিল আজকেও বুঝি মেয়েটাকে দেখতে পাবো ! যখন সেই জায়গা টা পার হলাম যেখানে কাল মেয়েটা দাড়িয়ে ছিল সেখানে দাড়িয়ে রইলাম কিছুক্ষন ! কিছুই হল না !
কিছু হবে না, জানতাম । 
কিন্তু যখন ফেরার পথে পা বাড়ালাম খানিকটা চমকে উঠলাম । দেখলাম সেই বুড়া লোকটা আমার দিকে তাকিয়ে হাসছে । 
আমি তার কাছে গিয়ে বললাম
-আপনি হাসছেন কেন ?
-এমনি !
আমি চুপ করে রইলাম কিছুক্ষন । তারপর বললাম 
-আপনি কিভাবে জানেন যে আমি ওখানে আমার আংটি খুজছিলাম না ?
লোকটা তবুও কিছু না বলে চুপ করে রইলো । 
-বলবেন প্লিজ ।
আবারও খানিক্ষন চুপ করে থেকে লোকটা বলল
-কাইল রাইতে একটা মাইয়া রে দেখছেন এই হানে ?
-হুম ! 
-অনেকেই দেহে !
-তারপর ? 
-তার আর পর নাই । এই সব নিয়া না ভাবাই ভালা ।
-মানে কি ? আমি কাল রাতে মেয়েটিকে ....
লোকটা আমাকে হাত দিয়ে থামায়ে দিল । তারপর বলল
-আমি জানি । আমি নিজেও দেখছি ! কিন্তুক, সেই গুলা হাচা না !
-মানে কি ? আমি তো পরিষ্কার দেখলাম !
লোকটা বলল
-এতো কিছু ভাইবেন না , যা দেখছেন ভুইলা যান । এডি এই জগতের কিছু না । বাড়িত যান । যায়া একটা ঘুম দেন ! 
 লোকটা আর দাড়ালো না ! আমি কয়েকবার ডেকেও লোকটার কোন সারা শব্দ পেলাম না । 
লোকটাও যখন দেখেছে বলল তার মানে কিছু একটা হয়েছে । আমি ভুল দেখি নি । কিন্তু কথা হল লোকটা কেন বলল যে এই সব এই দুনিয়ার কছু না । যা দেখেছি তা ভুলে যেতে এই কথা বলার মানে কি ?
 বাসায় এসে আবার পিপিলিকায় সার্চ দিলাম । আমাদের নিজেদের সার্চ ইঞ্জিন ! কেন পরের টা আর ব্যবহার করবো ? লিখলাম মিন্টু রোডে তরুনী খুন ।
একদম প্রথম নিউজটাতেই আমার নজর আটকে গেল ।
প্রথম আলোর একটা খবর !
নিউজটার  শিরোনামটা এই রকম: মিন্টু রোডের তরুনীর জবাই করা লাশ । নিউজটা তে লেখা
গতকাল ঢাকার মিন্টুরোড থেকে এক তরুণী লাশ উদ্ধার করা হয়েছে। পুলিশ শুক্রবার সকাল বেলা লাশটি উদ্ধার করে। পরে ময়নাতদনে-র জন্য দিএমসি হাসপাতাল মর্গে পাঠিয়েছে । রমনা থানার ওসি (তদন্ত) আবু জিহাদ জানান, পথচারীর সংবাদ ভিত্তিতে.......... পুলিশ ধারণা করছে................. পরিকল্পিতভাবে হত্যার পর লাশ উক্ত স্থানে ফেলে গেছে। তবে পুলিশ এ নিহত তরুনীর কোনো পরিচয় সনাক্ত করতে পারেন....... সংবাদ পড়া শেষে তারিখের দিকে তাকাতেই আমার চোখ চড়ক গাছ । সংবাদটা আজকের না । সংবাদটা ২০০০ সালের ২১ শে মার্চের ! 
 আমি আর কিছু ভাবতে পারলাম না । কালকে রাতে ওখানে কিছু হয় নি এটা নিশ্চিত । তবে আমি কিছু একটা দেখেছি এটাও নিশ্চিত । আর আমি যে ভুল কিছু দেখি নি তা ঐ বুড়ো লোকটার কথাতেই প্রমান হয় । 
তাহলে আমি কি দেখলাম ?
আর কেনই বা দেখলাম ! 
  facebook

                    সর্বশেষ এডিট : ২১ শে এপ্রিল, ২০১৩  রাত ১১:৪২                

