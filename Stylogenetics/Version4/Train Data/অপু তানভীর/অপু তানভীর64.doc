None





                        টিউশনী থেকে বাসায় আসতেছি । আজকে কোন কারনে পাবলিক বাসের সংখ্যা কম ! দেখলাম কাটাবন সিগনালের কাছে আমার মত অনেকেই দাড়িয়ে । কিছুক্ষন পরপর একটা করে বাস আসছে একেবারে ভর্তি হয়ে । কয়েকজন চেষ্টা করে উঠতে পারছে বাকি যারা আমার মত একটু বোকা এবং একটু আরাম প্রিয় তারা ভিড় দেখে বাসে উঠার চেষ্টাই করছে না ! আশায় আছি নিশ্চই এর পরের বাস টা ফাঁকা হয়ে আসবে ।আমি যেখানে দাড়িয়ে ছিলাম সেখানে তিনজন পুলিশ দাড়িয়ে ছিল ! প্রায়ই এখানে পুলিশ দাড়িয়ে গাড়ির কাগজ পত্র চেক করে ! কদিন আগে দেখছিলাম এক বাইক ধরেছে কাগজ ছাড়া ! আজকেও সেই লোকটাকেই দেখলাম ! তিনজনের ভিতরে দুজন সিপাহী টাইপের একজন মনে হয় আরেকটু উপরের র‌্যাঙ্কের ! উনি চশমা পরা । দাড়িয়ে থাকার মাঝেই দেখলাম একটা কাভার্ট ভ্যান কে দাড় করালো একটু পরে আবার ছেড়েও দিল !যাই হোক আমার সামনেই তিন ভদ্রলোক টাইপের লোক দাড়িয়ে ছিল ! উনারাও আমার মতই ভিড় দেখে বাসে উঠতে ছিলেন না মন হয় ! একটু পরে একটা সিএনজি দেখে ডাক দিলেন !সিএনজিটা থামলো !ঠিক কোথায় যাবে আমি ঠিক শুনতে পেলাম না । মনে হল বেশ ভাল টাকা চেয়েছে সিএনজি ওয়ালা ! কারন লোকটাকে একটু হতাশ দেখলাম ! সিএনজি চলেই যাচ্ছিল এমন সময় সেই চশমা পড়া চিকন মত পুলিশটা সিএনজি টাকে দাড় করালো ! তারপর সেই ভদ্রলোক বলল-কত বলেছে ?-চারশ টাকা ?-চারশ টাকা ?সিএনজির ওয়ালার দিকে তাকিয়ে বলল-এখান থেকে ভাড়া চারশ টাকা ?সিএনজিওয়ালা কথা কয় না ! চশমা পরা পুলিশ বলল-কাগজ বের কর !-স্যার আমি দেরি হয়ে যাচ্ছে ! আমার একটু তাড়া আছে ?-তাড়া আছে তা সিএনজি ব্রেক কেন করলা ? চারশ টাকা ভাড়াই কেন চাইলা ?সিনজিওয়ালা কোন কথা কয় না !-কাগজ বের কর !-স্যার !পুলিশ ধমকে উঠলো!-কাগজ বের করতে বলেছি !আমরা কয়েকজন দাড়িয়ে দেখছি !পুলিশ বলল-দুইশ টাকার ভাড়া চারশ টাকা নিবা ! দাড়াও !কাগজ ঠিক ছিল না ! পুলিশ কেস লিখে দিল !এক সময় সিএনজজিওয়ালা বলল-গরীবের উপর এই রকম জুলুম করলেন ?পুলিশ বলল-জুলুম ? তুমি ২০০ টাকার ভাড়া ৪০০ টাকা নিবা সেইটা জুলুম না ? আর আমি তোমার কাগজ নাই তোমার কেইস দিলেই আমি জুলুম করলাম ? তোমারে ছাইড়া দিলে আমি ভাল মানুষ আর না ছাড়লে আমি খারাপ !কাগজ হাতে ধরিয়ে বলল-যাও বিদায় হও !-স্যার ভাড়াটা নিয়া যাই !-কোন ভাড়া নাই এখানে । যা ভাগো !আমি পুরোটা দাড়িয়ে দেখলাম । মন ভাল হয়ে গেল ! দেখলাম পুলিশ তারপর ঐ লোক গুলোর কাছে গেল ! লোক গুলোই পুলিশের সাথে পরিচিত হল ! তারপর টুকটাপ কথা শুরু করে দিল !আমার কাছে ব্যাপারটা বেশ ভাল লাগলো ! মনে মনে পুলিশ কে একটা ধন্যবাদ দিলাম !হয়তো অনেকেই আমার সাথে একমত হবেন না তবে আমি এই টা বিশ্বাস করি এবং এটাই চাই যে কুকুরের সাথে ঠিক কুকুরের মতই আচরন করা উচিৎ ! যে যেমন কাজ করবে ঠিক তেমনই তার প্রতিদান হওয়া উচিৎ ! 

