গল্পঃ না দেওয়া জবা ফুল !





                        -বিয়ে করেছো ?আমি স্যারের দিকে তাকিয়ে রইলাম কিছু সময় ! স্যার ফাইল সই করতে করতে আমার দিকে তাকিয়ে কথাটা জানতে চাইলো । আমি ঠিক বুঝলাম না, একটু আগে আমি আমাদের সামনের সপ্তাহের টেন্ডারের কথা বলছিলাম এর সাথে আমার বিয়ের কি সম্পর্ক ! আমি বললাম-না স্যার !-তাহলে বুঝবে না ! শুনো ঐ টেন্ডার টা ড্রপ করার দরকার নেই ! -স্যার সহজ একটা কাজ ! আপনার একটু ইন্সট্রাকশান পেলেই কাজ টা হয়ে যেত ! দুদিন বসলেই হয়ে যাবে ! -এই জন্যই তো বললাম বিয়ে করেছো ?-স্যার আমি ঠিক বুঝলাম না আপনি কি বলতে চাইছেন ? টেন্ডারের সাথে আমার বিয়ের কি সম্পর্ক ?-আছে ? অনেক বড় সম্পর্ক ! বিয়ে করা যে কত বড় একটা প্যারারে কাজ !স্যার মুখে এই ধরনের শব্দ শুনে একটু অবাকই হলাম ! বয়সে স্যার কম করে হলেও আমার দ্বিগুন হবে ! প্রায় ৫০ এর কাছাকাছি তো বয়স হবেই । স্যার যে এই রকম শব্দ ব্যবহার করবে আমার ঠিক ধারনাই ছিল না ! স্যার বলল-তার উপর যদি প্রেম করে বিয়ে কর তাহলে তো কথাই নাই ! -স্যার আমি আসলেই ঠিক বুঝতে পারছি না আপনি কি বলতে চাইছেন !-বলছি । কারন টা হল আমার বউ ! আগামী কাল তাদের নিয়ে আমার কক্সবাজার যাওয়ার কথা ! কোন ভাবেই টলানো যাবে না ! বুঝছো ? বিয়ে তো কর নি তাই এই প্যারা তুমি বুঝবে না ! -তাহলে ?-তাহলে আর কি ! পরের বার দেখা যাবে ! আমি স্যারের রুম থেকে বের হয়ে নিজের ডেস্কে ফেরত এলাম ! যাক, স্যার না থাকলে কাজ থাকবে না ! বাঁচা গেল । দুদিন শান্তিতে থাকা যাবে ! কিন্তু আমার আর শান্তিতে থাকা হল না । রাতের বেলা স্যার ফোন দিয়ে বলল-শুনো রাফায়েত !-জি স্যার ! -এক কাজ কর ! কাজটা হাত ছাড়া করা ঠিক হবে না মনে হচ্ছে !-আপনার যাওয়া কি ক্যান্সেল ?-মাথা খারাপ নাকি ! শুনো ! তিন দিনের মত জামা কাপড় নিয়ে ব্যাগ গুছিয়ে ফেল ! কালকে তুমি ও আমাদের সাথে যাচ্ছো ?-জি স্যার !!-হুম ! ল্যাপটপ নিয়ে নাও ! কাজ চলবে ! ওরা ঘুরবে ! সাথে ফাঁকে ফাঁকে আমি তোমাকে বলে দোবো কি কি করতে হবে ! ঠিক আছে ?জি স্যার বলে ফোন রেখে দিলাম । অনেক দিন পরে আবার কক্সবাজার যেতে হবে দেখে মন টা খানিকটা উদাস হয়ে গেল । কত দিন যাওয়া হয় না ওদিক না ! সেই শেষ কবে গিয়েছিলাম ! কত স্মৃতি জড়িয়ে আছে ! যতটা খারাপ ভেবেছিলাম ততটা খারাপ লাগলো না । কারন স্যারের যে দুজন সুন্দরী মেয়েও স্যারের সাথে যাচ্ছে এটা জানা ছিল না ! পিচ্ছি মেয়েটার নাম নিলি । বয়স ১০/১২ । চোখে চশমা ! দেখা হওয়ার পর আমার দিকে তাকিয়ে চোখ ঠান্ডা করে বলল -আপনিও কি আমাদের সাথে যাবেন ?-হুম ! -আব্বু বলেছে ?-হুম ! -কি কাজ ?-না আসলে স্যার এবং ম্যাডাম অনেক দিন একা একা একটু ঘরবেন ঠিক করেছেন ! আর তোমাদের দুজনকে সিকিউরিটি দেওয়ার জন্য আমাকে নিয়ে যাচ্ছেন ! নিলি কিছু বলার আগেই পেছন থেকে নিলির বড় বোন নিহিন বলল-আপনি কি বডিগার্ড ?-বলতে পারেন ! -তাই ?-হুম ! -দেখে তো মনে হচ্ছে না ! দেখে তো কত কিছুই মনে হয় না ! কাজের সময় হলে দেখবেন ! দেখলাম দুজন মুখ বাকিয়ে গিয়ে গাড়ির পেছনে গিয়ে বসলো ! আমি বসলাম পাজেরোটার সামনের সিটে । স্যারেরা মাঝখানে !সময়টা একেবারে খারাপ যাচ্ছিলো না । বস তার বউকে নিয়ে এদিক ওদিক ঘুরতেছিল আর তার মেয়ে দুজন ঘুরতেছিল আমার সাথে । বিশেষ করে নিলির সাথে আমার বেশ ভাব হয়ে গেল ! ওর বড় বোন আমার সাথে খুব একটা কথা না বললেও নিলি চটপট করে কথা বলছিল ! আপনি এর আগে এসেছেন ?একা একা ঘুরতে ভাল লাগে ?জানেন আপুর না কথা কম বলার রোগ আছে !আপনি গান গাইতে পারেন ?আপনি এটা করেন নাই কেন ?আপনি ওটা করেন ! সন্ধ্যার সময় হঠাৎ করে নিহিন আমার কাছে এসে বলল-আপনি একটু আগে কি করছিলেন ?-কোথায় ?-ঐ যে সমুদ্রের পানিতে ! -আপনি দেখেছেন ?-হুম ! কি করছিলেন ?-কিছু না ! -আমি দেখেছি ! -দেখেছেন যখন আবার কেন জানতে চাইছেন ?-আপনি কেন কাঁদছিলেন ? আমি আপনার চোখে পানি দেখেছি ! আপনি জবা ফুল গুলো সমুদ্রের পানিতে ভাসিয়ে দিচ্ছিলেন তখন আপনার চোখ দিয়ে পানি পড়ছিল !আমি কিছু না বলে চুপ করে রইলাম ! -আপনি সারাটা ক্ষণ নিলির সাথে যেভাবে হই হোল্লর করে সময় পার করলেন তাই ব্যাপার টা আমার কাছে একটু অবাক লাগলো ! তাই জানতে চাইলাম আর কি ! বলতে না চাইলে থাক !দুই-জবা ফুল এনে দাও !-জবা ফুল আমি কোথায় পাবো ?-আমি জানি না ! আমি জানি না ! আমি জবা ফুল চাই । চাই ! বাচ্চা মেয়েরা কিছু না পেলে যেমন চিৎকার করে উঠে, আভা আচরন টা ঠিক তেমন মনে হল ! এই মেয়েটা কি কিছু বুঝে না নাকি ? আজিব ! এঅ বড় হয়েছে কিন্তু মন ছেলে মানুষী গেল না আর ! আমি আসে পাশে তাকিয়ে দেখি অনেকেই আমাদের দিকে তাকিয়ে আছে । আমি ওকে থামানোর জন্য বলল-আচ্ছা ! আমি দেখি ! -কোন দেখা দেখি নেই ! নিয়ে আসতে হবে ! -আচ্ছা তুমি বস ! আমি দেখছি !ওকে সমুদ্রের পাড়ে বসিয়ে রেখেই আমি জবা ফুল খুজতে বের হলাম ! গত কাল কে আভাকে নিয়ে কক্সবাজার এসেছি । কাউকে কিছু না বলেই । ওর বাসা থেকে নাকি ওকে জোর করে বিয়ে বিয়ে দিয়ে দিচ্ছিল । আর কোন পথ খোলা ছিল না বিধায় ওকে নিয়ে আসতে হল এখানে । মেয়ে বাসা থেকে পালিয়েছে শুনলে বিয়ে ঠিকই ভেঙ্গে যাবে ।তখন বাসায় গেলে চলবে । গত কালকে যখন ব্যাগ নিয়ে আমার হোস্টেলের সামনে এসে হাজির হল আমি যেন আকাশ থেকে পড়লাম । আমার দিকে তাকিয়ে বলল-আমি পালিয়ে এসেছি !-সে কি ?-হুম ! -কেন ?-আরে আমার বিয়ে দিয়ে দিচ্ছিল ! আমি কি করবো শুনি ?-তাই বলে ....-আমি কিছু জানি না ! আমি কিছু শুনতে চাই না ! তোমাকে ছাড়া আমি কাউকে বিয়ে করবো না ! -তা তো বুঝলাম ! কিন্তু এখন ?আমি কিছু বলতে যাবো দেখি নিশি গ্রীন লাইনের বাসের একটা টিকিট বের করলো ! -এটা কি ?-কক্সবাজারের টিকিট ! আমার কাছে ওখানে সাত দিন থাকার মত টাকা আছে ! তুমি আর কিছু নাও ! আমরা ওখান থেকে ঘুরে আসি ! -মানে কি !-দেখো এতো মানে মানে করবা না ! বাস সন্ধ্যার সময় ! তাড়াতাড়ি তৈরি হও ! সকাল বেলা যখন কক্সবাজারে নামলাম তখন আসলেই মনে হচ্ছিল যেন অন্য জগতে আছি ! ওর হাত ধরে যখন হাটছিলাম তখন মনে হচ্ছিল যেন স্বপ্ন দেখছিলাম ! স্বপ্নের মানুষটার হাত ধরে হাটছিলাম সব কিছু কেমন স্বপ্নের মত মনে হচ্ছিল ! -কি হল মন কেন খারাপ ?-না মানে তুমি জবা ফুল চাইলে কিন্তু আমি এনে দিতে পারলাম না ! খারাপ লাগছে ! -আচ্ছা বাবু ! মন কেন খারাপ করছো ? তুমি চেষ্টা তো করেছো ! আমার ওতেই চলবে !বেশ রাত হয়ে গেছে । চারিপাশে । আমি আর আভা সমুদ্রের পাড়েই বসে ছিলাম । অনেক খোজা খুজি করেও আশে পাশে কোন জবা ফুল পাই নি !আভা আমার কাধে মাথা রেখে আগামী দিনের স্বপ্ন দেখছিলো ।আভা বলল-শুনো ! এর পরে যখন তুমি এখানে আসবে তখন কিন্তু আমাকে জবা ফুল এনে দিবে ! মনে থাকবে তো ?-হুম থাকবে ! -তুমি যখন চাকরী করবে টখন কিন্তু প্রত্যেক মাসে আমাকে নিয়ে আসতে হবে !-প্রতি মাসে ? বস আমাকে ছুটি দিবে ?-না দিলে এমন চাকরি করবা না ! তিন নিহিন অনেক ক্ষন চুপ করে রইলো ! -তারপর ?-তারপর আর কিছু না ! প্রতিবার যখন এখানে আসি ওর জন্য জবা ফুল নিয়ে আসি !-আমি তার পরের ঘটনা জানতে চাচ্ছি ! -তারপরে আর কোন ঘটনা নেই । সাত দিনের প্লান ছিল ! দুদিনের মাথায় ধরা পরে গেলাম ! আভার বাবা মা কে ওকে বাসা নিয়ে গেল ! তারপর তিন দিনের মাথায় আভা ফিনাইল খেয়ে.....।আমি লাইন টা শেষ করলাম না ! নিহিন চুপ করে আমার সামনে বসে রইলো কিছু টা সময় ! আমি বললাম-তারপর থেকে যখন এখানে আসি ওর জন্য জবা ফুল নিয়ে আসি ! ওকে তো সেদিন দিতে পারি নি তো তাই !

                    সর্বশেষ এডিট : ১১ ই অক্টোবর, ২০১৪  বিকাল ৫:২১                

