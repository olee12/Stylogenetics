গল্পঃ শেষ হুইসেল



 সাজ্জাদ সাহেব আমার দিকে কিছুক্ষন অবাক হয়ে তাকিয়ে রইলেন । একবার হাতে ধরা কাগজটার দিকে আরেক বার আমার দিকে তাকালেন বার কয়েক ! তারপর বলল-আপনি কি সিরিয়াস ?-জি ! -কিন্তু কেন ?একবার মনে হল বেটার কলার চেপে ধরে বলি বেটা বদের বদ ! আসল দোষ তোর ! তোরে তো তাড়াইতে পারতাছি না তাই নিজেই চলে যাচ্ছি ! কিন্তু চাইলেই তো সব কথা বলা যায় না ! আমি হাসি মুখে বললাম-ভাল লাগছে না এখানে কাজ করতে !-ভাল লাগছে না ! কোন সমস্যা হলে বলুন ! আমি দেখছি সেটা !-না সেটা কোন সমস্যা না , কদিন ব্রেক নেব ভাবছি ! ব্যস্ততা থেকে দুরে ! -তা নিন ! কিন্তু চাকরী ছাড়ার দরকার কি ! এক মাসের ছুটি নিয়ে নিন ! আমি ছুটি দিয়ে দিচ্ছি ! -না । স্যার ! থ্যাঙ্কিউ ! আমি অফিস থেকে চলে যেতে পারলে বাঁচি কিন্তু সাজ্জাদ সাহেব আমাকে ছাড়বে বলে মনে হচ্ছে না ! আরও কয়েকটা কথা বলতে যাবেন ঠিক তখনই  ঈশিতা এসে ঢুকলো রুমে ! সাজ্জাদ সাহেব সেদিকে তাকিয়ে বলল-ঈশি দেখো সুমন সাহেব কি করছে ?-কি করছে ?-চাকরি ছেড়ে দিচ্ছে ! ঈশিতার দিকে তাকিয়ে দেখলাম ও বেশি চমকালো না ! আমার কেন জানি মনে হল ইশিতা আগে থেকেই এমন কিছু একটা ধারনা করে রেখেছিল যে আমি মনে হয় আর এখানে থাকবো না ! তবে এটো জলদি চাকরী ছাড়ার সিদ্ধান্ত নিবো এটা মনে হয় ঈশিতা ভাবতে পারে নাই ! মুখটা একটু বিষন্ন হল ! আমার দিকে তাকিয়ে বলল-মানুষজন আর ভাল লাগছে না ? নাকি চাকরি ?-না অন্য কারন ! অন্য কেউ হলে হয়তো জিজ্ঞেস করতো কিন্তু ঈশিতা করনটা জিজ্ঞেস করলো না ! কারনটা সে জানে ! খুব ভাল করেই জানে । কারন টা সে নিজে ! গত সপ্তাহে লাঞ্চ আওয়ারে হঠাৎ করেই ঈশিতাকে বললাম-আজকে কি আমার সাথে বের হওয়া যাবে ?একটু অবাক হলেও ঈশিতা বলল-কোথায় যাবেন বলুন ?-কোথায় না ! সামনের পার্কে ! কয়েকটা কথা বলতাম ! ১০/১৫ মিনিট !-হুম ! চলুন ! -সাজ্জাস সাহবে রাগ করবে না তো ?-না ! রাগ করবে কেন ?-না মানে তার হবু বউকে নিয়ে পার্কে যাচ্ছি ! রাগ তো করতেই পারে ! -জি না ! ভয় নেই ! ও কিছু মনে করবে না !  পার্কের বেঞ্চে বসে নিজ নিজে প্রথমে গুছিয়ে নিলাম কি বলবো ! -কই কি বলবেন বলছিলেন ?-আসলে ? আপনাকে অনেক দিন থেকেই কথাটা বলবো বলবো ভালছিলাম ! কিন্ত শেষে দেরি হয়েই গেল ! -দেরি ?-আজ বলবো কাল বলবো করে প্রায় বছর পার হয়ে গেল ! আমরা তো প্রায় বছর খানেক হল কলিগ, তাই না ?-হুম । বছর খানেক তো হবেই ! -এক বছর এগারো দিন সাড়ে বারো ঘন্টার মত ! এই কথা শুনে ঈশিতা একটু যেন অবাক হল ! আমার চোখের দিকে তাকিয়ে একটু চমকে উঠলো ! চোখ সরিয়ে নিল পরক্ষনেই ! আমি বললাম-একবার ভেবেছিলাম যে আপনাকে কথা টা কোন দিন বলবোই না আর । কিন্তু নিজের কাছে শান্তি পাচ্ছিলাম না কিছুতেই ! তাই বলতে এলাম ! -বলুন ! -প্লিজ আপনি সিরিয়াস নেবেন না ! এখানে আপনার কোন হাত নেই আমার দোষ সম্পূর্ন ! আমি যে আপনাকে ভালবাসি এই কথাটা আমি বলতে পারি নি অন্য কেউ বলেছে এটা আমার ব্যর্থতা ! ঈশিতা আবারও আমার দিকে তাকিয়ে রইলো ! আমি আবার বললাম-সেই শুরু থেকেই আপনাক এতো পছন্দ করি যে বলে বোঝাতে পারবো না ! আমি আমি....কিছুক্ষন নিরবতা ! -এই কয়দিনে আমি সারা সময় কেবল ভেবেছি যে এমন একটা দিন আসবে যখন সকাল বেলা ঘুম থেকে উঠেই আপনার ঘুমন্ত মুখ দেখতে পাবো ! বলতে গেলে এই স্বপ্ন টা আস্তে আস্তে গড়ে তুলেচিলাম ! কিন্তু ...।ঈশিতা কোন কথা বলল না ! আমিও কিছুক্ষন চুপ করে থেকে বললাম ! -চলুন যাওয়া যাক ! -হুম চলুন ! চুপচাপ হেটে চলে এলাম ! গত দিন দিন গুলোতে  ভেবেছি কেবল এই কথা ! একই অফিসে চাকরী করা কিছুতেই সম্ভব না ! ঠিক করেছি চাকরী ছেড়ে দিবো ! আজকে সেই সিদ্ধান্ত অনুযায়ী চাকরী ছাড়লাম ! ঈশিতার মুখ দেখে একটু খারাঐ লাগছিল । এই মুখটা আর দেখতে পাবো ভেবেই খারাপ লাগছে ! -আপনি চাকরি টা না ছাড়লেও পারতেন !-হুম ! হয়তো ! কিন্তু ....ঈশিতা বলল -কিন্তু কি ?-কিছু না ! -কোথায় যাবেন এখন ? অন্য কোন অফিস ?-আপাতত না ! ঢাকা ছাড়বো ভাবছি ! এখানে কেমন দম বন্ধ হয়ে আসতেছে ! চোখের সামনে আপনি অন্য কারো হয়ে যাবেন ভাবতে পারছি না ! তাই চলে যাবো ভাবছি ! ঈশিতা আর কথা বলল না ! চলে যাওয়ার জন্য পা বাড়ালে আমি বললাম-ঈশিতা !-হুম ! -এই শহরে আমার কাছের মানুষ বলতে কেউ নেই ! আমার একটা ইচ্ছা কি রাখবেন ?-কি বলুন ?-কালকে কি একটু স্টেশনে আসবেন ? আমি চাই যে ঢাকা ছাড়ার আগে শেষ যে পরিচিত মুখ টা দেখি সেটা আপনার হোক ! আসবেন ? -ট্রেন ছাড়তে কত বাকী ?-এই ৫/১৫ মিনিট ! -চলে যাবেনই তাহলে ?-হুম ! আপনি যাবেন আমার সাথে ?ঈশিতা কিছু না বলে অন্য দিকে তাকিয়ে রইলো ! আমি  বললাম-একটা কথা বলি ?-বলুন ?-ঐ দিনের পর আপনি আমার কথা কতবার ভেবে ছেন ?-জানি না ! -জানি না নাকি জানতে চান না ! -দেখুন আপনি রিকোয়েস্ট করেছিলেন বলে আমি এসেছি ! এমন কথা বললে কিন্তু চলে যাবো ! -আপনি প্লিজ বলেন না আমার কথা কত টুকু ভেবেছেন ?-জানি না ! -আমার কি মনে হয় জানেন ? আপনি ঐদিনের পর একটা মুহুর্তও আমার কথা না ভেবে থাকতে পারেন নি ! -জি না এমন কিছু না ! আমি আরও কিছু বলতে যাচ্ছিলাম তখনই ট্রেনের হুইসেল দিয়ে দিল ! ঈশিতা উঠে দাড়াতে দাড়াতে বলল-এবার যেতে হয় ! -চলে যাবেনই  !-জি । যেতে হবে ! -আমার এই পাশের সি টার টাকা দিয়ে যান তাহলে ! খনিকটা অবাক হয়ে ঈশিতা বলল-মানে ? -৩৫০ টাকা ! -কি বলছেন এসব ?আমি বললাম-আমি ভেবেছিলাম আপনি শেষ পর্যন্ত রাজি হয়ে যাবে আমার সাথে যাওয়ার জন্য ! তাই আগে থেকে ট্রেনের টিকেট কেটে রেখেছিলাম ! কিন্তু আপনি তো চলে যাচ্ছেন ! -জি আমি চলেই যাবো ! থাকবো নাকি ? আর আমি আপনাকে ট্রেনর টিকেট কাটতে বলি নি ! -সত্যি চলে যাবেন ? -যেতে হবে !-দেখুন আমি জানি সাজ্জাদ সাহেবের সাথে বিয়ে হলে আপনি সারা জীবন আমাকে মনে রাখবেন । সাজ্জাদের ঘর করবেন ঠিকই কিন্তু আমি জানি আপনি আমাকে ভুলতে পারবেন না ! কিন্তু আমার আমার সাথে আসলে সাজ্জাদের কথা কোন দিন মনেও করবেন না ! ঈশিতা দরজার কাছে গিয়ে থেমে গেল ! ফিরে তাকিয়ে বলল-হয়তো ! -তাহলে ? -মেয়েদের অনেক কিছু চিন্তা করতে হয় ! আপনি ভাল থাকবেন ! আপনি ভাল থাকবেন বলেও ঈশিতা চট করে নেমে গেল না ! তখনই ট্রেন টা ঝাকিয়ে চলতে শুরু করলো ! আমি আশা করে আছি ঈশিতা হয়তো শেষ পর্যন্ত নামবে না ! একবার মনে হল ঈশিতা শেষ পর্যন্ত নামবে না ! আরেকবার মনে হল নেমে যাবে । নেমে গিয়ে হাটা শুরু করবে ! একবারও পিছনে ফিরে তাকাবে না ! আর মাত্র কয়েক মুহুর্ত ! আমি সেই মুহুর্তটার জন্য অপেক্ষা করে থাকি ! ট্রেনটা আরেক বার হুইসেল দিয়ে উঠলো !  

