এক ছুটির বিকেলে ______



 ভালবাসার মানুষকে ঘৃণা করা যায় কখনও ! হ্যা অভিমান করা যায়, তার উপর রাগ করে থাকা যায়, খুব বেশি হলে ঘৃণা করার অভিনয় করা যায় কিন্তু ঘৃণা করা যায় না । তাই তো জাবিনকে এতো দিন পরে দেখেও মনের ভিতর কেমন একটা উতলা ভাব সৃষ্টি হল । যদিও অনেক কিছুই বদলে গেছে, তবুও । জাবিনের মুখটা আর আগের মত নেই । বয়সের ছাপ পরেছে স্পষ্ট ! তবুও আমার কাছে যেন সেই তেমনটিই মনে হল । হাসলে ওর গালে একটা টোল পড়তো ! এখনও নিশ্চই পড়ে । আমার মনের কথা বুঝতে পেরেই মনে হয় জাবিন হেসে উঠলো । আমি এতো দুর থেকেও হাসিটা যেন স্পষ্ট দেখতে পেলাম । এক ভদ্রলোকের সাথে হেসে কথা বলছে । নিশ্চই ওর হাজব্যান্ড হবে । বিয়ে করে সুখে শান্তিতে বসবাস করছে নিশ্চই ! বুকের ভেতরের সেই কষ্ট খানা আবারও জেগে উঠলো ! আমার কেন জানি মনে হল এখানে থাকাটা আর উচিৎ হবে না । জাবিনের সাথে চোখাচোখি হলে আবার অন্য ঝামেলায় পড়তে হবে । কষ্ট টা আরও বেশি জানান দিবে । এদিকে নিম্মি তো রয়েছেই । এই দুইজন যদি সামনা সমানি এসে হাজির হয় তাহলে এদের সংঘর্ষে আমি ধ্বংস হয়ে যাবো । জীবনের স্বাভাবিক সুখ টুকু হারিয়ে যাবে নিমিষেই !আমি পেছনে ঘরতে যাবো ঠিক তখনই নিম্মি এসে হাজির । আমার দিকে তাকিয়ে বলল-তুমি কোথায় যাচ্ছো ?-রুমে যাচ্ছি ! ভাল লাগছে না ! আমার কথায় যেন হায় হায় করে উঠলো নিম্মি ! বলল-কি বল এই সব ? একটু পরে ফানুশ উড়ানো হবে আর তুমি এখন রুমে যাবো ! এখনও তো ঠিক মত সন্ধ্যাও হয় নি !-আমার ভাল লাগছে না । শরীরটাও কেমন জানি করছে -কই দেখি এই বলে নিম্মি আমার কপালে হাত দিল ! -কই কিছু না তো ! শরীর তো ঠান্ডা ! -আরে জ্বর হয়েছে নাকি যে শরীর গরম হবে ? এমনি ভাল লাগছে না । তুমি দেখো অনুষ্ঠান ! আমি গেলাম । নিম্মিকে আর কিছু বলার সুযোগ না দিয়ে হাটা দিলাম হোটেলের দিকে । পেছন ফিরে চাইলে হয়তো নিম্মির অশ্রুভাজা চোখ দেখতে পাবো । আমার কাছ থেকে একটুও গরম কথা সে শুনতে পারে না । এখন নিশ্চই কেঁদে কেটে একাকার করবে ।সমস্যা নেই । ওর সাথে ওর ছোট বোন আছে । খাালা-খালুও এসেছে আমাদের সাথে । কিছুটা সময় ওকে সঙ্গ দিতে পারবে । আমার এখন কিছুটা সময় একা থাকা উচিৎ ! এতোদিন পরে জেগে ওঠে কষ্টা টা ভুলার জন্য কিছুটা সময় একা পার উচিৎ ! ফানুষ উৎসব হোটেল থেকে একটু দুরে আয়োজন করা হয়েছে । হোটেলের করিডোরে হাটতে হাটতে হঠাৎ করেই লক্ষ্য করলাম কেউ একজন আমার রুমের সামনে দাড়িয়ে আছে । আরেকটু এগিয়ে যেতেই অবাক হয়ে লক্ষ্য করলাম সেটা আর কেউ স্বয়ং জাবিন ! ওখানে ওকে একটা নীল রংয়ের শাড়ি পড়ে থাকতে দেখেছিলাম । হোটেলের পরিস্কার আলোতে দেখলাম রংটা ঠিক তেমন নীল নয় ! কি রং কে জানে !!আর যাই হোক ওকে এখানে আশা করি নি ! আমাকে দাড়িয়ে পড়তে দেখে জাবিন বলল-কি হল ? অবাক হলে খুব ?-তুমি এখানে ?-কেন আসতে পারি না ? এখন ছুটি মৌসুম চলছে । যে কেউই আসতে পারে এখানে । পারে না ?-না মানে এখন, এই খানে ? তোমার না বীচে থাকার কথা ?-ও ! তোমারও তো ঐ খানেই থাকার কথা ! চলে এলে যে !আমি কি বলবো ঠিক বুঝতে পারলাম না । ওকে দেখেই যে চলে এসেছি এই কথাটা বলতে মন চাইলো না । জাবিন বলল-আমাকে দেখে চলে এসেছো ? -হুম ! জাবিনও দেখলাম চুপ করে গেল ! পুরো করিডোরে কেবল মাত্র আমরা দুজন । আর কাউকে দেখা যাচ্ছে না ! দুজন মানুষ একটা দরজার সামনে দাড়িয়ে আছে চুপ করে । কারও সাথে কেউ কথা বলছে না আবার কাউকে কেউ ছেড়ে কেউ চলেও যাচ্ছে না ! জাবিন কোন দিনই আমার প্রেমিকা ছিল না । কিন্তু হয়তো প্রেমিকা হতে পারতো । যখন প্রথম বার ওকে ভালবাসার আমন্ত্রন জানিয়েছিলাম খুব যত্ন করে সেটা সে ফিরিয়ে দিয়েছিল । কি কারনে ফিরিয়ে দিয়েছিল সেটা অবশ্য আমার কাছে তখনও স্পষ্ট ছিল না । আজও হয় নি ! তখন আমার মনে কষ্ট দিতে চায় নি বলেই হয়তো আমার সাথে ওর সম্পর্কটা নষ্ট হয় নি । স্বাভাবিক ভাবে আমাদের দেখা হত, কথা হত । মাঝে মাঝে ঘোরাঘুরই হত ! এবং একটা সময় আমি অবাক হয়ে লক্ষ্য করতে শুরু করলাম যে ওর ভিতর একটা প্রেমিকা সুলভ আচরন দেখা যাচ্ছে । দেখতে শুরু করেছিলাম নতুন করে আশার আলো ! আমার উপর একটা নির্ভরশীলতার দৃষ্টি আমাকে খুব শান্তি দিত ! রাত জেগে চ্যাটিং কিংবা ফোনালাপ গুলোর কথা এখনও আমার মনে পড়ে । কেবল মুখ ফুটে ভালবাসি বলা বাকি ছিল মনে হয় । আমি নিশ্চিত ছিলাম এখন না বললেও একদিন সে ঠিকই বলে ফেলবে ! ফেলবেই ! কিন্তু যেমন টি ভেবেছিলাম তেমন টি হল না । আমার নিশ্চিত জানায় কিছুটা ভুল ছিল ! এক ছুটির বিকেলে ওর গম্ভীর মুখ দেখে আমার নিজের মাঝে কেমন একটা অনিশ্চয়তা দেখা দিল ! আমার উপর নির্ভরশীলতার জায়গায় সেদিন আমি অন্য কিছু দেখেছিলাম সেখানে !জাবিন আমাকে ওর মোবাইল বের করে কয়েকটা ছবি দেখিয়ে বলল-তোমার কাছ থেকে এটা আশা করি নি । ছবি গুলো আমার সাথে একটা মেয়ের রিক্সা চড়ার ছবি ছিল । আমার পরিচিত একটা মেয়ের ! আমি অবাক হওয়ারও সময় পেলাম না । এমন কি কিছু বলারও না । জাবিন বলল-আমার কাছে মানুষটা আমার কাছে মিথ্যা বলেবে এটা আমি কোন ভাবতেও পারি না ! সত্য বলে কেউ আমার জানটা কেড়ে নিলেও আমার কোন আপত্তি নেই তবে মিথ্যা বলার মানুষটির সাথে এক মুহুর্ত নয় ! আমি বলার চেষ্টা করলাম -শুনবে তো আমার কথা ! কিন্তু জাবিন কিছু শুনলো না ! সেই ছুটির বিকেলে আমাকে রেখে চলে গেল ! সেই শেষ দেখা ওর সাথে । তারপর আর দেখা হয় নি । আমি কয়েকবার চেষ্টা করেও আর যোগাযোগ করতে পারি নি । পরে একদিন শুনেছিলাম কোন এক ছোট ভাইয়ের কাছ থেকে নাকি আমার আর সেই মেয়েটার ছবি পেয়েছিল । সেই ছোট ভাই কেন এমন টা করলো আমি নিশ্চিত ছিলাম না । তবে জাবিনের উপর ঠিকই অভিমান জন্মেছিল । আমার উপর যদি ওর এতুটুকু বিশ্বাস না জন্মে তাহলে আমাকে কেমন করে ভালবসাবে সে আমাকে । অন্য কারো কথা শুনে আমাকে কিছু বলার সুযোগ না দিয়ে চলে যাওয়াটা আমি কিছুতে মেনে নিতে পারছিলাম না । সিদ্ধান্ত নিলাম ওর কাছে দুরে চলে যাবো ! তারপর আর দেখা হয় নি । কয়েক বছর পরে নিম্মির সাথে পরিচয় । পারিবারিক ভাবে বিয়ের পরে সুখেই ছিলাম । তাহলে আজকে কেন আবার নতুন করে পুরানো কষ্টটা অনুভব করলাম ! আসলেই কি সুখে ছিলাম !  আমি জাবিন কে বললাম-এখানে এভাবে দাড়িয়ে থাকাটা উচিৎ হচ্ছে না । -চলে যেতে বলছো ?-আমার স্ত্রী চলে এলে ঝামেলা হবে । ও আমার সাথে অন্য কোন মেয়েকে একদম সহ্য করতে পারে না ! আর তাছাড়া তোমার হাজব্যান্ডও নিশ্চই ব্যাপার টা সহজ ভাবে নিবে না ! জাবিন কিছুিটা সময় চুপ করে থেকে বলল-আমি এখনও বিয়ে করি নি ! যাকে দেখেছো সে আমার বড় দুলাভাই ! আপার সাথে এসেছি !কেন জানি বুকের ভেতর কষ্টের অনুভুতিটা আরেকটু বেড়ে গেল ! জাবিন বলল-আমি আসলে তোমাকে ভুল বুঝেছিলাম । কিন্তু যখন ভুল বুঝতে পারলাম তখন তুমি অনেক দুরে । কোন ভাবেই তোমার কাছে ফেরৎ যেতে পারি নি আর । এবং তখনই বুঝতে পারলাম তোমনাকে আসলে কত টা ভালবাসি ! কিন্তু ...।কিছুটা নিরবতা ! তারপর আবার জাবিন বলল-এখানে তোমাকে গতকালই দেখেছিলাম । জানি এখন কিছুই করার নেই তবুও তোমাকে যে ভালবাসি এই টুকু বলতে এসেছিলাম । সে দিন আমি ভুল ছিলাম এটুকুই বলতে এসেছি ! আমি চুপ করে তাকিয়ে থাকি জাবিনের দিকে । অনুভব করলাম যে বুকের ভেতরের কষ্ট টা একটু একটু করে যেন বাড়ছেই !-তোমার বউটা অনেক সুইট ! তোমাকে অনেক ভালোবাসে বোঝা যায় ! ওকে কষ্ট দিও না, কেমন ? যে মানুষ গুলো তোমাকে ভালবাসে সেই মানুষ গুলোকে কষ্ট দিলে জীবনে ভাল থাকা যায় না ! আর ভাল থেকো !-আর তুমি ?-ভুল করেছি । সেটার কষ্ট তো ভোগ করতেই হবে । নাকি ?জাবিন আর কোন কথা বলল না । পেছন ঘুরে হাটতে লাগলো ! আমি তাকিয়ে তার চলে যাওয়া দেখলাম ! এক ছুটির বিকেলে জাবিন আমাকে ভুল  বুঝে চলে গিয়েছিল । আর এই ছুটি বিকেলেও ও আমার কাছ থেকে দুরে চলে যাচ্ছে ! আমি কেবল তাকিয়ে তাকিয়ে তার চলে যাওয়া দেখেছি !  অতিদির লেখা তুমি আমায় ডেকেছিলে ছুটির নিমন্ত্রনে অবলম্বনে....
                    
