গল্পঃ মিরার টাই বাঁধার পরবর্তি ঘটনা সমূহ (শেষ পর্ব)



প্রথম পর্ব মিরা আমার আগে আগে সিড়ি দিয়ে উঠছিল । ওর পা ফেলার আওয়াজ শুনেই বুঝতে পারছিলাম কি পরিমান রেগে আছে আমার উপর । আমার অবশ্য খুব বেশি কিছু মনে হচ্ছে না । একটু আধটু মজা করাই যায় । ওর বন্ধুদের সামনে ওমন ভাবে আমার উপর দোষ না চাপালে হয় তো এমন কিছুই বলতাম না !যাক যা বলেছি ভাল হয়েছে । টিট ফর ট্যাট !যখন ফ্ল্যাটের কাছে চলে এসেছি তখনই ফোন বেজে উঠলো ! মার ফোন ! এই সময়ে ? মা সাধারন এই সময়ে ফোন দেয় না ! আমি ভেবেছিলাম রেগুলার যেভাবে কথা বলে সেরকম কথা বলার জন্যই মা ফোন দিয়েছে কিন্তু ফোন রিসিভ করেই সেই ভুল ভাঙ্গলো ! মা গম্ভীর কন্ঠে বলল-কোথায় তুই ?-এই তো মা । সিড়ি দিয়ে উঠছি ! উঠে পড়েছি ! আমাকে অবাক করে দিয়ে মা বলল-মিরাদের বাসায় আয় !-মানে ?-কোন মানে নেই ! এই বলে মা ফোন রেখে দিল ! আচ্ছা আজকে আমার সাথে হচ্ছে টা কি ? সবাই যে যার মত কথা বলেই ফোন কেটে দিচ্ছে । আমার কথা শোনার প্রয়োজন বোধ করছে না ! আর মা মিরাদের বাসায় আসতে বলল কেন হঠাৎ ? তার মানে কি মা মিরাদের বাসায় ?রাত যদিও বেশি হয় নাই তবু মার তো এখন আসার কথা না ! কোন ভাবেই না । আমি মিরার পাশে গিয়ে ওদের দরজায় সামনে দাড়ালাম । মিরা ততক্ষনে কলিংবেল টিপেছে । আমি ওর পাশে দাড়িয়েছে দেখে ওর মেজাজ টা আরও এক ধাপ বেড়ে গেল ! -কি ব্যাপার ? আপনি এখানে কেন ?আমি কিছু বলতে যাবো তার আগেই মিরাদের বাসার দরজা খুলে গেল । সামনে মিরার মা দাড়িয়ে । মুখ যথেষ্ঠ গম্ভীর ! সকাল বেলা যেমন টা দেখেছিলাম তেমন টা মোটেও নয় ।  আমাদের দুজনকে দেখেই মিরার মা বলল-তোমরা ভেতরে এসো ! বাসায় ভেতরে আমার আর মিরা জন্য অন্য কিছু অপেক্ষা করছিল । আমার মা বাবা আর বড় ভাই সাথে মিরার বাবা মা আর কে কে যেন রয়েছে । আমি তাদেরকে ঠিক চিনিও না ! মিরার দিকে তাকিয়ে দেখি ওর চোখেও কেমন একটা বিশ্ময় কাজ করছে । এতো গুলো মানুষ এখানে কেন এই প্রশ্ন আমার মত ওর মনেও জানতেছে । আমাকে দেখে মা বলল-তুই এমমন একটা কাজ কেমন করে করলি ?-কি করলাম ?-কি করলি মানে ? মিরাকে বিয়ে করবি ভাল কথা আমাদের বলবি না ? আমরা কি মানা করতাম নাকি ?আমি এবার সত্যি সত্যি আকাশ থেকে পড়লাম ! মা এসব কি বলছে । মিরাকে বিয়ে মানে কি ? তাহলে কি ?মাও ঐ ছবি দেখেছে ?কিন্তু কিভাবে ?আমার তখনই মনে পড়লো আমার ভাইও আমার সাথে ফেসবুকে আছে । সাথে আরও বেশ কিছু কাজিন রাও ! ওরাই কি তাহলে ভুল বুঝেছে ! আমি মিরার দিকে তাকিয়ে দেখি ওর মুখ কেমন ফ্যাকাসে হয়ে গেছে । ও বলল-আপনারা এসব কি বলছেন ? মামা তোমরা !দেখলাম একজন আমাদের দিকে তাকিয়ে বলল -হয়েছে ! আমরা এটা তোমাদের কাছ থেকে আশা করি নি ! আমাদের জানিয়ে করলে আমরা কি এমন আপত্তি করতাম ? রিয়াদকে বলতে পেরেছিস আমাদের কে বলতে পারিস নাই ?রিয়াদ !! তাহলে রিয়াদ এর পেছনে ! ও ছবি তুলেছে তারপর সবার কাছে এই কথা বলেছে ?অন্তত মিরার মা তো জনাতোই যে এই ছবির পেছনে আসল রহস্য । তিনিও যখন গম্ভীর তার মানে রিয়াদ কিছু একটা করেছে ! অবশ্যই কোন ভাবে সবার মনে একটা বিশ্বাস যুগিয়েছে যে আমি মিরাকে বিয়ে করেছি । যেহেতু রিয়াদ প্রায় সময়েই আমার বাসায় যায় ওর সাথে আমার ভাব আছে এই কথা বিশ্বাস করে নিতেই পারে ! ওদের কথা  শুনে মিরা এতো অবাক হল যে কোন কথা ঠিক মত বলতেই পারলো না ! বাবা তখন মিরার বাবার দিকে তাকিয়ে বলল-দেখুন বিয়াই সাহেব, ছেলে মেয়েরা একটা ভুল করে ফেলেছে ....বিয়াই সাহেব !!!আমাদের দুজনের মুখ থেকে একটা কথা একসাথে বের হল ! এসব কি হচ্ছে ? বাবা তখনও বলে চলেছে -আমাদের মনে আজকে রাতেই ওদের বিয়েটা হয়ে যাক ! আত্মীয় স্বজনেরা অনেক কথা বলছে ! আজকে যদি পারিবারিক ভাবে আবার বিয়েটা হয় তাহলে একটা দফা রফা হবে ! আরেক বার মানে ? আমি কবার বিয়ে করলাম ? আচ্ছা এদের মাথায় কি সমস্যা দেখা দিয়েছে ! এরা এসব কি বলছে ! একটা মাত্র ছবি দেখে এরা কত কিছু ভেবে বসেছে ! তখঈ আমার মাথায় চিন্তা এল, আচ্ছা আমি এতো চিন্তা করছি কেন ? এই সুযোগে মিরার সাথে যদি আমার বিয়েটা হয়ে যায় তাহলে তো লারে লাপ্পা ! আমি আর কোন কথা না বলে চুপ করে রইলাম ! মিরা বলল-আপনারা কেন বুঝতে পারছেন না ! একটা ভুল হচ্ছে ! আমি বিয়ে করি নি । বিয়ে করতে চাই না ! মা মিরা কে ধকম দিয়ে বলল-এই মেয়ে তোমাকে কথা বলতে বলেছে ? দেখছো না আমরা বড়রা এখানে কথা বলছি ! চুপ করে দাড়িয়ে থাকো ! ধমকটা মিরা আশা করে নি ! প্রথম কি বলবে ঠিক বুঝতে পারলো না ! আসলে মিরার সাথে আজকে সকাল থেকেই সব অদ্ভুদ ঘটনা ঘটছে মিরা কি করবে ঠিক বুঝতে পারছে না ! মিরা একবার ওর বাবা মার দিকে তাকালো তারপর আমার দিকে তাকালো ! ওর চোখে খানিকটা পানি দেখতে পেলাম মনে হল ! মিরা রুম ছেড়ে বাইরে বের হয়ে এল ! নিজের রুমের দিকে নয় একবারে বাইরে দিকে ! আমিও রুম থেকে বেরিয়ে প্রথমে রিয়াদ কে ফোন দিলাম ! -দুলাভাই ! কেমন কাটছে ?-তুমি কি করেছো বলতো ? আর কি বলেছো সবাই কে ?আমার কথা শুনে রিয়াদ আবার হাসলো ! বলল-বলেছিলাম না আমার একটা পুরস্কার পাওনা আছে । সেইটা রেডি রাখেন । আর যে যা বলে কেবল হ্যা হ্যা বলে যান ! দেখবেন কাজ হয়ে যাবে ! এবারও রিয়াদ আমাকে আর কিছু বলার সুযোগ না দিয়ে ফোন রেখে দিল ! আমি মিরার পেছন পেছন ছাদের দিকে ছুটলাম ! মিরা এক কোনে দাড়িয়ে রয়েছে অন্ধকারে ! চাঁদের আলো অবশ্য আছে । আমি কাছে যেতেই বলল-আপনি তো এটাই চেয়েছিলেন তাই না ?-দেখো আমিও ঠিক বুঝতে পারছি না ! সত্যি বলছি !-হয়েছে ! আমি আগেই বলেছি ঢং করতে হবে না ! -প্লিজ ! একটু ....-আপনি আমার সামনে থেকে যান ! -আমি চলে গেলেই কি সমাধান হবে ?মিরা কোন কথা বলল না ! অন্য দিকে তাকিয়ে রইলো ! আমি বললাম-আচ্ছা তুমি চিন্তা কর না ! তুমি যখন চাও না তখন বিয়ে হবে না ! বাবা মাকে বুঝিয়ে বললেই ওনারা বুঝতে পারবে ! তুমি চিন্তা কর না ! মিরা কোন কথা বললা না ! আমি আবার বললাম -ওনাদের কে বলার আগে কি কিছুক্ষন থাকবো এখানে ? এর পরে হয়তো সুযোগ নাও আসতে পারে ! আসলে নিচে তোমার বাবা মা আর আমার বাবা মা মিলে আমাদের বিয়ের প্লান করছে আর এখানে আমরা দুজন দাড়িয়ে চাঁদের আলো দেখছি এটা ভাবতেই ভাল লাগছে ! মিরা এবারও কোন কথা বলল না ! চুপ করে দাড়িয়ে রইলো ! আরও একটু কাছে গিয়ে বলল -একটা কথা বলি ?অনেক টা সময় পর মিরা বলল-কি ?-আমাকে টাই বাঁধা শিখাবে ?-কেন ?-না মানে তোমাকে যদি বিয়ে না করতে পারি তাহলে আমার টাই বেঁধে কে দিবে ?মিরা আবারও আমার দিকে কঠিন চোখে তাকিয়ে রইলো । বাইরে অন্ধকার হলেও চাঁদের আলোতে ওর কাঠিন্য বেশ বোঝা যাচ্ছিল ! আমি বললাম -দেখও এই টুক আমার জন্য তোমার করা উচিৎ নাকি ? মনে কর প্রতিদিন তোমাদের বাসার সামনে গিয়ে টাই বাঁধাটা কেমন লাগবে বলতো ! আর আজকের পরে তোমার মা মনে হয় আমাকে তোমাদের বাসায় ঢুকতেই দিবে না ! মিরা আমার দিকে কঠিন চোখে তাকিয়ে থাকতে থাকতে হেসে ফেলল হঠাৎ করেই ! -আপনার খুব মজা লাগছে না তাই না ?-হুম ! -এদিকে ষসেন ! আমি এগিয়ে গেলাম মিরার দিকে মিরা আমার গলা থেকে টাই টা খুলে আবার যত্ন করে বাঁধতে লাগলো ! ও মনযোগ দিয়ে টাই বাঁধছে আর কথা বলছে । কোন টা পরে কোনটা হবে আমাকে শিখাচ্ছে ! আর আমি এই আবছায়া আলোতে ওর চেহারা দেখছি ! মনে হচ্ছে স্বপ্ন দেখছি ! এতো সুন্দর স্বপ্ন আর দেখেছি কি না কে জানে ! -কি দেখেছেন ?-হুম ! -পারবেন এখন একা একা !-নাহ ! -তাহলে কি দেখলেন এতোক্ষন ?-তোমাকে ! -আপনি কি চান আমার কাছে বলেন তো ? সত্যি করে বলেন ?-বিয়ের জন্য হ্যা বলে দাও আপাতত ! আমার না ইচ্ছে করছে না বিয়েটা আটকাতে ! প্রতিদিন সকালে তুমি আমার টাই বেঁধে দিবে এই সুযোগটা আমার হাত ছাড়া করতে ইচ্ছে করছে না ! একদম না ! -তাই না ! তাহলে কেবল টাই বাঁধার জন্য আমাকর বিয়ে করতে চান ?-একবার হ্যা বল তো তারপর দেখবে কিসের জন্য বিয়ে করতে চাইছি !-এই খবরদার পঁচা কথা বলবেন না ! -পঁচা কথা কোথায় বললাম ?-এই যে বললেন ! -মোটেই না ! আমি কিছু বলি নি, তুমি চাচ্ছ আমি বলি ! -জি না ! মোটেই না ! কখন যে আমাদের পিছনে কেউ চলে এসেছে আমরা লক্ষই করি নি ! মিরার হাত তখনও আমার টাইতেই আছে ! কাশির শব্দে দুজনেই চুপ করে গেলাম । পেছনে তাকিয়ে দেখি মিরার সেই মামা ! আমাদের দিকে তাকিয়ে মামা বলল-এর পরেও বিশ্বাস করতে হবে যে তোরা বিয়ে করিস নি । এমন ভাবে কেবল স্বামী স্ত্রীই ঝগড়া করতে পারে ! আমি কোন কিছু না ভেবে বললাম-ঠিক ! মিরা আমার দিকে তাকিয়ে বলল-কি বলছেন একটু আগে ?-আমার কিছু মনে নেই কি বলেছি ! -দেখেন ভাল হবে না বলছি ! -না হোক । আমি এই সুযোগ হাত ছাড়া করবো না কিছুতেই ! কিছুতেই না ! মামা বলল-অনেক কথা হয়েছে । এবার নিচে চল ! আজকে রাতেই ঝামেলা শেষ হোক ! -মামা ! একটু বোঝার চেষ্টা কর !-শোন মিরা ! তোদের বিয়ে হোক আর নাই হোক, একটা শুনে রাখ এই ছেলের সাথেই তোর বিয়ে হবে । তোর ঐ ছবি আমাদের আত্মীয় স্বজন সবাই দেখেছে । এখন যদি সবাই শোনে এই ছেলে তোর স্বামী না একবার ভেবেছিস কি হবে ? কোন কথা শুনতে চাই না চল এখনই ! সত্যি সত্যি মিরা রসাথে রাতের বেলাটেই বিয়ে হয়ে গেল । মিরা আমার ঘরে ঢুকে বেশ অবাক হল বাসর ঘর সাজানো দেখে ! আমাকে প্রশ্ন করলো -এই ঘর কে সাজিয়েছে ?-কেউ হয়তো সাজিয়েছে ! -এতো জলদি ?-আজকাল সব রেডিমেড পাওয়া যায় ! সুন্দর হয়েছে না ? -হুম ! তারপর আমার দিকে একটু তাকিয়ে থেকে বলল-আপনি এই কাজটা ভাল করলেন, মনে রেখেন !-মানে কি ? বিয়ে হয়ে গেছে এখনও এই কথা বলছো ?-বিয়ে করার মজা টের পাবেন আপনি হাড়ে হাড়ে ! দাড়ান আপনাকে মজা দেখাচ্ছি ! আর রিয়াদ কে হাতের কাছে পাই একবার !! শালা দুলাভাইকে একসাথে দেখে নেব !!আমি হাসলাম কেবল ! মিরা তখন একটু শকড থাকলেও এখন মোটামুটি সামলে নিয়েছে । ছাদে চিৎকার চেঁচামিচি করলেই ঘরে এসে মিরা আর বেশি উচ্চ বাচ্চ করে নি । মা মিরার পাশে বসে ছিলেন । তাছাড়া পরিবারের আরও অনেকেই ছিল ! আমার চোখ বারবার রিয়াদ কে খুজছিল !। একবার কেবল দেখলাম এক কোনায় বসে  মুচকি মুচকি হাসছে । আজকের এই ঘটনা ও না থাকলে হয় তো হতোই না ! বাসর ঘরটাও ঐ সাজিয়েছে ! শালা বাবু একটা কাজের মত কাজ করেছে ! যাক ! শেষ পর্যন্ত বদ মেয়েটাকে দিয়ে সারা জীবন আমার টাই বাঁধানোর একটা পাকাপোক্ত ব্যবস্থা হল ! 

