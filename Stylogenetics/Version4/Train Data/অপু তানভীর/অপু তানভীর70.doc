শাহবাগে গাড়ি ভাংচুর এবং আমার একটি সম্ভাব্য প্রেমকাহিনী !!



 টিউশনী থেকে বাড়ি আসছিলাম ! পরীবাগে এসে সম্ভবত আমি আামর জীবনে সব থেকে অবাক করা বিষয়টা দেখলাম!! কোন গাড়ির সারি নাই ! মানে শাহবাগ থেকে বাংলামোটর পর্যন্ত একটা গাড়িও নাই !
 আশ্চার্য !!
 আমি গত দুবছর ধরে এই রাস্তায় প্রায় প্রতিদিন যাওয়া আসা করি ! এমন একটা দিন নাই যে এই রাস্তাটাতে ভীড় থাকে না ! কিন্তু আজ একদম ফাঁকা ! একটা গাড়িও চলছে না । মাঝে মাঝে কেবল দুএকটা মোটর সাইকেল যাচ্ছে !
 কিছু হল নাকি !!
 একজন কে জিজ্ঞেস করলাম ! সে বলল যে শহবাগ মোড়ে নাকি ঢাবির কোন ছাত্র মারা গেছে । তাই ছাত্ররা সব গাড়ি ভাংচুর করছে !!
 আমার এই রকম পরিস্থিতি খুব ভাল লাগে ! কেমন একটা থমথমে ভাব থাকে ! চারিদিকে একটা আতংক বিরাজ করে !!
 আমি আর একটু এগিয়ে গেলাম ! না জানি এখনও ছাত্রদের তান্ডব চলছে ! আমার খুব গাড়ি ভাঙ্গা দেখার শখ ! এখন গেলে কি দেখা যাবে !! আমি আরো একটু এগিয়ে যাই !
 রুপসী বাংলার পাশদিয়ে যাবার সময় দেখলাম যে পুরো রুপসী বাংলার গেট বন্ধ !
 আমি হাটছি আপন মনে ! মনের ভিতর একটু ভয় ভয় করছে !
 হঠাৎ যেন কিছু কথা শুনতে পেলাম !
 কেউ যেন মৃদু স্বরে কিছু বলল !
 কোন মেয়ে কন্ঠ যেন !
 আমি দাড়িয়ে পড়লাম ! এদিক ওদিক দেখতে লাগলাম !
 -একটু শুনবেন প্লিজ !!
 আমি আবার শুনতে পেলাম ! শব্দ লক্ষ্য করে এগিয়ে গেলাম ! রুপসী বাংলার গেটের কাছে যে বড় ঝাউ গাছ আছে তার আড়াল থেকে একটা মেয়ে বের হয়ে এল ।
 মেয়ের চেহারায় কেমন একটা আতংক লক্ষ্য করলাম !
 একটু যেন কাঁপছে !!
 চোখের নিচে সুক্ষ একটা পানির দাগ যেন মনে হল !
 খুব বেশি আলো নাই । তাই ভাল করে দেখা যায় না । কিন্তু মেয়েটা আতংকিত এটা নিশ্চিত !
 -কি হয়েছে আপনার ?
 -আমি খুব বিপদে পড়েছি । আমাকে একটু সাহায্য করবেন প্লিজ । আরো কয়েক জনকে ডাকার চেষ্টা করেছিলাম কেউ আমার ডাক শুনলই না !
 -বলুন !
 কথা সত্য যে আমি সাধারনত রাস্তা ঘাটে কারো কথা খুব শুনি না । কিন্তু মেয়েটার সফ্ট্ চেহারা আর কন্ঠস্বর আামকে খানিকটা আকর্ষনই করলো !
 মেয়েটি বলল
 -আমি আসলে বাসায় যাচ্ছিলাম । হঠাৎ এখানে এসে খুব ঝামেলা বেঁধে গেল । যখন লোক গুলো গাড়ি ভাংছিল আমার ড্রাইভাই আমাকে রেখেই পালিয়ে গেলো !! আমি কোন রকম গাড়ি থেকে বেড়িয়ে এখানে লুকিয়েছি ।
 মেয়েটি কিছুক্ষন চুপ করে বলল
 -আমার খুব ভয় পেয়েছি ! কতজন কে ডাকলাম কেউ একটু শুনলোও না ! মানুষ গুলো এমন কেন !!
 আমি একটু হাসলাম ।
 -মানুষ এমনই ! বিপদের সময় কেউ কাউকে চিনে না ! যাক ! আপনি কোথায় যাবেন ?
 -আসলে আমি এরকম পরিস্থিতিতে কোনদিন পরি নি । আমায় মাথা টা যেন কেমন করছে ! ঠিক মত চিন্তা করতে পারছি না !! আমি এখন বাসায় কিভাবে যাবো !
 আমি কি বললাম আর মেয়েটা কি বলল ! আমি আবার বললাম
 -আপনি কোথায় থাকেন?
 -আমি ? আমি ধানমন্ডি-৩ এ থাকি !
 আমি পরিবাগের রাস্তা দেখিয়ে বললাম
 -আপনি তো এই রাস্তা দিয়ে চলে যেতে পারেন ! ওখান থেকে রিক্সা পাওয়া যাবে !
 মেয়েটি কেমন চুপ করে থাকলো !
 -কোন সমস্যা ?
 -আসলে আমি কোনদিন গাড়ি ছাড়া কোথাও যাই নি ! কিভাবে যেতে হয় ঠিক জানি না । আর বের হবার সময় মোবাইলটা গাড়ির ভিতরেই ফেলে এসেছি ! ব্যাগটাও ! মাথা ঠিক ছিল নাতো !!
 তার মানে মেয়েটার কাছে কোন টাকা নাই ! ব্যাগ যেহেতু গাড়িতে !!
 আমি কিছু বলতে যচ্ছিলাম কিন্তু দেখলাম কয়েকটা ছেলে এদিকেই আসছে! হাতে বাশ জাতীয় কিছু !
 মেয়েটা আবার ভয় পেয়ে গেল !
 -কিছু করবে না তো !
 আমি কি অভয় দিবো আমার নিজেও খানিকটা ভয় লাগছে ! ছেলে গুলোর মাথা গরম । কিছু করে ফেলতে পারে !
 আমিতো দৌড় দিতে পারবো কিন্তু এই মেয়েটার কি হবে ?
 আর একে ফেলেতো ঠিক দৌড়ও দিতে পারবো না !
 হয়তো পারবো , কিন্তু পরে তো মনে শান্তি পাবো না !!
 মেয়েটি আমার আরো একটু কাছে এসে দাড়ালো !!
 -আপনি আমাকে ফেলে দৌড় দিবেন না তো?
 আরে আমি যে দৌড় দেবার কথা চিন্তা করছি এই মেয়ে কিভাবে বুঝলো !!
 চালু মেয়েতো!!
 -না ভয় নাই ! দৌড় দিবো না !
 যদিও মুখে বললাম কিন্তু খুব বেশি ভরশা পেলাম না নিজের কাছে ।
 চুপচাপ দাড়িয়ে বললাম । শান্ত হয়ে দাড়িয়ে থাকতে বললাম মেয়েটাকে !!
 ছেলে গুলো আমাদএর সামনে দিয়ে যাবার সময় কিছু বলল না । কেবল একটু চেয়ে দেখলো !!
 আমি নিজের মনের ভিতরেই এমন উত্তেজনা বোধ করছিলাম যে মেয়েটা কখন যে আমার হাত চেপে ধরেছে আমি টের পাই নি । হয়তো মেয়েটা নিজেও টের পাই নি ।
 ছেলে গুলো চলে যেতেই বললাম
 -এখানে থাকা ঠিক নিরাপদ না । চলুন যাওয়া যাক ! হাটতে পারবেন তো ?
 -জ্বি ! পারবো !
 -আচ্ছা চলুন !
 আমি পরিবাগের ভিতর দিয়ে চলে হাটতে লাগলাম । মেয়েটা আমার পাশে পাশে হাটছে !!
 মেয়েটা বলল
 -আপনার নাম কি?
 -আমার?
 -আমি নিহিন ! আপনি?
 আমি আমার নাম বললাম !
 -কোথায় থাকেন?
 -আপনার আশেপাশেই থাকি আমি !
 -আপন আমার জন্য কষ্ট করলেন !!
 -না ঠিক আছে !! কোন সমস্যা নাই । আর আমিতো এমনিতেও ঐদিকে যেতামই ! তাই না !!
 মেয়েটি বলল
 -না তবুও ! আমি কত মানুষকে যে ডাকলাম কিন্তুএকজনও ঠিক মত শুনে নি ! একটু দাড়ায়ও নি ! এমন কি আমার ড্রাইভারও পালিয়ে গেল পালিয়ে !!
   মেয়েটার সাথে আরো কথা হল ! বাটা সিগনালে গিয়ে রিক্সা নিলাম ! মেয়েটাকে বাসায় পৌছে দিলাম !
 আমি ভেবেছিলাম বাড়ি পৌছে দিলে মেয়েটা অনেক ধন্যবাদ দিবে ! বাড়ির ভিতর নিয়ে যেতে চাইবে !! আরো কত কিছু করবে !
 কিন্তু ফাজিল মেয়েটা এমন কিছুই করলো না !
 আমাকে একটু ধন্যবাদ দিয়েই বাড়ির ভিতর চলে গেল !
 একবার ফিরেও তাকালো না !!
   যাহ !! লস প্রোজেক্ট !!
   তারিখঃ বৃহঃ, ৩০/০৮/২০১২ - ১২:০৮
গল্পট লিখেছিলাম বেশ কিছুদিন আগে ! আর এই সেই গল্প যেটার জন্য আমাকে ব্যান করা হয়েছিল । আজ কি মনে হল গল্পটা আবার দিলাম !! আমার একটা গল্প সংকলন আছে, যেখানে আমার লেখা সব গল্প গুলো জমা রাখি ! সেইটার জন্য গল্পটা আবার দিলাম ! জানি না আজকে আবারও আমাকে ব্যান করা হয় নাকি !! 
আচ্ছা গল্পে কি ব্যান খাওয়ার মত এমন কিছু আছে ? 
                            
                    সর্বশেষ এডিট : ১১ ই মার্চ, ২০১৩  রাত ১১:২৭                

