এক পরীর গল্প !!




 
                        একটা ছিল ছোট্ট পরী । সে সারা দিন আপন মনে খেলা করতো ! কত শত গান গাইতো । নাচতো আপন মনে ! ফুলের বাগানে ঘুরে বেড়াতো ! প্রতিদিন বিকেল বেলা সেই ছোট্ট পরী তার বাবা-মার হাত ধরে ঘুরে বেড়াতো ! বাবা আর মা কে সে অনেক ভালবাসতো ! রাতে বাবাকে ছাড়া ঘুমাতোই না ! পরীর বাবা প্রতিদিন পরীকে গল্প শুনিয়ে ঘুম পাড়াতো ! একদিন পরীর বাবা পরীকে ছেড়ে অনেক দুরে চলে গেল ! পরী অনেক কাঁদলো ! কিন্তু পরীর বাবা আর ফিরে এল না ! পরীর মা অনেক বুঝালো ! কিন্তু পরী তবুও কাঁদতো ! আর আগের মত নাচতো না ! গাইতো না ! একা একাই থাকতো ! এই ভাবেই পরী আস্তে আস্তে বড় হতে থাকলো ! একদিন হঠাৎ করে পরীর জীবনে এক ডায়নীর ছায়া পড়লো ! ডায়নী পরীর কত ক্ষতি করতে চাইতো কিন্তু পরীর কোন ক্ষতি করতে পারতো না ! তবুও ডায়নী টা পরীর পিছনে লেগেই থাকতো ! পরীর তখন আর একটু বড় ! দুর দেশে হাজির হল পড়া লেখার জন্য ! কত কিছু শিখতো ! কত কিছু জানতো ! আবার পরীর নিজের ভিতর নিজেকে ফিরে পেল ! আবার পরী গাইতে শুরু করলো । নাচতে শুরু করলো ! এমন একদিন পরী বনের ভিতর আপন মনে গাইছিল ! হঠাৎ করেই এক রাজকুমারের সাথে পরীর দেখা হয়ে গেল ! রাজকুমার অনেক দিন থেকে পরীর গান শুনে আসছিল লুকিয়ে লুকিয়ে ! প্রথম দেখা তেই পরীর প্রেমে পরেছে ! সব কিছুর ছেড়ে পরীর কাছে আসতে চাইলো সে ! পরীও সেই রাজকুমার কে ভালবাসলো ! কিন্তু সেই ডায়নী এখন পরীর পিছু ছাড়ে নি ! সেই ডায়নী রাজকুমার কে মন্ত্র দিয়ে তার সব স্মৃতি ভুলিয়ে দিল ! পরীর সব কথা রাজকুমারের মন থেকে হারিয়ে গেল ! পরী আবার একা হয়ে গেল ! পরী আবার একা একাই দিন কাটাতে লাগলো ! সব কিছু ভুলে থাকতে পরী নিজেই নিজের এক জন কাল্পনিক বন্ধু বানিয়ে নিল ! সেই কাল্পনিক বন্ধুর সাথেই পরীর দিন কাটতে লাগলো ! এতো কিছুর মাঝেও পরী গান গাইতো ! আপন মনে নাচতো ! আট নিজের কাল্পনিক বন্ধুর সাথে কথা বলতো ! এভাবেই দিন কেটে যাচ্ছিল পরীর আস্তে আস্তে পরীর গুনের কথা মানুষ জন জানতে শুরু করলো ! দুরদুরান্ত থেকে মনুষ আসতো পরীর সাথে কথা বলার জন্য ! পরীর কন্ঠের গান শোনার জন্য ! পরী কিন্তু কারো সাথে দেখা করতে পারতো না ! সেই ডায়নী যাবার আগে পরীকে মন্ত্র দিয়ে আটকে রেখে গিয়েছিল ! সেই মন্ত্রের তোড় সে একটা বোতলে ভরে নিয়ে গেল নিজের সাথে । নিজের গলায় ঝুলিয়ে ! পরী ঘরের পাশে একটা বড় বারান্দা ছিল কাঁচে ঘেরা ! পরীর যখন গান গাইতে ইচ্ছা কর‌তো তখন বারান্দায় এসে গান গাইতো ! মানুষজন বারান্দার নিচে দাড়িয়ে গান শুনতো !    এমনই করে দুর দেশের আরেক সাধারন ছেলে আসলো পরীর গান শোনার জন্য ! সবাই যখন চল গেল গান শুনে সেই ছেলেটি তবুও বসে রইলো পরীকে  দেখার জন্য ! পরীর কন্ঠ ঠিক তার বড় বোনের মত ! ছেলেটির বড় বোনও তাকে ঠিক এই ভাবেই গান শোনাতো !  ছেলেটির বড় বোন মারা গেছে অনেক দিন আগে ! সেই একবার পরীর সাথে দেখা করতে চাইলো !  কিন্তু পরী দেখা দিল না ! এভাবে যখন সাত দিন সাত রাত পার হল তখনও ছেলেটি সেই জায়গায় বসে রইলো ! তখন পরীর একটু মায়া হল ! প্রহরীকে বলে সে ছেলেটি কে নিজের প্রাসাদের ভিতর নিয়ে এল ! পরী পর্দায় আড়াল থেকেই দেখতে কে দেখতে লাগলো ! যখন ছেলেটি কে খাবার দেওয়া হল সে খেতে অস্বীকৃতি জানালো ! সে বলল যে সে পরী কে নিজের চোখে না দেখে কিছু খাবে না ! পরী কি করবে কিছুই ভেবে পেল না ! পরী বলল তার দেখা করতে হলে সেই ডায়নি বুড়িকে মেরে তার গলায় ঝুলানো লকেট নিয়ে আসতে হবে ! আর লকেটক টা আনতে হবে ঠিক তার জন্মদিনের চার দিনের মাথায় ! তা না হলে দেখা হবে না ! ছেলেটি তখনই বের হয়ে গেল ! কারন হাতে সময় ছিল খুব কম ! সাত দিন সাত রাত পার করে ছেলেটি সব থেকে উচু পাহারে গিয়ে হাজির হল যেখানে ডায়নী বুড়ি ছিল ! ডায়নি বুড়ির কে মেরে ছেলেটি বুড়ির গলার গলায় ঝুলনো বোতল নিয়ে আবার রওনা দিল পরীর প্রসাদের উদ্দেশ্য ! ঠিক ঠিক পরীর জন্মদিনের চার দিনের মাথায় হাজির হল পরীর রাজ প্রসাদের সামনে ! আজকে পরীর সাথে তার দেখা হবে ! বোতলে রভেতরে ধোঁয়া জাতীয় কিছু ছিল । ছেলেটি সেই ধোঁয়া প্রসাদের চারি পাশে ছিটিয়ে দিল ! মন্ত্র দুরে হয়ে গেল ! এখন পরী মুক্ত ! পরী কি এখন বের হবে ? তার মত একজন সাধারন ছেলের সাথে দেখা করবে ! তবুও ছেলটি দারিয়েই রইলো !    এতো দিন পরে ছেলেটি তার হারানো কাউকে ফিরে পাবে ! এই আশায় ছেলেটি দাড়িয়ে রইলো ! আজ কি তার সাথে পরীর দেখা হবে ? ঐ তো সূর্য অস্ত যাচ্ছে । ঠিক তখন প্রাসাদের দরজা খুলে গেল ! এই তো বেড়িয় আসছে ! কেউ একজন বেড়িয়ে আসছে !  পরী আপুর জন্মদিনে ঢাকাতেই ছিলাম না ! কি করি !! একটু দেরী হয়ে গেল ।যাক না ! আমি জানি পরী আপুর কাছে এটা কিছু মনেই হবে না ! একটু দেরীতে হলেও আপু তোমাকে জানাই শুভ জন্মদিন  !! ঠিক পরীর মতই যেন সুন্দর হয় তোমার জীবন !!
                    
