আমি মেয়েটির বাড়ির সামনে বসে চিকেন স্যুপ খেতাম !!




 
                        -মামা আর এক বাটি দিমু ?আমি স্যুপ মামা দিকে একবার তাকালাম আর একবার তাকালাম আমার হাতের খালি বাটিটির দিকে ! ইতি মধ্যে দুই বাটি খেয়ে ফেলেছি । এটা নিয়ে তিন নাম্বার বাটি হবে ! আমি স্যুপ মামার দিকে তাকিয়ে একটু ইতস্তত হাসি দিলাম ! বললাম-এক দিনে কি এতো গুলো সহ্য হবে ? -আরে হইবো মামা ! আমার স্যুপে কুনো ভ্যাজাল নাই ! কোন সমস্যা হইবো না । এই বলে মামা আরেক বাটি ভরতে লাগলো ! আমি বললাম-দাও ! তিন নাম্বার বাটি !আমি আমার তিন নাম্বার স্যুপের বাটির জন্য অপেক্ষা করতে লাগলাম । আসলে ঠিক তিন নাম্বার বাটির জন্য না । আমি অপেক্ষা করছি তার জন্য । মেয়েটা আজকে আসছে না কেন ? আর যদি আধাঘন্টার মধ্যে না আসে তাহলে আমাকে চলে যেতে হবে । আর কত স্যুপ খাওয়া যায় এক দিকে । পেটের ভিতর এর মধ্যে কেমন একটা ডাকা ডাকি শুরু করেছিয়েছে ! অন্য দিন তো একটা বাটি খেতে না খেতেই মেয়েটি হাজির হয় । আজকে কেন বের হচ্ছে না ?আসলেই মেয়েদের সময় জ্ঞানেরখুব অভাব । স্যুপ মামা আমাকে স্যুপের বাটি হাতে হাতে দিতে বলল-মামা এইডার ভিতর ঝাল কম দিছি ! মজা পাইবেন ।-হুম বুঝলাম । তা তোমার রেগুলার কাষ্টমার কই গেল ?মামা আমার কথা শুনে আবার হাসলো । -হ ! আমিও তো খুজতাছি । আজকা আহে না ক্যান ?-বাসায় আসে তো ? -কি জানি কইতে পারি না ! আমার কেন জানি মনে হচ্ছে রাইসা বাসায় নেই । বাসায় থাকলে এতোক্ষনে নিশ্চই চলে আসতো ! অন্তত একটা বার জানলা দিয়ে উকি মারতো ! কিন্তু মেয়ের কোন খোজ নাই ! যে কেউ ভাবতে পারে যে মানুষ একবার বসেই পরপর তিনবাটি স্যুপ খেয়ে ফেলতে পারে তার নিশ্চই স্যুপ খুব পছন্দ ! কিন্তু ব্যাপারটা আসলে তা না । স্যুপ মামার নাম মনে হয় রমিজ ! এলাকায় এই স্যুপের দোকান টা খুব বেশি নতুন না ! আর আমার অবশ্য অত জানার আগ্রহও নাই ! আমার চিকেন কর্ন স্যুপ খুব একটা পছন্দও না ! আমি ফুসকা খাই । মাস দুয়েক আগের কথা । বাসা থেকে বের হতে যাবো বড় আপু আমার হাতে একটা বাটি দিয়ে বলল -আসার আমি যেন এক বাটি স্যুপ নিয়ে আসি । খানিকটা বিরক্ত হলেও কিছু বললাম না । বাটি হাতে নিয়ে বের হয়ে এলাম । মামার স্যুপের দোকানটা খুব বেশি বড় না ! একটা বাড়ির সিড়ি ঘরের সামনে একটা বড় নীম গাছ রয়েছে তার নিচে ছোট্ট একটা ঘর ! সাময়িক ! কেবল সন্ধ্যা বেলা বসে । কয়েক ঘন্টার জন্য ! সিড়ি ঘরের আসে পাসেই কয়েকটা বেঞ্চ পাতা । মানুষ জন ওখানে বসে স্যুপ খায় ! আমিও ওখানে দাড়িয়ে অপেক্ষা করতে লাগলাম স্যুপ নেওয়ার জন্য ! অপেক্ষা করছি ঠিক এমন সময় আমার বুকের মাঝে একটা ধাক্কা লগলো ! লাম্বায় আমার থেকে একটু ছোট হবে ! কালো জিন্স পর আর কালো টিশার্ট পরা এক মেয়ে ! একদম ঝড়ের মত এল ! এসেই সবাই কে উপেক্ষা করে মামার দিকে একটা বড় বাটি বাড়িয়ে দিয়ে বলল-জলদি একবাটি স্যুপ দেন ! একটুও দেরি করতে পারবো না ! এমনিতেই বেশ ভিড় ছিল ! আমার মত অনেকেই অপেক্ষা করছিল ! কিন্তু দেখলাম মামা সবার আগে মেয়েটাকেই স্যুপ দিয়ে দিল ! মেয়েটি যেমন ঝড়ের মত এসেছিল ঠিক তেমন করে চলে গেল ! মেয়েটি যাওয়ার পরে আমার একটু হুস ফিরলো ! এতোক্ষন আমি কি দেখলাম ! আর কি ভাবছিলাম ! রাতের বেলা কেন জানি মেয়েটার কথাই বার বার ঘুরে ফিরে মনে আসতে লাগলো ! ঠিক মত বুঝলাম না । পরদিন ফুচকা খাওয়া বাদ দিয়ে কেন জানি স্যুপ খেতে হাজির হয়ে গেলাম ! অপেক্ষা করতে লাগলাম মেয়েটার জন্য ! হাতের স্যুপের বাটিটাও প্রায় শেষ হয়ে আসছে । এখনকি করি ?মামার দিকে তাকাতেই বলল-মামা ! আর এককাপ হবে নাকি ?-দাড়াও মামা ! আগে এইটা শেষ করে নেই ! -মামা ! আজকা মনে হয় আফামনি আর আইবো না ! -হুম ! আসলেই রাইসা আজকে মনে হয় আর আসবে না ! আমি যখন ধরেই নিলাম যে রাইসা আর আসবে না ঠিক তখনই রাইসা এসে হাজির ! বাইরেই গিয়েছিল । পোষাক দেখেতো তাই মনে হচ্ছে ! হাতেও দেখি বেশ কয়েকটা ব্যাগ ! আমার দেখেই কি যেন ভাবলো ! তারপর আমাকে অবাক করে দিয়ে আমি যে বেঞ্চে বসে স্যুপ খাচ্ছিলাম সেখানে বসে পড়লো ! তারপর মামাকে বলল-স্যুপ মামা ! একবাটি স্যুপ দিন ! ঝাল বেশি করে দিবেন । -আফা ! কই গেছিলেন ?-এই একটু শপিংয়ে । কেন মামা ? কেউ কি খোজ করছিল আমার ?এই কথা বলে রাইসা আমার দিকে তাকালো ! একটু যেন মিচকি হাসলো ! স্যুপের বাটি হাতে নিতে নিতে আমার দিকে তাকিয়ে রাইসা আসতে করে বলল-ক বাটি খেয়েছেন ?-আমি ?-হুম ! -এই তো শুরু করলাম মাত্র !-তাই ? আমি তো জানি তিন বাটি চলছে !আমি খানিকটা অবাক হয়ে তাকাল রাইসার দিকে ! এই মেয়েটা কিভাবে সব কিছু জেনে যায় ! আমি যে রাইসার জন্য অপেক্ষা করি এটা তো ওর জানার কথা না । দোকান টা যেহেতু ওদের বাসার সামনে সেহেতু যে কেউ ই এখানে স্যুপ খেতে আসতে পারে সেই হিসাবে আমিও আসি ! কিন্তু কদিন থেকেই আমার কেন জানি মনে হচ্ছে রাইসা ঠিকই টের পেয়েছে যে আমি কেবল ওর জন্যই এখানে আসি ! মামা আবার বলে নাই তো ? নাহ ! মামার তো বলার কথা না ! অবশ্য মামাও কদিনের ভিতর টের পেয়ে গেল আমার মনের কথা ! অন্তত আমার আচরন তো তাই বলছিল ! মামাকে মেয়েটার ব্যাপারে টুপটাক কথা বার্তা জিজ্ঞেস করতাম ! মামাও হেসে জবাব দিতো !  দুই সপ্তাহ আগের কথা ! আমি সন্ধ্যা বেলা বসে আছি । টিপটিপ বৃষ্টি হচ্ছিল এটা দেখে কাস্টমারও কম ছিল ! কয়েক মিনিট পরেই রাইসা এসে হাজির ! আজকে দেখলাম ওর হাতে কোন বাটি নাই । খালি হাতে মেয়েটা আমার দিকে তাকিয়ে রইলো কিছুক্ষন । -আজকে স্যুপ খাইবেন না আফা !-নাহ ! আজকে খাবো না ! এমনি এলাম । এই বলেই রাইসা আমার পাশ দিয়ে আস্তে করে চলে গেল ! যওয়ার সময় আস্তে করে বলল-এতো স্যুপ খাওয়া ভাল না ! আমি রাইসার কথা শুনে অবাক হয়ে গেলাম । স্যুপ মামার দিকে তাকিয়ে দেখি সেও মিটমিট হাসতেছে ! আমি মামার দিকে তাকাতেই মামা বলল-কাম হইতাছে মামা ! -কি বল মামা ?-মামা ! আপনি ঠিকই জানেন আমি কি বলতাছি ! লাইগ্যা থাকেন ! সিগনাল গ্রিন ! তার পর থেকেই রাইসা সাথে আমার চোখাচোখির খেলা চলতে শুরু করলো ! রাইসা আসতো ! আমি স্যুপ খেতাম । স্যুপ খেতে খেতে ওর দিকে তাকাতাম । ওর আমার দিকে তাকাতা ! ওর আমার দিকে তাকাতো ! আর আজকে এই ব্যাপার ! আমি একটু সংকুচিত হয়ে বসলাম !রাইসা বলল-সিরিয়াস লি ? এখানে বসে তিন বাটি স্যুপ কিভাবে খেলেন ? মানে আপনার মত রোগা পাতলা একজন মানুষ কিভাবে তিন বাটি স্যুপ খেয়ে ফেলল ! আসলেই সরুর পেটে গরু আটে ! আমি কেবল রইসার দিকে তাকিয়ে রইলাম কিছুক্ষন ! রাইসা এমন ভাবে কথা বলছে যেন আমাকে অনেক দিন আগে থেকেই চিনে ! কিন্তু সমাস্য হচ্ছে এই মেয়েটা এতো খবর কিভাবে জানে ? আর আমি যে তিন বাটি স্যুপ খেয়েছি এটাই বা মেয়েটা কিভাবে জানে ?জানুক ! যে ভাবে জানে জানুক ! আমি বললাম-আমি তিন বাটি স্যুপ খেয়েছি তোমাকে কে বলল-কিভাবে জানি সেটা তো বড় কথা না ! ক্থাটা সত্য কিনা বলেন ?-হুম ! -কেন ?আমি কোন জবাব দিলাম না ! রাইসা আবার বলল-আমার কি মনে হয় জানেন ? আপনি ইতিহাসে প্রথম একজন যে কিনা মেয়ে পটানোর জন্য বসে বসে স্যুপ খান ?-মানে কি ?-মানে কিছু না ! আমার খাওয়া শেষ ! আমি যাই ! এই বলে রাইসা উঠে গেল । মামার কাছে বাটি দিতে দিতে বলল-আজকে আমার স্যুপের বিল তানভীর সাহেব দিবে !তানভীর ?এই মেয়ে আমার নাম জানে কিভাবে ?আশ্চার্য !  রাইসা আমার দিকে আবার তাকিয়ে একটু হেসে চলে গেল ! আমি খনিক্ষন বসে রইলাম চুপ করে । কি হচ্ছে ?কেমন করে হচ্ছে ?মামার দিকে তাকিয়ে বললাম-কি হল এটা মামা ?-মামা ! আমি আগেই কইছিলাম ! সিগনাল গ্রিন ! আমি বিল দিয়ে বাড়ির দিকে হাটা দিলাম ! আসলেই মনে হচ্ছে সিগনাল গ্রিন !! সিগনাল গ্রিন ! Click This Link

