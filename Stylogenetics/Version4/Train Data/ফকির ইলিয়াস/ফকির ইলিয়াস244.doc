যোগ-বিয়োগের রাজনীতিতে দক্ষিণ-পূর্ব এশিয়া




 
                        যোগ-বিয়োগের রাজনীতিতে দক্ষিণ-পূর্ব এশিয়া ফকির ইলিয়াস ========================================১৮ মে ২০০৯ দিনটি দক্ষিণ-পূর্ব এশিয়ার ইতিহাসে একটি উল্লেখযোগ্য দিন। এদিন সকালেই বিশ্ববাসী জানতে পারল, শ্রীলঙ্কার বিপ্লবী তামিল নেতা ভেলুপিল্লাই প্রভাকরণ নিহত হয়েছেন। শ্রীলঙ্কার সরকার ঘোষণা করল, তামিল বিদ্রোহী সংগঠন এলটিটিইকে পরাজিত করে তারা বিজয় ছিনিয়ে নিয়েছে। নিউইয়র্কে বসে সকালের সংবাদটা দেখেই মনটা বেশ বেদনাক্রান্ত হলো। প্রভাকরণ নিহত হয়েছেন। তার সব ঘনিষ্ঠ কমরেডসহ তাকে নির্মমভাবে হত্যা করেছে লঙ্কান সেনাবাহিনী। এই ক'দিন থেকেই এলটিটিই ঘোষণা দিয়ে আসছিল তারা আত্মসমর্পণ করবে। তারা রণেভঙ্গ দেবে। তার প্রস্তুতিও চলছিল। তামিল টাইগাররা পরাজয় যখন মেনে নিচ্ছিল তখন শত শত কমরেডও মাটির বাঙ্কারে আত্মহত্যা করছিল। প্রভাকরণ তার স্বদেশ ছেড়ে অন্য কোথাও আশ্রয় নেবেন এটাই ছিল কাম্য। তিনি যেতে চেয়েছিলেনও। বিভিন্ন সূত্র সে খবরই দিচ্ছিল। সেনাবাহিনী বলছে, তিনি সদলবলে পালানোর সময়ই তাকে হত্যা করা হয়েছে আক্রমণ-পাল্টা আক্রমণে।বিষয়টি খুবই মর্মান্তিক। তামিল টাইগাররা তাদের 'স্বাধীনতা'র জন্য সশস্ত্র সংগ্রাম করছে গত প্রায় পঁচিশ বছর ধরে। ১৯৮৩ সালে শুরু হয়েছিল এই সশস্ত্র বিপ্লব। তারপর থেকে তামিল স্বাধীনতাকামীরা তাদের সংগ্রাম অব্যাহত রেখেছে। আত্মঘাতী বোমা হামলা হয়েছে। ঘটে গেছে অনেক ঘটনা। তামিল টাইগারদের এই অগি্নস্ফুরণ থেকে রেহাই পায়নি ভারতও। ভারতের সাবেক প্রধানমন্ত্রী রাজীব গান্ধী হত্যাকাণ্ডে তামিল আত্মঘাতীদের হাত ছিল বলে দাবি করেছিল তারা।শ্রীলঙ্কার রাষ্ট্রপতি মাহিন্দ রাজাপাকসে বলেছেন, এই বিজয় সাধারণ মানুষের। বিদ্রোহীদের দমনের মাধ্যমে শ্রীলঙ্কার সংহতি পুনপ্রতিষ্ঠিত হয়েছে।তামিলরা কেন সংগ্রাম করছিল তা কারও অজানা নয়। এমন স্বাধীন ভূখণ্ড প্রতিষ্ঠার দাবি ভারতেও উঠেছে ইতোমধ্যে। শিখ সমপ্রদায় তাদের 'খালিস্তান' প্রতিষ্ঠার দাবিতে সংগ্রাম করেছে দীর্ঘদিন। ঘটেছে অনেক রক্তপাতও। অনেকেই মনে করেন, ভারতীয় কংগ্রেস পার্টি খুব কৌশলে শিখ সমপ্রদায়ের প্রতিনিধি মনমোহন সিংকে প্রধানমন্ত্রী করে এই তুষানলে ছাইচাপা দিয়েছে। এখন 'খালিস্তান' প্রতিষ্ঠার দাবিটি প্রায় স্থিমিতই বলা যায়। শিখ সমপ্রদায়ের এই পিছু হটার পর আসাম অঙ্গরাজ্যকে 'স্বাধীন' ঘোষণার দাবিতে পিছু হটেছে সেই অঞ্চলের বিদ্রোহীরাও। অনুপ চেটিয়া পরেশ বড়ুয়ার অনুসারীরা তাদের কার্যক্রম বিচ্ছিন্নভাবে চালিয়ে গেলেও তাতে খুব একটা গতি নেই।কথা হচ্ছে, শ্রীলঙ্কায় তামিল টাইগাররা পরাজয় বরণ করার পরও বরেণ্য তামিল কমরেড প্রভাকরণকে তার সাথীদেরসহ এমন ভাগ্যবরণ করতে হলো কেন? তাকে হত্যা করাই যেন মুখ্য বিষয় হয়ে উঠল? এই সত্যটি আমরা জানি, কোন বিপ্লবী নেতাকে হত্যা করলেই তার আদর্শকে হত্যা করা যায় না। আমাদের মনে পরে যায় চে গুয়েভারার কথা। যিনি বলতেন, 'বিপ্লব বেঁচে রবে মুক্তিকামী মানুষের প্রাণে প্রাণে।'শ্রীলঙ্কার সরকার প যাই বলুক না কেন, আমি মনে করি, বিপ্লবী প্রভাকরণকে হত্যার মাধ্যমে কোন কৃতিত্ব তারা দেখার যোগ্যতা রাখে না। কারণ তার অনুগত এলটিটিই আত্মসমর্পণের ঘোষণা দেয়ার পরপরই প্রভাকরণ এবং তার ঘনিষ্ঠ কমরেডদের বাঁচানো, নিরাপত্তা প্রদানের দায়িত্বটি সরকারেরই ছিল। তারা তা যথাযথভাবে পালন করেনি। বরং একজন কমরেডকে একজন মুক্তিকামী বীরকে হত্যার মাধ্যমে ঐতিহাসিক ঘৃণ্য কাজটিই করেছে। প্রভাকরণকে হত্যা করা গেলেও তার চেতনার শাণিত প্রবাহকে হত্যা করা কঠিন। আর তাই শত বছর পরে হলেও তামিল সাম্রাজ্যের গ্রামে গ্রামে যে আরও অনেক প্রভাকরণ জন্ম নেবে না তার নিশ্চয়তা কে দেবে? মানুষের স্বাধীনতা লাভের অধিকার এবং অঙ্গীকার দমিয়ে রাখা যায় না। গণমানুষের জয় হবেই।আজ হোক কাল হোক, শতবর্ষ পরে হোক।দুই. দক্ষিণ-পূর্ব এশিয়ার রাজনীতিতে ২০০৯ সালের এই পাঁচ মাসেরও কম সময়ে বেশ উল্লেখযোগ্য কিছু ঘটনা ঘটে গেছে। পাকিস্তান জঙ্গি দমনে সুদৃঢ় প্রত্যয় ব্যক্ত করেছে। গিলানি-জারদারির সরকার বোমায় বোমায় বিত করেছে জঙ্গি আস্তানা। বাংলাদেশে শেখ হাসিনার নেতৃত্বে গঠিত নিরঙ্কুশ সংখ্যাগরিষ্ঠ সরকার যুদ্ধাপরাধীদের বিচারের ঘোষণা দিয়েছে। তামিল টাইগার শোচনীয় পরাজয়ের মাধ্যমে একটি বিপ্লবের পঁচিশ বছরের অধ্যায়ের সমাপ্তি ঘটেছে। আর প্রায় সংখ্যাগরিষ্ঠতা নিয়েই পুনরায় মতায় এসেছে সোনিয়া-মনমোহন সিংয়ের নেতৃত্বে ভারতীয় কংগ্রেস।কংগ্রেসের এবারের বিজয়ে একটি বিষয় খুব স্পষ্ট হয়ে উঠেছে, ভারতের সাধারণ মানুষ ধর্মীয় মৌলবাদী আস্ফালনকে মোটেই গ্রহণ করেননি। অন্যদিকে কলকাতায় রামপন্থীদের হারের পরিমাণ বুঝিয়ে দিয়েছে, সে অঞ্চলের মানুষও পরিবর্তন চাইছে। বিজেপি পরাজয় মেনে নিয়ে প্রায় ঘরকুনো হয়ে পড়েছে ইতিমধ্যেই। ক্যারিশম্যাটিক ২৭২-এর চাকাটি কংগ্রেসের দিকে সুপ্রসন্ন হওয়ার পর সোনিয়া গান্ধী আবারও ঘোষণা দিয়েছেন, মনমোহন সিংই দ্বিতীয় বারের মতো প্রধানমন্ত্রী হচ্ছেন।ভারতের রাজনীতিতে রাহুল গান্ধী এবং প্রিয়াঙ্কা গান্ধী দু'জনেই দুই নত্র হিসেবে বিবেচিত হচ্ছেন। ভারতীয়রা বেশ পূর্ব থেকেই বলছে তারা সোনিয়া-রাজীব কন্যা প্রিয়াঙ্কার মাঝে 'ইন্দিরা মা'-জীকেই খুঁজে পাচ্ছে। এদিকে রাহুল কি শীর্ষ কোন পদ নিচ্ছেন? তা উড়িয়ে দিয়েছেন রাহুল, সোনিয়া দু'জনেই। রাহুল, মনমোহনের মন্ত্রিসভায় জুনিয়র কোন মন্ত্রী হবেন কিনা সে সায়ও এখন পর্যন্ত আসেনি গান্ধী পরিবারের প থেকে। ভারতের রাজনীতিতে গান্ধী পরিবারের একটা দাপট যে এখনও রয়েছে তা বরুণ গান্ধী, মানেকা গান্ধীর বেলায়ও দেখা গেছে।আমি মনে করি ভারতের জনগণ সুচিন্তিত রায়ই দিয়েছেন গণতন্ত্রের পক্ষে। একদিকে মার্কিন যুক্তরাষ্ট্রের সঙ্গে বিপুল সখ্যপ্রিয় কংগ্রেসের নীতিমালা, অন্যদিকে ভারত রাষ্ট্রটির অভ্যন্তরে পরম অহিংসতার দ্যেতনা প্রতিষ্ঠার প্রচেষ্টা নন্দিত হয়েছে। পরাজিত হয়েছে সব অপশক্তি। এখন মনমোহন সিং-এর সরকার তাদের ওয়াদা পূরণ করার পালা শুরু করতে যাচ্ছে।উপমহাদেশের জঙ্গিবাদ একটি আস্তানা গড়ে তোলার চেষ্টা করা হচ্ছে দীর্ঘদিন থেকেই। এজন্য অস্ত্র, অর্থ এবং পেশিশক্তির মদদ বিতরণ করা হচ্ছে সব দরকারি রাষ্ট্র পয়েন্টে। মধ্যপ্রাচ্যকেন্দ্রিক একটি গোষ্ঠী মনে করে এই উপমহাদেশের ধর্মপ্রাণ মানুষের চেতনাকে কাজে লাগিয়ে তারা প্রতিষ্ঠিত হবে। আরব মুল্লুকে তারা যা পারেনি, তারা তা প্রতিষ্ঠা করবে দণি-পূর্ব এশিয়ায়। এই অশুভ শক্তিটির উদ্দেশ্য আগে যেমন সহিংস ছিল এখনও তেমনি আছে।এই অঞ্চলে মানুষ বাড়ছে। বাড়ছে মানুষের চাহিদাও। বিবর্তনে বিশ্ববাসী মানুষ পরিবর্তন চায়, চাইতেই পারে। বেদনার কথা হচ্ছে, স্বাধীনতাকামীরা পরাজিত হচ্ছে। আর জিতে যাচ্ছে উগ্র জঙ্গিবাদীরা, শোষকরা। এরও একদিন পরিবর্তন আসবে। আসতেই হবে। তা না হলে তো মানুষের বিজয়ের ধারাবাহিকতাই ব্যাহত হবে। নিউইয়র্ক, ২০ মে ২০০৯--------------------------------------------------------------------দৈনিক সংবাদ।ঢাকা। ২২মে ২০০৯ শুক্রবার প্রকাশিতছবি - এলজিবিয়েটা সাইরুলেস্কা

