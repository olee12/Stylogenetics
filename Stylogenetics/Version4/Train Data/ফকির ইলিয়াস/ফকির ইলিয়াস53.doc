কাব্যচিন্তন _  ক্ষণজীবি  - এর একটি কবিতা




 
                        না তার কোনো কবিতা আমি এর আগে পড়িনি। আমার একটি লেখায় 
তার মন্তব্যের সূত্রেই তার লেখার সাথে আমার পরিচয়।
তার ব্লগার নাম ক্ষণজীবি  । ব্লগ লিখছেন ৩ বছর ৭ মাস থেকে। লিখেন কম। কিন্তু কী লিখেন তিনি ? লিখেন কবিতা ।
আমার খুব প্রিয় একটি বিষয় । আমি পড়েছি তার প্রতিটি কবিতা এই ব্লগে।  তন্ময় হয়েছি বার বার ।
যে কবিতাটি নিয়ে আমি আলোচনা করবো , পড়ুন সেই কবিতাটি ....
Click This Link  এপিটাফের ঘ্রাণ 
===========
তোমরা হেঁটে যাও কবরের গলুই ছুঁয়ে
ঝুঁকে দেখো একবার আদিম রক্তের ঘ্রাণ
ইতিহাস যদি কেঁদে ওঠে কখনো হঠাৎ, দেখবে
প্রয়াত জনসভা ঘুমিয়ে গেছে ভীষণ মমতায়
 স্বপ্ন দেখতে বলি তবুও তোমাকে আবার
ইতিহাসে নাক ডুবিয়ে দাও পরম আহ্লাদে
গভীর আস্বাদে খুঁজো সভ্যতার গোপন হীরক
উজ্জ্বল আলোয় তন্দ্রা হারিয়ে হও পরম প্রদীপ
দেখো জাগছে কিনা অজানামুখী তরুণ পথিক
 তবুও ঘুমিয়ে গেছে যারা নরম ঘাসের হৃদয়ে
মিশে গেছে রক্তে আর ইতিহাসের গোপন কোঠায়
রেখে গেছে মহীরুহ, সবুজ ফলের জাজিম
শিয়রে তাদের রুদ্ধ প্রশ্বাস নিয়ে দাঁড়িয়ো আবার
অস্তগামী সূর্যের মুখর লালচে আলোয়...
  সর্বশেষ এডিট : ০৭ ই মার্চ, ২০০৭ ভোর ৪:৫৩
 ---------------------------------------------------------------------
যে জীবন মানুষকে লালন করে , তার একটা ক্ষণ আছে যার নাম সন্ধ্যা।
এই সন্ধ্যা কিংবা আচ্ছন্নতা বুকে নিয়ে যে মানুষটি ঘুমিয়ে গেছে- তার 
বুকই স্বপ্নের জনসভা। মানুষ আর জনসভা ঘুমিয়ে আছে সমান্তরাল। 
কবি স্বপ্নকেই বেছে নিয়েছেন - তার ভবিষ্যের বাহন হিসেবে ।
বলেছেন .....
উজ্জ্বল আলোয় তন্দ্রা হারিয়ে হও পরম প্রদীপ
দেখো জাগছে কিনা অজানামুখী তরুণ পথিক  হাঁ, তরুণতম পৃথিবীর সূর্যই পারে ধারণ করতে সকল শক্তির উৎস। 
এই কবিটায় কবি কিছু চিত্রকল্প ব্যবহার করেছেন খুব দক্ষতার সাথে।
 ইতিহাসের গোপন কোঠায়  সবুজ ফলের জাজিম  পরম প্রদীপ  প্রয়াত জনসভা  একজন কবি দেখেন ভালোবাসার নিমগ্ন চোখ দিয়ে। তার এই দেখা 
আমাদেরকে মনে করিয়ে দেয় - অন্য কোনো ভুবনের কথা ।
যেখানে কেবলই প্রশান্তি - কেবলই মমতা। 
সূর্য ডোবে , ঠিক স্বপ্নের আভাকে নতুন করে জাগাতেই ।
আমি এই কবির ব্লগ টি পড়ার জন্য সবাইকে আমন্ত্রণ জানাই।
ধন্যবাদ কবি ক্ষণজীবি । 
 ছবি - ওয়াল্টার গীর্য 

                    সর্বশেষ এডিট : ২০ শে ফেব্রুয়ারি, ২০১০  সকাল ১০:১৭                

