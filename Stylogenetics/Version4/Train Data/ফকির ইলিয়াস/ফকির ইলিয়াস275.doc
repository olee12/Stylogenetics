ইতিহাসের আলোয় সুশাসনের সদিচ্ছা




 
                        ইতিহাসের আলোয় সুশাসনের সদিচ্ছা ফকির ইলিয়াস=========================================একটি জাতীয় দৈনিকের সংবাদ শিরোনাম দেখে রীতিমতো শঙ্কা হয়েছে। ওই শিরোনামে বলা হয়েছে, বর্তমান ক্ষমতাসীন সরকারের পক্ষ থেকে অনুষ্ঠিতব্য চারটি সিটি করপোরেশন নির্বাচনে ‘সৎ নেতৃত্ব’ খোঁজা হচ্ছে। ওই দৈনিকে চারজন প্রার্থীর ছবিসহ নামও ছাপা হয়েছে। বলা হয়েছে, সরকারি বিভিন্ন সংস্খার নির্বাহী কর্মকর্তারা এসব ‘সৎ ব্যক্তিত্বের’ ব্যাপারে খোঁজখবর নিচ্ছেন এবং এই ‘সৎ নেতৃত্ব প্রকল্পকে’ নেপথ্যে সমর্থন দিচ্ছে জামায়াত। কিংস পার্টির এই কর্মযজ্ঞ ভাবিয়ে তুলেছে দেশবাসীকে। (দেখুন দৈনিক সমকাল ২৭ জুলাই ২০০৮)।এখানে একটি কথা স্মরণ করা যেতে পারে, বর্তমান ওয়ান ইলেভেনের চেতনাধারী সরকার ক্ষমতায় এসেই ঘোষণা দিয়েছিল, তারা যোগ্য ও সৎ নেতৃত্বের হাতে ক্ষমতা তুলে দিয়ে বিদায় নেবে। যা জাতিকে আশার আলো দেখিয়েছিল। কিন্তু সেই সৎ নেতৃত্ব নির্বাচনের অধিকার ও স্বাধীনতা তো রাষ্ট্রের জনগণেরই থাকার কথা। নির্বাচন এলে আমরা দুটি শক্তির বিচরণ লক্ষ্য করি। একটি হচ্ছে টাকাওয়ালা পেশিশক্তি। যারা টাকা ও বাহুবল দিয়ে ভোট দখলের স্বপ্নে বিভোর থাকে এবং কখনও তারা জিতেও যায়। অন্যদিকে সৎ এবং নিষ্ঠাবান প্রার্থীরা তাদের নীতি ও আদর্শ নিয়ে হাজির হন মানুষের কাছে। আর এসব প্রার্থীর নিকট অতীতে জিতে আসতে বেশ বেগ পেতেই হয়েছে বলা যায়।বাংলাদেশে কালো টাকা ও পেশি সন্ত্রাসের জন্ম কারা দিয়েছে? এর সহজ উত্তর হচ্ছে­ এক শ্রেণীর রাজনীতিকই প্রতিপক্ষকে ঘায়েল কিংবা হয়রানি করার জন্য নিজ নিজ অঞ্চলে মস্তান পুষেছেন। আর এসব সন্ত্রাসী রাজনৈতিক মদদ পেয়েই এক সময় রাজধানীতে এসে নিজ নামের সঙ্গে ‘কুত্তা’, ‘টোকাই’, ‘বানর’ ইত্যাদি উপাধি লাগিয়ে ত্রাস হয়েছে সাধারণ মানুষের জন্য।এই যে একটি চরম ত্রাসের রাজত্ব­ তা কি একদিনে সৃষ্টি হয়েছিল বাংলাদেশে? না একদিনে হয়নি। আর এই অস্বস্তিকর পরিমণ্ডল গড়ে তুলতে সুবিধাবাদী রাজনীতিকরাই ভমিকা রেখেছে সবচেয়ে বেশি। যারা এসব অনিয়ম, জুলুমের বিরুদ্ধে কথা বলতে চেয়েছেন, তাদেরই খুন করা হয়েছে। আওয়ামী লীগ নেতা ময়েজউদ্দিন, শাহ এএমএস কিবরিয়া, আহসান উল্লাহ মাস্টার, জাসদ নেতা কাজী আরেফ আহমদ এমনকি বিশিষ্ট সাংবাদিক শামছুর রহমানও এ নির্মম হত্যাকাণ্ডের শিকার হয়েছেন এই বাংলাদেশে।কিন্তু ইতিহাসের পাতায় দৃষ্টি দিলে দেখা যাবে, যারা প্রতিপক্ষকে শক্তিশালী ভেবে তাদের খুন করিয়েছিলেন, সেই হীনমনা নেতারা কি সমাজে টিকে থাকতে পেরেছেন? না, তারা আজ ভাল অবস্খায় নেই। কারণ ইতিহাসের সত্যস্তম্ভ কালে কালে স্বার্থপরদের চিহ্নিত করেই যায়।রাজনীতিতে মতভিন্নতা থাকতেই পারে। আর সেই ভিন্নতা ডিঙিয়ে যারা টিকে যেতে পারেন তারাই কালের শ্রেষ্ঠ রাজনীতিক। প্রতিবেশী দেশ ভারতে মনমোহন সিং সরকার আবারও টিকে গেছে সাংসদের ভোটে। এই যে উদাহরণ­ সেটাই হচ্ছে গণতন্ত্রের প্রকৃত শিক্ষা। খুবই পরিতাপের কথা, বাংলাদেশে সেই আদর্শ চর্চা অতীতে হয়নি। এখনও হচ্ছে না।সিটি করপোরেশনের নির্বাচনে ‘সৎ নেতৃত্ব’ প্রতিষ্ঠার নামে যদি কোন বিশেষ মহলের ইচ্ছের প্রতিফলন ঘটানোর চেষ্টা করা হয় তবে তা হবে জাতির জন্য খুবই দু:খজনক অধ্যায়। কারণ এই নির্বাচনের ভবিষ্যতের ওপরই নির্ভর করছে বাকি নির্বাচনগুলোর ধারাবাহিকতা। বড় দল আওয়ামী লীগ ইতোমধ্যেই উপজেলা নির্বাচনে না যাওয়ার ঘোষণা দিয়েছে। যদি কিংস পার্টির প্রার্থীদের সিটি মেয়র হিসেবে জিতিয়ে আনার তদবির করা হয় তবে, বাংলাদেশের গণতন্ত্রের ভবিষ্যৎ আরও আঁধারে নিমজ্জিত হতে পারে। দুই.সত্যকে ঢেকে দেয়া কিংবা মিথ্যার বেসাতি ছড়িয়ে রাজনৈতিক ফায়দা হাসিলের চেষ্টা বাঙালি জাতিকে বরাবরই পিছিয়েছে। আর ইতিহাস পাল্টে দিতে যারা এদেশে বেশি তৎপর থেকেছে তাদেরই সহচর হয়েছে বারবার সেই পরাজিত রাজাকার-আলবদর চক্র।জেনারেল জিয়ার মন্ত্রিপরিষদে শাহ আজিজ, মশিউর রহমান যাদু মিয়া, ড. আলীম আল রাজীর মতো রাজাকার চক্রের সমাবেশ যেমন ঘটেছিল, তেমনি ঘটেছিল এরশাদের স্বৈরশাসনের সময়ও। মাওলানা আবদুল মান্নানের মতো রাজাকারের পরামর্শেই এরশাদ একেক দিন একেক মসজিদে গিয়ে রাজনৈতিক বক্তৃতা দিতেন বলে কথিত আছে। ইতিহাস পাল্টাতে, ধর্মনিরপেক্ষ বাংলাদেশে ধর্মীয় বৈষম্যের বীজ ছড়াতে এদেশে এরশাদের ভমিকা কোন অংশেই কম ছিল না। সেই এরশাদ এখন আওয়ামী লীগের ‘মহাজোটে’ মিশে গিয়ে নির্বাচনী ভাগবাটোয়ারায় অংশ নেয়ার স্বপ্ন দেখছেন। আওয়ামী লীগের ভারপ্রাপ্ত সভাপতি জিল্লুর রহমানও তেমন ইতিবাচক ইঙ্গিত দিয়েছেন। যদিও তিনি বলেছেন, সব ফাইনাল সিদ্ধান্ত নেবেন শেখ হাসিনা।আমি সবিনয়ে আবারও এ প্রশ্নটি করতে চাই, স্বৈরশাসক এরশাদ কি কোনকালে অসাম্প্রদায়িক শক্তি ছিল? এরশাদের দল কি প্রকৃত মুক্তিযুদ্ধের চেতনাবাহী বলে দাবি রাখে? তারাই তো দেশে ‘রাষ্ট্রধর্ম ইসলাম’ প্রবর্তন করে পরোক্ষভাবে মৌলবাদীদের প্রশ্রয় দিয়েছে বাংলাদেশে।আজ ১৫ আগস্ট জাতীয় শোক দিবস এবং এই দিবসটিতে সরকারি ছুটি দিতে হাইকোর্টে মামলা করতে হয়েছে। মামলায় জয়ী হওয়ার মাধ্যমে আবার জাতি পালন করবে জাতীয় শোক দিবস। জাতির জনক বঙ্গবু শেখ মুজিবুর রহমানকে সপরিবারের যারা হত্যা করেছিল, তাদের উচ্চাভিলাষ ছিল সুদরপ্রসারী। জেনারেল জিয়া, জেনারেল এরশাদ উভয়েই সেই ঘাতক চক্রের বেনিফিশিয়ারি। এই দুই সামরিক শাসকই নিজেদের মনগড়া ‘সৎ ব্যক্তিত্ব’দের ক্ষমতায় বসিয়ে দীর্ঘমেয়াদে রাষ্ট্রক্ষমতা ভোগের স্বপ্ন দেখেছেন। কিন্তু দুই ‘বাংলাদেশী জাতীয়তাবাদের’ প্রবক্তার বর্তমান পরিণতিও দেখছেন দেশবাসী।বাংলাদেশে সুশাসনের সদিচ্ছা নিয়ে খুব কম শাসকই এসেছেন। এরা মুখে এক কথা বললেও কাজ করেছেন ভিন্ন স্বার্থ রক্ষা করে। খুব নিকট ভবিষ্যতে কি হবে, কিংবা হতে যাচ্ছে তাও বলা খুব কঠিন। আমরা দেখছি, বর্তমান ক্ষমতাসীনরা তাদের বিভিন্ন চেতনা থেকেই ক্রমেই সরে যাচ্ছেন। গ্রেফতারে নতুন মুখ যোগ হলেও প্রকৃত দুর্নীতিবাজ অনেকেই থেকে গেছে ধরাছোঁয়ার বাইরে। হঠাৎ করে রাষ্ট্রপতি ড. ইয়াজউদ্দিন আহমদের পরিবারের বিভিন্ন দুর্নীতি, দখলের খবর বেরুচ্ছে পত্রপত্রিকায়। এসব কিসের আলামত তা কিছুই বলা যাচ্ছে না। অথচ ওয়ান ইলেভেনের প্রথম ও প্রধান চেতনা ছিল দেশকে দু:শাসন, দুর্নীতিবাজদের হাত থেকে মুক্ত করা।রাষ্ট্রের জনগণ ভাল সব কাজকেই সমর্থন দিয়ে আসছে। ভবিষ্যতেও দেবে। তবে চাপিয়ে দেয়া কোন বোঝা জাতি অতীতেও বহন করেনি, আগামীতেও করবে না। ইতিহাসে মুখ দেখে সুশাসনের সদিচ্ছা প্রসারিত করলেই বর্তমান ক্ষমতাসীনরা সবচেয়ে মহৎ কাজ করবেন।নিউইয়র্ক, ২৯ জুলাই ২০০৮ -------------------------------------------------------------দৈনিক সংবাদ । ১ আগষ্ট ২০০৮ শুক্রবার প্রকাশিত        

