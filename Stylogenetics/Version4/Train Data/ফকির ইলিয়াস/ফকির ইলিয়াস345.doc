সংস্কারবাদী মানুষের নির্মাণের নিজস্বতা




 
                        সংস্কারবাদী মানুষের নির্মাণের নিজস্বতা ফকির ইলিয়াস=====================================বৃক্ষ রোপণের জন্য সাধারণত মে-জুন, জুলাই-আগস্ট মাসকেই বেছে নেয় যুক্তরাষ্ট্রের পার্ক ও বন বিভাগ। বিভিন্ন ভবনের সামনে ভাসমান পুষ্প সমাহার বদলানো হয় দু’সপ্তাহ পরপর। মাটিসহ ছোট ছোট পুষ্পগুচ্ছ তুলে নিয়ে একই স্খানে অন্য প্রজাতির পুষ্পগুচ্ছ গুঁজে দিচ্ছে পার্ক বিভাগের কর্মীরা। মাটিসহ এসব পুষ্পচারা সংরক্ষিত থাকে। একটি চাক সরিয়ে অন্য চাকটি বসিয়ে দেয়া হয় মাত্র। দু’সপ্তাহ পরপর একই স্খানের ভিন্নতা আনার জন্যই এ চেষ্টা। অন্য কথায় এটাকে সংস্কারও বলা যেতে পারে।সংস্কার শব্দটি এ সময়ে গোটা বিশ্বে বহুল আলোচিত। জঙ্গিবাদীরা তাদের মতো করে সংস্কার চাইছে। গণতন্ত্রীরা চেয়েছে তাদের নিজের মতো বিশ্বের সংস্কার। মার্কিন প্রেসিডেন্ট বুশ চেয়েছেন তার ইচ্ছামতো বিশ্বে শান্তির সংস্কার ওয়ার অন টেরোরিজমের নামে যুক্তরাষ্ট্রের স্বরাষ্ট্র প্রশাসনকেই সংস্কার করে ঢেলে সাজানো হয়েছে। হোমল্যান্ড সিকিউরিটি মন্ত্রণালয়টি জন্মই দেয়া হয়েছে নাইন-ইলেভেনের পর। আধুনিক অস্ত্রশস্ত্রে সজ্জিত করা হয়েছে ফেডারেল সিকিউরিটি ফোর্সকে। সংস্কার সম্পর্কে কিছু চমৎকার কথা বলেছিলেন যুক্তরাষ্ট্রের এ সময়ে বহুল আলোচিত চিত্রপরিচালক মাইকেল মুর। তিনি ফারেনহাইট নাইন-ইলেভেন ছবিটি পরিচালনা করে সাড়া জাগিয়েছেন গোটা বিশ্বে। নিউইয়র্ক পাবলিক লাইব্রেরিতে তার সঙ্গে জমপেশ আড্ডা দিচ্ছিলাম আমরা ক’জন। মাইকেল মুর বুশের যুদ্ধনীতির কড়া সমালোচক। তিনি বলেছিলেন, আপনি নিশ্চয়ই বহুদিন একটি শার্ট পরতে চাইবেন না। পুরনো শার্টটি ফেলে দিয়ে কিছু দিন পর নিশ্চয়ই একটি নতুন শার্ট কেনেন। আর এটাই হচ্ছে নিজের সংস্কার। মইকেল মুর আরও বলেছিলেন, বুশ প্রকৃতপক্ষে বিশ্বে একটি সংস্কার চেয়েছেন। কিন্তু দুর্ভাগ্যজনক হচ্ছে, বুশের সংস্কার পরিকল্পনা বাস্তবায়নে মানবদেহের রক্তের প্রয়োজন হচ্ছে। তাহলে নিশ্চয়ই আমরা এমন সংস্কার চাই না, যা কি না আমাদের বসবাসযোগ্য বিশ্বকে বিষিয়ে তোলে।কোন কোন ব্যক্তির একটি কথাই অনেক কিছু আমাদের বুঝিয়ে দেয়। এর জন্য বেশি বলার দরকার হয় না। বললে তো শব্দ হয়। অনেকে তা শোনে। কোন শব্দ না করেও কিছু বলা যায়? হ্যাঁ যায়। আমরা তাকে চোখের ভাষা বলি। এ প্রসঙ্গে আমার মনে পড়ে যুক্তরাষ্ট্রের কবি জন ব্যারিম্যানের কথা। প্রখর মানবতাবাদী, মিনেসোটা অঙ্গরাজ্যের এই কবি তার প্রেমিকাকে বলেছিলেন তুমি যদি পাঁচ মিনিট আমার দুটি চোখে চোখ রেখে অপলক তাকিয়ে থাক তবে আমি পাঁচশ’ লাইনের একটি কবিতা লিখে ফেলতে পারব নিশ্চিন্তে। এই পাঁচ মিনিট কী দেখবেন কবি? কী খোরাক পাবেন তিনি পাঁচশ’ লাইন লেখার? তা কবিই বলতে পারবেন। আর হয়তো তারাও পারবেন, যারা চোখের ভাষা বোঝেন।আবারও সংস্কার প্রসঙ্গে ফিরে আসি। বাংলাদেশের বর্তমান সরকারপ্রধান ড. ফখরুদ্দীন আহমদও একজন সংস্কারবাদী মানুষ। জাতীয় দিবসগুলো ছাড়াও পয়লা বৈশাখ কিংবা রবীন্দ্র-নজরুলজয়ন্তীতে যে সরকারপ্রধান জাতিকে আশার বাণী শোনান তার মনন ও মনীষার ব্যাপক প্রশংসা না করে উপায় নেই। বর্তমান তদারকি সরকারপ্রধান মানুষকে ঘুরে দাঁড়ানোর সাহস জুগিয়ে যাচ্ছেন। বাঙালির চেতনাকে শাণিত করার কথা বলছেন বারবার। এটা আমরা সবাই জানি বাংলাদেশের মানুষই শ্রেষ্ঠ সংস্কারবাদী। কত দুর্যোগ, দুর্ভোগ সহ্য করে যারা আবার নিজেদের নির্মাণ করতে পারেন, তারাই তো অন্যতম সংস্কারক। সাম্প্রতিককালে ঘটে যাওয়া সিডরের কথাই ধরা যাক। সিডর-উপদ্রুত এলাকার মানুষ আবার জেগে উঠছে। অথচ সেখানে পর্যাপ্ত পরিমাণ সরকারি সাহায্য এখনও বন্টিত হয়নি। এক শ্রেণীর মাফিয়া-ফঁড়িয়ারা চাঁদা নিচ্ছে তরমুজ চাষিদের কাছ থেকে সেই সিডর-আক্রান্ত এলাকায়। কী অমানবিক দৃশ্যাবলি। অথচ সরকারি আইন প্রয়োগকারী সংস্খা নির্বিকার ভমিকা পালন করছে। একটি রাষ্ট্রের উঠে দাঁড়ানোর একমাত্র শক্তিই হচ্ছে রাষ্ট্রের প্রজন্মকে সুশিক্ষায় শিক্ষিত করে গড়ে তোলা। এ কাজটি করতে আমাদের সমাজের ধনপতিরা খুবই কৃপণ। তারা কেউ কেউ মনে করেন, সমাজের সিংহভাগ মানুষ যদি শিক্ষিত হয়ে যায়, তবে এ ধনবান মোড়লদের তুঘলকি চলে যাবে। দুই.বিশ্বের ধনবান, সুসভ্য গণতান্ত্রিক দেশগুলোতে ব্যক্তিগত সাহায্য, শিক্ষা-চিকিৎসা ব্যবস্খার উন্নয়নে একটি সুবৃহৎ সহযোগী শক্তি। যুক্তরাষ্ট্রের নামিদামি কলেজ, বিশ্ববিদ্যালয়, স্কুলগুলোতে অনেক ধনপতিই ব্যক্তিগত উদ্যোগে ট্রাস্ট বানিয়ে বড় বড় ফান্ড দান করে যান। এগুলো তাদের নিজের নামে বৃত্তি হিসেবে পরিগণিত হয়। কোন শিক্ষাপ্রতিষ্ঠানে কোন ছাত্রছাত্রী ভর্তি হতে গেলে তাকে সে বৃত্তিগুলোর বিবরণ সংবলিত ব্রোসিয়র ধরিয়ে দেয়া হয়। কোন কোন বৃত্তি আবার এথনিক সোসাইটির (গোষ্ঠীবদ্ধ সমাজের) মধ্যে সীমাবদ্ধ। যেমন শুধু ম্প্যানিশ কিংবা গ্রিক সম্প্রদায়ের ছাত্রছাত্রীরাই আবেদন করতে পারবে। না এর অর্থ কোন বৈষম্য নয়। দাতা তার দানপত্রে বলে গেছেন তার উল্লিখিত সম্প্রদায়ভুক্ত ছাত্রছাত্রীরাই শুধু এ সুবিধা পাবে। কোন দাতার ব্যক্তিগত ইচ্ছা-অনিচ্ছা তো থাকতেই পারে। একইভাবে দেখা যায়, কেউ কোন নির্দিষ্ট রোগের চিকিৎসা গবেষণার জন্য বিলিয়ন ডলার দিয়ে গেছে। ক্যান্সার, লিক্যুমিয়া, হৃদরোগের চিকিৎসা সাহায্যার্থে এসব দানের পরিমাণ ইউরোপ-আমেরিকায় বেড়েই চলেছে। বাংলাদেশে এমন উদারতার উদাহরণ খুবই বিরল। বিভিন্ন ব্যক্তি উদ্যোগে যেসব শিক্ষাপ্রতিষ্ঠান দেশের আনাচে-কানাচে গড়ে উঠেছে সেগুলোতে বৃত্তি প্রদানের হার আশাব্যঞ্জক নয়। ব্যক্তিগত উদ্যোগে গড়ে ওঠা চিকিৎসা ক্লিনিকগুলো তো রীতিমতো কসাইবৃত্তি করে। এমন খবর পত্রপত্রিকায় আমরা প্রায়ই পড়ি। অথচ উন্নত বিশ্বে রোগীকে জিজ্ঞাসা করা হয় না, আপনি বিল পরিশোধ কীভাবে করবেন। আগে চিকিৎসা। বিলের ব্যাপারটি আসে পরে। তিন.বাংলাদেশের চলমান প্রেক্ষাপটে জুন মাসকে খুব গুরুত্বপূর্ণ বিবেচনা করা হচ্ছে। বিভিন্ন মহলের মতে, অনেক কিছুই ঘটে যাবে এ কয়েক সপ্তাহে। সেনাপ্রধান মইন উ আহমেদ রাষ্ট্রপতির সঙ্গে দেখা করেছেন। এরপর পরই সেনাবাহিনীর কিছু গুরুত্বপূর্ণ রদবদল হওয়ার সংবাদ বেরিয়েছে। সেনাবাহিনীই শুধু নয়, যে কোন সরকারি প্রশাখায় রদবদল একটা চলমান প্রক্রিয়া। প্রধান বিচারপতির পদেও নতুন মুখ এসেছেন। আমরা একটা কথা জানি এবং মানি, সর্বাগ্রে জনগণের স্বার্থ। এ স্বার্থ রক্ষায় যা কিছু দরকার, তাই করবে সরকার। এদিকে সংলাপ শেষ করে বিভিন্ন দলের নেতারা তাদের মতামত জানাচ্ছেন। ড. কামাল হোসেন আবারও জাতীয় সরকারের দাবি জানিয়েছেন। জাতীয় সরকার কীভাবে হবে এবং তারা জাতীয় স্বার্থ কীভাবে রক্ষা করে এগিয়ে যাবেন, তাও দেখার বিষয়। সবচেয়ে বড় কথা হচ্ছে, বড় দুই দল নির্বাচনে অংশ না নিলে সেই কল্পিত জাতীয় সরকারের রূপরেখা এবং স্খায়ীত্বই-বা কতটা শক্ত হবে।রাজনৈতিক বিশ্লেষকরা মনে করছেন, বর্তমান ক্ষমতাসীনরা কোন মতেই ওয়ান-ইলেভের আগের অবস্খায় জাতিকে ফিরে যেতে দেবেন না। এর পরিপ্রেক্ষিতে আওয়ামী লীগ ও বিএনপি নির্বাচনে না গেলেও অন্যান্য দলের সমন্বয়েই নির্বাচন অনুষ্ঠিত হবে। এরপর নবম জাতীয় সংসদের মাধ্যমে কিছু জরুরি সংশোধনীও সংযোজিত হতে পারে সংবিধানে। এর মধ্যে হরতাল সম্পূর্ণরূপে নিষিদ্ধ করার ধারাও যুক্ত হতে পারে। রাজনৈতিক বিধিমালা বিষয়ে রাষ্ট্রীয় বেশ কিছু আইনও সংযোজিত হতে পারে।শুরুতেই বলেছি একটি সংস্কারই নতুন কিছু নিয়ে আসে সমাজের জন্য, মাটির জন্য, মানুষের জন্য। এ বছরের শেষ মাসে যদি নির্বাচন হয়, তবে পরিবর্তনের সুবাতাস নিয়ে যারা আসবেন তাদের কর্মকাণ্ড কী হবে, তা স্খির করে যেতে হবে বর্তমান ক্ষমতাসীনদেরই। তারা সে কাজ করছেনও, ভেতরে ভেতরে তা অনুধাবন করছেন দেশের মানুষ। কিন্তু একটি কথা মনে রাখতে হবে, এই রাজনীতির যোগ-বিয়োগে যদি ভুল হয় তবে এর মাশুল জাতিকে অনেক পেছনে ঠেলে দিতে পারে। বিএনপি নেত্রী খালেদা জিয়া কাঠগড়ায় দাঁড়িয়ে কিংবা শেখ হাসিনা তার আইনজীবীদের মাধ্যমে যা বলছেন তা আন্দোলনের আগাম সঙ্কেত বহন করছে। এই ত্রিশঙ্কু অবস্খায় জনগণ কোথায় দাঁড়াবে, নেপথ্যের পেশিশক্তি হঠাৎ দেশকে উত্তাল করে তুলবে কি না­ তা নিয়ে ভাবতে হবে। জামায়াত ইতোমধ্যেই চারদলীয় জোটের ছায়াতলে আশ্রয় চেয়েছে। আমি স্পষ্টত মনে করি, জনগণের প্রকৃত স্বার্থ রক্ষায় যদি অন্তরিকতা দেখানো না হয়, তবে দুষ্ট সুবিধাবাদীরাই উপকৃত হবে বেশি। নিউইয়র্ক, ৩ জুন, ২০০৮--------------------------------------------------------------------------------দৈনিক সংবাদ । ৬ জুন ২০০৮শুক্রবার প্রকাশিত      

