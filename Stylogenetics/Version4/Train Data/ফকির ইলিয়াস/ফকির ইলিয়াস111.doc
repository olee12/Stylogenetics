লন্ডন বাংলা প্রেসক্লাব _ এগিয়ে যাবার সমবেত প্রত্যয়




 
                        আমার আরেকটা পরিচয় আছে। আমি লন্ডন থেকে প্রকাশিত সাপ্তাহিক জনমতপত্রিকার যুক্তরাষ্ট্র প্রতিনিধি। আমাকে এই দায়িত্বটি দিয়েছিলেন তৎকালীন সম্পাদক সৈয়দ সামাদুল হক। 
এই কাগজের আরেক মালিক ছিলেন বন্ধুবর নবাব উদ্দিন। একজন মেধাবী লেখক, কলামিষ্ট , নাট্যকার তিনি। তার সাড়া জাগানো কলাম 
''পজেটিভ- নিগেটিভ'' অনেকেরই প্রশংসা কুড়িয়েছে।বিলেতের প্রাচীনতম সাপ্তাহিক হিসেবে জনমত এর সুনাম সর্বত্র। 
এই কাগজটির বর্তমান সম্পাদক , নবাব উদ্দিন। একজন সংগঠক হিসেবেও তার দক্ষতা সমুজ্জ্বল। এই জনমত কাগজটি বাঙালী জাতিসত্তার চেতনা বিকাশে বিদেশে অগ্রণী ভূমিকা রেখে যাচ্ছে।
 বিলেতে আরো বেশ কিছু বাংলা কাগজ রয়েছে। এর মধ্যে -সুরমা, নতুনদিন, পত্রিকা - অন্যতম। 
ইংল্যান্ডে প্রিন্ট ও ইলেকট্রনিক মিডিয়ার একটা সম্প্রীতি গড়ে উঠেছে খুব সার্থক ভাবে। কিছু সমালোচক যে নেই, তা আমি বলছি না । কিন্তু 
সৃজনশীল মানুষের অগ্রযাত্রাই সমুন্নত রেখেছে এই কাফেলাকে।
লন্ডন বাংলা প্রেসক্লাবের নির্বাচন হয়েছে সম্প্রতি। এই নির্বাচনে সভাপতি নির্বাচিত হয়েছেন আমারই আরেক বন্ধু , সাপ্তাহিক সুরমা 'র প্রধান সম্পাদক - বেলাল আহমেদ। আর সাধারণ সম্পাদক নির্বাচিত  হয়েছেন - মুহাম্মদ আব্দুস সাত্তার । এখানে যে বিষয়টি না বললেই নয়,তা হচ্ছে , আমার অত্যন্ত সুহৃদপ্রতীম
এই সাত্তার ভাই ছিলেন , সিলেটের প্রভাবশালী দৈনিক সিলেটের ডাক এর নির্বাহী সম্পাদক। প্রায় একদশকেরও বেশী সময় তিনি এই দায়িত্ব  পালন করেছেন খুব বিচক্ষণতার সাথে। উল্লেখ্য , আমি দৈনিক সিলেটের ডাক - এ ১৯৮৯- ১৯৯৬ সালে '' যুক্তরাষ্ট্রের রোজনামচা''  নামে একটি ধারাবাহিক কলাম লিখতাম। যা উপসম্পাদকীয় হিসেবে  ১৫০ পর্বেরও বেশী ছাপা হয়েছে।
আর এই অনুপ্রেরণার অন্যতম ব্যক্তিত্ব ছিলেন - প্রিয় সাত্তার ভাই ।
 তাঁর সম্পাদনায় মুক্তিসংগ্রামে বিজয়ের  একটি চমৎকার স্মারক ১৯৯৪
সালে দেশে বিদেশে ব্যাপক আলোচিত হয়েছে। তিনি বিবিসির সিলেট
প্রতিনিধি হিসেবেও দায়িত্ব পালন করেছেন আন্তরিকতার সাথে।
সাত্তার ভাই এখন জনমত এর বিশেষ প্রতিনিধির দায়িত্ব পালন করছেন,
বিলাতে। 
নতুন এই কমিটি বেশ কিছু এজেন্ডা নিয়ে এসেছে। কিছু অসমাপ্ত কাজ
তারা শেষ করতে চান। 
এই কমিটির সকল সদস্যদের প্রতি ফুলেল শুভেচ্ছা ।  Click This Link  লন্ডন বাংলা প্রেসক্লাব এর দ্বিবার্ষিক সাধারণ সভা ও নির্বাচনে বেলাল আহমেদ প্রেসিডেন্ট, আব্দুস সাত্তার সেক্রেটারী --------------------------------------------------------------------
 বিপুল উদ্দীপনা, আনন্দ উচছাসমূখর পরিবেশে অনুষ্ঠিত হলো লন্ডন বাংলা প্রেসকাবের দ্বিবার্ষিক সাধারণ সভা ও নির্বাচন। পূর্ব লন্ডনের ইম্প্রেশন ইভেন্টস ভেন্যূতে ২০ মার্চ শনিবার আয়োজিত দিনব্যাপী অনুষ্ঠানে লন্ডন সহ যুক্তরাজ্যের বিভিন্ন শহর থেকে প্রেসকাবের স্থায়ী সদস্যরা স্বতস্ফূর্তভাবে অংশগ্রহণ করেন। প্রথম পর্বে সাধারণ সভা শেষে কাব সদস্যদের প্রত্যক্ষ ভোটে অনুষ্ঠিত নির্বাচনে প্রেসিডেন্ট হিসেবে সাপ্তাহিক সুরমা'র প্রধান সম্পাদক মোহাম্মদ বেলাল আহমেদ, সেক্রেটারী পদে সাপ্তাহিক জনমতের বিশেষ প্রতিনিধি, বিশিষ্ট সাংবাদিক মোহাম্মদ আব্দুস সাত্তার ও ট্রেজারার পদে একই পত্রিকার বার্তা সম্পাদক মোসলেহ উদ্দিন আহমেদ পূনঃনির্বাচিত হন।
 উক্ত পদগুলোতে প্রতিদ্বন্ধিতা করেন যথাক্রমে চ্যানেল আই এর প্রধান নির্বাহী রেজা চৌধুরী সোয়েব, বাংলাপোষ্ট সম্পাদক ব্যারিষ্টার তারেক চৌধুরী ও লন্ডন বাংলা সম্পাদক শাহ ইউসুফ (শাহজাদ)। নির্বাচন কমিশনার হিসেবে দায়িত্ব পালন করেন চ্যানেল এস চেয়ারম্যান আহমেদ উস সামাদ চৌধুরী জেপি, সাপ্তাহিক বাংলাদেশ সম্পাদক শেখ মোজাম্মেল হোসেইন কামাল ও সাপ্তাহিক নতুন দিন এর ডেপুটি এডিটর সৈয়দ ফারুক। বিকেল ৩টা থেকে রাত ৮টা পর্যন্ত বিরতিহীন ভোট গ্রহণ অনুষ্ঠিত হয় এবং ভোট গণনা শেষে রাত ১২টার দিকে নির্বাচনী ফলাফল ঘোষণা করা হয়।
 লন্ডন বাংলা প্রেসকাবের নির্বাচনে অন্যান্য পদে যারা বিজয়ী হয়েছেন তারা হলেনঃ ভাইস প্রেসিডেন্ট - আমিরুল চৌধুরী (জনমত), এসিষ্ট্যান্ট সেক্রেটারী মোহাম্মদ জুবায়ের (চ্যানেল এস), অর্গানাইজিং সেক্রেটারী - কামাল মেহেদী (চ্যানেল এস), ইনফরমেশন এন্ড রিসার্চ সেক্রেটারী ইসহাক কাজল (জনমত), প্রেস এন্ড পাবলিসিটি - তৌহিদ আহমদ (সাপ্তাহিক বাংলাদেশ) এবং ৬ জন ইসি মেমবার নির্বাচিত হয়েছেন মতিউর রহমান চৌধুরী (সাপ্তাহিক পত্রিকা), সেলিম রহমান (বাংলা মিরর), মোহাম্মদ সোবহান (মুসলিম উইকলি), সৈয়দ আব্দুল কাদির (নতুন দিন), হাসান হাফিজুর রহমান পলক (এন টিভি) ও নিলুফা ইয়াসমিন হাসান (বেতার বাংলা)। প্রেসকাব সভাপতি মোহাম্মদ বেলাল আহমেদ এর সভাপতিত্বে ও সাধারণ সম্পাদক মোহাম্মদ আব্দুস সাত্তার এর প্রাণবন্ত উপস্থাপনায় দ্বিবার্ষিক সাধারণ সভায় বিগত সেশনের রিপোর্ট পেশ করা হয় এবং সদস্যরা সংক্ষিপ্ত আলোচনা ও প্রশ্নোত্তর পর্বে অংশ নেন।
 সাধারণ সভায় সভাপতি মোহাম্মদ বেলাল আহমেদ বলেন, আপনাদের সকলের কর্মততপরতায় লন্ডন বাংলা প্রেসক্লাব ইতোমধ্যেই বৃটেনের মিডিয়া জগতে মূলধারার সংগঠন হিসেবে স্বীকৃতি অর্জন করতে পেরেছে। সরকারের বিভিন্ন মন্ত্রনালয় এবং সংশ্লিষ্ট সকল মহলে লন্ডন বাংলা প্রেসক্লাব এখন তালিকাভূক্ত সংগঠন। আমরা ঐক্যবদ্ধ থাকলে এ কাব আরো মর্যাদাশীল প্রতিষ্ঠানে পরিণত হবে।
 সেক্রেটারী আব্দুস সাত্তার বলেন, মাত্র তিনটি সাপ্তাহিকীর সাথে সম্পৃক্ত হাতে গোনা কয়েকজন মানুষ যে প্রেসক্লাব গঠন করেছিলেন সতেরো বছর আগে, ক্ষীণকক্ত সেই সংগঠনটি আজ এদেশে আমাদের কমিউনিটির বলিষ্ঠ কক্তস্বরে পরিণত হয়েছে। এটি সম্ভব হয়েছে, আমাদের সেই সব বরেণ্য অগ্রপথিক আর সকল মিডিয়া হাউসের আন্তরিক এবং যৌথ প্রচেষ্টার কারনে।
 এতে অন্যান্যের মধ্যে বক্তব্য রাখেন বিশিষ্ট সাংবাদিক ও কলামিষ্ট ফরিদ আহমদ রেজা, নতুন দিন সম্পাদক ও সাবেক প্রেসকাব প্রেসিডেন্ট মহিব চৌধুরী, জনমত এর প্রধান সম্পাদক সৈয়দ নাহাস পাশা, বিশিষ্ট সাংবাদিক নজরুল ইসলাম বাসন, জনমত সম্পাদক নবাব উদ্দিন, সাপ্তাহিক পত্রিকা সম্পাদক এমদাদুল হক চৌধুরী, সুরমা সম্পাদক সৈয়দ মনসুর উদ্দিন, মঞ্জুরুল আজিম পলাশ, মুসলিম পোষ্ট এর আলতাফ হোসেন, সময় সম্পাদক সাঈদ চৌধুরী, সাপ্তাহিক ইউরো বাংলার প্রধান সম্পাদক আব্দুল মুনিম জাহেদী ক্যারল, বিশেষ প্রতিনিধি আকবর হোসেন ও ষ্টাফ রিপোর্টার বদরুজ্জামান বাবুল, দৈনিক যুগান্তর লন্ডন প্রতিনিধি গোলাম মোস্তাফা ফারুক, চ্যানেল এস সাংবাদিক কামাল মেহেদী, সাংবাদিক মতিয়ার চৌধুরী, মিলেনিয়াম সম্পাদক আহাদ চৌধুরী বাবু, এনটিভির সাংবাদিক হাসান হাফিজুর রহমান প্রমূখ।  সাংস্কৃতিক অনুষ্ঠানে বিশিষ্ট শিল্পী হিমাংশু গোস্বামী, শিল্পী লুসি, তরুণ শিল্পী আফজাল আবুল আসাদসহ বিলেতের বিশিষ্ট শিল্পীরা সঙ্গীত পরিবেশন করেন।
        

                    সর্বশেষ এডিট : ২৮ শে মার্চ, ২০১০  সকাল ৭:৪০                

