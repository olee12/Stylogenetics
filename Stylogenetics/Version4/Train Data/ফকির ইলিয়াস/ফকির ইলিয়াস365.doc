কেন শহীদ বুদ্ধিজীবি হত্যার বিচার হবে না




 
                        ঘাতকরা এই দেশে এখনও সক্রিয়। তারা চেয়েছিল একটি জাতিসত্তার 
অগ্রযাত্রা থামিয়ে দিতে। তাদের সামনে ছিল একটা গোপন পরিকল্পনা।
বাঙালী জাতি যেন মেরুদ্ন্ড সোজা করে দাঁড়াতে না পারে । সেই লক্ষ্যে
এসব ঘাতকরা সহস্রাধিক বুদ্ধিজীবিকে বাসা থেকে ধরে নিয়ে গিয়ে নির্মম ভাবে হত্যা করে।
খুবই বেদনার কথা , এই হত্যাকান্ডের সুবিচার আজ পর্যন্ত হয়নি ।
আমাদের মহান বিজয়ের পর শহীদ বুদ্ধিজীবীদের অনেক স্বজন , হত্যার বিচার দাবি করে মামলা দায়ের করেছিলেন। অনেকের দায়ের করা মামলার বিচারও শুরু হয়েছিল। কিন্তু জাতির জনক বঙ্গবন্ধু শেখ মুজিবুর রহমানকে সপরিবারে হত্যার পর জিয়াউর রহমান সরকার গঠন করে দালাল আইন পুরোপুরি বাতিল করার পর সে বিচার প্রক্রিয়া থেমে যায়। ইতোমধ্যেই বিচারে যাদের শাস্তি হয়েছিল তারাও জেল থেকে ছাড়া পেয়ে যায়। পরম্পরায় সেসব খুনিরা বিএনপি সরকারের অংশীদার হয়ে ক্ষমতার ভাগ পায়। 
 শহীদ বুদ্ধিজীবীর স্বজনদের সেই দাবি এভাবেই চাপা পড়ে যায়।
 ২০০২ সালে পুলিশের সিআইডি বিভাগ, শহীদ বুদ্ধিজীবী হত্যার ব্যাপারে 'ইন্টারন্যাশনাল ক্রাইমস (ট্রাইব্যুনাল) এক্ট-১৯৭৩' অনুসারে মামলা হতে পারে কি না, তা জানতে চেয়ে স্বরাষ্ট্র মন্ত্রণালয়ে চিঠি পাঠায়।
 কিন্তু তৎকালীন স্বরাষ্ট্র মন্ত্রী আলতাফ হোসেন চৌধুরী তা ফাইলচাপা দিয়ে রাখেন। এখনও সে চিঠির ব্যাপারে কোন নির্দেশনা স্বরাষ্ট্র মন্ত্রণালয় থেকে পুলিশের কাছে আসেনি বলে জানা যাচ্ছে।বর্তমান স্বরাষ্ট্র প্রতিমন্ত্রী এডভোকেট শামসুল হক টুকু এ ব্যাপারে  বলেছেন, বুদ্ধিজীবীদের হত্যার বিচারের ব্যাপারে নতুন করে মামলা করা যায় কি না তা খতিয়ে দেখছে সরকার। তিনি বলেছেন, বুদ্ধিজীবীদের হত্যা করে যারা দেশকে মেধাশূন্য করেছে এবং যারা বুদ্ধিজীবীদের নৃশংসভাবে হত্যা করেছে তাদের বিচার অবশ্যই হবে, বর্তমান সরকারের আমলেই হবে। এসব ষড়যন্ত্রকারীর বিচার করতে সরকারকে যদি ইন্টারন্যাশনাল ক্রাইমস ট্রাইব্যুনাল এক্টে মামলা করতে হয় তবে তাও করা হবে। 
এসব কথার বাণী শহীদ পরিবারের সসদ্যরা শোনেই যাচ্ছেন।
আর কত শোনবে আশ্বাস এই বাংলাদেশ ?
কেন শহীদ বুদ্ধিজীবি হত্যার বিচার হবে না  ?? 

                    সর্বশেষ এডিট : ১৪ ই ডিসেম্বর, ২০০৯  সকাল ৯:২০                

