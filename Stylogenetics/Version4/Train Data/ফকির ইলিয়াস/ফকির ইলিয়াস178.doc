হাসপাতালে, শহীদ কাদরীর পাশে




 
হাসপাতালে, শহীদ কাদরীর পাশে=======================================ডাঃ আবু জাফর ওসমান। ঢাকায় একসময় কবি শহীদ কাদরীর দরবারে আড্ডা দিতেন নিয়মিত। সেটা ১৯৭৩ সাল।এরপর সেই ডাক্তার পাড়ি জমান আমেরিকায়। পড়াশোনা, তারপর আমেরিকায়ই ডাক্তারী পেশায় নিয়োজিত হন। ষ্টনি ব্রোক ইউনিভার্সিটিতে এখন ডাক্তারী পড়ান। ভিজিটিং চিকিৎসক হিসেবে আসেন নিউইয়র্কের প্রখ্যাত লং আইল্যান্ড জুইশ হাসপাতালের নর্থ শোর ক্যাম্পাসেও।তেমনি প্রফেশনাল কাজে ১০ নভেম্বর ২০১৩ রোববারও আসেন নর্থ শোর ক্যাম্পাসে।রোগীদের নামের তালিকা পর্যবেক্ষণ করছিলেন। দেখেন একটি নাম- শহীদ কাদরী।ভাবেন, শহীদ কাদরী তো একজনই। আমাদের কাদরী ভাই ! এই কি সেই মানুষ !!এ্যাপ্রন পরে ঢুকে পড়েন শহীদ কাদরীর রুমে। আরে কাদরী ভাই ! আপনি !!!!!!তারপর অনেক কথা ।*************************************শহীদ কাদরী অসুস্থ। ডায়ালসিস করার জন্য গাড়ীতে যাবার পথে ঘটে দুর্ঘটনা।কৃষ্ণাঙ্গ ড্রাইভারের গাফিলতির কারণে তিনি হুইল চেয়ার থেকে হুমড়ি খেয়ে পড়েনগাড়ির ভে‌তরেই। বা পায়ে প্রচন্ড আঘাত পান। ভেতরে হাড় ফেটে গেছে।এখন প্লাস্টার লাগানো।ব্যথা ছিল খুব । এখন কমছে ক্রমশঃ। সেটা প্রায় তিন সপ্তাহআগের ঘটনা।**************************************১০ নভেম্বর ২০১৩ রোববার সন্ধ্যা সাতটায় নীরা কাদরীর সাথে আমি ও ফারহানাইলিয়াস তুলি যখন হাসপাতালে পৌঁছলাম, তখন শহীদ কাদরী শুয়ে আছেন শাদা ধবধবে বিছানায়। কথা শুরু করলাম তাঁর সাথে। সাহিত্য-রাজনীতি-স্বদেশ-পরবাস কিছুই বাদ গেল না কথাপর্বে। কিছুক্ষণ পরই আবার এলেন ডাঃ আবু জাফর ওসমান। তাঁর সাথে আমার এই প্রথমদেখা। জানালেন শহীদ ভাইয়ের সাথে তার সেই ছাত্রজীবনের আড্ডার কথা।বললেন, দীর্ঘদিন পর শহীদ ভাইয়ের সেবা করতে পেরে তিনি আনন্দিত। আনন্দে আর গর্বে আমার বুকটা ভরে উঠলো। এই পরবাসেও আমাদের ডাক্তার !আমাদের স্বজন সেবা করছেন কবি শহীদ কাদরীকে।বারবার বেজে উঠছে ডাঃ ওসমানের বীপার। যেতে হচ্ছে। কিছুক্ষণ পর আবার আসছেন শহীদ কাদরীর শিয়রে। আমরা বসলাম প্রায় তিন ঘন্টা। শহীদ ভাই ডিনার খেলেন। সিলেটের সাতকরা তাঁরখুব প্রিয়। সাতকরা দিয়ে গরুর মাংস আর সাদা ভাত। খুব কমই খেলেন কবি।বললেন- 'মুখে মোটেই রুচি নেই- ইলিয়াস'।আমরা চলে এলাম। শহীদ ভাই এখন ঘুমোবেন। অনেক ঔষধ খেতে হয় তাঁকে।এই রিহ্যাব সেন্টারে তাঁকে থাকতে হবে আরও ছয় সপ্তাহ।তিনি যথাশীঘ্র বাড়ীতে ফিরে আসবেন। আমরা আবারও জমাবো তাঁকে ঘিরে আমাদের' একটি কবিতা সন্ধ্যা '। মহান আল্লাহ আপনাকে শীঘ্র সুস্থ করে তুলুন। এই কামনা আমাদের সকলের, প্রিয় কবি।
                    
