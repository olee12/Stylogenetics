স্বাধীনতার অসমাপ্ত প্রথম পর্বে দাঁড়িয়ে




 
                        স্বাধীনতার অসমাপ্ত প্রথম পর্বে দাঁড়িয়ে ফকির ইলিয়াস ==================================যে স্বপ্ন নিয়ে বাংলাদেশ নামে রাষ্ট্রটি স্বাধীন হয়েছিল তার সিকিভাগও এখনও পূরণ হয়নি। এমন একটি প্রমাণ আমরা আবারও পেলাম। সেক্টর কমান্ডারস ফোরামের জাতীয় কনভেনশনের অনুমতি দেয়নি বর্তমান তত্ত্বাবধায়ক সরকার। বলা হয়েছে, আইন পরিস্খিতির অবনতি এবং দাঙ্গা-হাঙ্গামার আশঙ্কা রয়েছে। এখানে দুটি প্রশ্ন আসছে। প্রথমেই আইন-শৃখলার অবনতি কারা ঘটাতে পারেন? মুক্তিযোদ্ধারা কি তা করবেন? নিজেরা কনভেনশন করে তো তেমনটি করার কোন কথা নয়। আর দাঙ্গা-হাঙ্গামা কারা বাধাতে পারে? মুক্তিযোদ্ধাদের কনভেনশনে কি কেউ আক্রমণ করতে উদ্যত হবে? এরা কারা? সরকার কাদের সন্দেহ করছে? এরা কি একাত্তরের পরাজিত সেই দানব রাজাকার শক্তি? যারা বীর মুক্তিযোদ্ধাদের কনভেনশন ভণ্ডুল করতে পারে?আমরা দেখেছি সেক্টর কমান্ডারস ফোরাম ইতোমধ্যে দেশের বিভাগীয় শহরে মতবিনিময় করেছে। কোথাও কোন অপ্রীতিকর ঘটনা ঘটেনি। দেশের প্রত্যন্ত অঞ্চল থেকে মুক্তিযোদ্ধারা এসে সেসব কনভেনশনে যোগ দিয়েছেন স্বত:স্ফূর্তভাবে। সবার দাবি একটাই, মুক্তিযোদ্ধাদের ঐক্যের মাধ্যমে মুক্তিযুদ্ধের চেতনার বাস্তবায়ন চাই।সেক্টর কমান্ডারস ফোরামের প্রধান সমন্বয়ক লে. জে. (অব.) হারুন অর রশিদ বলেছেন, যারা এটি কনভেনশনের অনুমতি দেয়নি তারা নিশ্চয়ই প্রধান উপদেষ্টা, বর্তমান সেনাপ্রধানের চেয়ে বেশি ক্ষমতাবান। তা না হলে যখন প্রধান উপদেষ্টা, সেনাপ্রধান এবং সিইসি যুদ্ধাপরাধীদের বিচারের যৌক্তিকতার পক্ষে মত দিয়েছেন, সেখানে প্রশাসনের কিছু ব্যক্তি কনভেনশনের অনুমতি আটকে দিল কিভাবে?প্রধান সমন্বয়ক  হারুন অর রশিদ বলেছেন, তারা এই মার্চ মাসেই কনভেনশনের আয়োজন করবেন। এ ক্ষেত্রে সরকারের অনুমতি না পেলে তাদের কিছু করার থাকবে না।কথা হচ্ছে সরকার কেন অনুমতি দেবে না? প্রকাশ্যে রাজনৈতিক দল যেখানে আত্মপ্রকাশ করছে সেখানে বীর মুক্তিযোদ্ধারা কনভেনশন করতে পারবেন না­ এটা কেমন কথা? এজন্যই কি আমাদের স্বাধীনতা অর্জিত হয়েছিল? একটি বিষয় কেন জানি খুব ঘোলাটে হয়ে উঠছে দিন দিন। আর তা হচ্ছে, বর্তমান সরকারের কিছু শীর্ষ ব্যক্তির রাজাকারদের প্রতি পক্ষপাত। ‘মাইনাস’-এর ঝড় এখনো জামায়াতের ডেরায় আছর করতে পারেনি। শুধু তাই নয়, ব্যাপক দুর্নীতি, স্বজনপ্রীতির পরও জোট সরকারের কৃষি মìণালয়, সমাজকল্যাণ মন্ত্রণালয়ের দুই মন্ত্রি, নিজামী, মুজাহিদের বিরুদ্ধে জোরালো কোন ব্যবস্খা নেয়া হয়নি। বিডি ফুডসের ব্যানারে বিদেশে হেরোইন পাচারকারী চক্রটিও এখনও দাঁড়ায়নি কাঠগড়ায়। বরং এই পরাজিত অপশক্তি দাপটের সঙ্গেই নানা কথা বলে বেড়াচ্ছে দেশের সদরে অন্তরে। যা তারা শুরু থেকেই করছে।দেশে যাদের কোন অস্তিত্বই থাকার কথা ছিল না তারাই ফুলেফেঁপে উঠেছে বিভিন্ন রাজনৈতিক দলের আশ্রয়ে।না, এমন স্বাধীনতা আমরা চাইনি। আমরা ক্ষমতার হাত বদল দেখতে চাইনি কোন কালেই। দেশটিকে পুরোপুরিই তাদের চারণক্ষেত্রে পরিণত করেছিল জঙ্গিবাদীরা। খুব স্পষ্ট করে বলা যায়, যারা পল্টনে, বায়তুল মোকাররমে গলা ফাটিয়ে মৌলবাদের বিস্তার ঘটিয়েছিল বাংলাদেশে এরা এখন অনেকটা খামোশ। কেন খামোশ তারা? তারা হরকাতুল জিহাদ, জেএমবি, বিভিন্ন সশþ মৌলবাদীর ঘাড়ে চড়ে দেশে বিপ্লব ঘটাতে চেয়েছে। এখনও তারা নীরবে কাজ করে যাচ্ছে। আবার হয়তো তৈরি করছে নতুন কোন ফন্দি, নতুন কোন ফিকির।দুই .বাংলাদেশের স্বাধীনতা পাওয়ার পরও জাতি নানাভাবে প্রতারিত হয়েছে। একটি নির্দিষ্ট গোষ্ঠীর হাতে। এরা কারা? কি প্রকৃত মতলব ছিল তাদের? এ বিষয়ে দীর্ঘ অনুসান এবং বিবেচনার দাবি রাখে। গেল ১৮ মার্চ ’০৮ মঙ্গলবার  (নিউইয়র্ক সময় দুপুরে) চ্যানেল আইয়ের তৃতীয় মাত্রা অনুষ্ঠানটি দেখছিলাম। এতে অতিথি ছিলেন মেজর জেনারেল মইনুল হোসেন চৌধুরী (অব.) বীরবিক্রম। ২০০১ সালে তত্ত্বাবধায়ক সরকারের উপদেষ্টা ছিলেন তিনি। মহান স্বাধীনতার প্রথম দশক নিয়ে তার একটি বিশ্লেষণধর্মী বই আছে। ''এক জেনারেলের নীরব সাক্ষ্য স্বাধীনতার প্রথম দশক''- শিরোনামের বইটি ২০০০ সালে বের করে মাওলা বাদার্স। এর আগে একটি জাতীয় দৈনিকে জেনারেলের লেখাগুলো ধারাবাহিকভাবে  বের হয়।তার গ্রন্থটি আমার কালেকশনে আছে। জেনারেলের সাক্ষাৎকার শুনছিলাম। আর পাতা উল্টাচ্ছিলাম বইটির। মে. জে. মইনুল বেশ কিছু গুরুত্বপূর্ণ কথা বলেছেন স্বাধীনতার প্রথম দশক নিয়ে।তিনি জানাচ্ছেন....­ক. ‘ডিসেম্বর মাসেরই শেষের দিকে মেজর জলিলকে খুলনা থেকে ধরে এনে বন্দি করার জন্য আমার কাছে হস্তান্তর করা হয়। তৎকালীন ক্যাপ্টেন কে এস হুদা (পরে কর্নেল ’৭৫-এর সাত নভেম্বর অভ্যুথানে নিহত) তাকে ধরে নিয়ে আসেন। মেজর জলিলের বিরুদ্ধে উচ্ছৃখলতা ও অন্যান্য সামরিক শৃখলা ভঙ্গের অভিযোগ ছিল। খুলনার তৎকালীন জেলা প্রশাসক জলিলের বিরুদ্ধে আনীত অভিযোগ ও গ্রেফতার সম্পর্কে অবহিত ছিলেন। যদিও প্রচার করা হয় যে, ভারতীয় সেনাবাহিনী কর্তৃক অস্ত্রশস্ত্র লুটতরাজের বিরুদ্ধে প্রতিবাদ করায় তাকে গ্রেফতার করা হয়। (পৃষ্ঠা ২২- মেজর জলিলের গ্রেফতার)।খ. সিরাজ সিকদার হত্যাকাণ্ড আসলেই রহস্যজনক। সত্যিকার ঘটনা যে কী ছিল বা তার মৃত্যুর জন্য দায়ী কে তা এখনও পরিষ্কার নয়। দেশে বিভিন্ন হত্যাকাণ্ড নিয়ে বর্তমানে তদন্ত ও বিচার প্রক্রিয়া শুরু হয়েছে। কিন্তু সিরাজ সিকদার হত্যাকাণ্ড নিয়ে কোন তদন্তের আভাস পাওয়া যাচ্ছে না। তবে ওই সময় ঢাকা ক্লাবে এক অনুষ্ঠানে পুলিশের তৎকালীন একজন উচ্চ পদস্খ কর্মকর্তার সঙ্গে সিরাজ সিকদার প্রসঙ্গে কথা বললে তিনি হঠাৎ বলে বসেন, কর্নেল সাহেব আমাদের এবং আপনাদের যুদ্ধের মধ্যে তফাত এটাই। শুনেই আমি চমকে উঠি, একটু হতভম্ব হয়ে পড়ি। (পৃষ্ঠা-৬৪, সিরাজ সিকদার, হত্যা না মৃত্যু!)।গ. ওই রাতেই প্রধানমন্ত্রীর জ্যেষ্ঠ পুত্র শেখ কামাল, যিনি একজন ছাত্রনেতা এবং মুক্তিযুদ্ধের সময়ে ভারতে প্রথম সামরিক অফিসার্স কোর্সে (শর্ট সার্ভিস-১) সামরিক প্রশিক্ষণ নেন। ও যুদ্ধের সময় কর্নেল ওসমানীর এডিসি হিসেবে কাজ করেন। তিনি ধানমণ্ডি এলাকায় তার সাতজন সমবয়সী বুকে নিয়ে একটি মাইক্রোবাসে শহরে টহলে বের হন। এক পর্যায়ে সিরাজ সিকদারের খোঁজে টহলরত স্পেশাল পুলিশ তাদের মাইক্রোবাসটি দেখতে পায় এবং সন্দেহ ও আতঙ্কগ্রস্ত হয়ে কোন সতর্ক সংকেত না দিয়েই অতর্কিতে মাইক্রোবাসের ওপর গুলি চালায়। এতে কামালসহ তার ছয় সঙ্গী আহত হন।.............।প্রধানমন্ত্রী শেখ মুজিব, কামালের ওই রাতের অবাঞ্ছিত ঘোরাফেরায় অত্যন্ত ক্ষুব্ধ ও মন:ক্ষুন্ন হন।........এদিকে স্বাধীনতাবিরোধী ও আওয়ামী লীগ বিদ্বেষীরা এ ঘটনাকে ভিন্নরূপে প্রচার করে। ব্যাংক ডাকাতি করতে গিয়ে কামাল পুলিশের হাতে গুলিবিদ্ধ হয়েছে বলে তারা প্রচারণা চালায়। এবং দেশে-বিদেশে ভুল তথ্য ছড়াতে থাকে। যদিও এসব প্রচারণায় সত্যের লেশমাত্র ছিল না। (পৃষ্ঠা-৬৫, ৬৬, গুলিবিদ্ধ শেখ কামাল)। এভাবেই একজন জেনারেল লিখেছেন নানা ঘটনার ইতিবৃত্ত।বইটি আমি প্রথম যখন পড়ি তখনই মনে হয়েছে এভাবে প্রত্যক্ষ সাক্ষীদের সাক্ষ্য প্রদানের মাধ্যমেই লিখিত হতে পারে আমাদের মহান স্বাধীনতার প্রাপ্তি, প্রত্যাশা এবং পরবর্তী সময়ের সব রোজনামচা।প্রশ্ন থেকেই যাচ্ছে, কার বিরুদ্ধে সংগ্রাম করবে বাঙালি জাতি? দুর্ভিক্ষের বিরুদ্ধে, নাকি সেই পরাজিত রাজাকার শক্তির বিরুদ্ধে? যুদ্ধাপরাধীদের বিচার সম্পন্ন হলে প্রথম পর্ব শেষ হতো। শুরু করা যেতে পারত দ্বিতীয় পর্ব। দুর্ভিক্ষ দারিদ্র্যের বিরুদ্ধে সংগ্রাম। আমরা থেকে গেছি এখনও স্বাধীনতার অসামান্য প্রথম পর্বে। এই প্রজন্মের কাছে বিনীত অনুরোধ করি, সত্যের অনুসানে মহান মুক্তিযুদ্ধের ইতিহাস আপনারা পড়ূন। জানুন স্বাধীনতা-পরবর্তী সত্য ইতিহাসগুলো। বীর মুক্তিযোদ্ধা যারা বেঁচে আছেন, তারা তাদের শেষ মেধা-শ্রম দিয়ে এই প্রজন্মকে এগিয়ে নেবেন এটাই হোক মহান স্বাধীনতা দিবসের প্রত্যাশা। শেষ।নিউইয়র্ক, ১৯ মার্চ ২০০৮।---------------------------------------------------------------------------------দৈনিক সংবাদ , ২১ মার্চ ২০০৮ শুক্রবার প্রকাশিত ।       

