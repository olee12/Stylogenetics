রোদবৃষ্টির রোজনামচা -১




 
                        কে রক্ষা করে কার স্বার্থ
=============
এক শীতের বিকেল। চুটিয়ে আড্ডা দিচ্ছি আমরা কজন কবি।
নিউইয়র্কের গ্রিণীচ ভিলেজ। আড্ডার মধ্যমনি প্রখ্যাত মার্কিন কবি
ডব্লিউ এস মারউইন। তাকে ঘিরে অনেক কথা। জিগ্গাসা করলাম 
একজন কবি হিসেবে আপনি কখন হতবাক হয়ে যান? কবি বললেন-
যখন বুঝতে পারিনা সমাজে , রাষ্ট্রে, কে কার স্বার্থ রক্ষা করছে ।
তার কথা আমাকে ভাবায়। এর কদিন আগে আমি সৈয়দ শামসুল
হকের ''বিম্বিত পংক্তিগুলো'' পড়ে শেষ করেছি। সৈয়দ হক  ভূমিকায় বলেছেন , বিভিন্ন গুণী ভিনভাষী কবিদের কবিতগুলো তিনি নিজের মতো করে রূপান্তর করেছেন। হাঁ, পংক্তি -প্রকৃতিকে নিজের মতো করে দেখা যায়। কিন্তু  একটি রাষ্ট্রের সংবিধানকে
নিজের মতো করে ম্যানেজ করা যায় না। তবে যদি কেউ করে ফেলে!!! তাহলে রাষ্ট্রের দশা কি হয় , এর উদাহরণ এখন বিশ্বে
অনেক।
 বন্ধু সাংবাদিক বললেন
============
ঢাকার এক জাদরেল সাংবাদিক নিউইয়র্কে এসেছেন। আমরা ঘুরছি সারাদিন। সন্ধ্যায় তিনি গাড়ী থেকে নেমে যাবার সময় 
আরেক সাংবাদিককে বললেন, .......ভাই , আপনার অর্ডার করা
বস্তুটি গাড়ীতেই রইলো। নিজের মতো করে কাজে লাগিয়ে দেবেন! আমি আগ্রহী হই । বস্তুটি কি? উত্তর আসে বাংলাদেশের 
সংবিধান। বলি , নিজের মতো করে কাজে লাগানো যায় নাকি!
তিনি বলেন, অনেক শাসকই তো লাগিয়েছেন মনগড়া ভাবেই।
চুপ হয়ে যাই।
এটা লজ্জাজনক, একটি দেশে খুনী, ধর্ষক, চোরাচালানীরা শাসকদের মদদ পায়। সমাজকল্যান মন্ত্রনালয় থাকার পরও 
কোনো হাসপাতালে ,স্কুল , কলেজে ''সোশাল ওয়ার্কার'' এর 
মতো কর্মী তৈরী করে সামাজিক সেবাপ্রদান করা হয় না।গড়ে
তোলা হয় না সামাজিক প্রতিরোধ ।
ধর্ষনকারীকে আইনী বিচারের আওতায় আনা যায় না! কেনো
যায়না? তবে কি রাষ্ট্রই এদের পৃষ্টপোষক ??????
এ দেশে প্রজন্ম দাঁড়াবে কি করে ?
 সময়টা এখন জেনারেলদের
===============
মার্কিনী (অব) জেনারেল কলিন পাওয়েল । তার একটা বইয়ের
প্রমোশন উপলক্ষে নিউইর্কের ফিফথ এভিন্যু'র বার্নস  এন্ড নবলস- এ এসেছেন । খদ্দের লাইন থেকে তাকে নানা প্রশ্ন করা
হচেছ। এক সময় মি পাওয়েল হেসে হেসে বললেন, 'সময়টা এখন জেনারেলদের।' তাকে প্রশ্ন করি , তা কিভাবে ? তিনি
আবারো হেসে বলেন ,তা তো দেখছেন ই ! গোটা বিশ্বে কিভাবে 
যুদ্ধের দামামা। বলি, তবে কি মি বুশ ও জেনারেল? তিনি হেসে
বলেন , তিনি আমাদের কমান্ডার-ইন -চীফ ।
হাঁ, তা তো বটেই! বুশ বলেছেন , তৃতীয় বিশ্ব যদি লেগেই যায় , তবে এর জন্য দায়ী থাকবে ইরান। কি হাস্যকর জবানী !
   ভেবে খুব অবাক (নাকি হতাশ ) হই । আসলেও ,কে কার 
স্বার্থ রক্ষা করছে , বলা খুব কঠিন। সর্বত্র । যুদ্ধে। দেশে।
বিদেশে। এমন কি এই সামহোয়ার ইন ...ব্লগে ও ।
    

                    সর্বশেষ এডিট : ২৩ শে অক্টোবর, ২০০৭  রাত ৮:২২                

