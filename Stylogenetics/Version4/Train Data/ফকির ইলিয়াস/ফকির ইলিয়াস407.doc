ব্লগাভিজ্ঞতা _ যখন ব্লক করতে বাধ্য করা হয়




 
                        আমি ব্লগ লেখা শুরু করি ১৪ অক্টোবর ২০০৭, সাম হোয়ার ইন এ। লেখালেখি শুরু করি ১৬ বছর বয়সে। না , আমি কোনো বিশিষ্ট লেখক কিংবা কবি , তা নিজেকে দাবী করি না। আমি খুবই সাধারণ একজন শব্দ শ্রমিক। তবে হাঁ, আমি কিছু মৌলিক আদর্শে বিশ্বাস করি।  অপশক্তির সাথে আঁতাত করতে না পেরে একসময় দেশ ছেড়েই আসতে হয় আমাকে। সেটা ভিন্ন প্রসংগ।ব্লগে আমার কিছু প্রিয় অনুজরা লিখতেন। আমি দেখতাম।একসময় ব্লগের প্রতি আমি ও আসক্ত হয়ে পড়ি। আমার মনে একটাই প্রত্যাশা ছিল , আমিবাংলাদেশ, কলকাতা , লন্ডন, কানাডা, নিউইয়র্কের বিভিন্ন কাগজে যে লেখাগুলো লিখি , সেগুলোকে এক জায়গায় গ্রন্থিত করতে পারবো।সে লক্ষ্য নিয়েই আমি সামহোয়ার ইন এ নিবন্ধিত হই। আমি শুরু থেকেই আমার সাধ্যমতো সকল সৃজনশীলতা মেনে লেখার চেষ্টা করে আসছি।কিন্তু খুব দু:খের সাথে লক্ষ্য করি মাঝে মাঝে অকারণে না না আক্রমণের শিকার হতে হয় , হচ্ছে আমাকে। মাঝে মাঝে হাসি। কবি নাগিব মাহফুজবলেছিলেন , ''আমি কোনো দলের সভাপতি / সেক্রেটারী নয় যে আমাকে মেয়াদ শেষ হলে বিদায় নিয়ে চলে হবে। আমি কবি।আমার মেয়াদ নেই।''   আমি ও সে নীতিতে বিশ্বাস করি। আমি বিশ্বাস করি সৃজনশীল ভিন্নমতে। কিন্তু যখন আক্রমণ সীমানা ছড়িয়ে যায় তখন ব্যবস্থাগ্রহণ না করে কোনো উপায় থাকে না।আমার কাছে কবি হুমায়ুন আজাদ এর অটোগ্রাফ , জাতির জনক শেখ মুজিব, কিংবা কবি শামসুর রাহমানের একটা ছবি অত্যন্ত মূল্যবান। আমিসে সব বিষয় নিয়ে আমার ব্লগে লিখতে পারি। ছবি , সাক্ষর দিতেই পারি। তা নিয়ে কটাক্ষ করার কি কিছু  আছে?আমার যা ভালো লাগে , তা অন্য কারো ভালো  না ও লাগতে পারে। সে কথা সে তার ব্লগে লিখতে বলতে পারে। কিন্তু অহেতুক আক্রমণ কেন ? বিনয়ের সাথে একটা কথা বলি , আমি বানে ভেসে আসা কোনো আগন্তুক নই । আমার শিকড়  আমি খুব ভালো চিনি, জানি। আমার আত্মপ্রত্যয় নিয়ে ও আমি সন্দেহবাদী নই।অতএব , এভাবে নিছক আক্রমণ করে আমাকে টলানো যাবে না।মাঝে মাঝে যারা আঙুল দেবার চেষ্টা করেন , তাদেরে বলি - আঙুল দেবারআগে আয়নায় নিজের মুখ দেখুন। গলিত অগ্নিলাভায় হাত দিলে হাত পুড়েযেতে পারে।

