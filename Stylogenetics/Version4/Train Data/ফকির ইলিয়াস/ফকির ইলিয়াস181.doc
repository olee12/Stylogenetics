নয় কেন_ বেগম খালেদা জিয়া আপনিও পারেন




 
জলস্ফীতি বাড়ুক। ভাসিয়ে নিয়ে যাক আমাদের সব ব্যর্থতা। মুছে নিয়ে যাক সবগুলো পুরনো রক্তের ছোপ ছোপ দাগ। এই পিলখানায় যারা মানুষ খুন করে উল্লাস করেছে , এরা এই দেশের মিত্র নয় । মিত্র নয় শেখ হাসিনার - খালেদা জিয়ার ও ।
আমার মনে হচ্ছে , দুচারজন তৌহিদ ই ফেঁসে যেতে পারে। বেঁচে যাবে নেপথ্যের নায়কেরা। এখন পর্যন্ত অবস্থা সেভাবেই গড়াচ্ছে।
গোয়েন্দাদের ঝুলিতে কি তথ্য জমা হচ্ছে , তা জানলেই দেশবাসী কিছুটা 
হয়তো জানতে পারবেন - কে ছিল , কেন ছিল এর নেপথ্যে !
বেগম জিয়া এই পর্যন্ত যা বলেছেন , তাতে অনুমান করা খুবই সহজ -তাঁর  কাছে অনেক তথ্য আছে । 
প্রধানমন্ত্রী ও সে আহ্বান জানিয়েছেন । তিনি তাণনর কাছে তথ্যগুলো সরকারকে , তদন্ত কমিটিকে জানাতে পারেন।
তা জানালেই দেশবাসী বেশী উপকৃত হবে ।  Click This Link   রিপোর্ট : ভোরের কাগজ / ৮ মার্চ ২০০৯
পিলখানা ট্র্যাজেডির আগের ও পরের বহু তথ্য খালেদার কাছে, নানা প্রশ্ন
-----------------------------------------------------------------------
কাগজ প্রতিবেদক : পিলখানায় নারকীয় হত্যাকাণ্ডের নেপথ্যের বহু অজানা তথ্য রয়েছে বিরোধীদলীয় নেতা ও বিএনপি চেয়ারপারসন খালেদা জিয়ার কাছে। ওইদিন বাইরের কিলারদের বিডিআরের পোশাক পরিয়ে বিডিআর সদর দপ্তরে ঢোকানো, সেনা কর্মকর্তা হত্যা, লুটপাট, নারী নির্যাতন, পুড়িয়ে মারা, পরে উদ্ধারকৃত এক সেনার স্ত্রীর আত্মহত্যা, চারজন কিলারকে বিমানে দেশত্যাগ করায় সহযোগিতার মতো ঘটনার তথ্য-উপাত্ত প্রকাশ করছেন সাবেক প্রধানমন্ত্রী খালেদা জিয়া। ২৫ ফেব্রুয়ারি স্মরণকালের নারকীয় হত্যাকাণ্ডের আগের-পরের তার দেয়া নানা তথ্যই এখন গোলটেবিল, টক-শোসহ বিভিন্ন মহলে আলোচনার উৎস হয়ে দাঁড়িয়েছে। বিশেষ করে সংবাদ মাধ্যমে যেসব তথ্য এখনো প্রকাশ হয়নি সেসব অজানা তথ্য এখন খালেদা জিয়ার হাতে। একের পর এক সাবেক প্রধানমন্ত্রী খালেদা জিয়ার মুখ থেকে সেনা হত্যাকাণ্ডের এসব কাহিনীর বর্ণনা শুনেই বিহ্বল, হতবাক ও মুহূর্তেই শিউরে উঠছেন দেশবাসী। আর নানা প্রশ্ন দেখা দিয়েছে তার দেয়া তথ্যেই। প্রশ্ন উঠেছে, পিলখানা ট্র্যাজেডির আগের নানা ধরনের হুঁশিয়ারি এবং পরের ঘটনার মিল রয়েছে অনেকাংশে। তাহলে কি তিনি ঘটনাবলীর বিষয়ে আগে থেকেই অবগত? এ প্রশ্ন আরো জোরালো হয়েছে গত বৃহস্পতিবার বিএনপি আয়োজিত শোক মিছিলের আগে খালেদা জিয়ার বক্তব্যে। 
তিনি বলেছেন, বাইরে থেকে কিলার এনে বিডিআরের পোশাক পরিয়ে তাদের ভেতরে ঢুকিয়ে দেয়া হয়েছে। সেনাবাহিনীর অনেক মেধাবী ও দক্ষ অফিসারকে এক জায়গায় এনে নির্মমভাবে হত্যা করা হয়েছে। কিলারদের পালিয়ে যেতে প্রভাবশালী ব্যক্তিরা সহযোগিতা করেছে। এদেশের মানুষ এমন বর্বরোচিত হত্যাকাণ্ড ঘটাতে পারে তা বিশ্বাসযোগ্য নয়। শুধু দেশের নয়, বিদেশী চক্রান্তকারীরা পিলখানার ঘটনার সঙ্গে জড়িত। 
তিনি আরো বলেন, বিডিআর সদর দপ্তরে নারীরা নির্যাতিত হয়েছে। একজন শহীদের স্ত্রী নির্যাতিত হয়ে উদ্ধার পেয়ে আত্মহত্যা করেছেন বলে তার কাছে তথ্য রয়েছে। 
এদিকে ২৫ ফেব্র“য়ারি বিডিআর সদর দপ্তরে বিদ্রোহ চলাকালে খালেদা জিয়ার অবস্থান নিয়ে প্রশ্ন তুলেছেন প্রধানমন্ত্রী শেখ হাসিনা। সংসদে তিনি খালেদা জিয়ার কাছেই প্রশ্ন রেখে বলেন, মাননীয় বিরোধীদলীয় নেতা ওই দুদিন কোথায় ছিলেন? আমরা তা জানি। বলবো? শেখ হাসিনা আরো বলেছিলেন, আমি আজ (২ মার্চ) সেনা কর্মকর্তাদের সঙ্গে মতবিনিময় করতে গিয়েছিলাম। সেখানে যে দাবি উঠেছে, এখানে (সংসদে) বিরোধী দল সেই সুরেই কথা বলছে। ওই সময় বিরোধীদলীয় চিফ হুইপ উত্তর দিতে চাইলে খালেদা জিয়া নিজেই বারণ করেছেন হুইপকে। ক্যান্টনমেন্টের বাসভবনে তিনি ছিলেন না বলে সংবাদ মাধ্যমে প্রকাশ হয়েছে। ২৫ ফেব্র“য়ারি গুলশানের কার্যালয়ে নিত্যদিনের মতো সন্ধ্যা সাড়ে ৬টায় আসার কথা থাকলেও তিনি এসেছেন বেলা পৌনে ১টায়। সেখানে ডেকে এনেছিলেন সেনা কর্মকর্তা ব্রিগেডিয়ার জেনারেল (অব) হান্নান শাহকে। দলীয় বিবৃতি দিয়েছেন তার প্রেস সহকারী-২ মারুফ কামাল খান সোহেলকে দিয়ে। 
এদিকে নারকীয় হত্যাকাণ্ডকে ঘিরে বিএনপি দলীয় সিনিয়র নেতাদের নানামুখী বক্তব্যও প্রশ্নের জন্ম দিয়েছে। নারকীয় হত্যাকাণ্ডে যখন দেশবাসী কাতর তখন বিরোধীদলীয় নেতার সংসদ বিষয়ক উপদেষ্টা বিতর্কিত সালাউদ্দিন কাদের চৌধুরী ‘শহীদ সেনা কর্মকর্তাদের’ ‘কিছু প্রাণী’ হিসেবে উল্লেখ করে বলেছেন, ওইদিন কিছু প্রাণী প্রাণ হারিয়েছে। এই নেতাকে নিয়েই প্রতিবেশী দেশের সংবাদ মাধ্যমে খবর প্রকাশিত হয়েছে বিদ্রোহের সঙ্গে সম্পৃক্ত থাকার। 
শোক মিছিলে খালেদা জিয়ার বক্তব্যের পর টিভি টকশোতে অতিথিরা তার বরাত দিয়েই বলেছেন পিলখানার ট্র্যাজেডির কথা। অতিথিরা বলেছেন, সাবেক প্রধানমন্ত্রী, সাবেক সেনা কর্মকর্তার স্ত্রী ও ক্যান্টনমেন্টেই বসবাসকারী এই নেতার কাছে আরো তথ্য রয়েছে। যা হত্যাকাণ্ডের তদন্তে কাজে লাগতে পারে। 
নানা মহলেই এখন প্রশ্ন যখন যুদ্ধাপরাধীদের বিচারের মতো বড় ইস্যু জাতির সামনে এসেছে তখনই তার চেয়ে বড় ইস্যু এসে সামনে হাজির হয়েছে ২৫ ফেব্র“য়ারি। নিত্যদিনের গোলটেবিল ও টক-শোয় আলোচনার ঝড় বইছে। জ্বলন্তকোনো ঘটনাকে আড়াল করতে বা সেদিক থেকে দৃষ্টি অন্যত্র সরাতে আরো বড় ঘটনার প্রয়োজনীয়তা অনুধাবন করেই যে পিলখানার ঘটনা ঘটানো হয়নি, তা কে বলতে পারে?
           

                    সর্বশেষ এডিট : ০৮ ই মার্চ, ২০০৯  সকাল ৮:৩৭                

