কবি মমিনুল মউজদীন কে নিয়ে একটি লেখা




 
                        দৈনিক সংবাদ / সাহিত্য সাময়িকী
বৃহস্পতিবার | নভেম্বর ২২, ২০০৭  
--------------------------------------------
মমিনুল মউজদীন : কবি ও কোড়া-শিকারীর প্রস্খান 
দেলোয়ার  হোসেন  মঞ্জু 
===========================
 কবি মউজদীন এবং রাজনীতিবিদ মউজদীনের মধ্যে সাংঘর্ষিক কোনো সত্তা যে বিরাজিত ছিল না এ বিষয়টির একটি প্রত্যক্ষ উদাহরণ স্মরণ করতে চাই­ সাল ১৯৯২। কবি মমিনুল মউজদীন পৌর চেয়ারম্যান নির্বাচিত হলে জগন্নাথপুর থেকে কবি মাশুক ইবনে আনিস একখানা শুভেচ্ছা বার্তা পাঠিয়েছিলেন। প্রতিউত্তরে মউজদীন লিখেছিলেন­ একদিন দেখবেন সুনামগঞ্জ পৌরসভা কবিসভায় পরিণত হয়েছে। সেই সভা স্বচক্ষে দেখে যাবার জন্য আপনাকে অগ্রিম আমন্ত্রণ জানাচ্ছি। আমন্ত্রণ তিনি আমাকেও জানিয়েছিলেন­ সুনামগঞ্জের বালিহাঁস দেখে যাবার জন্য; তাঁর নিজহাতে গড়া প্রত্যন্ত অঞ্চলের কয়েকটি গ্রাম, গ্রামের সাধারণ মানুষ আর পূর্ণিমার আলো দেখে যাবার জন্য। হায়! একজন্মে মানুষ কতকিছু দেখতে পারে না। আমি ভাল করে মমিনুল মউজদীনকে দেখতে পারিনি। 
 আমার প্রিয় মানুষের মৃত্যু হয় শীতকালে। দু’ধারী তলোয়ারের মত ধারাল ঠান্ডা হৃৎপিন্ডে বিঁধে যায়, অথচ নগরীর কোথাও সাদা রক্ত পড়ে থাকতে দেখি না। গত বছর এমনই এক শীতার্ত দিনে কবিবু কিশওয়ার ইবনে দিলওয়ারের মৃত্যু সংবাদ পাই। উজ্জ্বল আসমানে দীর্ঘক্ষণ সূর্যের দিকে তাকিয়েছিলাম- কিশওয়ার নেই অথচ মাথার উপরে সূর্যটি এখনো বেঁচে আছে? কবি মমিনুল মউজদীনের মৃত্যু সংবাদে (আদৌ কি মউজদীন মারা গেছেন? এ কী করে সম্ভব! আমি তো কণ্ঠস্বর শুনতে পাই- কবি, মেঘালয়ের তীর থেকে আমি মউজদীন বলছি... -দেশে চলে গেলেন এত তাড়াতাড়ি! -হ্যাঁ, চলে এলাম। প্রিয় শহর আর হাওরের বাতাস ছেড়ে বেশিদিন বাইরে থাকতে পারি না...) আমার ভ্রম-বিভ্রমের প্রাচীর ভেদ করে সয়ম্ভু হয় পৃথক উপলব্ধি- প্রত্যেকটি মৃত্যুর পরে আমাদের নিকটতম সূর্য একবার করে রং বদলায়। ... আর এ মৃত্যু যদি হয় কবি মমিনুল মউজদীনের? তবে কি গ্রহ-নক্ষত্রের ঘূর্ণাবর্ত ক্ষণিকের জন্য থেমে যায়!
 শীতের শহর ঘুরে প্রতিটি শীতার্ত দরোজায়
কড়া নেড়ে যাই
দরজা খোলে না।
একটি কুৎসিত হাত যদি খুলে দিত
আবদ্ধ কপাট
একজোড়া অ চোখ ও নিমীলিত বিপন্ন পাতায়
সহানুভূতির নম্র কেশর উড়তো
একজোড়া বোবা ঠোঁটও যদি
কাঁপতো না-বলা কিছু শব্দের তাড়ায়!
(দরোজা/এ শহর ছেড়ে আমি পালাবো কোথায়)
 গত বছর এমনই এক শীতকালে মউজদীন তার একমাত্র কাব্যগ্রন্থ এ শহর ছেড়ে আমি পালাবো কোথায়  আমার হাতে তুলে দেন। খুব বিনম্র ভঙ্গিতে নিম্নস্বরে বলেন- বহু আগের লেখা, এখন কবিতায় সময় দিতে পারি না। আমি পৃষ্ঠার পর পৃষ্ঠা ওল্টাই। দরোজা কবিতায় দৃষ্টি নিবদ্ধ হয়। স্পষ্টতই দৃশ্যমান হয় মউজদীন রচিত শীতের শহর আর শীতার্ত দরোজাগুলো। ঐ রাতে আব্দুল আহাদ চৌধুরীর রেস্তোরাঁয় বেশ ঠান্ডা ছিল। মউজদীনের পরনে ছিল কালো রঙা কোট। আমরা যেন ওভারকোটের নিচে শীতঋতু বদলে দিয়েছিলাম। আমাদের কফির পেয়ালা ক্রমশ ঘর্মাক্ত হচ্ছিল। মউজদীন সংসদ নির্বাচনে দাঁড়াবেন, এ উপলক্ষে অনেকেই এসেছেন তাঁর সঙ্গে দেখা করতে। আমি এবং সৈয়দ নাসির ব্যতীত উপস্খিত সকলেই সুনামগঞ্জের বাসিন্দা। এদের অধিকাংশজনকেই আমি চিনি এবং এদের সম্পর্কে জানি। এরা সজ্জন এবং দুর্জন। কিন্তু এরা সবাই মমিনুল মউজদীনের ভক্ত। এদের সবার আলোচ্য বিষয়- সুনামগঞ্জের রাজনীতি এবং আগামী নির্বাচনে কে কোন দল থেকে টিকেট লাভ করবে? মউজদীন কথা বলেন- জীবনানন্দ দাশ, আল মাহমুদের কবিতা নিয়ে; মউজদীন কথা বলেন পূর্ণিমারাত, টি এম কায়সার, তুহিন, ধ্রুব এষ, হাওরের বাতাস, টাঙ্গুয়ার জলে-ভাসা পক্ষীকুল নিয়ে। আমি বিব্রত বোধ করি। এ রকম পরিবেশে কোনোদিন আমি কারো কাছে কাব্য-কথা শুনিনি। মউজদীন মন্ত্রের মত বলেন। উপস্খিত সকলে মন্ত্রমুগ্ধের মত শোনেন। তারা জীবনানন্দের কবিতার সঙ্গে শাহ করীমের গানের সাযুজ্য খোঁজেন, বঙ্গবু উনিশ শ’ কত সালে বাউল করীমের সঙ্গে দেখা করেছিলেন?... আমার বুঝতে বাকি রইল না- মউজদীনের সম্মোহনী ক্ষমতা আছে। আর এ না হলে একজন কবি তিন তিন বার কি করে পৌর চেয়ারম্যান নির্বাচিত হন! আমি উপলব্ধি করি তার কথা বলার কৌশল, তাঁর কথায় নীরবতা আছে, যা দু’টি শব্দ কিংবা দু’টি বাক্যের মধ্যবর্তী শূন্যতা। তাঁকে বলি- আহমেদ কায়সার এবং আপনি ব্যতিরেকে সুনামগঞ্জের কেউ এত সুন্দর করে কথা বলতে পারে না। আপনার কথায় স্পেইস আছে আবার কায়সারের কথায় স্পেইসের অভাব লক্ষ্য করেছি। তবে আপনাদের দু’জনের মিল একটি জায়গায়, তা হল- দু’জনের কথাতেই আমি হাওরের বাতাস অনুভব করি। তাঁকে স্মরণ করিয়ে দেই- একজন মানুষের ভাষা থেকেই বোঝা যায় সে কোন জলবায়ুতে বড় হয়েছে। ল্যাঙ্গুয়েজ ইজ দ্য হাউস অব বিয়িং, মউজদীনের দু’চোখ চিকচিক করে। তার মুখমন্ডলে রক্তাভ আভা ফুটে ওঠে। কবি কায়সারের মুখে অনেক শুনেছি পূর্ণিমা রাতে পৌরসভার বাতি নিভিয়ে দেবার গল্প; ... তারপর প্রিয় মানুষেরা দল বেঁধে পূর্ণিমা-স্নান করত আর হাওরের ওপর পড়ে-থাকা গ্রামের ছায়ায় তখন শোনা যেত বাঁশি অথবা শঙ্খের আওয়াজ। মউজদীন বলেন- তুহিন, কায়সার এরা তো পূর্ণিমার 
সন্তান।
সুনামগঞ্জের মানুষ যারা বার্মিংহামে থাকেন, চেয়ারম্যান মউজদীন এবং তাঁর পৌরসভা নিয়ে যতবারই তাঁদের সঙ্গে কথা হয়েছে বারংবার বিস্মিত হয়েছি এজন্যে যে, সরাসরি ভোটের রাজনীতি করেও লোকটার কোনো শত্রু নেই কেন? সবাই একবাক্যে তাঁকে ঐ জনপদের নেতা মেনে নেন। মরমি কবি হাছন রাজার যোগ্যতম উত্তরসূরী হিসেবেই চিহ্নিত করেন না­ কবি, গায়ক, সুনামগঞ্জের বু, বীর, সৎ, যোগ্য ইত্যাদি অভিধায় শনাক্ত করেন। অজাতশত্রু মমিনুল মউজদীনেরও শত্রু থাকে। এর নাম মৃত্যু। এ সংবাদ দেশ-বিদেশে বিদ্যুৎ বেগে ছড়াতে থাকে­
 ‘ব্রাহ্মণবাড়িয়ার সরাইলে এক মর্মান্তিক সড়ক দুর্ঘটনায় মারা গেছেন সুনামগঞ্জ পৌরসভার চেয়ারম্যান কবি মমিনুল মউজদীন এবং তাঁর স্ত্রী, ছেলে ও ড্রাইভার। কবি মউজদীন তাঁর পরিবার নিয়ে ঢাকা থেকে সুনামগঞ্জের উদ্দেশে যাওয়ার পথে এই দুর্ঘটনার শিকার হন। নিহত মউজদীনের প্রাইভেট কারটি ব্রাহ্মণবাড়িয়ার সরাইল উপজেলার কুট্টাপাড়া এসে পৌঁছলে সিলেট থেকে ঢাকাগামী শ্যামলী পরিবহনের একটি বাসের সঙ্গে সংঘর্ষ হয়। এতে ঘটনাস্খলে মারা যান কবি মউজদীনের স্ত্রী তাহেরা চৌধুরী, ছেলে কাহলিল জিব্রান চৌধুরী ও ড্রাইভার কবীর হোসেন। গুরুতর আহত অবস্খায় ঢাকা নেওয়ার পথে আশুগঞ্জ নূর মেডিকেল সেন্টারে শেষ নি:শ্বাস ত্যাগ করেন মমিনুল মউজদীন। এ ঘটনায় সুনামগঞ্জ পৌর এলাকায় শোকের ছায়া নেমে আসে।’
 নদী আর সাত সমুদ্রের ওপারে, বার্মিংহামের শীত ক্রমশ গাঢ় হয় মৃত্যুর ঘনত্বে। জীবিত মানুষের ঠান্ডা লাগে। এখন মমিনুল মউজদীনের ঠান্ডা লাগে না। এখন তাঁর কবিতার রঙ আরও নীলবর্ণ ধারণ করছে। মনে হচ্ছে, মৃত্যুর পরেও মানুষটি প্রেমিক, মৃত্যুর পরেও মানুষটি শির উঁচু করে ব্রহ্মান্ডের দিকে তাকিয়ে আছে।
 মৃত্যুর হিমেল সুর বেজে চলে অরণ্যে পাহাড়ে
বসন্তের বানভাসা জলে ভাসে নীল শহরের জ্যোৎস্না-ঝরা
ভবঘুরে রাত...
 জলমগ্ন কবরে ফেল দুই ফুটা ফুরাতের জল
নগ্ন, উষä বাহু রেখ মৃত্যুহীম কপালে আমার।
 আমার সমুখ দিয়ে মাথার ওপর দিয়ে
শাণিত ছুরির মতো আমাকে দ্বিখন্ডিত করে যাও 
এপারে ওপারে যাও, এদেশে ওদেশে আর
জীবনের এপিঠে ওপিঠে।
কখনো মৃত্যুর দুটি হিমচোখ ভেদ করে যাও
 নদী আর নাব্যতার আত্মগ্ন ব-দ্বীপের কাছে
ফিরে যাই, শুনি কার পায়ের আওয়াজ...
 কবি মউজদীন এবং রাজনীতিবিদ মউজদীনের মধ্যে সাংঘর্ষিক কোনো সত্তা যে বিরাজিত ছিল না এ বিষয়টির একটি প্রত্যক্ষ উদহারণ স্মরণ করতে চাই­ সাল ১৯৯২। কবি মমিনুল মউজদীন পৌর চেয়ারম্যান নির্বাচিত হলে জগন্নাথপুর থেকে কবি মাশুক ইবনে আনিস একখানা শুভেচ্ছা বার্তা পাঠিয়েছিলেন। প্রতিউত্তরে মউজদীন লিখেছিলেন­ একদিন দেখবেন সুনামগঞ্জ পৌরসভা কবিসভায় পরিণত হয়েছে। সেই সভা স্বচক্ষে দেখে যাবার জন্য আপনাকে অগ্রিম আমন্ত্রণ জানাচ্ছি।
আমন্ত্রণ তিনি আমাকেও জানিয়েছিলেন­ সুনামগঞ্জের বালিহাঁস দেখে যাবার জন্য; তাঁর নিজহাতে গড়া প্রত্যন্ত অঞ্চলের কয়েকটি গ্রাম, গ্রামের সাধারণ মানুষ আর পূর্ণিমার আলো দেখে যাবার জন্য। হায়! একজন্মে মানুষ কতকিছু দেখতে পারে না। আমি ভাল করে মমিনুল মউজদীনকে দেখতে পারিনি। তাঁর সঙ্গে আমার পরিচয় খুব অল্প দিনের। তাঁর সঙ্গে আমার পরিচয়ের জন্য দায়ী আহমেদ কায়সার। রাজবদনের সঙ্গে আমার পুন:পরিচয়ের জন্য দায়ী স্বয়ং মমিনুল মউজদীন। আমি রাজবদনের সঙ্গে ঘন ঘন কথা বলি। বই উৎসর্গ করি। মমিনুল মউজদীনকে বই উৎসর্গ করি না। আমি জানতাম- কবি মউজদীনকে বই উৎসর্গ করতে হয় না; উৎসর্গ করতে হয় পূর্ণিমা। আমায় ক্ষমা করবেন মউজদীন-  আমার কাছে যে পূর্ণিমা ছিল না!
এখন প্রতিকূল আবহাওয়া উপেক্ষা করে মমিনুল মউজদীনের নামাজে জানাজায় শরিক হয়েছে হাজার হাজার মানুষ, অত:পর কুলখানি হবে, কে হবে নতুন পৌর চেয়ারম্যান, তা-ই নিয়ে ভাবিত হবেন কেউ কেউ। কিন্তু আমার কাছে দৃশ্যমান হচ্ছে- প্রিয় সন্তানের মৃত্যুতে প্রাচীনতম ভোর নেমেছে মাতৃপৃথিবীতে। এ ভোর ছায়া-রায়া। এ ভোরের বাতাস ছেঁড়া ছেঁড়া। নগরবাসী কিছুক্ষণের জন্যে তার লাশ উত্তর-শিরানা করে হাওরের পারে রেখে এসেছে। এ হাওর কি তবে দেহার হাওর, শনি বা টাঙ্গুয়ার হাওর? অভয়ারণ্য তছনছ করে পাখিরা সারিবদ্ধ হয়েছে পাখিদের রাজা মউজদীনের লাশের পাশে। তারা অপেক্ষা করছে সেই সব পঙ্গু কুড়াদের, যারা সুনামগঞ্জের ক্ষেতি জমিনে কাদাবিদ্ধ ছিল, যাদেরকে মউজদীন শুশ্রূষা করে বাড়ি পৌঁছে দিয়েছিলেন। তারা এলেই জানাজা শুরু হবে।... আর তো জানি, পাখিরা সব মানুষের জন্যে নামাজে জানাজা পড়ে না, মমিনুল মউজদীনের জন্য পড়ে।
       

                    সর্বশেষ এডিট : ২২ শে নভেম্বর, ২০০৭  সকাল ১১:১১                

