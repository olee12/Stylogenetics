কুয়াশার ধুম্রজাল কেটে সূর্য উঠবেই




 
কুয়াশার ধুম্রজাল কেটে সূর্য উঠবেই  ফকির ইলিয়াস
=====================================
ক্ষমতাসীনদের বক্তব্যগুলো কেমন যেন পরস্পরবিরোধী। একেকজন একেক কথা বলছেন। সংশয় বাড়ছে জনগণের মনেও। নির্বাচন সময় মতো হবে তো? রোডম্যাপ ঠিকঠাক মতো এগিয়ে যাবে তো? একজন নির্বাচন কমিশনার বলেছেন, যদি সংলাপ সুষ্ঠুভাবে সম্পন্ন না হয় তবে নির্বাচন ঝুলে যেতে পারে। অন্যদিকে সরকারের অন্য মুখপাত্ররা বলছেন ডিসেম্বরের মধ্যেই তারা নির্বাচনে দৃঢ়প্রতিজ্ঞ! প্রধান উপদেষ্টা, যোগ্য প্রার্থীদের নির্বাচিত করারও উদার আহ্বান জানিয়েছেন। একজন উপদেষ্টা বলেছেন, জরুরি অবস্খার মধ্যেও নির্বাচন হতে পারে!
একটি বিষয় শুনে আমার খুব হাসি পেয়েছে। সরকারের নীতি-নির্ধারক কেউ কেউ বিভিন্ন সংশয় সৃষ্টির জন্য দেশের টিভি মাধ্যমের টকশো, কলামিস্টদের লেখাকেও দায়ী করে অঙুলি নির্দেশ করেছেন। মনে রাখা দরকার একটি স্বাধীন রাষ্ট্রের প্রথম এবং প্রধান শর্ত হচ্ছে সৃজনশীল মত প্রকাশের স্বাধীনতা। একজন রাজনীতিক, কলামিস্ট, লেখক, রাষ্ট্র ও জাতির পক্ষে তার মত প্রকাশ করবেনই। আমরা বিশ্বের বিভিন্ন ইতিহাস থেকে দেখছি, ক্ষমতাসীন শাসকশ্রেণী যখন নিজের পায়ের তলে মাটির শূন্যতা অনুভব করেন তখন, বৃক্ষ ছায়াকেও দৈবদৈত্য বলে মনে করেন। অথচ কোন ছায়াদৈত্য তো মনুষ্য জাতির কোন ক্ষতি করতে পারে না। পারার কথাও নয়।
সম্প্রতি পাকিস্তানে ঘটে যাওয়া ঘটনা বর্তমান প্রেক্ষাপটে খুবই অর্থবহ। জেনারেল পারভেজ মোশাররফ গেল ৬ মাস আগেও কি বক্তব্য দিচ্ছিলেন তা পত্রপত্রিকায় এখনও খুঁজলে পাওয়া যাবে। তার সেই বাহাদুরি আজ কোথায়? বেনজির ভুট্টো আজ নেই। কিন্তু যে কোনভাবেই হোক পাকিস্তানের মানুষ গণতান্ত্রিক প্রক্রিয়ার দিকে এগুচ্ছেন। বেনজিরের দলও আজ ক্ষমতার দোরগোড়ায়। মুসলিম লীগ-পিপিপি জাতীয় ঐক্যের প্রয়োজনে আজ একই সমান্তরাল ঐক্য প্লাটফর্মে দাঁড়িয়েছে। উপমহাদেশে তা স্মরণকালের একটি অন্যতম উল্লেখযোগ্য ঘটনা। আর তা সম্ভব হয়েছে শুধু বৃহত্তর জাতীয় স্বার্থ রক্ষার কারণে। 
ফিরে আসি বাংলাদেশ প্রসঙ্গে। গেল ক’দিনে বেশ ক’টি উল্লেখযোগ্য ঘটনা আলোচিত হয়েছে দেশ-বিদেশে। একজন বিদেশী আইনজীবী মি. পোনকে কথা বলতে দেয়া হয়নি ঢাকায়। পত্রপত্রিকার রিপার্ট অনুযায়ী তাকে প্রায় গৃহবন্দি করে রাখা হয়েছিল। কানাডিয়ান এই আইনজীবী বলেছেন, বহির্বিশ্বে এসে তিনি বাংলাদেশ বিষয়ে মুখ খুলবেন। আরও বিস্তারিত জানাবেন বিশ্ববাসীকে।
বর্তমান সরকার হয়তো বলবে­ ‘সো হোয়াট!’ ‘তাতে আমাদের কি আসে যায়!’
সরকারের কিছু আসবে যাবে কি না তা সময়ই প্রমাণ করবে। তবে কথা হচ্ছে বিদেশী সাহায্যনির্ভর একটি উন্নয়নশীল দেশে গণতন্ত্র-মানবাধিকার ক্ষুণí হলে দাতা দেশগুলো নাক গলাবেই। এমনকি নাক গলাবে শান্তিকামী প্রতিবেশীও। কারণ পাশাপাশি কোন ভখণ্ডে জঙ্গিতন্ত্র, দানবতন্ত্র বিষফোঁড়ার মতো বেড়ে উঠলে তা প্রতিবেশী রাষ্ট্রের জন্য ভয়ের কারণ অবশ্যই। আফগানিস্তানে জঙ্গিতন্ত্রের একচ্ছন্ন দাপট, পাকিস্তানে এর প্রভাব তার প্রমাণ। সেই পাকিস্তান আজ হয়ে উঠেছে সন্ত্রাসীদের অভয়ারণ্য। বাংলাদেশে চলছে সুপ্তভাবে সংগঠিত হওয়ার চেষ্টা। 
দুই আরেকটি ঘটনা খুবই উল্লেখযোগ্য। শেখ হাসিনা খুব অসুস্খ হয়ে পড়েন। তাকে মাত্র কয়েক ঘন্টা চিকিৎসা দেয়ার ব্যবস্খা করা হয়। ডাক্তারা বলছেন শেখ হাসিনার দীর্ঘমেয়াদি চিকিৎসা প্রয়োজন। প্রয়োজনে তাকে নাক-কান-গলা বিভাগের চিকিৎসা, বিদেশ থেকে করানোর পরামর্শও দিয়েছেন চিকিৎসকরা। অথচ সরকার তা নিয়ে খেলছে ভানুতির খেল। একজন অসুস্খ রাজবন্দি তার যথার্থ চিকিৎসা পাবেন, আন্তর্জাতিক বন্দি আইন সে নিশ্চয়তা নিশ্চিত করেছে। তারপরও ডাক্তারদের পরামর্শ কেন উপেক্ষা করা হচ্ছে তা নিয়ে নানা জল্পনা ক্রমেই বাড়ছে। অন্য সাবেক প্রধানমন্ত্রী বেগম খালেদা জিয়াও আর্থ্রাইটিসে ভুগছেন। তিনিও বিদেশে চিকিৎসা নিতে আগ্রহী বলে জানাচ্ছে তার দল। ডাক্তারের পরামর্শ মতো তারও সুচিকিৎসা পাওয়ার কথা।
বাংলাদেশ ডিভাইড অ্যান্ড রুলের আড়ালে প্রকৃত পক্ষে কি ঘটছে, তা সাধারণ জনগণের জানার কথা নয়। তবে বিশেষ করে বিএনপির একটি অংশের প্রতি বর্তমান সরকারের পক্ষপাতমলক আচরণ চোখে পড়ছে গোটা দেশবাসীর। আমি আমার লেখায় বার বার বলেছি, জনগণ কোন বিএনপি গ্রহণ করবে, কোন গ্রুপকে ভোট দেবে তা জনগণকেই সিদ্ধান্ত নেয়ার সুযোগ দিতে হবে। চাপিয়ে দিয়ে গণতন্ত্র প্রতিষ্ঠা  করা যায় না। বড়জোর বহু ক্ষুদ্র দলের সম্মিলনে জাতীয় সরকার ধাঁচের দুর্বল সরকার প্রতিষ্ঠা করা যায়।
বিএনপির মান্নান ভঁইয়া গ্রুপের প্রতি নির্বাচন কমিশন কেন পক্ষপাত দেখাচ্ছে সে প্রশ্ন দেশের কৃতী রাজনীতিবিদদেরও।
সম্প্রতি ওয়ার্কার্স পার্টির সভাপতি রাশেদ খান মেনন চ্যানেল আইয়ের এক টকশোতে স্পষ্ট বলেছেন, কমিশন নিরপেক্ষা থেকে দু’গ্রুপকেই বলতে পারতো­ তারা ঐক্যবদ্ধ না হলে তাদের সঙ্গে কোন সংলাপ হবে না।
আমরা দেখছি, বেগম জিয়া, খন্দকার দেলোয়ারের নেতৃত্বের গ্রুপকেই সমর্থন দিয়ে যাচ্ছেন। জিয়া পরিবারের অবস্খান এ ব্যাপারে খুব স্পষ্ট। প্রশ্ন উঠছে তাহলে সরকারের এবং নির্বাচন কমিশন নির্বাচনী সংলাপের নামে কুয়াশা ছাড়িয়ে পুরো নির্বাচনী প্রক্রিয়াকে আরও দরে ঠেলে দিচ্ছে না তো?
তিন এদিকে মৌলবাদী, যুদ্ধাপরাধী রাজনৈতিক দলের সঙ্গে কমিশন সংলাপ আরও বাড়াবে, তা অনুমান করা খুব সহজ। কারণ যুদ্ধাপরাধীদের বিরুদ্ধে কোন ব্যবস্খা তো নেয়া হয়নি বরং দায়েরকৃত মামলাগুলোও ঝুলে আছে। এসব অপশক্তি বিভিন্ন দলের সঙ্গে জোট বাঁধার স্বপ্নও দেখছে। স্বপ্ন দেখছে ক্ষমতার ভাগীদার হওয়ার। আসল কথা হচ্ছে; নির্বাচনের মাধ্যমে বাংলাদেশের সব স্বপ্ন এবং চাওয়া-পাওয়ার স্রোতকে আবার জাগ্রত করতে হবে। যদি সেটাই সবার প্রকৃত লক্ষ্য হয় তবে রাষ্ট্র, জনগণ এবং নীতি নির্ধারকরা সে পথে এগুচ্ছেন কি? এ প্রশ্নটি আসছে বার বার।
এর সঙ্গে নতুন করে যুক্ত হয়েছে বর্তমান সেনাপ্রধান মইন উ আহমেদের ভারত সফর প্রসঙ্গ। এ কথাটি কারও অজানা নয় বাংলাদেশে ভারতবিরোধী একটি চক্র সবসময়ই কারণে-অকারণে তৎপর। এটা আমরা অনেকেই জানি যে কোন আগ্রাসন আর আধিপত্যবাদের বিরোধিতা করা আর নীতিহীনভাবে ঢালাও উদ্ভট মন্তব্য করা এক নয়। জেনারেল মইনের ভারত সফরকে উপলক্ষ করে সেই রাজাকার, নব্য রাজাকার এবং গলিত বামপন্থি কিছু রাজনীতিক, লেখক আবারও মুখ বের করতে শুরু করছে কচ্ছপের মতো। এটা কে না জানে, এসব কচ্ছপ প্রজাতি সুযোগ পেলেই গর্ত থেকে মাথা বের করে। সার্বিক পরিস্খিতি নিজ অনুকূলে নেয়ার আপ্রাণ চেষ্টা চালায়।
প্রতিবেশী দেশের সেনাপ্রধান একটি দেশ সফর করতেই পারেন। তা নানা কারণে গুরুত্বপূর্ণ বটে। কিন্তু যারা এল কে আদভানির সঙ্গে রুদ্ধদ্বার বৈঠক করে নিজেদের স্বার্থ রক্ষার জাল বিস্তার করে তাদের মুখে কি সমালোচনা শোভা পায়?
বাংলাদেশে ঘোলাজলে মাছ শিকারির সংখ্যা খুব বেশি। এদের বিষয়ে সতর্ক থাকতে হবে। একাত্তরে লাশের ওপর দিয়ে হেঁটে যারা তাদের পাকিস্তানি-প্রভুদের মন রক্ষা করতে চেয়েছিল, এই চক্রটি এখনও দেশে সক্রিয়। তারা গোপনে বিভিন্ন ষড়ন্ত্রের জাল বুনেই চলেছে।
‘সেক্টর কমান্ডারস ফোরাম’ বিভিন্ন জেলা পর্যায়ে মুক্তিযোদ্ধা এবং জনগণকে সংগঠন করার কাজ করছেন। তারা বিভিন্ন জেলা সফর করছেন। ২০০৮-এর নির্বাচনের প্রাক্কালে সেই শাণিত চেতনায় জাতিকে আবারও উদ্বুদ্ধ হতে হবে। একটি জাতিসত্তা কখনোই পরাজিত হতে পারে না। আমরা অতীতেও দেখেছি যখনই মানুষ মহান মুক্তিযুদ্ধের চেতনায় গর্জে উঠতে চেয়েছে তখনই  একটি মহল ‘ইন্ডিয়ার’ দোহাই দিয়ে মাঠে নেমেছে চিহ্নিত লেবাসে। আজও এদেরই একটি অংশ মহান মুক্তিযুদ্ধকে পর্যন্ত কটাক্ষ করে চলেছে। আমরা জানি ভোর যতই কুয়াশাচ্ছন্ন হোক সূর্য উঠবেই। বাঙালি জাতি কখনও বিবেকের সঙ্গে প্রতারণা করেনি। ভবিষ্যতেও করবে না। 
-----দৈণিক সংবাদ ।ঢাকা। ২৯ফেব্রুয়ারি ২০০৮ শুক্রবার, প্রকাশিত
  

                    সর্বশেষ এডিট : ২৯ শে ফেব্রুয়ারি, ২০০৮  ভোর ৫:৩২                

