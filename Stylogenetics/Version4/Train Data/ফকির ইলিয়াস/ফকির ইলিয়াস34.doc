প্রজন্মের স্বদেশ চিন্তা ও মৌলবাদের তাত্ত্বিকেরা




 
                        প্রজন্মের স্বদেশ চিন্তা ও মৌলবাদের তাত্ত্বিকেরা ফকির ইলিয়াস =======================================এই প্রজন্ম স্বদেশ এবং জাতির মঙ্গল চিন্তায় কতটা অগ্রসরমান তার বিভিন্ন উদাহরণ দেয়া যেতে পারে। ১৯৭৭-৭৮ সালে বাংলাদেশে সামরিক শাসনের নামে, গণতন্ত্র চালুর মহড়ার নামে মূলত মৌলবাদকে পৃষ্ঠপোষকতার প্রচেষ্টা অব্যাহত ছিল। এ সময় তাফসির মাহফিলের নামে একটি মৌলবাদী রাজনৈতিক দলের মতবাদ দেশে-বিদেশে প্রচারের কাজে ব্যস্ত ছিলেন একজন স্বঘোষিত মাওলানা। তার নাম দেলাওয়ার হোসাইন সাঈদী। এই সাঈদী প্রথম দিকে ওই রাজনৈতিক দলের প্রবক্তা ছিলেন না প্রকাশ্যে। ছিলেন গোপনে। কিন্তু এই প্রজন্ম তা ধরে ফেলে খুব সহজেই। দেশের বিভিন্ন মাহফিলে তাকে রুখে দেয়ার জন্য এই প্রজন্মের সন্তানেরা প্রস্তুতি নেয়। সাঈদীকে রুখে দেয়া হয় বিদেশেও। তার মুখোশ উন্মোচনে ব্যাপক ভূমিকা নেয় বিভিন্ন মিডিয়া।এর কিছুদিন পরই মাওলানা সাঈদী একটি মৌলবাদী রাজনৈতিক দলের মজলিসে শূরার সদস্য পদ পান। মানুষ দেখে নেয় তার নেপথ্য উদ্দেশ্য কি ছিল। কেন ছিল।বাংলাদেশে মৌলবাদের তাত্ত্বিকেরা পাখা মেলতে চেয়েছে বিভিন্ন আঙ্গিকে। তারা শান্তির ধর্মের পায়রা ওড়াবার নামে মূলত একটি বিশেষ এজেন্ডা নিয়ে কাজ করেছে এবং করে যাচ্ছে। সামাজিক আন্দোলনের নামে রাজনৈতিক এজেন্ডা বাস্তবায়নের প্রচেষ্টায় একটা সুবিধা আছে। সুবিধাটি হচ্ছে এই, সাধারণ মানুষের চোখে ধুলো দেয়া যায় খুব সহজে। যেমনটি ঘটেছিল 'ছাত্রশিবির'-এর বেলায়। তাদের পথ চলার শুরুতে বলা হয়েছিল, তারা কোন রাজনৈতিক দলের ছাত্র সংগঠন নয়। কিন্তু প্রকৃত সত্য বেরিয়ে পড়েছিল কিছুদিন পরেই।বাংলাদেশে পঁচাত্তর পরবর্তী সময়ে মৌলবাদ তত্ত্ব ছড়ানোর জন্য বিভিন্ন সংগঠনের জন্ম দেয়া হয় পরিকল্পিতভাবে। আফগানিস্তানে রুশ আগ্রাসন রুখে দেয়ার জন্য ওপেন সিক্রেট উপায়ে অস্ত্র সরবরাহ করে মার্কিন যুক্তরাষ্ট্র। এক্ষেত্রেও ধর্মীয় তমদ্দুনকে কাজে লাগিয়ে একটি মোর্চা গঠনের প্রচেষ্টা চলে। যুদ্ধে পরাজিত হয়ে রুশরা আফগান ভূমি ত্যাগ করে ঠিকই। কিন্তু এই আফগান ভূমিতে বেড়ে ওঠা মৌলবাদী তমদ্দুনপন্থিরা থেকে যায় স্বদেশেই। তারা নিজস্ব মতবাদ চালিয়ে ঝান্ডা উড়াতে চায়। জন্ম দেয় একটি কট্টরপন্থি শক্তির। যে শক্তিটিই খুব দ্রুত 'সন্ত্রাসী' 'তালেবান' 'ইসলামী জঙ্গি' 'জিহাদী' বিভিন্ন অভিধায় বিশ্বে পরিচিতি পেতে থাকে।এই যে মৌলবাদের তত্ত্ব বিতরণ তা কি একদিনে হয়েছে? এই অপশক্তির প্রসারে বৃহৎ পরাশক্তির কি মদদ ছিল না? অবশ্যই ছিল। আর ছিল বলেই এরা আসকারা পেয়েছে সংগঠিত হওয়ার, আত্মঘাতী হামলা চালানোর।নব্বইয়ের দশকে মার্কিন যুক্তরাষ্ট্র বুঝতে পারে, এই জঙ্গি তালেবান শক্তি তাদের জন্যও কাল হয়ে দাঁড়াচ্ছে। তারা এদের টুঁটি চেপে ধরার জন্য পড়িমরি হয়ে লাগে। কিন্তু সে চেষ্টাকে পরাজিত করেই ঘটে যায় সেপ্টেম্বর-ইলেভেনের মতো নিষ্ঠুরতম ঘটনা। এর পরের ঘটনাবলি কারও অজানা নয়। যুদ্ধ বাধে আফগানিস্তানে। যুদ্ধ বাধে ইরাকে। মানুষের রক্তপ্রবাহে লাল হয়ে যায় মৃত্তিকার স্তর।দুই.জঙ্গিবাদের একটি বিশেষ কায়দা আছে। তারা মানুষকে পড়ানোর, বোঝানোর চেষ্টা করে। তারা কোমলমতি শিশুদের ধর্মীয় প্রেরণায় উদ্বুদ্ধ করে ওই পথে টানার চেষ্টা চালায়। এ পর্যন্ত বাংলাদেশে জেএমবি, হরকাতুল জিহাদ, জেএমবি বিভিন্ন মৌলবাদী তাত্ত্বিক দলগুলোর উপাত্ত পাওয়া গেছে। তাদের একটা মৌলিক মিল আছে। সবাই ছোটখাটো পুস্তিকা বিতরণ করে। পড়ায় মানুষকে। গড়ে তুলতে চায় জিহাদি জোশে শিশুকাল থেকে। এজন্য মাদ্রাসা তাদের অন্যতম টার্গেট। মাদ্রাসায় শিক্ষক হিসেবেও ঢুকে পড়ে এসব তাত্তি্বক। কখনও তারা বিনা বেতনেও কাজ করে। তাই বলে তারা বেতন যে পায় না, তা কিন্তু নয়। বেতন পায় অন্য খাত, অন্য উৎস থেকে।এসব তাত্ত্বিক সংগঠন বিদেশেও আছে। ইউরোপে দাওয়াতুল ইসলাম, উত্তর আমেরিকায় ইসলামিক সার্কেল অফ নর্থ আমেরিকা (ইকনা), মুসলিম উম্মাহ অফ নর্থ আমেরিকা (মুনা) ইত্যাদি নামে। এদের কাজ কি? কাজ হচ্ছে ধর্মের শান্তি প্রবাহের নামে পরোক্ষভাবে মৌলবাদী তত্ত্বকে 'হেফাজত' করা। তাদের ফান্ডও রয়েছে অঢেল। ধর্মের নামে মূলত তারা একটি গোষ্ঠীর মুখপাত্র। সম্প্রতি বাংলাদেশে 'হিজবুত তাহরীর' নামে একটি মৌলবাদী তাত্তি্বক সংগঠনকে নিষিদ্ধ করা হয়েছে। কারা এই 'হিজবুত তাহ্রীর'-এর কর্ণধার, এই তথ্যটি রাষ্ট্রের অনেক আগেই জানা উচিত ছিল। এই সংগঠনটি ২০০১ সাল থেকে বাংলাদেশে তাদের কার্যক্রম পরিচালনা করে আসছে বলে বিভিন্ন সূত্রে জানা গেছে। এ বছর জুলাই মাসে এই সংগঠনটি মার্কিন যুক্তরাষ্ট্রের বিভিন্ন অঙ্গরাজ্যে সেমিনার করে। এসব সেমিনারে তারা উগ্র মতবাদ, হিংসাত্মক উস্কানিমূলক বক্তব্য দেয়। এরপরই নড়েচড়ে ওঠে যুক্তরাষ্ট্রের স্টেট ডিপার্টমেন্ট। এতদিন যারা কখনও এনজিও কখনও ধর্মীয় সেবা সংস্থা প্রভৃতি মুখোশে তৎপরতা চালিয়ে আসছিল, হঠাৎ তাদের উগ্র বক্তব্য থমকে দেয় মার্কিন যুক্তরাষ্ট্রকে। এরপরই শুরু হয় এই সংগঠনটি বস্ন্যাকলিস্ট করার প্রক্রিয়া।'হিজবুত তাহরীর' মূলত জঙ্গিবাদীদেরই থিংক ট্যাংক বলে পরিচিত। যুক্তরাষ্ট্রের বেশ কিছু উচ্চ ডিগ্রিধারীরাও এর সঙ্গে সংশ্লিষ্ট। ধর্মীয় উন্মাদনার নামে যারা ক্রমশ পরধর্মের প্রতি অসহিষ্ণু কিংবা হিংসাত্মক হয়ে ওঠে, এরা সেই দলেরই পৃষ্ঠপোষক।বাংলাদেশে এই সংগঠনটি গেল নয় বছরে কি করেছে তার পুরো খতিয়ান প্রকাশিত হওয়া উচিত। জনগণের জানা উচিত এরা বাংলাদেশে কি করেছে, কেন করেছে।দেশে একটা অস্থিতিশীল অবস্থা সৃষ্টির জোর প্রচেষ্টা চালাচ্ছে একটি মহল। সাংসদ ব্যারিস্টার ফজলে নূর তাপসের ওপর বোমা হামলার ঘটনার সর্বশেষ প্রমাণ। এরা সেই অপশক্তি যারা বাংলাদেশে বাংলাভাই, শায়খ রহমানকে প্রত্যক্ষ সরকারি মদদ দিয়েছিল। কেন দিয়েছিল?যারা 'পলিটিশিয়ানদের জন্য পলিটিক্সকে ডিফিকাল্ট' করার ঘোষণা দিয়ে রাজনীতিতে এসেছিল, জঙ্গিবাদের মদদ তারাই দিয়েছিল নতুন মোড়কে। জঙ্গিদের বি-টিম বানিয়ে তারা রাষ্ট্রক্ষমতা পাকাপোক্ত করার খায়েশে ছিল বিভোর।ভাবতে অবাক লাগে, একজন প্রতিভাবান আইনজীবী, একজন জনপ্রিয় সাংসদ বোমাক্রান্ত হওয়ার পর প্রধান বিরোধী দল বিএনপি প্রতিবাদ না করে সরকারের সমালোচনা করেছে হীনস্বার্থে। তারা বলেছে সরকার ব্যর্থ বলেই সাংসদ তাপস আক্রান্ত হয়েছেন।হ্যাঁ, দায় তো সরকারেরই। আওয়ামী লীগের উচিত ছিল গেল ক্ষমতার মেয়াদেই বঙ্গবন্ধুর হত্যাকারীদের বিচার শেষ করা। তারা 'অতি গণতন্ত্রী' হয়ে তা করেনি। কালক্ষেপণ করেছে। আর এরপরে চারদলীয় জোট ক্ষমতায় এসে প্রত্যক্ষভাবে সেই সব ফ্রিডম পার্টি, জঙ্গিবাদী তাত্তি্বকদের পুনর্বাসিত, পৃষ্ঠপোষকতা করেছে সরাসরি।ব্যারিস্টার তাপসের প্রতি বোমা হামলার ঘটনায় মেজর ডালিমের ভাই, কর্নেল রশিদের মেয়েসহ আরও কয়েকজনকে গ্রেফতার করা হয়েছে। টিভিতে দেখলাম খুনি রশিদের মেয়ে মেহনাজ রশিদ তার ছোট্ট শিশুকে কোলে নিয়ে পুলিশি হেফাজতে যাচ্ছেন। এই দৃশ্য দেখে আমার বারবার মনে পড়েছে শিশু রাসেলের কথা। যে রাসেল তাকে হত্যার আগে বারবার বলেছিল, 'আমাকে আম্মার কাছে নিয়ে যাও, আমাকে হাসু (শেখ হাসিনা) আপার কাছে নিয়ে যাও'। কি অপরাধ ছিল শিশু রাসেলের? আজ মেহনাজ রশিদ তার শিশু কোলে নিয়ে দেশবাসীর, মানবতার করুণা প্রত্যাশা করছেন। লোক দেখাচ্ছেন। তা করার আগে তারও একবার রাসেলের কথা ভাবা উচিত ছিল।বাংলাদেশে বঙ্গবন্ধুর খুনিদের বিচার প্রক্রিয়া শেষ পর্যায়ে রয়েছে। ভেবে অবাক হচ্ছি, খুনি পক্ষের আইনজীবী খান সাইফুর রহমান কর্নেল রশিদের স্ত্রী জুবাইদা রশিদকে অন্যতম ষড়যন্ত্রকারী অভিহিত করে ঘটনা অন্য খাতে প্রবাহের চেষ্টা করছেন। খুনি ফারুক রহমানের যাবজ্জীবন কামনা করছেন। তার এসব প্রার্থনা, মানসিক দীনতার বহিঃপ্রকাশ। কারণ পঁচাত্তরের পনেরই আগস্টের ঘৃণ্যতম হত্যাকা- প্রধানত ছিল গোটা জাতিসত্তাকে পঙ্গু করে দেয়ার পরিকল্পনা। সে সূত্র ধরেই এদেশে ঠাঁই পেয়েছে মৌলবাদী তাত্তি্বক গো. আযমরা। পাকিস্তানের কুখ্যাত মওদূদীবাদের প্রবক্তারা ফেৎনা-ফাসাদের মধ্য দিয়ে ইসলাম ধর্মের প্রকৃত অমিয় ধারাকে কলুষিত করেছে বারবার।প্রজন্মের স্বদেশ প্রেমের কাছে এসব কুলাঙ্গার বারবার পরাজিত হয়েছে। ভবিষ্যতেও হবে। তাদের মৌলবাদী তত্ত্ব মানুষ গ্রহণ করেনি। আগামী প্রজন্মও করবে না। বিজয়ের আটত্রিশ বছরে এই প্রজন্ম রাজনৈতিক প্রতারণার অর্গল ভেঙে এগোতে হচ্ছে বলেই বেড়েছে মানুষের দুর্দশা। আজ যারা ক্ষমতায় আছেন, তারা এই দুর্দশা লাঘবে যদি আন্তরিক হন তবে এই মৌলবাদীদের শিকড় উপড়ে ফেলতে আন্তরিক হতে হবে। প্রজন্ম সত্যের পক্ষে দাঁড়াবেই।নিউইয়র্ক, ২৭ অক্টোবর ২০০৯ -------------------------------------------------------------------দৈনিক সংবাদ।ঢাকা। ৩০ অক্টোবর ২০০৯ শুক্রবার প্রকাশিত    ছবি- মার্টিন ড্রেসচার

