এই মাইলফলক দীর্ঘস্থায়ী করতে চাইলে




 
                        এই মাইলফলক দীর্ঘস্থায়ী করতে চাইলেফকির ইলিয়াস ================================== বাংলাদেশের সার্বিক পরিস্থিতি নিয়ে শঙ্কার অন্ত নেই। সিইসির কণ্ঠে দৃঢ় কথাবার্তা। নির্বাচন তারা করবেনই। তিনি দেখাচ্ছেন নানা যুক্তি। ‘যারা সংশয় প্রকাশ করছেন, তারা তাদের সংশয় নিয়ে থাকুন। আমরা নির্বাচন করবোই’। এমন প্রতিজ্ঞার বাণী দেশের মানুষকে আশান্বিত করছে। এর পাশ ঘেঁষেই ঘটছে নানা ঘটনা। বাংলাদেশে সাবেক মার্কিন রাষ্ট্রদূত মিস প্যাট্রিসিয়া বিউটেনিস হঠাৎ করেই উড়ে গেলেন ঢাকায়। বিভিন্ন সমাবেশে দেখা গেছে তাকে। তারপর তৎপর হয়ে উঠেন ঢাকায় নিযুক্ত মার্কিন চার্জ দ্য এফেয়ার্স গীতা পাসি।সেনাপ্রধান মি. মইন উ আহমেদ সফর করে এসেছেন ভারত। তাকে সর্বোচ্চ সম্মান দেওয়া হয়েছে ভারতের পক্ষ থেকে। তা নিয়েও বলা হচ্ছে নানা কথা। ভারত বাংলাদেশকে ছটি ঘোড়া উপহার দিয়েছে। এ নিয়ে বিভিন্নভাবে বিতর্ক ছড়াবার চেষ্টা করা হচ্ছে লেখালেখির মাধ্যমে, বিভিন্ন ওয়েবসাইটে। কারা এসব নানা কথা ছড়াচ্ছে? এর প্রকৃত উদ্দেশ্য কী তা সবার জানা। ভারতের নাম শুনলেই এদের জ্বালা ধরে। তারা নানা রকম কটাক্ষ তো বটেই, বিষবাষ্প ছড়াতেও পিছপা হয় না। অথচ ভারত বাংলাদেশের অন্যতম প্রতিবেশী। আর যে কোনো সুহৃদ প্রতিবেশীর সঙ্গে সৌহার্দ্যপূর্ণ সম্পর্ক থাকবে এটাই তো স্বাভাবিক।মাননীয় প্রধান উপদেষ্টা বাংলাদেশ রাইফেলসের একটি অনুষ্ঠানে প্রধান অতিথি হিসেবে বক্তব্য দিয়েছেন। টিভিতে তার বক্তব্য শুনলাম। তিনি বিডিআরের সদস্যবৃন্দকে আগামীদিনে অতন্দ্র প্রহরীর ভূমিকা রাখার আহ্বান জানালেন। প্রধান উপদেষ্টা তার ভাষণে একটি গুর"ত্বপূর্ণ বিষয় আলোকপাত করেছেন। তা হলো, নির্বাচনকে সামনে রেখে, বর্তমানে গাঢাকা দেওয়া গডফাদাররা সরব হয়ে উঠতে পারে। এসব গডফাদারা সীমান্তবর্তী এলাকায় বিভিন্ন স্থানে অস্থিতিশীলতা সৃষ্টি করতে পারে। তিনি সে দিকে সজাগ দৃষ্টির আহ্বান জানান বিডিআর সদস্যদের প্রতি।অতীতে আমরা লক্ষ করেছি, নির্বাচন এলে রাজনৈতিক দলগুলোর পাশাপাশি মধ্যস্বত্বভোগী একটি চক্র সব সময়ই তৎপর হয়ে উঠতো। তারা নানা রকম পেশীবাজি করে দেশে একটি আতঙ্কজনক পরিস্থিতি সৃষ্টি করে তাদের উদ্দেশ্য সাধনে লিপ্ত হতো। যেহেতু বর্তমানে দেশে একটি প্রত্যয়ী তত্ত্বাবধায়ক সরকার রয়েছে, তাই এমন কিছু ঘটার আশঙ্কা জনগণ অবশ্যই করছেন না।প্রায় একই ধরনের অনুরণন আমরা শুনছি সেনাপ্রধানের বিভিন্ন বক্তব্যেও। তিনি বলছেন, আমরা গণতন্ত্রের দিকে এগুচ্ছি।একটি রাষ্ট্রে গণতন্ত্র প্রতিষ্ঠার অন্যতম পূর্বশর্ত হচ্ছে মত ও চিন্তার স্বাধীনতা, মানবাধিকার এবং বিচার বিভাগের স্বাধীনতা। এটা খুবই শুভ লক্ষণ দেশে জর"রি অবস্থা জারি থাকলেও দেশে লেখক- সাংবাদিকরা তাদের মত প্রকাশ করে যেতে পারছেন সৃষ্টির পক্ষে। কিš' মানবাধিকার বিষয়টি নানাভাবেই ভূলুণ্ঠিত হচ্ছে। বিশেষ করে ন্যায়বিচার এবং রাজনৈতিক উৎপীড়নের বিষয়টি অনেকটা একরোখাই থেকে গেছে। আমরা লক্ষ করছি সংস্কারের দোহাই দিয়ে গেলো জোট সরকারের বেশ কিছু শীর্ষ দুর্নীতিবাজ মন্ত্রী, নেতা থেকে গেছেন ধরাছোঁয়ার বাইরে। এমনকি যারা হাওয়া ভবনের পদলেহন করে তাদের তথাকথিত ‘ভালোবাসা সড়কে’ জায়গা নামমাত্র মূল্যে লিজ নিয়ে প্রাসাদসম ভবন গড়ে তুলেছিলেন। এরা এখনো দিব্যি ঘুরে বেড়াচ্ছেন মুক্ত হাওয়ায়। হাওয়া ভবনের শীর্ষ কর্ণধারদেরকে ‘লাল গোলাপ’ শুভেচ্ছা জানিয়ে যারা মিডিয়া মোগল হওয়ার স্বপ্নে বিভোর ছিলেন, এদেরকে সম্পত্তির হিসাব দিতে কেন বলছে না দুদক? কেন রাজাকার মন্ত্রীদের দুর্নীতির খতিয়ান তল্লাশি করে দেখা হচ্ছে না?বাংলাদেশ আওয়ামী লীগের সাধারণ সম্পাদক আব্দুল জলিল গুর"তর অসুস্থ অবস্থায় প্যারোলে মুক্তি পেয়েছেন। তার মুক্তি পাওয়ার সংবাদটি প্রচার হওয়ার পরপরই একটি চক্র বলতে শুর" করেছে মি মইন উ আহমেদ ভারত সফর করে আসার পর পরই নমনীয় হয়ে পড়েছেন। অথচ প্রধান উপদেষ্টার বরাত দিয়ে তার প্রেস সচিব মি. ফাহিম মুনয়েম বলেছেন, মানবিক কারণেই আব্দুল জলিলকে মুক্তি দিয়ে চিকিৎসার সুযোগ দেওয়া হয়েছে। আইন সমুন্নত রেখে অন্য যেকোনো ভিভিআইপি রাজবন্দীর ব্যাপারে প্রয়োজনমতো সিদ্ধান্ত নেবে সরকার। তাহলে এসব অবান্তর কথাবার্তা বলা হচ্ছে কেন? রাজনৈতিক দলগুলোর সঙ্গে নির্বাচন কমিশনের সংলাপ কতোটা ফলপ্রসূ হয়েছে বা হবে তা সময়ই বলবে। তবে আপাত দৃষ্টিতে এটাই মনে হচ্ছে, একটা জোড়াতালি মার্কা সংলাপ শেষ করে নির্বাচন সম্পন্ন করতে চায় সরকার। এবং নির্বাচনের পরই একটি পছন্দ মতো সরকার গঠনেও বর্তমান ক্ষমতাসীনরা তাদের কারিগরি অব্যাহত রাখবেন কিংবা রাখতে পারেন।দেখা যাচ্ছে ইতিমধ্যেই বিভিন্ন ফ্রন্ট, জোট, মোর্চা গঠনের জন্য রাজনীতিক এবং নেপথ্য নীতি নির্ধারকরা তৎপর হয়ে উঠেছেন। এ রকমটা আমরা অতীতেও দেখেছি। যুদ্ধাপরাধী, দালাল- রাজাকারদের পার্টি জামাত এ রকম জোটের অংশীদার হয়েই ক্ষমতায় গিয়েছিল। ২০০৮-এর নির্বাচনে কি তাহলে এ রকম অপশক্তিরা বিভিন্ন মোর্চার ছায়াতলে ভিড়ে স্থান করে নেবে? এ বিষয়টি সব রাজনৈতিক দলের খেয়াল রাখা অত্যন্ত জর"রি।নির্বাচন কমিশন বলছে জুলাই মাস নাগাদ ফাইনাল ভোটার লিস্ট তৈরি হয়ে যাবে। কথা দিয়েও, পূর্ণাঙ্গ প্রবাসী বাংলাদেশীদের ভোটার তালিকা করেনি কিংবা করছে না সরকার। অন্যদিকে আটকেপড়া বিহারিরা দেশে ভোটার হচ্ছে। প্রবাসীদের প্রতি প্রায় সব সরকারই বৈরী, তারা অবজ্ঞার নজরে দেখেছে প্রবাসীদের অধিকারের প্রতিটি ইস্যু। তত্ত্বাবধায়ক সরকারের বর্তমান কর্ণধারগণও এমনটি করবেন তা প্রত্যাশিত ছিল না। বাঙালির গৌরবের মাস মার্চ। স্বাধীনতার মাস। এই মাসে সবিনয়ে বর্তমান সরকারের সমীপে দুটি কথা বলতে চাই। আর তা হলো, কোনো সাময়িক সরকারই সব সমস্যা সমাধানে পারঙ্গম নয়। তা আমরা জানি। কিš' কিছু কাজের ভিত্তি স্থাপন করে যেতে পারেন বর্তমান ক্ষমতাসীনরা। মানবাধিকার প্রতিষ্ঠা, ঘাতক দালাল রাজাকারদের বিচারের কাঠগড়ায় দাঁড় করানোর প্রক্রিয়া, জঙ্গিবাদ দমনে কঠিন পদক্ষেপ, সন্ত্রাসী, গডফাদারদের বির"দ্ধে ব্যবস্থা গ্রহণ এবং দ্রব্যমূল্য নিয়ন্ত্রণে কালোবাজারি-মুনাফাখোরদের বির"দ্ধে সর্বাত্মক ব্যবস্থা নিয়ে যেতে পারেন তারা।অর্থ উপদেষ্টা এ বি এম মির্জ্জা আজিজুল ইসলাম বলেছেন, শিক্ষা ক্ষেত্রে চরম দুর্নীতি, স্বজনপ্রীতি দেশের শিক্ষা ব্যবস্থাকে চরমভাবে কলুষিত করেছে। ভেঙে দিয়েছে এর মের"দণ্ড। তার কথাগুলো খুবই যৌক্তিক। জাতিকে পরিশুদ্ধ করে গড়ে তুলতে হলে, প্রজন্মকে সুশিক্ষিত করে গড়ে তুলতে হবে। সব সংশয় দূর করতে সদিচ্ছা নিয়ে এগিয়ে আসতে হবে সরকারকে। যদি কাজগুলো অসমাপ্ত থেকে যায় তবে এই মাইলফলক হায়েনারা উপড়ে ফেলতে পারে।-----------------------------------দৈনিক ভোরের কাগজ ।১৩মার্চ ২০০৮,বৃহস্পতিবার প্রকাশিত

