রাজাকারনামা ও বিচারের প্রহর




 
                        প্রহর গোনছেন দেশের মানুষ। প্রতিবেদন গুলো যাচ্ছে প্রধানমন্ত্রীর কাছে।তিনি দেখবেন । কিন্তু কি দেখবেন তিনি ? এই যে রাজাকার , এই যে রাজাকারনামা - তা এখন অস্বীকার করছে খোদ রাজাকার রা ই । তারা বলছে , জামাতের কাউকে যুদ্ধাপরাধী প্রমাণ করা যাবে না !জামাত নেতা মীর কাশেম আলী সৌদী আরব থেকে এখন আমেরিকায়।তিনি দেনদরবার করছেন , বিভিন্ন মহলে। ফল কী হয় , তা দেখার জন্য সময় দরকার।শহীদ জননী জাহানারা ইমাম বলতেন, এই বিচার জনগণ ই করবে।তারাই তো মহাজোটকে ক্ষমতায় পাঠিয়েছে।কিন্তু বিচারটা ওরা করবে কী ?নিজামীর আমলনামাশাহজাহান আকন্দ শুভ--------------------------------------------------------------- প্রধানমন্ত্রীর কাছে দাখিল করা গোয়েন্দা প্রতিবেদনে বলা হয়েছে, জামায়াতের আমির মতিউর রহমান নিজামী ১৯৪৩ সালের ৩১ মার্চ পাবনার সাথিয়ায় জন্ম নেন। তার বাবা লুৎফর রহমান ফকির পেশায় একজন কৃষক ছিলেন। নিজামী গ্রামের মাদ্রাসায় লেখাপড়া শেষ করে ঢাকা আলিয়া মাদ্রাসায় ভর্তি হন। পরে ভর্তি হন ঢাকা বিশ্ববিদ্যালয়ে। ঢাকায় আসার পরই তিনি জড়িয়ে পড়েন ইসলামী ছাত্র সংঘের সঙ্গে। মুক্তিযুদ্ধকালে তিনি সরাসরি মুক্তিযুদ্ধের বিরোধিতা করেন এবং হানাদার বাহিনীর হত্যাযজ্ঞে নানাভাবে সহযোগিতা করেন। মুক্তিযুদ্ধকালে পাবনার হত্যাযজ্ঞ সংঘটিত হয় মতিউর রহমান নিজামীর প্রত্যক্ষ ও পরোক্ষ নির্দেশে। ১৯৭৯ সাল থেকে ১৯৮২ সাল পর্যন্ত তিনি জামায়াতের ঢাকা মহানগর শাখার আমিরের দায়িত্ব পালন করেন।প্রতিবেদনে বলা হয়, ২০০১ সালে পাবনা-১ (বেড়া-সাথিয়া) আসনে আওয়ামী লীগের প্রার্থী অধ্যাপক আবু সাঈদকে পরাজিত করে নির্বাচিত হওয়ার পর চারদলীয় জোট সরকার তাকে প্রথমে কৃষিমন্ত্রী করেন। এ সময় তিনি ওই মন্ত্রণালয়ের অধীনে সবখানে জামায়াতের লোক বসাতে শুরু করেন। মন্ত্রণালয়ের সব নিয়োগে অগ্রধিকার পায় জামায়াত-শিবিরের নেতাকর্মীরা। পরে তাকে দায়িত্ব দেয়া হয় শিল্প মন্ত্রণালয়ের। সেখানেও চলে একই অবস্থা।প্রতিবেদনে উল্লেখ করা হয়েছে, জোট সরকারের পাঁচ বছর তার আসনে জামায়াত-শিবিরের নেতাকর্মীদের হাতে খুন হন ৫৮ জন। সেখানে টেন্ডার নিয়ন্ত্রণ করতেন তার স্ত্রী শামসুন্নাহার ও ভাগ্নে মাহবুবুল আলম মুকুল, মামা শুকুর ফকির, মামাত ভাই ফারুকসহ জামায়াত নেতা কুদ্দুস, জাবেদ ফকির, টিপু, শহীদুল ও বাসেত ফকির। প্রতিবেদনে আরো বলা হয়, নিজামী প্রভাব খাটিয়ে চাতুর হাট নামে পাবনার সবচেয়ে বড় হাটটি নামমাত্র মূল্যে তার ঘনিষ্ঠ ব্যক্তি ঢাকা বিশ্ববিদ্যালয়ের তৎকালীন সিনেট সদস্য রফিকুল নবীর নামে লিজ নিয়ে দেন। এছাড়া সড়ক ও জনপথ বিভাগের বেড়া উপজেলার তিন একর মাঠ ও জলাশয় মাত্র ৬০ হাজার টাকায় লিজ নিয়ে দেন একই ব্যক্তির নামে। ওই ব্যক্তিকে দিয়ে রাজধানীর মোহাম্মদপুরের জেনেভা ক্যাম্পের পাশে সরকারের খাস জমি দখল করে পরে তা প্লট হিসেবে বিক্রি করেন। এ প্লটগুলো বিক্রি করা হয় রিয়েল হোল্ডিং নামে একটি হাউজিং প্রতিষ্ঠানের নামে। নিজামীর নির্দেশে সাথিয়ার করমজ এলাকার পুরাতন বাজারের প্রায় দুইশত বছরের পুরোনো কালি মন্দিরের এক দশমিক ২৩ একর জমি তিন লাখ ২৩ হাজার ৪৬৩ টাকায় করমজা দাখিল মাদ্রাসার কাছে বিক্রি করা হয়। এছাড়াও তার নির্দেশে বাংলা সিনেমার কিংবদন্তি নায়িকা সুচিত্রা সেনের পৈত্রিক বাড়িটি দখল করা হয় জামায়াত নিয়ন্ত্রিত ইমাম গাযযালী গার্লস স্কুল অ্যান্ড কলেজের নামে। প্রায় পাঁচ কোটি টাকা মূল্যের পাবনা চতুর্থ শ্রেণীর সরকারী কোয়ার্টারটি (পরিত্যক্ত) ২০০৩ সালে নামমাত্র মূল্যে দেওয়া হয় জামায়াত নেতাদের। প্রতিবেদনে বলা হয়েছে, কৃষিমন্ত্রী থাকাকালে মতিউর রহমান নিজামী সারা দেশে পাঁচ হাজার ব্লক সুপারভাইজার নিয়োগে ব্যাপক দূর্নীতির আশ্রয় নেন। এ বিষয়ে একটি সংসদীয় তদন্ত কমিটি গঠিত হলেও প্রতিবেদনটি ফাইলবন্দি হয়ে পড়ে আছে। এছাড়া শিল্প মন্ত্রণালয়ের দায়িত্বে থাকাকালীন চামড়া শিল্পের ১৭৫ কোটি টাকা লুটপাটের তদন্ত ও সাভারে দুই কোটি টাকার মাটি ফেলে ১৫ কোটি টাকা খরচ করার তদন্ত প্রতিবেদনটিও আলোর মুখ দেখেনি। রিপোর্ট- দৈনিক আমাদের সময় / ১৮ এপ্রিল ২০১০

