কাব্যচিন্তন _ প্রণব আচার্য্য - এর একটি কবিতা




 
                        কী এক মোহ এসে মানুষ কে কবিতার কাছে নিয়ে যায়। মানুষ জাগে। 
ভাবে । তার প্রেমিকার বিস্ময়কর উত্থান দেখে হাসে। সাজায় আলোর বারান্দা। যে বারান্দায় দাঁড়াবে রাত। মধ্যরাতের ছায়ায় কবি খুঁজে নেবে
তার কবিতাকে । প্রেম কে।
আমার আজকের আলোচিত কবি প্রণব আচার্য্য । তার কবিতার আমি একজন মুগ্ধ পাঠক খুব নিভৃতে।
পড়ুন এই কবিতাটি ........
Click This Link  মধ্যরাতের নোট
==========
তুমি জেগে থাকো মধ্যরাতের নোটে
ডেল কোম্পানীর ক্ষয়িষ্ণু অক্ষরে।
 আঙুলে যে পৃথিবীর জন্ম হয়
সবুজ অধীর
নীল, ঐকান্তিক;
মধ্যরাতে সেখানে ঝড় ওঠে
করুণ মসৃন।
তুমি সেই পৃথিবী কখনো কখনো-
সমুদয় উপাদান হয়ে
 কী বোর্ডে প্রবাহমান দশটি আঙুলে
তুমি জেগে থাকো আমাদের যন্ত্র-রাতে  
 --------------------------------------------------------------------
এই কবিতাটি ধারণ করেছে খুব সমসাময়িক চিন্তন। জীবনানন্দ দাশের
সময়ে কম্পিউটার ছিল না। এই সময়ে আছে।
ডেল কোম্পানীর প্রসিদ্ধি তাই গীত হয়েছে খুব দক্ষতার সাথেই এই
কবিতায়। যা প্রযুক্তির সাথে কবিতার সমন্বয়।
ভাবি, এই কবিতাটি যখন কবি লিখেছেন- তখন বাস্তব ডেল কম্পু টা 
তার সামনেই ছিল। না-ই বা থাকুক। তিনি তা এঁকেছেন খুব মুন্সিয়ানার
সাথে।
 এটা আমিও মনে করি আঙুলে পৃথিবীর জন্ম হয়। শাণিত আঙুলই দেখায়
পথের দিশা। কবি ভেসে যান সেই মধ্যরাতের ঝড়ে। 
খুব বলিষ্ট ভাষায়, সেই পৃথিবীর সমুদয় উপাদান খুঁজেছেন কবি 
'তোমার'  মাঝে।
এই শতকে কীবোর্ডই নিয়ন্ত্রণ করছে আমাদের সময়। 
কীবোর্ড প্রবাহিত হচ্ছে আঙুলে। অথবা আঙুলই চালাচ্ছে কীবোর্ড।
আর কেউ একজন দিচ্ছে ছায়া - সেই যন্ত্ররাতে ।
 ধন্যবাদ কবি প্রণব আচার্য্য ।  
 ছবি- কারমা জুয়েল

                    সর্বশেষ এডিট : ০১ লা ফেব্রুয়ারি, ২০১০  রাত ৩:১৫                

