নারী দিবসের শতবার্ষিকী _ সভ্যতার মুক্তি কতদূর




 
                        মুখে অনেক কথাই বলা হয় । মানেন না অনেকেই । বদলাবার কথা।
নারী পুরুষে সমান অধিকারের কথা । শুরুটা হয়েছিল এই যুক্তরাষ্ট্র থেকেই। 
১৮৫৭ সালে নিউইয়র্ক শহরের একটি সুঁই কারখানার মহিলা শ্রমিকরা কারখানায় মানবেতর পরিবেশ, অসম মজুরি ও ১২ ঘন্টা কর্মদিবসের বিরুদ্ধে আন্দোলন করে। পরবর্তীতে ১৯০৮ সালের ৮ মার্চ নিউইয়র্কের পোশাক শ্রমিকরা নারীর ভোটাধিকারের জন্য আন্দোলন করে। 
১৯০৯ সালের ২৮ ফেব্রুয়ারি যুক্তরাষ্ট্রে প্রথম জাতীয় নারী দিবস পালিত হয়। এরপর ১৯১০ সালে কোপেনহেগেনে ১৭টি দেশের ১০০ জন মহিলার উপস্থিতিতে ১৮৫৭ ও ১৯০৮ সালের ৮ মার্চ সংগ্রামের সূচনা দিবস হওয়ায় কমিউনিস্ট নেত্রী ক্লারা জেটকিনের প্রস্তাব অনুযায়ী এ তারিখেই আন্তর্জাতিক নারী দিবস হিসেবে পালনের সর্বসম্মত সিদ্ধান্ত গৃহীত হয়। জাতিসংঘ ১৯৭৫ সালের ৮ মার্চ নারী দিবস হিসেবে স্বীকৃতি দেয় দিনটিকে। 
তৃতীয় বিশ্বে সেই হাওয়া লাগে অনেক ধীরে। এখনও ফতোয়াবাজদের 
দাপট তাড়িয়ে বেড়ায় নারী সমাজ কে।যদিও বাংলাদেশের প্রধানমন্ত্রী ও
বিরোধী দলীয় নেত্রী দুজনেই নারী ।
তারপরও নারীকে ন্যায্য শ্রমের মূল্য পর্যন্ত দেয়া হয় না।
 দুই   বাঙালী জাতিসত্তায়, বেগম রোকেয়া থেকে বেগম সুফিয়া কামাল পর্যন্ত যে সময় অতিবাহিত হয়েছে, সে সময়ে তারা বাংলার নারীর স্বীয় মর্যাদা, অধিকার, নারীমুক্তির নিরবচ্ছিন্ন সংগ্রামে লিপ্ত ছিলেন, তা আজও আমাদের কাছে নারীমুক্তি আন্দোরনের উজ্জ্বল উদাহরণ ও প্রেরণা। 
 সেই সংগ্রাম এখনও চলছে।   
আধুনিক জগতের আলোকিত প্রাঙ্গণে এসেও আমাদের দেশের নারীরা ধর্ষণ, শ্লীলতাহানী, এসিড সন্ত্রাস, পাচার, পতিতালয়ে বিক্রি, যৌতুকের কারণে নির্যাতন ও হত্যা, রহস্যজনক মৃত্যু, আত্মহত্যার মত ঘটনার শিকার। শুধু পুরুষশাসিত সমাজের দোহাই দিয়ে এ দায় এড়ানো যাবে না। এর দায়িত্ব নিতে হবে বর্তমান অগ্রসরমান নারীকেই। নারীশৃঙ্খলের যেটুকু অবশিষ্ট আছে, তাও ভাঙতে হবে নারীকেই। 
বেগম রোকেয়া বলেছিলেন,
 আমাদের উচিত যে, স্বহস্তে দ্বার উন্মুক্ত করি। ভরসা কেবল পতিত পাবন, কিন্তু ইহাও স্মরণ রাখিতে হইবে যে, ঊর্ধ্বে হস্ত উত্তোলন না করিলে পতিতপাবনও হাত ধরিয়া তুলিবেন না। ঈশ্বর তাহাকেই সাহায্য করেন, যে নিজে নিজের সাহায্য করে। তাই বলি আমাদের অবস্থা চিন্তা না করিলে আর কেহ আমাদের জন্য ভাবিবে না, ভাবিলেও তাহাতে আমাদের ষোল আনা উপকার হইবে না।  তিনি নারীশিক্ষার যে প্রদীপ জ্বালিয়ে গেছেন, একশত বছর পরও সে আলো প্রতিটি ঘরে ঘরে পৌঁছে দিতে না পারার ব্যর্থতাই নারীর অগ্রগতির পথকে বাধাগ্রস্ত করছে। 
 শেষ কথা একটাই , নারী সমাজ প্রকৃত শিক্ষিত হয়ে উঠুক।


                    সর্বশেষ এডিট : ০৮ ই মার্চ, ২০১০  সকাল ৯:২৪                

