বিচার হবে এবং হতেই হবে




 
                        অন্য কোন বিষয়েই লিখতে পারছি না। মনটা খুবই খারাপ। বিডিআর এর জওয়ানরা কি করেছে বাংলাদেশে ? আমার যা ৭১ এ দেখেছিলাম তা ২০০৯ এ দেখলাম। এবিষয়ে একটা পোষ্ট দিয়েছিলাম , শুরুতেই।
Click This Link আমার বন্ধুরা আমার উপর ঝাঁপিয়ে পড়লেন। তারা বিডিআর এর পক্ষ নিলেন সবকিছু না জেনেই । সাবাসি দিলেন। আমি তা যুক্তি দিয়ে খন্ডন করলাম। তারপরও তারা ছিলেন বিডিআর এর পক্ষে অনড়।
কেন বন্ধুগণ ? এখন তো অনেক কিছুই জানতে , দেখতে পারছেন।
তাদের দাবী জানানোর অনেক পথ ছিল । তারা তা না করে , এটা কি করেছে? কোনো সভ্যতা মানবে এটা ?
একজন ব্লগার তার  সহোদর হারিয়েছেন।
Click This Link দেখুন তার প্রতি কি আচরণ করা হয়েছে ! মইনাস দিয়ে তার ভাইয়ের প্রতি অসম্মান দেখানো হয়েছে। এটা বড়ই দু:খজনক। লজ্জাজনক তো
বটেই পুরো ব্লগ কমিউনিটির জন্য । নিজেদেরকে ধিক্কার দেয়া ছাড়া আর
কি বাকী আছে !!!
বিচার যে হবে তা আমি আগেই জানতাম। আমি জানতাম সরকার ''সাধারণ ক্ষমা '' করলেও খুনী , ধর্ষণকারি , লুটপাটকারিদের বিরুদ্ধে 
কঠোর ব্যবস্থা নেবেই । নিতেই হবে। যে ভাবেই হোক। না নিলে
রাষ্ট্রের চেইন অব কমান্ড  ভেঙে পড়বে।
প্রধানমন্ত্রী সেটাই স্পষ্ট বলেছে। বলেছেন তাঁর প্রিন্সিপাল স্টাফ অফিসার
জেনারেল মুবীন ও ।
বিগ্রেডিয়ার জেনারেল মইনুল ইসলাম কে বিডিআর এর নতুন ডিজি করা 
হয়েছে।পুরো দেশেই নতুন কমান্ড ঢেলে সাজানো হবে।
এবং তা হবে রাষ্ট্রীয় নীতি মেনেই । দেশ আছে। সংবিধান আছে।
তা মেনেই দেশ চলবে। প্রতিটি সরকারী বিভাগের নিজস্ব নিয়ম কানুন
আছে। কোর্ট মার্শাল তেমন ই একটি রীতি। 
সে রীতিতেই বিচার শুরু হোক । যারা স্বর্নালংকার লুট করে , যারা একজন
মহিলা মেজর এর আকুতি না শুনেও তাকে নির্মম ভাবে হত্যা করে -পালাতে চেয়েছিল - এদের দৃষ্টান্তমূলক বিচার দেখতে চায় জাতি ।
এরা যা করেছে তা পরিকল্পিত ভাবেই করেছে। এদের নাটের গুরুদেরকেও চিহ্নিত করা হোক ।
জে মুবীন , আপনার ভাষায় আমিও কন্ঠ মিলিয়ে বলি 
বিচার হবে এবং হতেই হবে ।
                            
                    সর্বশেষ এডিট : ২৮ শে ফেব্রুয়ারি, ২০০৯  সকাল ১১:২০                

