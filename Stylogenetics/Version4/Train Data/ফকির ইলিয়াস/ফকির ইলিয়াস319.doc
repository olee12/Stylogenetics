কাব্যচিন্তন _ কাফি কামাল ( ডলুপুত্র ) - এর একটি কবিতা




 
১ম লেখা -  Click This Link  ২য় লেখা -  Click This Link  ৩য় লেখা - Click This Link   -------------------------------------------------------------------
কবিতার একটি বিনীত বিধান থাকে। তা হচ্ছে , মানুষের মননে পৌঁছে
যাওয়া । সেই কাজটি করতে একজন কবি নির্মাণ করেন তার একান্ত 
ভাবের জগত। পাঠককে সেই নির্মিত জগতে হাবুডুবু খাওয়াতে পারেন যে কবি, তিনিই প্রকৃত শব্দশিল্পী।
আমার আজকের নির্বাচিত কবি কাফি কামাল। তিনি এই ব্লগে লিখেন  ডলুপুত্র  নামে। 
পড়ুন তার কবিতা .......
Click This Link  প্রসবকালীন ভাববিদ্যুৎ - ১
=================
আমাদের অপরিকল্পিত শহরে
সুপরিকল্পিতভাবে বন্দুকের দোকান বেড়েছে
অথচ পরিকল্পিত আবাসিকে
একজন আতরওয়ালাও চোখে পড়ে না।
গন্ধ ধরে রাখার মতো
গুলির হিসাব দেয়াটা কঠিন।
 চোখ কচলাতে কচলাতে মনে হলো,
আতরের সাথে সাম্প্রদায়িকতার সম্পর্ক বিষয়ে
গবেষণা হতে পারে।
কিন্তু আমি বেঁচে থাকতে চাই। --------------------------------------------------------------------
যে শিশু আজ জন্ম নিলো , তারও নিজস্ব বিদ্যুত থাকে। থাকে তার
কান্নার ধ্বনি । যা আমাদের প্রজন্মের সংকেত।
এই কবিতাটিতে শান্তি ও পরিবেশ কে ধারণ করা হয়েছে নিখুঁত ভাবে।
শহরটা অপরিকল্পিত । আর সেই শহরেই বাড়ছে মরণাস্ত্রের দোকান !
কী ভায়াবহ কথা শুনিয়ে সতর্ক করে যাচ্ছেন কবি।
 সেই নগরে কমে যাচ্ছে আতরওয়ালার সংখ্যা। যারা সুবাস ছড়াবে। 
করে যাবে সমাজ সংস্কারকের কাজ।
গন্ধ ধরে রাখবে যে গুলি , কমে যাচ্ছে - তার সংখ্যাও ।
 দূষণের ঝাঁঝ মুছতে মুছতে কবি ভাবেন, যারা আতর বিলিয়ে যান ,
কেউ তাদেরকেও ভাবে সাম্প্রদায়িক ! 
না , কোনো সুবাস ই সাম্প্রদায়িকতার পরশ বহন করে না।
 প্রজন্ম বেঁচে থাকতে চায়। নষ্ট রাজনীতি , সমাজনীতির বৃত্ত থেকে চায়
চিরমুক্তি ।
 ধন্যবাদ , কবি কাফি কামাল ।
 ছবি - হেনরি ক্রুজ মন্টাস

                    সর্বশেষ এডিট : ২৬ শে জানুয়ারি, ২০১০  রাত ১০:১৮                

