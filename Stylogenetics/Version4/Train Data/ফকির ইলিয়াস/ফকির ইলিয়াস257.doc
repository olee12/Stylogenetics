জয় হবে মানুষের




 
                        একটি সমীক্ষায় প্রকাশিত হয়েছে­ মার্কিন যুক্তরাষ্ট্রে প্রতি মাসে শুধুমাত্র পোষা কুকুরের জন্য ব্যয় হয় ষোলো মিলিয়ন ডলার। গেলো কদিন আগে ম্যানহাটানে একজন পেশাজীবীর সঙ্গে আমার পরিচিত হওয়ার সুযোগ হয়েছিল। তিনি প্রফেশনাল ‘ডগ থেরাপিস্ট’। তার প্রাইভেট সেন্টারে শুধুমাত্র অ্যাপয়েন্টম্যান্টের মাধ্যমে কুকুরদেরকে ম্যাসাজ ও বিভিন্ন ধরনের থেরাপি দিয়ে থাকেন তিনি। সমাজের ধনী শ্রেণীই তার ক্লায়েন্ট। একটি কুকুরকে ম্যাসাজ দিতে তার দু/আড়াই ঘন্টা সময় লাগে। প্রতিদিন তিনি তিন/চারটি কুকরকে এই সেবা দিয়ে থাকেন। কুকুরপ্রতি তিনি চার্জ গ্রহণ করে তিনশত মার্কিন ডলার। সেই হিসাবে তার আয় প্রতিদিন নয়শত থেকে বারোশত ডলার। সেই হিসেবে বছরে তার আয় কতো, তা হিসাব করলে তাজ্জবই হতে হয়!
এই যুক্তরাষ্ট্রেই অনেক শিশু আশ্রম আছে, যেখানে পিতামাতাহীন সìত্মানেরা বড়দিনের সময়ও ভালো দুসেট কাপড় কিংবা দুবেলা উন্নতমানের খাবার পায় না। এখানে অনেক সিনিয়র সিটিজেন সেন্টারও রয়েছে­ যে সব অগ্রজদের খোঁজখবরও করে না কেউ বছরের পর বছর। অথচ অমানবিক অপচয় কিংবা অনৈতিক মোড়লিপনা কাঁপিয়ে তুলছে বিভিন্নভাবে মানবতার সকল উপাখ্যান। তারপরও মানুষ খুঁজে, ধ্বংসের ঝড় পেরিয়ে মানবতার বিজয়। বিশ্বে যদি সাধারণ মানুষের সার্বিক অধিকার দেশে দেশে প্রকৃত অর্থে প্রতিষ্ঠিত হতো তবে বিশ্বের চেহারা কেমন হতো? এই প্রশ্নের একটি চমৎকার জবাব দিয়েছিলেন মহামহিম এডওয়ার্ড সাঈদ। তিনি বলেছিলেন, তেমনটি ঘটে গেলে দরিদ্র মানবসমাজ আর ধনীদেরকে খুব একটা তোয়াজ করতো না। আর সেই কারণেই ধনী হতে বুর্জুয়া শ্রেণী যতোটা চেষ্টা করে তার চেয়ে বেশি চেষ্টা কিংবা খরচ করে গরিবকে আরো দরিদ্র করে রাখার জন্য।
এই যে সত্য চক্রাবর্ত, তার গণ্ডির মধ্যদিয়েই চলছে বিশ্বের রাজনীতি, অর্থনীতি। ভরসা এই, এখনো আশার আলো আছে। এখনো সমুজ্জ্বল ঐক্যের জন্য কাজ করে যাচ্ছে মানবগোষ্ঠীর জন্য। লেখাটি যখন শেষ করবো, তখনই একটি ছোট্ট সংবাদে দৃষ্টি নিবদ্ধত হলো। ক্যালিফোর্নিয়ার এক নি:সìত্মান ধনকুবের মি. ডিলন রচডেল তার সমস্ত অর্থ সম্পত্তি ক্যান্সার চিকিৎসা গবেষণা এবং উন্নয়নের জন্য দান করে গেছেন। তার সম্পত্তির অর্থমূল্য পঁচিশ বিলিয়ন ডলার। হ্যাঁ, মানুষ এগুবেই। সত্যের বিজয় আটকে রাখা যায় না। 
 দুই.
যুক্তরাষ্ট্রের বিভিন্ন বিশ্ববিদ্যালয়ের সিলেবাসে ‘এন্টি টেরোরিজম’ কোর্সটি যুক্ত হওয়ার পরপরই উল্লেখযোগ্য হারে বাড়তে থাকে এর ছাত্রছাত্রী সংখ্যা। বিশ্বের বিভিন্ন দেশ থেকেও এ কোর্সে ভর্তি হওয়ার জন্য ট্রান্সফার নিয়ে প্রচুর ছাত্রছাত্রী আসছে যুক্তরাষ্ট্রে পড়াশোনা করার জন্য। বিভিন্ন কলেজ-বিশ্ববিদ্যালয়ে প্রশিক্ষক-অধ্যাপক হিসেবে যারা দায়িত্ব নিয়েছেন এরা সবাই সামরিক, গোয়েন্দা, সিক্যুরিটি সার্ভিস কিংবা আন্তর্জাতিক সন্ত্রাস আইনে দক্ষ ব্যক্তিত্ব। কেউ কেউ বিভিন্ন সংস্থার সাবেক কর্মকর্তা।
২০০১ সালের আগেও এ কোর্সটির খুব একটা কদর ছিল না যুক্তরাষ্ট্রে। সেপ্টেম্বর ইলেভেনের পর এর কদর বেড়ে গেছে বহু গুণ। অপরাধের ধরন বাড়ছে। পরিসর বাড়ছে। এর সঙ্গে পাল্লা দিয়ে সন্ত্রাস দমনের উপায় নিয়েও বিশ্বের রাজনীতিক, সমাজবিজ্ঞানী, সংস্খা ও সংগঠনগুলো উদ্বিগ্ন। এন্টি টেরোরিজম কোর্সের তিন-চার বছর মেয়াদি প্রশিক্ষণ যুক্তরাষ্ট্রের প্রজন্মের ক্যারিয়ারেও যুক্ত করেছে নতুন মাত্রা। একটা চ্যালেঞ্জিং পেশা হিসেবেই অনেকে নিতে চাচ্ছে এটাকে।
একটি বিষয় খুবই স্পষ্ট, বিশ্ব এগুচ্ছে সমসাময়িক ঘটনাবলি এবং সমস্যা সম্ভাবনার সঙ্গে তাল মিলিয়ে। এ প্রজন্মকেও তাই গড়ে তোলার প্রয়োজন হয়ে পড়েছে সমসাময়িক অবস্খার সঙ্গে সঙ্গতি রেখে। এ প্রসঙ্গে কথা হচ্ছিল সিটি ইউনিভার্সিটি অফ নিউইয়র্কের অধ্যাপক রাশেল রোলিনের সঙ্গে। তিনি এখানে ‘এন্টি টেরোরিজম’ পড়ান। অধ্যাপক রোলিন বলেন, একটি কথা আমাদের মনে রাখতে হবে আজ থেকে বিশ বছর আগে কিন্তু তথ্যপ্রযুক্তির এমন মুক্ত এবং অবাধ প্রবাহ ছিল না। ইন্টারনেট এখন গোটা বিশ্বকে নিয়ে এসেছে হাতের মুঠোয়। এর সঙ্গে সঙ্গে বেড়েছে সাইবার ক্রাইমও। তাই বাধ্য হয়ে নতুন আঙ্গিকের সেই ক্রাইমকেও রোধ করতে ব্যবস্খা নিতে হচ্ছে সরকারকে। প্রণীত হচ্ছে বিশ্বব্যাপী নতুন নতুন আইন।
আন্তর্জাতিক সন্ত্রাস দমনের বেলায়ও প্রফেসর রোলিনের একই কথা। তিনি বললেন, খুব শিগগিরই হয়তো এমন সময় আসবে যে এই এন্টি টেরোরিজম সিলেবাসটি গোটা বিশ্বে একটা অন্যতম প্রধান বিষয় হিসেবে সমাদৃত হবে। যারা উচ্চপদস্খ হবেন­ তারা সবাই এসব বিষয়ে প্রচুর পড়াশোনা করে দীক্ষিত করে তুলবেন নিজেদের। তার কথার সঙ্গে একমত হওয়ার যথেষ্ট কারণ আছে। যদি বাংলাদেশের অতীত শিক্ষা সিলেবাসের প্রতি নজর দেই তবে দেখা যাবে, একসময় ছিল যখন একজন পিতা তার সন্তানকে বিএ, এমএ অথবা এমনি সমপর্যায়ের এডুকেটেড করে গড়ে তুলতেই আগ্রহী ছিলেন। সময়ের আবর্তে এখন তা অধিক ক্ষেত্রেই বদলেছে। নতুন নতুন সিলেবাসের প্রতি, বিষয় ও পেশার প্রতি শিক্ষার্থীদের আগ্রহ বেড়েছে। বিশ্ব পরিমণ্ডলের সঙ্গে সঙ্গতি রেখে ফার্মেসি, ফাইন আর্টস, বিজনেস ম্যানেজমেন্ট, মাইক্রোবায়োলজি, এস্ট্রনমি (মহাকাশ বিজ্ঞান) প্রভৃতি চমকপ্রদ বিষয় শিক্ষার মাধ্যম হিসেবে বেছে নিচ্ছে অনেক শিক্ষার্থী। পরিবর্তন কিংবা দিনবদলের এই যে অগ্রযাত্রা তা আমাদের আশার আলো দেখায় অবশ্যই। 
    

                    সর্বশেষ এডিট : ০৭ ই জানুয়ারি, ২০০৮  ভোর ৫:৪৭                

