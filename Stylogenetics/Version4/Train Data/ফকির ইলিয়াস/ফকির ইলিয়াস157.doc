হায়েনারা আওয়ামী লীগে ঢুকে পড়েছে  !!!!




 
                        খরবটা মোটেই ভালো নয়। আতংকের । আওয়ামী লীগের সাধারণ সম্পাদক সৈয়দ আশরাফুল ইসলাম বলেছিলেন ,- ছাত্রলীগে , শিবির ঢুকে
পড়েছে। একই কথার প্রতিধ্বনি করলেন স্বয়ং প্রধানমন্ত্রী শেখ হাসিনা।
  পড়ুন এই রিপোর্ট টি .......
[ দৈনিক আমাদের সময় / ১১ ফেব্রুয়ারি ২০১০ ]
 আওয়ামী লীগে জামায়াত খুঁজতে প্রধানমন্ত্রীর নির্দেশ! শাবান মাহমুদ: কেবল ছাত্রলীগ নয় ক্ষমতাসীন আওয়ামী লীগেও জামায়াতের সংশ্লিষ্টতা রয়েছে কিনা তা নিশ্চিত হতে দলের নীতিনির্ধারকরা গোপন অনুসন্ধান চালানোর পক্ষে। দলের নীতিনির্ধারণী পর্যায়ের একাধিক নেতার এমন সংশয়ের কথা জানানো হয়েছে আওয়ামী লীগ সভানেত্রী ও প্রধানমন্ত্রী শেখ হাসিনাকে। সূত্রমতে, ক্ষমতাসীন দলের সুবিধা পেতে তৃণমূলের বিভিন্ন পর্যায়ে আওয়ামী লীগে ‘অনুপ্রবেশকারী’ ভর করেছে বলে নীতিনির্ধারকরা সন্দেহ করছেন। 
 শেখ হাসিনা দলের নীতিনির্ধারকদের সন্দেহকে হালকাভাবে দেখতে চান না। আওয়ামী লীগের অভ্যন্তরে আশ্রয় নেয়া বর্ণচোরা গোষ্ঠীকে চিহ্নিত করতে শেখ হাসিনার আগ্রহের কথা জানা গেছে। কুয়েত সফর শেষে দেশে ফিরেই প্রধানমন্ত্রী দলের নীতিনির্ধারকদের সঙ্গে চলমান পরিস্থিতি নিয়ে বিভিন্ন পর্যায়ে কথা বলছেন। সরকারে অস্থিরতা সৃষ্টির পেছনে বিশেষ কোন মহলের ইন্ধন আছে বলে প্রধানমন্ত্রীর আশঙ্কা। এই বিশেষ আওয়ামী লীগ নামধারী প্রতিক্রিয়াশীল কোন গোষ্ঠী কিনা তা নিশ্চিত হতে চান প্রধানমন্ত্রী এ ব্যাপারে অনুসন্ধান চালাতে স্বরাষ্ট্র মন্ত্রীকে নির্দেশ দিয়েছেন। 
 সূত্রমতে, প্রধানমন্ত্রী তার সংস্থাপন বিষয়ক উপদেষ্টা এইচ টি ইমাম, কৃষি মন্ত্রী মতিয়া চৌধুরীসহ কয়েক সিনিয়র নেতার সঙ্গে চলমান পরিস্থিতি নিয়ে কথা বলেছেন। স্বরাষ্ট্র প্রতিমন্ত্রী এডভোকেট শামসুল হক টুকু এবং দলের সাংগঠনিক সম্পাদক আবু সাইয়িদ আল মাহমুদ স্বপন প্রধানমন্ত্রীর নির্দেশেই গতকাল ছুটে যান রাজশাহী বিশ্ববিদ্যালয়ে সংঘটিত ঘটনার প্রকৃত চিত্র উদঘাটনে। 
 সম্প্রতি ছাত্রলীগে শিবির ঢুকেছে এলজিআরডি মন্ত্রী ও দলের সাধারণ সম্পাদক সৈয়দ আশরাফের এমন বক্তব্যের পর আওয়ামী লীগেও জামায়াত সংশ্লিষ্টতা রয়েছে কিনা সে বিষয়টি খতিয়ে দেখতে দলের অধিকাংশ নেতার আগ্রহের কথা জানা গেছে। প্রধানমন্ত্রীর কার্যালয়সহ প্রশাসনের গুরুত্বপূর্ণ পদে থাকা একাধিক শীর্ষ কর্মকর্তার আদর্শিক পরিচয় নিশ্চিত হতেও আওয়ামী লীগের একাধিক সিনিয়র নেতা বিভিন্ন সময়ে দলীয় সভানেত্রীর কাছে অভিযোগ করেন। সূত্রমতে, দলের প্রভাবশালী এক নেতা প্রধানমন্ত্রীর কার্যালয়ে কর্মরত একাধিক কর্মকর্তার বিরুদ্ধে জামায়াত সংশ্লিষ্টতার অভিযোগ করেছেন। 
  এটা কী শোনাচ্ছেন প্রধানমন্ত্রী ? জামাতি হায়েনারা আওয়ামী লীগে
কীভাবে ঢুকলো ? নেতা রা কী নাকে তেল দিয়ে ঘুমাচ্ছেন ?
মাত্র ক'দিনের ব্যবধানে জাতি হারিয়েছে দুজন মেধাবী ছাত্রকে।
শাকা বিশ্ববিদ্যালয়ের আবু বকর সিদ্দিক ও রাজশাহী বিশ্ববিদ্যালয়ের
ফারুক হোসেন নির্মমভাবে নিহত হয়েছেন। 
এটা এই সরকারের ব্যর্থতা । স্বরাষ্ট্র মন্ত্রী আর কতো বলবেন - এটা 
বিচ্ছিন্ন ঘটনা ? একজন ওয়ার্ড কমিশনার আহমদ হোসেন কে খুন করা হয়েছে। 
হত্যার রাজনীতি মাথাচাড়া দিয়ে উঠেছে আবারও ।
জাতির জনকের খুনীদের বিচারের রায় কার্যকর হবার পর , সেইসব হায়েনারা হামলে পড়তে পারে - সেকথা সরকারের জানা উচিৎ ছিল।
সেই অনুযায়ী ব্যবস্থা নেয়া উচিৎ ছিল আগে-ভাগেই ।
মনে রাখতে হবে ' উদুর পিন্ডি বুদুর ঘাড়ে' চাপিয়ে সরকার চালানো
যায় না।
এইসব হায়েনাদেরকে আওয়ামী লীগের নেতাকর্মীরা কি দাওয়াত দিয়ে
দলে এনেছেন ? কীভাবে এলো ওরা ?
তা জানতে চায় বাংলাদেশের মানুষ।
 

                    সর্বশেষ এডিট : ১১ ই ফেব্রুয়ারি, ২০১০  সকাল ৭:৫১                

