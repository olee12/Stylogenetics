কামিল পিসারো _ অনবদ্য এক ইমপ্রেশনিষ্ট চিত্রকর



 কামিল পিসারো: রাষ্ট্রের প্রতি উদাসীন প্রবল নৈরাশ্যবাদী এই শিল্পীর ছিল শ্রমিক-কৃষকদের প্রতি অপরিসীম মমতা।  শুধু তাই নয়- দরিদ্র সহশিল্পীদের পিতার দরদে আগলে রেখেছিলেন এই মহৎ হৃদয়। বেঁচে থাকতে ছবি তেমন বিক্রি করতে পারেন নি পিসারো। অথচ- ২০০৫ সাল অবধি ৪ মিলিয়ন ডলারেও তাঁর ছবি বিক্রি হয়েছে!  পিসারোর ব্যাকগ্রাউন্ড খানিকটা জটিল। প্রথমত-তিনি ফরাসি ইমপ্রেশনিষ্ট ঘরানার জনক হলেও ফরাসি নন। তাঁর জন্ম  পর্তুগিজ সেফারদি ইহুদি পরিবারে। স্পেন ও পর্তুগালের ইহুদিদের বলা হয় সেফারদি। এবং পিসারোর জন্ম ফ্রান্সেও নয়-বর্তমানকালের ক্যারবিয় সাগরে মার্কিন যুক্তরাষ্ট্রের নিয়ন্ত্রাধীন ভার্জিন আইল্যান্ডে। ভার্জিন আইল্যান্ডের রাজধানী সেন্ট টমাস দ্বীপের শার্লোট অ্যামালি। ১৮৩০ সালের ১০ জুলাই শার্লোট অ্যামালি শহরে জন্ম গ্রহন করেন পিসারো। পিসারোর পুরো নাম জ্যাকব আব্রাহাম কামিল পিসারো; বাবার নাম আব্রাহাম গাব্রিয়েল পিসারো। মা ছিলেন ডোমিনিকান রিপাবলিকের এর নারী; নাম- রাচেল মানজানো পোমি। তাই বলছিলাম  পিসারোর ব্যাকগ্রাউন্ড খানিকটা জটিল। 
   বাল্যবয়েসে যথারীতি ছবি আঁকত বালক পিসারো। ধনীদরিদ্রের বৈষম্য মেনে নিতে পারত না। সামাজিক রীতিনীতি হাস্যকর ঠেকত।  ১২ বয়স অবধি সেন্ট টমাসেই ছিল বালক পিসারো। এরপর পড়াশোনার জন্য প্যারিসের একটি বোর্ডং স্কুলে তাকে পাঠিয়ে দেওয়া হয়। কিশোর বয়েস থেকেই রাষ্ট্রবিরোধী নৈরাশ্যবাদের দিকে ঝুঁকেছিল।  যা হোক। পরিনত বয়েসে প্যারিসের অন্যান্য শিল্পীদের সঙ্গে জানা শোনা হল তাঁর। প্রবল ব্যাক্তিত্বের কারণে শৈল্পিক আড্ডার মধ্যমনি হয়ে উঠছিলেন। সেই সঙ্গে চলছিল ছবি আঁকা। 
  প্যারিসে বাস করলেও অবশ্য জন্মনগর শার্লোট অ্যামালি শহরের সঙ্গে সর্ম্পক ছিল-মাঝেমাঝে জাহাজে চেপে চলে যেতেন সেন্ট টমাস দ্বীপে।
  সেন্ট টমাস দ্বীপের খাড়ি
   সত্যিকারের শিল্পী বলেই সমাজের নিুকায় মানুষের জন্য কেমন এক দুর্নিবার মায়া ছিল পিসারোর। বিয়ে করেছিলেন মায়ের এক পরিচারিকা সেন্ট টমাস দ্বীপের দরিদ্র ঘরের মেয়ে জুলি ভেলাই কে। জুলি ভেলাইয়ের গর্ভেই একে একে আট সন্তান হয়েছিল পিসারোর। যা হোক। পিসারো বন্ধুবান্ধবের সঙ্গে দেশবিদেশ ঘুরেছেন। ১৮৭০ সালের ফ্রাঙ্কোজার্মান যুদ্ধের কারণে কিছুকাল লন্ডনে গিয়ে থাকলেন। এরই ফাঁকে ফাঁকে ছবি আঁকতেন বিশেষ করে ফরাসি গ্রামীন দৃশ্য। শ্রমিক কৃষকদের প্রতি মমতা প্রকাশ পেয়েছে। 
   পিসারোকে আজ বলা হয় ফরাসি প্রতিচ্ছায়াবাদের (ইমপ্রেশনিস্ট) জনক। পল সেঁজা ও পল গঁগার মতন শিল্পীদের পৃষ্ঠপোষকতা করেছেন পিসারো।  নভেম্বর ১৩; ১৯০৩ সালে পিসারোর মৃত্যু প্যারিসে। প্যারিসেই শিল্পীর সমাধি।
    পিসারোর আঁকা আরও ছবি দেখুন
 http://www.camille-pissarro.org/   

                    সর্বশেষ এডিট : ০১ লা অক্টোবর, ২০০৯  সকাল ৮:৫০                

