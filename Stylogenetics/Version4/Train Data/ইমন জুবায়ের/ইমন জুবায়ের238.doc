বেহালার পাগানিনি




 
নিকোলো পাগানিনি। ইতালিয় বেহালাবাদক। আধুনিক ভায়োলিন বাজানোর কৌশলের ইনিই পথিকৃৎ। বেহালায় পাগানিনি এমন সব কৌশল দেখিয়ে গেছেন পরের প্রজন্মকে -পরের প্রজন্মকে এমন সব সুর দিয়ে গেছেন-যে কারণে আজও বলা হয় ভায়োলিন ও পাগানিনি সমার্থক। সত্তর ও আশির দশকের হেভি মেটাল মিউজিককেও প্রভাবিত করেছেন পাগানিনি। জিজ্ঞেস করে দেখুন-বিশ্বের সব শিক্ষার্থী গিটারবাদকরা পাগানিনির মতো করে বাজাতে চায়।  আজকে আমরা বেহালার যে রুপটি দেখি-সেটির উদ্ভব কিন্তু ইউরোপে- পঞ্চদশ শতক থেকেই বেহালার উৎপত্তি হতে থাকে ইউরোপে । রেনেঁসা যুগে পৌঁছে ইউরোপের সবকিছু ওলোটপালোট হয়ে গেল। বাদ্যযন্ত্রের ওপরও পড়ল সেই প্রভাব। ক্রিমোনা জায়গাটি ইতালিতে। ১৫৩৫ থেকে ১৬১১ খ্রিস্টাবে ক্রিমোনায় বাস করতেন বাদ্যযন্ত্র নির্মাতা আন্দ্রেয়া আমাতি। তিনিই বেহালাযন্ত্রটির নির্মানের পথিকৃৎ।  
তবে, আন্দ্রেয়া আমাতি বেহালা নির্মান করলেও নিকোলো পাগানিনি দেখিয়ে কীভাবে যন্ত্রটি বাজাতে হয়।
পাগানিনির জন্ম জন্ম ইতালির জেনোয়ায়- অক্টোবর ২৭;১৭৮২ খ্রিষ্টাব্দে।বাবা ছিলেন ব্যবসায়ী। তবে ব্যবসাবানিজ্যে প্রায়ই মার খেতেন।  ম্যান্ডোলিন বাজিয়ে আয় করতেন। ৫ বছর বয়েসে বাবার কাছে প্রথমে ম্যান্ডোলিন শিখতে শুরু করে শিশু পাগানিনি-পরে ৭ বছর বয়েসে বেহালার ছড় তুলে নেন। 
লোকে বালকের প্রতিভা দেখল।
বয়স বাড়ার সাথে সাথে আয় হতে লাগল বেহালা বাজিয়ে।
ধীরে ধীরে নাম ছড়াতে লাগল। স্থানীয় লোকে কদর করলেও -ইউরোপ চিনছিল না পাগানিনিকে। ট্যুরে বেরুলেরন। লোকে তাঁর কনসাটে হুমড়ি খেয়ে পড়ল। লন্ডন। প্যারিস। 
ভীষন জুয়াও খেলতেন পাগানিনি। ছিলেন রমনীমোহন। তাতে সিফিলিস ধরা পড়ল। অষুধ খেতে হল। সেসময় সিফিলিসের অষুধ তৈরি হত পারদ দিয়ে-তাই হল কাল।
১৮৩৪ সালে থ্রোট ক্যানসারে মারা গেলেন ইতালির নিসে। 
তবে, পাগানিনির জীবন যেমনই হোক- অতুলীয় সংগীত স্রষ্টা ছিলেন পাগানিনি।
কালে কালে সারা বিশ্বে ছড়িয়ে পড়লেন পাগানিনি।
কথাটা এই জন্যেই বলা-
জাপানি মেয়ে আকিকো সুয়ানাই-এর জন্ম  ১৯৭২ সালের ৭ ফেব্রুয়ারি
জাপানে । আকিকো সুয়ানাই ইউরোপীয় ক্লাসিকাল বেহালা বাজান। অল্প বয়েসেই সারাবিশ্বের সঙ্গীতঅনুরাগীদের দৃষ্টি আর্কষন করেছেন। 
 পাগানিনি  বাজাতে ভালোবাসেন আকিকো সুয়ানাই ।
 দেখুন মাত্র ১১ বছর বয়েসে কেমন বাজাচ্ছে আকিকো-
 

                    সর্বশেষ এডিট : ৩০ শে সেপ্টেম্বর, ২০০৯  সকাল ১১:১৫                

