শৈশবের খেলা





                        শৈশবের অহেতুক আনন্দ আর বিভিন্ন ধরণের খেলা আবিস্কারে আনন্দটা এখন আর পাই না- শৈশবের কোনো খেলারই কোনো নির্ধারিত নিয়ম ছিলো না- এমন কি কোনো নামও ছিলো না- নামবিহীন খেলাগুলোর আনন্দ ছিলো অনেক।এখনও ভাবছি এসব খেলার কোনো নাম কোথাও আছে কি না?একটা পরিচিত খেলা ছিলো বড় বোতামের ফুটা দিয়ে সুতা ঢুকিয়ে সেটাকে দু আঙ্গুলে রেখে ঘুরানো- ঘুরানোর কায়দা হলো একবার টানতে হবে একবার টান কমাটে হবে-অনেক দিন পর বোম্বে সুইটসের কল্যানে এই খেলা খেললাম- তারা এজন্য একটা ব্যবস্থা করেছে- গরীবের ইয়ো ইয়ো না এটা- এটা একেবারে শিশুদের নিজস্ব আবিস্কার।অন্য খেলাগুলো ভয়ংকর ছিলো- হাস্যকর কিছু কিছু খেলা ছিলো সেসব খেলা বাদ দিলে- টিনের পাতের একমাথায় সুতা বেধে জোড়ে জোড়ে ঘোরালে ঘুমমমমমমমমমমমমম আওয়াজ হতো- ভয়ংকর মাদকতাময় আওয়াজ- আমরা বাসার সামনের মাঠে দল বেধে টিনের পাতে সুতো বেঁধে ঘুরাতাম-আমরা যারা ঘুড়ি উড়াতে পারতাম না তাদের প্রিয় খেলা ছিলো ঘুড়ির কাজগ কিংবা প্লাস্টিক ব্যাগের ছেঁড়া টুকরো ছোটো ইটের মাথায় রেখে উড়িয়ে দেওয়া- সেই ছিলো আমাদের আকাশ ছোঁয়ার আনন্দ-লাল লাঠি খেলাটা বোধ হয় অনেক পরিচিত- তবে অপরিচিত নামবিহীন খেলার একটা ছিলো কাঁচের চুড়ির টুকরা লুকিয়ে রাখা- দুই দলে ভাগ হয়ে খেলাটা খেলতাম আমরা- চুঁড়ির টুকরো নিয়ে নির্ধারিত ঘরের ভেতরে লুকিয়ে রাখতাম বিপক্ষ দলের কাজ ছিলো এইগুলো খুঁজে বের করা- যদি সফল হতো তাহলে সেগুলো তাদের আর ব্যর্থ হলে সমপরিমাণ চুঁড়ির টুকরা দন্ডি দিতে হতো-আরও একটা খেলা খেলতাম কয়লার দাগ দিয়ে সেসব দাগ খুজে বের করার খেলা- খুব গম্ভীর মুখে খেলতাম েসব, আনন্দটা ছিলো প্রধান- কোনো নিয়ম নেই- নির্ধারিত নিয়মের ভেতরে ছিলো এসব খুঁজে বের করতে হবে- কোনো রকম ছলচাতুরি করা যাবে না-কাঁচের চুড়িতে  রাবার ব্যান্ড বেঁধে সেই খানে একটা বোতাম কিংবা কাঠি লাগিয়ে কাউকে উপহার দেওয়ার একটা রীতি ছিলো- কাগজে মোড়ানো এই জিনিষ খুলতে গেলে হঠাত চাপ সরে গেলে কাগজে খসখস শব্দ হতো এটাই আনন্দ মানুষকে বোকা বানানোর, মানুষকে চমকে দেওয়ার নির্মল আনন্দ- কারো ঘাড়ে লাফিয়ে না পড়ে- অহেতুক চিৎকার না করে এসব আনন্দ আসলেই ভালো লাগতোআমি অনেক রকম খেলায় দুধভাত ছিলাম- রান্না বাড়ী খেলা- কিংবা চিবুড়ি- বৌচি- কিংবা দারিয়াবান্ধা কিংবা কুমির তোর জলে নেমেছি খেলাটা বোধ হয় সার্বজনীন খেলা-পুতুল খেলা কিংবা লুকোচুড়ির মতো খেলাও প্রচলিত- গোল্লাছুট আর অন্যান্য দলীয় খেলার বাইরে আসলে শিক্ষামূলক একটা খেলা খুব বেশী প্রচলিত ছিলো শৈশবে-শিক্ষকতার খেলা- আমি কিংবা আমাদের মতো অবেধেরা সার্বক্ষনিক ছাত্র ছিলো এ খেলায়- একেক জনকে স্থান নির্দিষ্ট করে দেওয়া হতো- এরপর বিভিন্ন রকম কাজ নিয়ে আসতো সে দিনের শিক্ষক- অংক- ছবি আঁকা- বিভিন্ন সাধারণ জ্ঞানের প্রশ্ন- এসবের উত্তর আর দক্ষতার জন্য বিভিন্ন নম্বর দেওয়া হতো- দ দিয়ে দোয়েল আঁকা- হ দিয়ে হাঁস আঁকার মতো নানা রকম বিষয়াসয় ছিলো সেখানে-আরও একটা খেলা যার নাম আমি জানি না- হাতে ৫টা পাথরের টুকরো নিয়ে খেলতে হতো- এর সাথে একটা ছড়াও ছিলো- সে ছড়া খুঁজছি এখন- সেদিন শাহবাগের পাশে দেখি  দুজন খেলছে এই খেলা- ভালো লাগলো দেখে তবে আমার অদক্ষতা এতই যে আগ্রহী হয়ে খেলতে সাহস পেলাম না।এই খেলার প্রসঙ্গেই মনে হচ্ছে আমরা ছেলেরা অনেক পরে অনেক কিছু বুঝতে পারি কিংবা বুঝবার অবস্থায় আসি- মেয়েরা অনেক ক্ষেত্রেই আমাদের ফেলে আগেই পরিপক্ক হয়ে উঠে- অনেক ক্ষেত্রেই তাদের মানসিক পরিপক্কতা বেড়ে যায় সময়ের আগেই- তবে আশ্চর্য হলো ছেলেরা পরিপক্ক হতে সময় নিলেও তাদের মানসিক পরিপক্কতার ঢালটা উর্ধমুখী- মেয়েরা পরিপক্ক হয়ে উঠার পর একটা পর্যায়ে গিয়ে আর পরিপক্ক হতে পারে না- কোনো এক অজ্ঞাত কারণে- হয়তো সামাজিক পুরুষতান্ত্রিকতার কারণে সিদ্ধান্ত গ্রহনে একটা ইতস্তত ভাব থাকে তাদের-একদিন হুট করে একটা পুতল খেলার আসরে প্রবেশ করলাম- তখন পুতুল বানানো হচ্ছিলো- আমাদের পুতুল বানানোর রীতি ছিলো সহজ- দর্জির দোকান থেকে ছাট কাপড় নিয়ে এসে পাকানো- অন্য একটা ছোটো কাপড় গোল করে হাত বানানো- এর পর একটাকে আরেকটার ভেতরে ঢুকিয়ে সুতো দিয়ে বেধে দেওয়া- মাথায় চোখ নাক মুখ স্থাপন- এর পর অন্য একটা কাপড় দিয়ে শাড়ী বানানো বা লুঙ্গি জামা বানানো- এসব করেই আমরা আনন্দিত ছিলোম- কখনই মনে হয় নি কোনো খামতি আছে- সেদিন দেখলাম পুতুল বানানো নিয়ে বিস্তর তর্ক-তারা পুতুলের স্তন স্থাপনে আগ্রহী- কিভাবে স্তন বানানো হলে ভালো হয় এই নিয়ে আলোচনা-কারণটা খুবই স্বাভাবিক- যদি পুতুলের বিয়ে দেওয়ার পর ছেলে মেয়ে হয় তাহলে বাচ্চা দুধ খাবে কিভাবে?

