কতিপয় বিচ্ছিন্ন মানুষের গল্প - ০৫





                        বাংলাদেশী চ্যাট রুমে মাঝে মাঝে ঢুকে যাই, তেমন কথা বলতে পারি না, অবশ্য ধারাবাহিকতা না থাকলে যেমন হয় আর কি, সৌদি আরব থেকে একজন ঢুকলো, একজন ঢুকলো ইউকে থেকে, আরে ভাই কেমন আছেন, আপনাকে তো দেখাই যায় না এখানে।যোগাযোগের মাধ্যমগুলো কত অদ্ভুত, কত সহজেই একটা মানুষের পরিচয় বদলে যায়, আমি যেমন জিপসীকে সেই নামেই ডাকি, ওর বন্ধুরা ওকে যে নামে ডাকে সেটা বোধ হয় ও অন লাইনে আসলে ভুলে যায়, কিংবা এমনটাই হয়তো রীতি, জেনের ইয়াহু আইডি জেন না, আমার ইয়াহু আইডিও ঠিক আমার না, মানে সবার কপালে জুটে না নিজের নামের ইয়াহু আইডি, এত মানুষ, এত মানুষের নাম একই রকম, তাই নামের শেষে জন্মসাল লাগিয়ে নিজের বয়েস বলে বেড়ানো আইডিগুলো, কিংবা নিজের ইউনিভার্সিটি কিংবা নিজের স্কুলের রোল লাগানো আইডিগুলোর পাশের সংখ্যাগুলোই হয়তো পরিচয় হয়ে দাঁড়ায় মানুষের।এই পরিবর্তনটুকু উপভোগ করবার। অন্তত কাছাকাছি আর কারো নাম এমন নয়, প্রতিটা ইয়াহু আইডি একটা নির্দিষ্ট মানুষকেই চিহ্নিত করে, এমন পার্সোনিফিকেশন অন্য কোথাও সম্ভব না।এলিসের সাথে কথা হয় প্রায় প্রতি দিনই সন্ধ্যায়, তেমন অভিনব কিছু বলা হয় না। হয়তো দিনের কোন সময়টাতে কি হলো? আজকে নাছোড়বান্দা এক কাস্টমার কি করেছে, দুপুরে লাঞ্চের সময়ে কি ঘটলো, মেয়ের নতুন বাতিক, এইসব অনেক সাধারণ কথাই হয়। সবারই বলবার মতো কিছু থাকে।আমার জীবনে তেমন কিছুই ঘটে না, প্রতিদিন একই প্রশ্নের একই উত্তর দিতে হয়,এনিথিং নঊ?নাথিং মাচ, ইউ নো, যাস্ট পাসিং থ্রু মাই লাইফ।সো আর ইউ বোরড?বলা যায় না আমি কি পরিমাণ বিরক্ত এই জীবন নিয়ে, প্রায় ছকে আঁকা জীবনে সকাল ৮টার বাস ধরবার দৌড়, ক্লাশ, হোমওয়ার্ক, মিডটার্ম এবং নিজের কাজ শেষে আবার ৫টার বাসে ফিরে আসা, সপ্তাহে ২ দিন গ্রোসারিতে যাওয়া- কাঁচাবাজার হাতে ঝুলিয়ে আধা মাইল ঠেঙিয়ে বাসায় ফিরে আসা, এইসবের বাইরে তেমন কিছু ঘটে না।সুতরাং আমি অন্যের কথা শুনি, অন্যের জীবনের গল্প শুনি, আমার জীবন ঠিক ৮ই আগস্টের এয়ারপোর্টের চেকিং পয়েন্টের বাইরে থেমে থাকে। বন্ধুদের সাথে ফোনে কথা হয়। কিন্তু নিয়মিত ঘটবার কিছু নেই।কিংবা এই সাধারণ সংবাদগুলো প্রতিদিন জানানোর নয় তাই ডেভের সাথে কথা জমে ভালো।আরে তুমি ইন্ডিয়ান ছবি দেখো?মাঝে মাঝে দেখি। আমি তো ইন্ডিয়ান ছবির ফ্যান, শাহরুখ খানকে কেমন লাগে তোমার।আমি শাহরুখ খানের হাতে গোনা যে কয়টা ছবি দেখেছি মনে করবার চেষ্টা করি, আদতে আমার খানকে কেমন লাগে? ভালো মন্দ কিছু কি লাগবার উপায় আছে? ওদের ছবি খুব ভালো, আর ইন্ডিয়ান মেয়েরা সেক্সি।আমি একমত হয়ে যাই এ কথার সাথে। তুমি অনেকক্ষণ চুপ করে আছো। কিছু হয়েছে?না কি আর হবে, এই তো, ভাবছি?কি নিয়ে ভাবো বলো দেখি? তুমি তো লিটল ফিলোসফার হয়ে যাচ্ছো।আর কি নিয়ে ভাববো, ঝক্কির জীবন বুঝলে- আবার সামনে পরীক্ষা, এটা নিয়ে একটু ব্যস্ত আছি।তোমাকে তো খুব পরিশ্রান্ত মনে হচ্ছে কথা শুনে। তোমার কি প্রয়োজন জানো?আমি আসলে জানি না আমার কি চাই। আমি আমার চাওয়াটাই জানতে চাইছি নিয়মিত। বন্ধুদের রাতে ফোন করে উৎপাত করছি, রাতের পর রাত, ঘন্টার পর ঘন্টা ফোনে বাংলা কথা বলছি, আমার পরিচিত যতজনের ফোন নাম্বার ছিলো সবার নাম্বারে রিং করা হয়েছে। ঘুরিয়ে ফিরিয়ে সব বন্ধুর কাছে সব বন্ধুর খবর চাওয়ার মানে নেই, এ উচ্ছ্বাসও কমে যাচ্ছে, ফোনে কথা বলতে বলতে কোন দিন দেখা যাবে কান মাথার সাথে লেপ্টে গেছে আর আলাদা করা যাচ্ছে না। ফোন নামাবার পরে কান থেকে গরম হাওয়া বের হয়, এইসব ফোনালাপের মাঝে দেখি জেন কিংবা ডেভ কিংবা এলিস কিংবা এড এসে জানতে চাইছে কি খবর, তুমি কোথায় ঘাপটি মেরে আছো।আমি নিজের সাথেই নিজে লুকোচুরি খেলি।তোমার প্রয়োজন একটা হট বাথ। বাথ টাবে একটু গরমপানি ঢেলে শুয়ে থাকো। মাথাটা একটু বের করে রাখবে, সাথে খুব হালকা কোনো মিউজিক। তোমার প্রিয় কোনো গান আছে?আমার প্রিয়  গান অনেক কিন্তু বাথ টাবে হট বাথ নিতে নিতে কোন গান শুনবো এমনটা কখনও ভাবা হয় নি, বাথটাব সংস্কৃতির সাথে পরিচিত থাকলে হয়তো আমার এমন কোনো পছন্দ তৈরিও হতে পারতো।তোমার হালকা মিউজিক ভালো লাগে, ধরো পিয়ানো কিংবা এমন কিছু।আমার মিউজিক তেমন পছন্দ না, গান ভালো লাগে, কিন্তু গান কিংবা শব্দ ছাড়া কোনো সুর আমার ভালো লাগে না তেমন।জেন এসে বলে এখন আমি সম্পূর্ণ স্বাধীন, চলো হয়ে যাক এক হাত।আমরা খেলতে যাই, খেলি, উল্টা পাল্টা হতে থাকে চালগুলো। অন্যমনস্ক হয়ে আছি। বাথ টাবের গান কি হবে? একটা হট বাথ উইথ এসেন্স হলে কি আমার এই পরবাস ভালো লেগে যাবে? যথারীতি পরাজয় মানতে না চাওয়া একজন বলছে, তোমরা প্রতারক। তোমাদের আমি দেখে নেবো।আচ্ছা তাই না কি? কি দেখে তোমার মনো হলো এখানে প্রতারণা চলছে।দেখো তোমাদের দুজনের রেটিং, আকাশ-পাতাল, এই রেটিংয়ের মানুষ এমন রেটিংয়ের মানুষের সাথে খেলে না।সবাই তো আর আমি না। আমি খেলছি বন্ধুর সাথে রেটিংয়ের সাথে না। ওর সাথে খেললে যদি রেটিং কমে মাইনাসও হয় তাহলেও আমি খেলবো।তোমার কথা আমার বিশ্বাস হচ্ছে না।তোমাকে বিশ্বাস করানোর কোনো ঠেকা আমার নেই, নিজের চাল দাও, জলদি জলদি বিদায় হও।আমি যতটা সম্ভব ধীরে খেলবো,খেলো, তোমার যত সময় নিতে ইচ্ছা হয় নাও। আমার অফুরন্ত সময়।বরং আমরা অন্য একটা খেলা শুরু করবো, এ খেলা চলবে, তুমি তোমার মতো সময় নিয়ে চাল দিতে থাকো। আমরা মাঝে মাঝে এসে দেখে যাবো তোমাকে।কিছুক্ষণ পরে হাল ছেড়ে দেয়, পরাজিত হয়ে যাওয়া তেমন বড় কিছু না, তবে পরাজয়ের আগে যেমনটা করে, পরাজয়কে বিশ্বাস করতে না চাওয়া পুরুষের সংখ্যাই বেশী পৃথিবীতে।ডেভ এত দিন কোথায় ছিলে?কানাডা, ভ্যাঙ্কুভার।কেনো? একটা কাজ ছিলো।এনিথিং নিউ?আরে আমি প্রেমে পড়েছি, মেয়ে কানাডার সিটিজেন।খুব ভালো, তো তুমি কি কানাডায় শিফট করবে?কে বললো? আমি এখানেই ভালো আছি, আর বুঝলে মেয়ের বাপটা খাটাশ।মেয়ের বাবা ভ্যাঙ্কুভারে কোনো এক কোম্পানির কর্মকর্তা, আদর্শ মধ্যবিত্ত যাকে বলে। ডেভ সে তুলনায় নিম্নবিত্ত দিন আনি দিন খাই।মেয়ের বাবার আব্দার ডেভকে কানাডা গিয়ে থাকতে হবে, সেই ডেভের জন্য একটা সম্মানজনক জীবিকার ব্যবস্থা করে দিবে। তার মেয়ে যেনো স্বাচ্ছন্দ্যে থাকে এটা নিশ্চিত করতে চায় ও।আমি বললাম সমস্যা কি বলো। রাজত্ব আর রাজকন্যাএকসাথে পাবে।আমি কারো অনুগ্রহ নিয়ে প্রেম করবো না, ব্যাটা খাটাশকে মুখের উপরে বলেছি।তারপর?তারপর আর কি ঐ মেয়েকে আমার সাথে দেখা করতে মানা করেছে।তোমার মতো হতভাগা আর কেউ নেই, তুমি তো ছ্যাকা খাওয়ার রেকর্ড করে ফেলবে খুব তাড়াতাড়ি।কি আর করবো বলো, মেয়েরা এই মানুষটাকে চিনলো না। আমিও একমত ডেভের মতো চমৎকার কেয়ারিং মানুষ পাওয়া শক্ত, তার ভাগনা ভাগনি, চাইস্তা ভাইস্তি সবাই ওর বাসায় আসবার জন্য পাগল। ওর বাসা মানেই সব করবার দুরন্ত স্বাধীনতা।সপ্তাহে তিন দিনের বেবি সিটিংয়ের সব খবরই আমরা জানতে পারি।তুমি কি আমার উপরে রাগ করেছো কোনো কারণে, ঠিক ঘুমাতে যাওয়ার আগে এলিসের ম্যাসেজ আসলো।আরে না, তোমার উপরে রাগ করবো কেনো?না আমার কথার উত্তর দিলে না।ওহ আমি আসলে দেখতে পাই নি। খেতে গিয়েছিলাম, খাওয়া শেষ করবার পরে নীচ তলার স্টিভের সাথে কিছুক্ষণ সিগারেট টেনে সোজা গুড নাইট জানিয়ে বিছানায় ঝাপিয়ে পড়বার ইচ্ছা। এই সময়েই দেখলাম এলিস লিখেছে ভালো থাকো, আমি রাতের খাওয়ার খেয়ে আসছি, রাতে খেলবো।আমি দেখি নি, দুঃখ প্রকাশ করা ছাড়া আর কিছু করা যাবে না। সুতরাং ঘুমকে আরও কিছুক্ষণের জন্য পিছিয়ে দিতে হয়।তোমার দিনটা কেমন গেলো?ভালোই, কিন্তু বাসায় আসবার পর থেকে মেজাজ খারাপ। এখানে এখন বরফ পড়ছে।বরফ পড়াটা তেমন বড় কিছু না, বরফ পড়েই মাঝে মাঝে মেইনে বোধ হয় মে থেকে সেপ্টেম্বর বরফ পড়ে না, এছাড়া অধিকাংশ সময়ই বোধ হয় একটু আধটু বরফ পড়ে। আমার কাছে বরফ তেমন খারাপ লাগে না, তবে রাস্তার বরফ দেখতে বিরক্ত লাগে , এমন নোংরা হয়ে থাকে রাস্তা, আমার চটি পায়ে হাঁটাহাঁটি বাদ দিয়ে বুট পায়ে নামতে হয় রাস্তায়।এইটুকুর বাইরে তেমন সমস্যা নেই , তবে দুরে পাহাড়ে আর বিশাল মাঠে চাদরের মতো বরফের আস্তর জমে থাকে, দেখটে অদ্ভুত সুন্দর লাগে, বিশেষ করে ভোর বেলায়, হালকা হলুদ রোদে অদ্ভুত কোমল লাগে তুষারের চাদর। দুরে পাইন আর বার্চ গাছের পাতায় বরফের হালকা আস্তরণ। এই এপ্রিলে বরফ পড়ার কোনো মানে নেই, এখানে মার্চের শেষ পর্যন্ত বরফ পরেছে, অনেক বরফ পড়েছে, সুতরাং বরফের স্মৃতি একেবারে টাটকা যাবে বলে।ব্রাট এর ঠান্ডা লেগেছে, বোধ হয় ফ্লু।ওকে ঘুম পাড়িয়ে গরম দুধ খাইয়ে এসেছে।ওর কথায় মনে পড়লো আসলে উইকএন্ড শুরু হয়ে গেলো। ওর ছুটি, তুমি ঘুমাবে না?নাহ গা টা ম্যাজম্যাজ করছে ।তোমারও কি ফ্লু হবে?নাহ আমার প্রয়োজন ভালোবাসার।তোমার জামাই কি করছে?ও তো ঘুমাচ্ছে মরার মতো।তোমার সাথে ওর ভালোবাসা হচ্ছে না তাহলে?তোমাকে একটা কথা বলি, বুঝলে, আসলে ভালোবাসা মানে শরীরের ভালোবাসা হলো কাঁচাবাজারের মতো। তুমি চাও কিংবা না চাও সপ্তাহে একবার দুবার তোমাকে যেতেই হবে।উপমাটা অদ্ভুত লাগে। সেক্স ইজ লাইক গ্রোসারিজ।গত উইকএন্ডে মনটা উদাস ছিলো, কিছুতেই ভালো লাগছিলো না বাসায় বসে থাকতে। তাই দরজায় তাল ঝুলিয়ে সোজা বাসস্ট্যান্ডে গিয়ে দাঁড়ালাম , দুপুরের বাসে কোথাও যাওয়ার নেই, নিয়মিত আসা যাওয়ার ড্রাইভারদের সাথে পরিচয় হয়ে গিয়েছে, তাই উঠবার পরপরই বললো, আজ? কি মনে করে?আমি ছোট্টো উত্তর দেই, এমনিই।বাস এসে থামলো শপিং মলের সামনে, সেখান সকালের শিফট শেষ করে বাসে উঠলো একটা মেয়ে। বয়েস কত হবে? খুব বেশী হলে ২০। মানে এখহানে মেয়েদের বয়েস আন্দাজ করা মুশকিল, এমন কি যাকে বলছি ২০ সে তার হালকা পাতলা গড়নের জন্যই ভাবছি বিশ, হয়তো সে ৩০ হতে পারে। আমাকে একা একা বাসায় গিয়ে বসে থাকতে হবে। আমার কোনো প্রেমিক নেই। এই বয়েসে একা উইকেন্ড কাটানো খুব কষ্টের। কিন্তু তোমার সময় কোথায় বলো?তুমি নিজের পেট চালাবে না প্রেমিক খুঁজবে?আমাদের আসলে আপোষ করতে হয়, তবু আশায় আশায় থাকি, কোনো একদিন স্বপ্নের রাজকুমার আসবে।ইউ হ্যাভ টু কিস এ লট ওফ ফ্রগ বিফোর ইউ ফাইন্ড ইয়োর চুজেন ওয়ান।আমি মেয়েটার দিকে তাকিয়েথাকি। ভালোবাসা চাওয়ার আঁকুতি দেখে মনটা খারাপ হয়। তার পাশের মানুষকে বাদ দিয়ে আলচনা জমেছে এবার ড্রাইভারের সাথে। ড্রাইভারের নাম এমি।বুঝলে এমি, তোমার লক্ষ্য কি?আমার লক্ষ্য আর কি হবে? এই সন্ধ্যায় বাসায় যাবো। আমার ছেলে মেয়ে আমার জন্য অপেক্ষায় থাকবে।তোমার তো তাও ভালো, তোমার জন্য তোমার ছেলে মেয়ে অপেক্ষা করে, কিন্তু আমার জন্য কেউ অপেক্ষা করে না।আমি সন্ধ্যায় বাসায় ঢুকবো, সাথে এক কেস বিয়ার, টিভি দেখবো, সারা দিন পরে পরে ঘুমাবো,  পরের দিন আবার কাজে আসতে হবে, এই তো জীবন,শেষ বার কবে ভালোবেসেছো?এমি হাসতে হাসতে বলে, মনে নেই। ছেলে মেয়েদের নিয়ে ব্যস্ত থাকি, এইসব ভাববার সময় কোথায়?একবার হাতে পয়সা জমুক, ছেলে মেয়েরা বড় হোক। তারপর আমি ঠিকই নিজের বিএস শেষ করবো।আমি তোমাকে একটা কথা বলি, বুঝলে এমি, ভালোবাসা মানে আসলে চকলেটের মতো নেশা, মানে ধরো তুমি অনেক অনেক চকলেট খেলে, তোমার ভিতরে একটা টালমাটাল ভাব হবে, প্রতিবার ভালোবাসবার পরে এই একই অনুভব হয়। লাভ ইজ নাথিং বাট ইটিং এ হিউজ ডোজ ওফ চকোলোট ইউ নো।আমি বাসেই বসে থাকে, একেবারে শেষ স্টপেজে গিয়ে ফিরে আসি।ভালোবাসাহীনতা মানুষকে পোড়ায়। আমার অবদমনের অভিজ্ঞতায়     বুঝতে পারি না, আদতে কিসের স্বাদ কি, প্রকৃত সঙ্গম হলে না কি সরোবরে নীল পদ্ম ফুটে- এ কথাই শুনে আসলাম, সরোবর আর কই, ডুববার মতো পঁচা ডোবাও নেই।

