বাংলাদেশ ইন্ডিয়ার সাথে জিতে গেলে আমি আমার তিন দিনের বেতন দান করে দিব, কথা দিলাম





                        ১। আমি যে এলাকায় থাকি সেখানে উত্তর-দক্ষিন, পূর্ব-পশ্চিম চারদিকে চারটা মসজিদ। এক মসজিদ থেকে আরেক মসজিদে হেঁটে যেতে সময় লাগে ৩/৪ মিনিট। আশে পাশে আরও কম করে হলেও ৩৫টা মসজিদ আছে। প্রতিটা মসজিদ ৩/৪ তালা, বিশাল অবস্থা। শুক্রবার আর ঈদের দিন ছাড়া মসজিদের নিচ তালাই ভরে না। আমার কাছে সবচেয়ে দুঃখজনক বিষয় হলো, আশে পাশের দশটা মহল্লাতেও একটাও লাইব্রেরী নেই। কিছুদিন আগে পত্রিকাতে দেখলাম, ৫০০ মসজিদ নতুন করে নির্মাণ করা হবে। কই, কেউ তো বলল না- প্রতিটা এলাকায় একটা করে লাইব্রেরী প্রতিষ্ঠা করা হবে। ২। খুব চিন্তায় আছি। ইন্ডিয়ার সাথে জিততে হবে। হবেই। বাংলাদেশ ইন্ডিয়ার সাথে জিতে গেলে আমি আমার তিন দিনের বেতন দান করে দিব, কথা দিলাম।  জয় বাংলা।৩। ক্যালেন্ডারের পাতা উল্টানো খুবই শখের একটা কাজ ছিল ছোটবেলায়। এ কাজে এত সিরিয়াস ছিলাম যে মাঝে মাঝে মাস শেষের দুই এক দিন আগেই কাজটি সেরে ফেলতাম। এখনও একাজটি অনেক আনন্দ নিয়ে করি। কোথাও যদি দেখি- মাস শেষ কিন্তু ক্যালেন্ডারের পাতা উলটানো হয়নি, তখন খুব রাগ হয়। দায়িত্ব মনে করে নিজেই পাতা উল্টিয়ে দেই।৪। কতটুকু পেলে জীবনটাকে নরম্যালি হাসিখুশি ভাবেই যাপন করা যায়? আমার হিসেবে বেশি কিছু না। মাথা গোঁজার একটা ঠাই, ঘুমানোর সময় মাথা রাখার জন্যে একটা বই, তিন বেলা খাবার, দুই সেট পোশাক, সাবান, একটা প্লেট, একটা গ্লাস, একটা স্টোভ, একটা শীতকালীন চাদর। ব্যাস! জীবনে এইটুকু থাকলেই লাইফ নিয়ে চুড়ান্ত সুখী না হয়ে উল্টো দুঃখ করাটা একটা ভয়াবহ হাস্যকর ব্যাপার হয়ে যায়।৫। অনুবাদ বই পড়লেই সারাক্ষণ ঠকে যাচ্ছি বলে অনুভূতি হয়।

