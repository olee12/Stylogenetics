আমার এখন প্রচুর ঘুম দরকার, মনে হয় চিরস্থায়ী হলেও তেমন ক্ষতি নেই





                        ১। নারী কখনো রহস্যময়, কখনো ভীষন উচ্ছল, কখনো বিষন্ন-নির্জন এবং কখনো হারামী। চোখ ধাঁধানো সুন্দরী মেয়েরা আমাকে টানে না। কেয়ারি করা বাগানের গোলাপের চাইতে আমার ভালো লাগে আনমনে ফুটে থাকা অচেনা বনফুল। যার সৌন্দর্য আমি ছাড়া কেউ বুঝবে না।২। রাতের গাঢ় নীল আকাশের মাঝে চাঁদ সাদা বলেই জোছনার কোমল শুভ্র আলো এত সুন্দর। আবার অন্যরকম উদাহরন দেওয়া যায়- কেউ তার অতীত ভুলে, অতীতের সমস্ত গ্লানি, দুঃখ, বেদনা কে মুছে ফেলে নতুন একটি জীবন শুরু করতে চায়, তখন প্রথমেই তার মনটাকে পরিস্কার করে, সাদা মন নিয়ে আবার নতুন করে জীবন শুরু করতে হবে। স্বচ্ছতা ও শুভ্রতা তার বিশ্বাসের তার ভালোবাসার, তার নতুন জীবনের সূচনার ভিত হবে।৩। যখন তোমারা মন খারাপ হবে, আমাকে জানাবে। সন্ধ্যার আকাশ থেকে একটি ধ্রুবতারা এনে দেব। বৃষ্টির দিন হলে জানালার পাশে এসে বোসো, রংধনুর একপ্রান্ত পাঠিয়ে দেব তোমার কাছে অপর প্রান্তে আমি, কোনো কথা হবে না - সেদিন শুধু চোখে চোখে তাকিয়ে থাকা। চৈত্রের ভরদুপুরে তুমি একলা হলে দক্ষিনের জানালা খুলে দিও, আমি বাতাসকে বলে দিব সে যেন তোমায় ছুঁয়ে ছুঁয়ে যায়। ৪। কখনো কখনো কোনো নির্জন মুহূর্তে নিজেকে অলৌকিক ক্ষমতাসম্পন্ন মানূষ বলে মনে হয়! সুন্দরের বাতাবরনের মধ্যে দিয়ে মিথ্যাকে সত্যে রুপান্তরিত করা যায়। কখনো কখনো মনে হয়- মেঘেতে গিয়ে ঠেকেছে আমার মাথা। ৫। নীলক্ষেতের পুরনো বইয়ের দোকানে এলে আমার একটা আশ্চর্য অনুভূতি হয়। পুরোনো বই নাড়াচাড়া করে দেখার কী আনন্দ, সেটা প্রকাশ করার ভাষা নেই। একেকটা বই কত হাত ঘুরে এসব দোকানে আসে। প্রতিটি পুরোনো বই এর ভেতরে প্রাক্তন গ্রন্থ মালিকের একটা ব্যক্তিগত সান্নিধ্য অনুভব করি। এ বই কিভাবে মালিকের ব্যক্তিগত সংগ্রহের ভান্ডার থেকে বেরিয়ে এসে পুরনো বইয়ের দোকানে ঠাই করে নিলো।
                            
                    সর্বশেষ এডিট : ২৯ শে নভেম্বর, ২০১৬  সকাল ৯:৪৪                

