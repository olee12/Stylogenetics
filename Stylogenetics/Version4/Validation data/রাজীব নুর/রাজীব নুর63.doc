সংগ্রহে রাখার মত, এশিয়ার কিছু বিখ্যাত উপন্যাস





                        সংগ্রহে রাখার মত, এশিয়ার কিছু বিখ্যাত উপন্যাস- 'দ্য ড্রিম অফ দ্য রেড চেম্বার' কাও যুয়েকিন (১৭৯১) ৪০০-এরও বেশি চরিত্র নিয়ে রচিত ধারাবাহিক এই উপন্যাসটি লেখা হয়েছে চীনের উপভাষায়। একটি অভিজাত পরিবারের দুটি অংশের বিয়োগান্তক প্রেম কাহিনী নিয়ে গল্পটি সাজানো হয়েছে। এখানে সামন্ততান্ত্রিক পদ্ধতির দূর্নীতির যে সমালোচনা তুলে ধরা হয়েছে তাতে বিস্মিত হয়েছিলেন মাও সেতুং। 'এ ফাইন ব্যালেন্স' রনিন্তো মিস্ট্রি ( ১৯৯৫) উপন্যাসটির পটভূমিতে রয়েছে ১৯৭০ সালের অশান্ত রাজনৈতিক প্রেক্ষাপট। এখানে প্রধানমন্ত্রী ইন্দিরা গান্ধীর রহস্য জটিলভাবে তুলে ধরা হলেও উপন্যাসের কোথাও তার নামটি ব্যবহৃত হয়নি। সামাজিক প্রেক্ষাপটের দ্রুত পরিবর্তন ঘটিয়ে বিভিন্ন সময়ের ৪টি চরিত্রকে নিয়ে আসা হয়েছে উপন্যাসে।'রাসোমন' রাইউনসুকে আকুতাগাওয়া (১৯১৫) ১৫০টিরও বেশি আধুনিক ছোট গল্পের জনক রাইউনসুকে আকুতাগাওয়া। তবে দীর্ঘ উপন্যাস তিনি লেখেননি কখনো। রাসোমন উপন্যাসটি প্রথম প্রকাশিত হয় তার বিশ্ববিদ্যালয়ের ম্যাগাজিনে, যখন তার বয়স মাত্র ১৭। মাত্র ১৩ পৃষ্ঠার এই ক্ষুদ্র উপন্যাসে সামুরাই হত্যা ও তার স্ত্রী নিখোঁজ হওয়া সম্পর্কে সাতটি জবানবন্দী তুলে ধরা হয়েছে। 'হার্ট এন্ড ডাস্ট' রুথ প্রাওয়ার ঝাবভালা (১৯৭৫) হার্ট এন্ড ডাস্ট উপন্যাসটিতে দেখা যায় ১৯২০ সালের ব্রিটিশ রাজার সাথে সৎ দাদী মা ও নিজের জীবনের জড়িয়ে থাকা সত্য উদঘাটনে ভারতে আসে এক নারী । এরপর এগিয়ে চলতে থাকে কাহিনী। এটি একমাত্র উপন্যাস যেটি একই সাথে অস্কার ও বুকার পুরস্কারে ভূষিত হয়েছিল। 'অল এবাউট এইচ হ্যাটার' জি ভি দেসানি (১৯৪৮) ইংরেজ ও ভারতীয় কথ্য শব্দের অসাধারণ সমন্বয়ে ইউরোপিয়ান বণিকের ছেলে ও একজন মালয় নারীর কাহিনী নিয়ে রচিত এই বইটি পরিণত হয়েছে অসাধারণ এক উপন্যাসে।'দ্য উইন্ড আপ বার্ড ক্রনিকাল' হারুকি মুরাকামি (১৯৯৪) টোকিও শহরতলীতে টোরু ওকাডার বিড়ালটি নিখোঁজ হওয়ার মধ্য দিয়ে এই চরম ধাঁধাময় উপন্যাসটির কাহিনী শুরু হয়। উপন্যাসে তাকে দেখা যায় দুই আধ্যাত্মিক বোনের সাথে কথা বলতে যারা কিনা স্বপ্নে ও বাস্তবে হাজির হয় তার সামনে। তবে কাহিনীর প্লট জটিল হলেও এটি কখন শান্তি অথবা মানবতার বিরুদ্ধে যায়নি।

