আহসান হাবীবের কবিতায় রঙের ব্যবহার _ ফজলুল হক সৈকত




 
কবিতায় রঙের ব্যবহার,রঙের উপমা নির্মাণ সমকালীন একটি নিরীক্ষা।অনেক কবিই তা করেছেন , করে যাচ্ছেন যত্নের সাথে। আহসান হাবীব আমাদের সময়ের এক উজ্জ্বল নিরীক্ষাপ্রবণ কবি। তাঁর কবিতা নিয়ে লিখেছেনফজলুল হক সৈকত। লেখাটি  অত্যন্ত গুরুত্বপূর্ণ বিবেচনায় সহ ব্লগারদের সাথে এখানে শেয়ার করলাম। আশা করি কাব্যপ্রেমিকদের ভালো লাগবে।==========================================আহসান হাবীবের কবিতায় রঙের ব্যবহার ফজলুল হক সৈকত -------------------------------------------------------------বিজ্ঞান চায় প্রমাণ, দর্শন যুক্তি আর সাহিত্যের জন্য দরকার মনের অসীমতা। মস্তিষ্ক নিয়ন্ত্রিত ভাবনাবিভা আর ভাষা তৈরি করে ওই অসীমতা। মনের দুরূহ গভীর তথ্য প্রকাশের জন্য ভাষানির্ভর করে বিদ্যমান ছবির ওপর; ছবির আশ্রয় রঙ। রঙের রেখা যেন বিশেষ কোনো ভাষাকোড। কেননা চিত্রের প্রকাশের রহস্য রয়েছে রঙের ভেতর। ধরে নেয়া যায়, চিত্রকর যে তুলির বিন্দু ফেলেন তার একটি অসীম মাত্রা আছে, যা আমাদের অজানা। রঙ বিষয়ে ভাষা যা প্রকাশ করে, এমন হতে পারে, তা প্রকৃত অর্থে কোনো তথ্য নয়; ধারণা ও কল্পনার প্রতিরূপ মাত্র। আর চিন্তা ও কল্পনার কেন্দ্র মস্তিষ্কে ছায়া বর্ণালী থেকে একটি ভাষাচিত্র রচনাই কবির আনন্দ-উপলব্ধি। কারণ রচনা মুহূর্তে যে চিত্র কবির মনের ভেতর উদ্ভাসিত হয়, তা প্রকাশের চেষ্টায় তিনি আন্দোলিত হন। আহসান হাবীব (জন্ম : ২ জানুয়ারি ১৯১৭ পিরোজপুর, মৃত্যু : ১০ জুলাই ১৯৮৫ ঢাকা) এমনই এক কবি, যার কবিতায় রঙের ব্যবহার কল্পনা আর বাস্তবের বিশুদ্ধ বিবৃতি। রাত্রিশেষের আহসান হাবীবের পরিচিতি কবিতায় প্রবল আশাবাদ নির্মিতির জন্যে। তাঁর কাব্যভাবনায় অসাড়তা কিংবা মৃত্যুর আবাহনের নগ্ন প্রকাশ নেই। সমকালীন বাস্তবতা, মানবমনের স্খিরতা-অস্খিরতা, সংকট-উত্তরণের নিবিড় প্রত্যাশা হাবীবের কবিতার মূল ক্যানভাস। রাজনৈতিক ও সাংস্কৃতিক নবতর এক মিশ্রসভ্যতা : না নাগরিক না গ্রামীণ, তৈরির প্রত্যয় তাঁর চিন্তা-প্রকাশের অন্যতম প্রধান আশ্রয়। উত্তরবংশের জন্য রেখে যাবার মতো কর্ম-প্রয়াস ও পরিকল্পনা আর অসুখ থেকে সুখবরের দিকে অভিযাত্রার মহাসড়ক প্রস্তুত করার কারিগর যেন তিনি। অস্তিত্বসচেতন এই কবি ‘নিবিড় রঙের আবরণ-ঘন যে আভরণের তলে/ এই পৃথিবীর কুৎসিত প্রাণহীন কামনায় জ্বলে, সেখানে মাটির গায়ে গড়তে চান আবাসভূমি।আহসান হাবীব দেখেছেন আনন্দের ‘নীল আকাশ,/রঙিন ঊষা/ আর সবুজ তৃণে ঢাকা গড়ের মাঠে।’ তাঁর চোখের সামনে দিয়ে ক্রমাগত সরে গেছে রঙিন দৃশ্যাবলি- সবুজ ডোরাকাটা শার্ট, কালো টুপির মাথা, হলুদ হলুদ ফুল, সিল্কের লাল রুমাল, টকটকে লাল শাড়ি, রাঙা মাটি, কালো পিচঢালা পথ, নীল-শাদা বৈদ্যুতিক বাতি; চেতনা গভীরে মধ্যে মধ্যে প্রবেশ করেছে জাগতিক অসহায়তা আর বিপুল বিবর্ণতা। তিনি চেনা মাটিতে আস্খা রাখতে পারছেন না; বিশ্বাসঘাতকতা আর ‘সশঙ্ক জিজ্ঞাসা’ তাঁকে অকার-অচেনা কোনো বন্দরে নিয়ে হাজির করে যেন। সবকিছুকে অবহেলা করার শক্তি সঞ্চয় করে আরো অনেককাল বাঁচার প্রত্যয় বুকে বেঁধে কবি লিখতে থাকেন কালের দিনলিপি, আঁকতে থাকেন সময়ের স্বরূপ­এ-দিন সে-দিন নয়­ সুরভিত, হালকা কোমল;এ-দিন সে-দিন নয়­ শাদা রোদ, রঙিন পলাশ!আজকের দিনগুলি ডানাভাঙা পাখি একদল,এ-দিন মমতাহীন, দুর্বিষহ রূঢ় পরিহাস!(দ্বীপান্তর)দেশমাতার কোনো এক ক্রান্তিলগ্নে কবি মৃত্তিকালীন রঙিন স্বপ্নে অনাগত আলোকিত দিনের অপেক্ষায় থাকেন। বিষণí বিকেলে শুনতে পান ‘সোনারাঙা পলাতক’ রোদের চলে যাবার কেমন অসহায় আর্তনাদ। টের পান মায়ের স্নেহমাখা নিবিড় উপস্খিতি; তার খেলার পুতুল, চারপাশের ফলফলাদি, শাদা দেয়ালে ঝুলে-থাকা নাম-জানা সব ছবির হাতছানি। মা, প্রিয়তমা আর মাতৃভূমির প্রতি অশেষ ভালোবাসার ছবি তাই তিনি আঁকতে পারেন মনের সব অনুভূতির রঙ মিশিয়ে, আচ্ছন্ন আঁকিয়ের মোহময়তায়। হাবীব লিখছেন­মাকে আর প্রেয়সীকে আর এই দেশকেআমি ভালোবাসি এই ছোট কথাটি প্রত্যহনানা রঙেএঁকেছি তোমার বিচিত্র রঙের তুলি হাতে নিয়ে।(তোমাতে অমর আমি)ঐতিহ্যের ডানা বেয়ে অতল সমুদ্রবিস্তারে প্রাণমগ্নতার যে সোনারঙ খেলা করে, মরীচিকা-রঙ মুখে মেখে যে কুৎসিত হাত অগ্রসর হয়, নির্বোধ কৌতুকে নৃত্যরত যে আগুন, তাতে কবি হাবীব খুঁজে বেড়ান সভ্যতার ‘আরেকটি অপরূপ রঙ’। রঙিন চশমায় যে আলো অন্বেষণে ব্যস্ত আমরা, তার ভেতর তিনি কোনো আলাদা রঙ দেখতে পান না; সুখ আর দু:খকে তিনি বুঝতে চান একই রঙের আভায়। তাই তিনি নিপুণ দুহাতে ‘ঘাসের শিশিরে সমস্ত রঙ তুলে’ নির্মাণ করেন নতুন ছবি আঁকার আকুল ক্যানভাস। সরল হাতে সাজাতে থাকেন আমাদের নিত্য ভুলে থাকার, অজ্ঞানতার চিত্রাবলি­কে নিত্য হরণ করে তোমার শ্যামল দেহলাণ্য,তোমার কুন্তলের কৃষ্ণাভা,তোমার আত্মার উজ্জ্বল ভোরকে নিত্য রঙিন মেঘে ঢেকে দেয়তুমি তা জানো না।(যৌবনে জীবনে তুমি)সঙ্গীতময়তা আহসান হাবীবের কবিতার একটি প্রধান বিবেচ্যভুবন। উৎপাদনশীল কৃষিজমিনে তিনি সুরের আবহ আর কল্পনার রঙ বুনতে বুনতে এগিয়ে যান ইমেজের অকৃত্রিম আবেদনের ভেতর-পথের সানে। ‘সোনালি জাল’- এর মোচ্ছন্নতায় বিহ্বলতার পোশাক পরে কবি বিজ্ঞান আর উৎসবের প্রাণময়তা উপলব্ধি করেন। চাষীর ‘শোণিতে রঙিন’ দান তাঁর মনে এঁকে দেয় সাফল্যের বর্ণালি প্রলেপ।  ‘গোধূলির রঙ’ যে নিবিড় আশ্রয়-আভাস বিতরণ করে নির্দ্বিধায়, সেখানে কবি পাখির গানের সুরে ‘আরেকটি ভোরের’ সান লাভ করেন। আর ভাবতে থাকেন­ রঙিন পুতুল হয়ে, সঙ্গীতের সুর হয়ে ঘরে ঘরে-টেবিলে টেবিলে ছড়াবেন কথার সুরভী মালা’। নদীতে ‘রঙিন শত পাল’ বাতাসে ভাসিয়ে তাঁকে নিয়ে চলে শৈশবের ‘আস্তিনছেঁড়া গেরুয়ারঙ কামিজের ভেতরে’, ফেলে-আসা দিনের কথা-শব্দাবলিতে তিনি পুনরায় ফিরে পান হারানো ইমেজ, কান্নার যাবতীয় ইচ্ছা, রাজা-রাজা খেলার সুখ, আর ‘রঙিন মাছের খেলা’র মতো বিবর্ণক্লান্তি। ঘরে ফেরার আকুলতা আর প্রাতিস্বিক-বলয় নির্মাণে সদা শ্রদ্ধাশীল কবি হাবীবের ভাষ্য­মাছরাঙা বসিয়ে ডালে তুমি নীল মাছের আশায়ইট কাঠ লোহা আর বারান্দার টবের উৎসবেনীল হলে, জানবেই না কোথায় কবে চলে যায়সাজানো নৌকার পাল, চলে যায় সারি গেয়ে দাড়িজানবে না কোথায় আছে তোমার আপন ঘাট আছে ঘরবাড়ি।(ফিরতে হবে)বিবর্ণতায় আস্খা রাখা হাবীবের বাসনা নয়; ‘অবিশ্রান্ত বন্দরের ডাক’ আসে তাঁর কানে প্রতিনিয়ত। তাই তিনি স্বাধীনতার মানচিত্র আঁকতে চান ‘লাল নীল সবুজ সমস্ত রঙ নিয়ে’। কিন্তু রঙ যেন তিনি স্পর্শ করতে পারছেন না­ সব রঙ লেপ্টে আছে নির্মলনিসর্গে। সুনীল আলোয় বাড়ি ফেরার পথ খুঁজতে গিয়ে কবি পেয়ে যান ‘শব্দাবলি সুসজ্জিত/নানা রঙের চিত্রমালা’; ‘পলাস্টিকের রঙিন থলিতে’ বিহ্বল পরিব্রাজকের কুড়িয়ে-আনা প্রাপ্তির উল্লাস। আর মনে করতে পারেন, অস্পষ্ট স্মৃতির মতো­ কেউ তাকে ‘খা-খা মাঠ শুকনো নদী ধূসর বনানী/মৃত নীল পাখি নিয়ে’ একাকি নির্জনতায় পড়ে থাকতে দেখে, ‘জলস্রোত শস্যবীজ সবুজতা’ নিয়ে ফিরে আসবে বলে চলে গিয়েছিল। কবি জানেন­ ‘ছেঁড়া সুতোয় রং লাগিয়ে কেবলই জাল বোনা’র মধ্যে কোনো পরিতৃপ্তি নেই; হঠাৎই হয়তো জ্বলে উঠবে ‘লাল নীল সবুজ বাতি’ প্রাণহননের হুংকার।চারদিকের সামাজিক আনুষ্ঠানিকতা, মেকি স্তুতিচর্চা, খ্যাতির মোহ ‘ইত্যকার রঙিন জালে’ আটকে থেকে কবি কয়েদির মতো কাতরাতে থাকেন; ‘এবং সায়/রঙিন বাঁশের বাঁশি হাতে নিয়ে/ তৃপ্ত পাখ-পাখালির ঘরে ফেরা পাখার আওয়াজে’ অপেক্ষা করেন ঠাণ্ডা ভাতভর্তি মাটির শানকিতে কান পেতে। রক্ত পলাশের মতো মনের রঙ-লাগা প্রিয়তমার শাড়ির দিকে চোখ রাখেন, মনোযোগ রাখেন­ রঙ-লাগা অনাগত কালের প্রত্যাশায়­শুভ্র রূপালী রোদের সমুদ্রেআকাশের নীলভেঙে ভেঙে পড়ছে।তখনো দুপুরআরো অনেক পরেবিকেলের সোনা রঙ লাগবে পৃথিবীর গায়ে।তবুও তোমার মনের কোনায় হে মনোরমা,নীল আকাশের রামধনু রঙ হয়েছে জমা।(নীল খাম) নীল রঙ আহসান হাবীবের কবিতায় নির্মিতি লাভ করেছে প্রসন্নতার প্রতীক হিসেবে। কিশোর বয়সেই তিনি পড়েছিলেন নীল রঙের প্রেমে। কবিতার প্রতি, শিল্পের প্রতি ঝুঁকে পড়ার সেই অজানা আকর্ষণ সম্পর্কে তাঁর বিবৃতি­ ‘শহরে এলাম। ছোট মহকুমা শহর পিরোজপুর। মাইনর স্কুলে/ভর্তি হলাম ক্লাস থ্রিতে। ক্লাসে খুব ভালো করছি। শহরের/ছেলেরাও সমীহ করছে ক্লাসে। শিক্ষকরা ভালোবাসছেন, আমার/প্রতি মনোযোগ দিচ্ছেন। কিন্তু ছোট্ট একটুখানি শহরই আমাকে/ডোবালো। নীল রঙ কেমন করে আমার মর্মমূলে গেঁথে/গিয়েছিলো। গ্রামের বোর্ড স্কুলের বাগানে অনেক নীল/রঙের ফুল ফুটে থাকতো।/একদিন একজোড়া নীলঙের মোজা কিনে বাড়ি গেলাম।’ প্রতিকূল সমাজবাস্তবতাকে রূপায়িত করতে গিয়ে তিনি লিখেছেন­ ‘নীল অরণ্যে এল অপঘাত অকস্মাৎ/যুগের চিতায় জ্বলে জীবনের প্রিয় প্রভাত।’ মানুষের চাতুর্য আর বাতাসে ডানা মেলে উড়বার প্রবণতাকে তিনি তুলনা করেছেন ‘জংধরা মগজের নীলকোষে অসহ তুফান’-এর সাথে, আশ্বাস আর সম্ভাবনার নিয়ন্ত্রণকে ভেবেছেন ‘নীল নীল অতি’। ‘নীল কপোত’ ‘নগ্ন নীল’ নদীর নির্জনতা, নীলিমার অসীমতা, কিংবা সার কয়েকটি নীল পাখির কাকলিতে কবি দেখতে পান স্বপ্ন আর আকাশের অশেষ উদারতার হাতছানি­অসংখ্য স্বপ্নের কুচি মুঠিমুঠি নীল।সেই সব স্বপ্নযারা আকাশের নীলের মতন। মুঠোয় জড়াতে চায় সেই নীল আমাদের মন। (প্রদক্ষিণ)আকাশে বিস্তৃত ‘গাঢ় নীলের প্রাচুর্য’ কিংবা দৃষ্টিসীমার শেষপ্রান্তে পাখির ডানায় ভেসে বেড়ানো ‘সমুদ্রনীল’ আর স্নেহমাখা ‘নীল পদ্মা’ বুকের মধ্যে ফুলের মতো গেঁথে নিয়ে প্রবল আঁধারেও কবি ‘নীলিমা নীলিমা বলে’ সুখ আর সমৃদ্ধির সমূহ বাতাসকে ডাকতে পারেন নিবিড় গলায়। অনুভব করতে পারেন গাছের কোনো উঁচুডালে ‘সুনীল পাখি’র নিশ্চিন্ত গভীর ঘুম। মলিন চাঁদের তরল আঁধারে ‘নীলিমা’র ‘অলৌকিক হুইসিল বাজিয়ে’ যেন হাবীব এগিয়ে চলেন, কবিতা হাতে নিয়ে, কোনো আকাঙ্খার শেষ চূড়ায়। তিনি অবাক বিস্ময়ে দেখেছেন অস্খির মানুষ, অজান্তে জ্বলতে থাকা, নিজের ‘করতলে নীলপদ্মা’ না খুঁজে খেলতে থাকে বিচিত্র সব রঙিন বেলুন নিয়ে­ মোহগ্রস্তের মতো এবং জানতেও পারে না­ জীবন/বেলুনের চেয়ে বড়/ এবং বিশাল/ জীবনের বাগানে বাগানে নীলপদ্মের বৈভব।’ আর তাই কবি আহসান হাবীব অপেক্ষা করেন বাড়ি ফেরার পথে নীল আলো দেখার জন্যে, নীল আলোয় চোখ রেখে প্রভা বিলিয়ে অগ্রসর হবার স্বপ্ন জপেন তিনি, ‘ভোরের নদীর নীল বিথার’-এ ভেসে-আসা হাহাকারে কান পাতেন তিনি। একটি দৃষ্টান্ত­আমি তবে নীলিমার হাত ভ’রে তুলে দিতে পারিআমার কুশ্রীতা আর ভয়াবহ নির্জনতারদুর্ভার জীবন তাকে সঁপে দিতে পারি।শব্দ কি ফুলের মতো?শব্দের বাগান আছে?ভ্রমর-সঙ্গীত?নীলিমা কি নিরবধি কালদু’হাতে আঁধার আর স্তব্ধতাকে তুলে নিয়েথাকে তপস্যায়ফুলের, ফুলের মত শব্দের এবং ভ্রমরের?ফুল কি নীলিমা না কি নীলিমাই ফুল?অথবা ফুলের জন্য নীলিমা এবং নীলিমার জন্য ফুল...(শব্দ ফুল নীলিমা)বরফ-ঢাকা কঠিন জীবনপথ অতিক্রম করতে গিয়ে কবি দেখেছেন ‘নীল সমুদ্রে’ কোনো চেনা-মানুষের প্রমোদ-তরীর সহজ বিচরণ, ‘নীল পায়রা’র পাখায় দেখেছেন রক্তের ছোপ, ‘নীল জলরেখা’ পেরিয়ে ‘নীল ঘোড়ায় সওয়ার হয়ে’ মেঘের নীল মিনারে পেয়েছেন ভরা কলসী কাঁখে নিয়ে ফেরা নীল শাড়ির উদোম স্নেহ। এভাবে এগোতে এগোতে ‘নীল বন্দরে’ পৌঁছুবার আগেই মৃত্তিকা ‘সুনীল শাখায়’ ঢেকে দেয় যেন তাঁর দীর্ণ বুক। অত:পর বেঁচে থাকে কেবল ‘সুনীল বাসনা’, ‘নীল জলস্তম্ভের আশ্বাস; নীলখেকো অকার আর ‘নীল রেশমী পর্দা’ সাজায় সজ্জা ‘নীল অতল যমুনা’য়। সুখবরের বারতাবাহক ‘নীল নরম পাখা’, ‘চিঠির নীল খাম’, কবিকে যেন মধ্যে মধ্যে নিয়ে যায় স্বপ্নের ‘ছোট নীল রেলগাড়ি’র রঙিন কামরায়; আর তিনি কল্পনাস্রোতে ভাসতে ভাসতে গিয়ে দাঁড়ান চুলার ‘নীল কোমল’ গভীরে আগুন সাজাবার সিঁড়িতে, ‘নীল প্রজাপতির’ সুখ সুখ সঙ্গকামনায়।সবুজ পাতার স্বপ্নের ভিড়ে অরণ্যের শেষ সূর্যের কণায় ঝরাপলকের ভস্মস্তূপে দাঁড়িয়ে কবি আহসান হাবীব মনের গভীরে অনুভব করেন ‘রঙেন প্রবঞ্চনা’। বিশাল মাঠের সবুজ প্রান্তরের উদার জমিনে ঘুম ঘুম প্রসন্নতা, সোনালি ধানের অন্তরালে সবুজহননের ভয়ংকর প্রবণতা তাঁকে বিষণí করে। তিনি আশা করেন, কৈশোরের গীতল স্মৃতিতে অবগাহনের মধ্য দিয়ে ফিরে পানে ‘হৃতজ্যোতি: পাতার সবুজ’ আর মাটির মুক্ত বুক। উত্তীর্ণ প্রহরের গান শুনতে শুনতে কবি ‘ঘাসের নরম কণা থেকে’ জোয়ারে-ভাসা নৌকায় করে তুলে আনেন ভোরের রোদে ডানা ঝাপটাতে থাকা ‘তৃষ্ণার সবুজ’। মাঝে মাঝে তিনি নিজের মুখটি দেখে নেন ‘কলাপাতা রঙের’ মসৃণ আলোয়, ‘আর সকাল বেলার শিশির ধোয়া/সবুজ ঘাসের স্পর্শটুকু’ সযত্নে শিকায় তুলে রাখেন স্বপ্নে-আঁকা ‘এলোখোপা’র কোনো প্রিয়তমার জন্যে। উপরে ওঠার সামাজিক সিঁড়ি আয়ত্বে ছিল না কবি হাবীবের। নির্বিবাদী-নিরীহ এবং চমকপ্রদ ভিশনহীন নিরংহকারী এই কবি বিলাসী জীবনের আলো-আঁধারি দেখেননি, ছিল না কোনো ‘রৌপাধ্যারে সবুজ পানের খিলি’। তিনি শুধু নিবিড় মনে খুঁজে বেড়িয়েছেন ‘নাইলের সবুজ’, ঐতিহ্যের-সভাতার ঘন দাগ, যুদ্ধের আঘাত-না-পাওয়া সবুজ প্রান্তর আর আপনজনের সান্নিধ্য। হাবীব লিখছেন­জলের অতলে জল চারদিকে জলের দেয়ালরঙিন মাছের খেলাএকদা তোমাকে ক্লান্ত ক্লান্ত ক’রে দেবে।উঠে এসোরূপালী জলের এই অবাধ বিস্তারেবিস্তৃত জলের রেখা বেয়ে তুমিযতদূর ইচ্ছে চলে যাওকান রাখো বিচিত্র কল্লোলেদু’পাশে পাতা দেখো আন্দোলিত।(দেয়াল দ্বিবিধ)গাছের ‘সবুজ ডাল’, সাজানো নিসর্গের আলোমাখা ‘সবুজ ঝালর’ পথ-হারানো-বিপদগ্রস্ত কোনো বিবর্ণ মানুষের নিশ্চিত আশ্রয় যেন; প্রকৃতির বুকফাটা সবুজস্রোত আর দিগন্তবিস্তৃত অরণ্যের বুক ভরে ওঠা ‘কোমল সবুজে’ হয়তো পাওয়া যায় শান্ত সবুজ বাগানের নীরব সুখ। তাই দু’হাতে সবুজ টিয়ে ওড়াতে ওড়াতে’ কবিতাকিশোর অগ্রসর হয় ভালোবাসার সবুজ কথা, স্মৃতিনিবিড় ‘সবুজ কান্তি মাতৃমূর্তি আর মানবিক সম্পর্কের ‘সমস্ত সবুজ আভা’র টানলাগা হাতছানির দিকে­টিয়ের পাখার রঙ হাতে মেখে নেদু’একটি ধানের শীষ সঙ্গে নিবি, আররূপালী শিশির নিবি পায়ে গেঁথে, তোরআশৈশব স্বপ্নের বন্দরে যাবি, যা।যা তুই। যাবার আগে এই বটবৃক্ষের ছায়ায়জলের কমল ছুঁয়ে কথা দিয়ে যাবি, তুই সব স্বপ্ন বেচে দিয়ে দু:স্বপ্ন কিনবিনে। আরবড় হচ্ছি ভেবে ভেবে ক্রমান্বয়ে ছোট হয়ে যাওয়ার আগেইনি:সঙ্গ হওয়ার আগে ফিরে আসবি এই কথা দিয়েআশৈশব স্বপ্নের বন্দরে তুই যা।(যাবার আগে)‘পার্কের সবুজ’ ছড়ায় অসীম অলস প্রহর, চোখের তারায় গোপনে গাঁথা থাকে ‘অনন্ত সবুজ’ এইসব সরল ভাবনায় স্খির কবি কেবল অনুভব করেন সুখী কোনো অনাগত মানুষের ধীর প্রত্যাবর্তন­ ‘সবুজ শস্যকণায় সমৃদ্ধ যার বুক’। আর সমস্ত নেতিবাচকতার বৃক্ষরাজিতে আঁকতে চান, নদীর সুপেয় জলের রঙে, ‘সবুজতা পাতায় পাতায়’। আসন্ন কোনো শরৎ-রাত হাবীবের সামনে উঁকি দেয় আশঙ্কার জড়তা নিয়ে; ঘাতকের ধারালো নখে চূর্ণ হতে দেখেন তিনি ‘দশমীর শুভ্র চাঁদ’। সমুদ্রের স্বপ্নলেপা ‘রূপালি জোয়ার’, সমাগত সংকটমুক্তির তারাভরা আকাশে ‘শাদা কাফনের সঙ্কেত’; দেশমাতার সম্ভ্রম বাঁচাতে দিতে হয়েছে সকল সম্মান কত মাকে, বোনকে। যেন ‘চতুর্দিক ছেয়ে গেলো সফেদ কাফন’-এ। মাঝে মাঝে ‘রৌদ্রের রূপালী পাখা’ নরম প্রলেপ বুলিয়ে দিতে থাকে ‘মানুষের পরিত্যক্ত পুরনো বাগানে’। কবি জালঘেরা মাছেদের ‘রূপালী শরীর’ আঁকতে থাকেন নিবিষ্টমনে, সকল মানবিক ‘ইচ্ছের অতলে’। আর স্বপ্ন পুষতে থাকেন ভেতরমনে­এবার ফেরাবে মুখ বৈরী বাতাসের মুখ ফেরাবে, শপথ।অমলধবল পাল তুলে দেবে প্রাণের হাওয়ায়(বৈরী বাতাস, অত:পর...)‘শাদা’ আহসান হাবীবের সঞ্চিত কথামালা আর প্রাপ্ত প্রতারণার পিঠে কবিতার কারুকাজ। তাঁর চোখের ‘সামনে খাড়া সুস্খির বনানী আর শুভ্র রোদ’। ‘শাদা চুল’কে সাক্ষী রেখে তিনি নিরাবেগ-অভিভাবকীয় কণ্ঠে বলতে চান­ সামাজিক-রাজনৈতিক সকল মত-বিরোধ ভুলে গিয়ে, গ্রাম আর শহরের দূরত্ব কমিয়ে এনে, দেশের প্রাকৃতিক সম্পদ আর কৃষি-উৎপাদনকে প্রাধান্য দিয়ে দেশের সবপক্ষ মিলে, কোনো বহি:শক্তির হস্তক্ষেপ ছাড়াই, নির্মাণ করা যেতে পারে ‘নতুন বসতি’, যেখানে ‘বিশুদ্ধতা বিদ্যমান’। মৃত্তিকালগ্ন এই কবি দেশের নিরীহ-নির্ভরশীল জনতাকে শোনাতে চান ‘শাদা ভাতের উষäতা আর সৌরভের কথা’। ‘শাদা’য় তিনি দেখতে পান প্রতিকূলতার ফাঁস-উত্তরণ আর অগ্রগমণের ইশারা­১. যেতে যেতে দেখলাম তিনি বেরুচ্ছেনশাদা পাঞ্জাবী শাদা চাদরহাতে চিকন ছড়িতিনি সুসজ্জিততিনি বেরুচ্ছেন।(মরা ফুলের ফাঁস)২. ঐ যে ছেলেটি ঐ শাদা শার্ট বই হাতেএ নাকি এখনই খুব সুন্দর কবিতা লেখেমাঝে মাঝে শহরের পত্রিকায় ছাপা হয়, তুমিদেখে নিও ও একদিন বড় হবে। (এখন প্রত্যহ ভোরে)কবির কবিতার ঘোরলাগা ‘টেবিলে মখমল মোড়া শাদা খাতা পড়ে থাকে’, যেন ‘রূপালী নদীর তীরে’ প্রসন্নতার পাহাড় হাতে ঝিমুতে থাকা কোনো ক্লান্ত যুবক। কবি ‘তিন বছর আগের সংগ্রহ একটি সফেদ চাদরে’ উন্মুখ কুড়াতে থাকেন’ শুভ্র মাঠে’ মাটির সোঁদা গ আর লাঙলের ‘স্নিগ্ধ পথরেখা’। ‘কাশ্মিরী মেয়েটির কালো চোখ’, মার-খাওয়া শরীরে রক্তের কালো দাগ, কল্পনার বাতাসে উড়তে-থাকা ‘ছিন্ন ভিন্ন কালো সাপের দেহাংশ’, জেলে-বৌ-এর কালো চোখে সব হারানোর জ্বালা, রাতের অকারে অশেষ আবেগে কাঁপতে থাকা ‘সমুদ্রের কালো বুক’, নতুন কোনো কবিতার প্রেরণা-নারীর ‘কালো মেঘবালা খোঁপায়’ আশাবাদী কবি আহসান হবীব ক্রমাগত খুঁজে ফেরেন চাঁদকপোলে আঁকা একটি স্বপ্ননিবিড় কালো তিল। ‘স্খির কালো জলে’ চোখ রেখে কবি অকার দূর করার পথ-অন্বেষায় থাকেন নিমগ্ন; ‘কালো দেয়ালের অসামান্য কারিগর কারা/নিত্য নব আয়োজনে নবনব কৌশলে ক্রমশ/এমন দুর্ভেদ্য করে গড়ে তুলে দেয়াল কেবল’­ জমতে থাকা ময়লা-আবর্জনা দুহাতে সরিয়ে, জানালা-দরজা খুলে দিয়ে ভোরের বাগানের সারাটা বুক জুড়ে নির্মাণ করতে চান, কবি, নতুন কারুকাজ। তাঁর প্রত্যয়­জানালা খুলে দাওদরজা খুলে দাও। চোখের সামনে কে দোলায় কালো কালোমলিন পর্দাটাপর্দা তুলে দাও।(স্বগত)‘লাল টিপ’, পাখার অতলে লাল ফুল কিংবা ‘লাল শেলোয়ার’-এর আলোয় মৃদু আমার হাতছানি টের পেলেও ভিনদেশী কোনো রমণীর লাল ঘাগরা, লাল মাটির চারপাশে ঘুরপাক খেতে-থাকা ধুলো-কয়লা, অবুঝ খোকাকে ব্যাকুল-ঢাকা মায়ের ঘন্টিবাদকের লাল দু’চোখ, বাড়িভাড়া বাড়তে-থাকা ভাড়াটিয়ার সামনে ‘লাল জাবেদা’র মৃদু হুমকি, গ্রাম্য কদম আলীর নিয়মাফিক ‘লাল বলদ’ আর স্পর্ধিত বালকের নগ্ন হাতে স্পর্শ করা ‘লাল গোলাপ’ প্রভৃতির ভেতর আহসান হাবীব ক্ষোভ আর প্রতিবাদের ভাষার প্রবল উপস্খিতি অনুভব করেন। কবি জানাচ্ছেন­পুরনো লাঙল আর কাস্তে হাতে লয়েকুসম খেয়েছি আর বলেছি হে ভাই,এস সবে, এইগুলো আবার শানাইআবার জিগরফাটা রক্ত দিয়ে লালবানাই। এগুলো হক ঢাল তরোয়ালতাদের গর্দান কাটা, যারা আচম্বিতেআমাদের জিন্দিগীর শান কেড়ে নিতেফন্দি করে। তাহাদের পথেআজ হতেএই কাঁটা দিলাম।(‘হক নাম ভরসা’)‘হলুদ বরণ বসন্তের বিকেলে’ও হাবীবকে আমরা দারুণ আশাবাদী আর প্রচুর প্রসন্ন দেখি। অশেষ হলুদ ফুলে তিনি মাঝে মাঝে প্রসারিত রেখেছেন নরম চোখ। যৌবনে একদা কবি স্মৃতি হাতড়ে অনুভব করলেন­ ‘হলুদ ফুলের স্বচ্ছন্দ সহজ সমর্পণে/সজ্জিত চিত্রিত এক অকৃত্রিম প্রতিমার কামনায়/এ জীবন সমর্পিত ছিলো। ‘হলুদ সর্ষেক্ষেত’, কম্পনরত হলুদ হলুদ পাতা, ‘হলুদ টলটলে জলপাই পাতা’, ভালোলাগা মানুষের ‘হলুদ শার্ট’ আর ‘বিচিত্র হলুদ ম্যুরাল’ কবির ভাবনাবলয়ে যোগ করে নতুন নতুন অনুভূতি, ভিন্ন ভিন্ন ভালোলাগা-মন্দলাগা। ‘সোনালি রোদে’র প্রতি আহসান হাবীবের দুর্বল চোখ আমাদের দৃষ্টি কাড়ে। তিনি যেন প্রতিনিয়ত অনুভব করেন­ ‘ঐতিহ্যের ডানা বেয়ে নামে/ কী অতল সমুদ্রবিস্তার/ঢেউয়ে ঢেউয়ে উচ্ছসিত নিত্য নব প্রাণ-সবিতার/সোনারঙ।’ ‘চায়ের সোনালি ধোঁয়’, ‘সুরের সোনালি জাল’, ‘সুবর্ণ-স্বপ্নের অকার’, পিতৃদত্ত সোনালি চামড়ার/একান্ত আশ্রয়’, ‘ধূসর সোনালি পর্দা’ আর পাঁচিলের পাশে নীরবে বাড়তে থাকা ‘সোনালি শপথে’ তিনি কৃষকের মতে খুঁজছেন, অনন্তকাল, ‘সোনালি ফসল’। আহসান হাবীব স্বপ্নময় অপেক্ষার অফুরন্ত প্রহর যাপনের অবিশ্রান্ত কবি; থেমে থাকতে চান না তিনি কিছুতেই­ আকুলতা তার এগিয়ে যাবার। তিনি লিখছেন­ ‘আমার যাবার টিকেট দিন/শাদা নীল অথবা সবুজ/এমন কি ফ্যাকাশে হলুদ হোক তার রঙ/ তবু একটা টিকেট আমার চাই’। ফসলের স্বপ্ন বুকে নিয়ে নির্বিবাদী কবি ‘নীল রঙের খাটো কামিজ’, ‘কালো চুলের বেণী’, ‘চওড়া কালো ফিতেয় বাঁধা ঘড়ি’র স্মৃতি পেরিয়ে রঙিন সমুদ্রে ঈর্ষার আগুন আর অদৃশ্য করতালি গায়ে মেখে, ক্রমাগত, ‘ধসে যাওয়া জীবনের পাশে’ আঙুলে জড়ানো রঙিন সুতোয় নির্মাণ করেন রঙের প্রাসাদ।------------------------------------------------------------দৈনিক সংবাদ সাময়িকী । ঢাকা। ১ জানুয়ারী ২০০৯         

