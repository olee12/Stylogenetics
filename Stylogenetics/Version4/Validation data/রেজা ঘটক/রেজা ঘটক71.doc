রিপাবলিকান দলের প্রেসিডেন্ট প্রার্থী ডোনাল্ড ট্রাম্প!!!





                        মার্কিন যুক্তরাষ্ট্রে রিপাবলিকান দলের প্রেসিডেন্ট প্রার্থী হিসেবে আনুষ্ঠানিকভাবে মনোনয়ন পেয়েছেন ডোনাল্ড ট্রাম্প। ওহিও অঙ্গরাজ্যের ক্লিভল্যান্ডে দলীয় সম্মেলনে প্রেসিডেন্ট পদে এই ধনকুবেরের প্রার্থিতা নিশ্চিত হয়। ১৯৪৬ সালের ১৪ জুন ডোনাল্ড ট্রাম্প নিউ ইয়র্কের কুইন্সে জন্মগ্রহন করেন। অর্থনীতিতে গ্রাজুয়েশান করেছেন পেনসিলভানিয়া বিশ্ববিদ্যালয়ের হোয়ার্টন স্কুল থেকে। তারপর বাবা ফ্রেড ট্রাম্পের রিয়েল এস্টেট ও কনস্ট্রাকশন ব্যবসায় জড়িত হন। ১৯৭৩ সালে তিনি এই ব্যবসার পূর্নাঙ্গ দায়িত্ব পান। তারপর এটির নামকরণ করেন 'দ্য ট্রাম্প অর্গানাইজেশান'। এটি হোটেল, ক্যাসিনো ও গলফ কোর্স নির্মাণের জন্য বিখ্যাত। ডোনাল্ড ট্রাম্প বর্তমানে মার্কিন যুক্তরাষ্ট্রের একজন অন্যতম বড় ধনকুবের। তবে তিনি জীবনে কখনো সিগারেট খাননি, অ্যালকোহল পান করেননি। তাঁর বড় ভাই একজন বিশিষ্ট মদ্যপ। এ ব্যাপারে তাঁর বড় ভাইয়ের একটি কথা তিনি সবসময় মনে রেখেছেন। মদ্যপ বড় ভাই উপদেশ দিয়েছেন 'কখনো অ্যালকোহল খেয়ো না'। ডোনাল্ড ট্রাম্পের জার্মাফোবিক টেনডেন্সি আছে। বারবার তিনি ডান হাত ওয়াশ করেন। এজন্য পারত পক্ষে তিনি কারো সঙ্গে হ্যান্ডশেক করেন না। সুন্দরী মেয়েদের প্রতি তাঁর কঠিন দুর্বলতা রয়েছে। ১৯৯৬ সালে প্রিন্সেস ডায়ানার সঙ্গে প্রিন্স চার্লসের ডিভোর্সের পর ডোনাল্ড ট্রাম্প প্রিন্সেস ডায়ানাকে খুব দামি ফুল উপহার পাঠিয়েছিলেন। নব্বইয়ের দশকের শুরুর দিকে তিনি মডেল কার্লা ব্রুনি'র সঙ্গে প্রেম করেছেন আর ওই দশকের শেষের দিকে সম্পর্ক করেছেন মডেল কারা ইয়ংয়ের সাথে।    ডোনাল্ড ট্রাম্প তিনবার বিয়ে করেছেন। প্রথম দুটি অবশ্য ডিভোর্স হয়েছে তাঁর প্রেমের সম্পর্ক ফাঁস হওয়ায়। ১৯৭৭ সালের ৭ এপ্রিল ডোনাল্ড ট্রাম্প বিয়ে করেন চেক মডেল ইভানা জেলনাকোভা। তাঁদের তিন সন্তান, দুই ছেলে ডোনাল্ড জুনিয়র (জন্ম ৩১ ডিসেম্বর ১৯৭৭) ইরিক (জন্ম ৬ জানুয়ারি ১৯৮৪) ও এক মেয়ে ইভাংকা (জন্ম ৩০ অক্টোবর ১৯৮১)। ১৯৯১ সালে ডোনাল্ড ও ইভানার ডিভোর্স হয়। মূলত অভিনেত্রী মার্লা ম্যাপলসের সঙ্গে সম্পর্কের কারণে ইভানার সাথে ডোনাল্ডের ডিভোর্স হয়। ১৯৯৩ সালের ১৩ অক্টোবর ম্যাপলস একটি কন্যা সন্তান প্রসব করেন। কন্যার নাম টিফানি। এর দুই মাস পর ২০ ডিসেম্বর ১৯৯৩ সালে ডোনাল্ড ও ম্যাপলস বিয়ে করেন। ১৯৯৯ সালে তাঁদের ডিভোর্স হয়। ১৯৯৮ সালে ডোনাল্ড স্লোভানিয়ার সুন্দরী মডেল মেলানিয়া ক্নাউসের প্রেমে পড়েন। যে কারণে মার্লার সঙ্গে তাঁর ডিভোর্স হয়। ২২ জানুয়ারি ২০০৫ ডোনাল্ড মেলানিয়া বিয়ে করেন। ২০০৬ সালের মার্চে তাঁদের একমাত্র ছেলে উইলিয়াম ব্যারন ট্রাম্পের জন্ম। ডোনাল্ড ট্রাম্পের আটজন নাতিনাতনি। ছেলে ডোনাল্ড জুনিয়রের পাঁচজন ছেলেমেয়ে আর মেয়ে ইভাংকার তিনজন ছেলেমেয়ে।     

                    সর্বশেষ এডিট : ২০ শে জুলাই, ২০১৬  সকাল ১০:৪৭                

