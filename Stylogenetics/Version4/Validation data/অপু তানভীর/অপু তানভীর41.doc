জেদি মেয়েটির গল্প




 
                        বেশ কিছুক্ষন ধরে কলিংবেল বাজতেছে । উঠে গিয়ে দরজা খুলতে ইচ্ছা করছে না । ঘড়িতে তাকিয়ে দেখি সবে মাত্র সাড়ে আট টা বাজে ! এই সকালে আবার  কে এল ?হায়রে কপাল । ছুটির দিনে একটু শান্তি মত ঘুমাবো তারও উপায় নাই ! খানিকটা বিরক্তি নিয়েই দরজা খুললাম ! নিশি ! এই সকালে ? নিশির মুখটা বেশ গম্ভীর হয়ে আছে । কি হল কে জানে ?আমি একটু হাসার চেষ্টা করলাম । -কি খরব ? এতো সকালে ? জরুরী কিছু?নিশির মুখ তবুও গম্ভীর ! কিছুক্ষন কোন কথা বলল না ! আমি বুঝতে পারলাম সিরিয়াস কিছু হয়েছে ! আমি আবার বললাম-কি হয়েছে ?নিশি বলল-আপনি আমাকে পছন্দ করেন না কেন ?আমি যেন আকাশ থেকে পড়লাম । কি বলে এই মেয়ে ? আমি ওকে পছন্দ করবো না কেন ?আমি চোখ কপালে তুলে বললাম-তোমাকে কে বলল যে আমি তোমাকে পছন্দ করি না ?-দেখেন প্রশ্নের জবাব প্রশ্ন দিয়ে করবেন না ! -না নিশি এমন কোন ব্যাপার না ! আমি তোমাকে পছন্দ করি ! সত্যি ! আমি তো নিজেই তোমাকে বলেছি । বলেছি না ?দেখলাম নিশি চোখে পানি জমতে শুরু করেছে ! নিশি প্রায়ই চোখে কাজল দেয় । অন্তত আমার সাথে যতবার ওর দেখা হয়েছে ততবারই আমি ওর চোখে কাজল দেখেছি । তবে আজকে কাজল নেই । কান্না কটির প্রস্তুতি নিয়ে এসেছে বলেই মনে হয় কাজল দিয়ে আসে নাই । নিশি বলল-তাহলে কালকে যে আপনি না খেয়ে ছিলানে এটা আমাকে বলেন নাই কেন ?আমি একটু বিপাকে পড়ে গেলাম । আমি যে গতকাল না খেয়ে ছিলাম রাতে এই কথাটা ও জানলো কিভাবে ?আমি তো কাউকে বলি নাই ! সুমন কে বলেছিলাম কিন্তু সুমনের সাথে তো নিশির পরিচয়ই  নাই তাহলে নিশি কেমন করে জানলো ?আমি একটু হাসার চেষ্টা করলাম । পরিবেশ হালকা করার চেষ্টা ! -কে বলল তোমাকে ?-কে বলল সেটা কথা না । না খেয়ে ছিলেন কি না সেটা বলেন !-না । মানে না খেয়ে না ! ডিম আর ভাত খেয়েছি ।-শুধু ডিম পোঁচ আর শুধু ভাত খাওয়া যায় ?কথা সত্যি ! খালি ডিম আর ভাব খাওয়া যায় না । কালকে রাতে আমি খেতে পারি নি । কেবল ডিম টুকু খেয়েছি আর কিছু না । আসলে আমি এক মানুষ বলে খাওয়া দাওয়ার কোন পার্মানেন্ট ব্যবস্থা নাই । দুপুরের খাবার অফিসেই খাই । আর রাতে অফিস থেকে আসার পথে খাবার কিনে আনি । এই তো বাসা থেকে একটু দুরেই একটা দোকানের সাথে পরিচয় আছে ! যদি যেতে ইচ্ছা না করে ফোন করে দিলেও হয় । একটা পিচ্চিকে দিয়ে খাবার পাঠিয়ে দেয় । কালকেও ঐ রকম হওয়ার কথা ছিল কিন্তু হয় নাই । গতকালকের আগের দিন এলাকায় এক রাজনৈতিক নেতা খুন হয়েছে । সেই জন্য কেবল এই এলাকায় হরতাল ছিল । কোন দোকান পাট খুলে নাই । আমি তো আর এতো কিছু জানি না । অফিস থেকে এলাকায় এসে দেখি এই অবস্থা ! আগে জানলে তো  তো বাইরে থেকেই নিয়ে আসতাম ! কিন্তু আর যেতে ইচ্ছা করলো না । বাসায় চালডাল সবই আছে । একটা রাতই তো,  ডিম আর ভাত দিয়ে কাটিয়ে দিবো ভেবেছিলাম । কিন্তু রাতে টের পেলাম আসলে একটু কষ্ট করে দুর থেকে কিছু কিনে আনাই ভাল ছিল । ডিম ভাজলাম আর ভাত রান্না করলাম কোন মতে । কিন্তু শুধু এই দুইটা দিয়ে কি খাওয়া যায় ? সারা রাতই প্রায় কষ্ট করেছি খিদের জন্য । তার তিনটার দিকে ফোন দিলাম সুমন কে ! ঘুম আসতেছিল না ! ওর সাথে কিছুক্ষন কথা বললাম । এই ঝামেলার কথাও বলেছিলাম ওকে । আর কাউকে তো বলি নাই তাহলে নিশি কেমন করে জানলো ?ভাল প্রশ্ন ! উত্তরটা জানতে হবে ! কিন্তু আমি এর আগেও দেখেছি নিশি কেমন করে যেন সব কিছু টের পেয়ে যায় ! কিভাবে যায় কে জানে ?আমি কি বলবো ঠিক বুঝতে পারছিলাম না ! নিশি আমার সামনে থেকে চলে গেল বেজার হয়ে ! আমি দরজা বন্ধ করে আবার একটু বিছানায় গা ঠেকাবো কিনা ভাবছি নাকি নাস্তা খেতে যাবো অথবা ফোন করে নাস্তা আনাবো ।অবশ্য আজকেও দোকানপাট খুলেছে কিনা বলতে পারতেছি না । তবুও একবার ফোন করা যাক । না হলে হাত মুখ ধুয়ে আবার নিচে যেতে হবে ! ফোন দিতে যাবো ঠিক তখনই আবার দরজায় কড়া নড়ে উঠলো !আবার কে এল ?ফোন রেখে দরজা খুলে দেখি নিশি ! আগের মতই গম্ভীর মুখে দাড়িয়ে । তবে এবার ওর হাতে নাস্তার ট্রে ! মাংসে ঝোল আর সদ্য ভাজা পরোটা দেখা যাচ্ছে । -সরুন !আমি সরে দাড়ালাম । নিশি নিজেই ডাইনিং টেবিলে নাস্তা সাজাতে শুর করল। আমি দাড়িয়ে দাড়িয়ে ওর কাজ দেখতে লাগলাম । কেন জানি দৃশ্যটা বেশ ভাল লাগলো !নিশি আমার দিকে তাকিয়ে বলল-খেতে বসুন !-আরে আমি তো এখনও মুখ ধুই নাই !-মুখ ধোয়া লাগবে না ! একটু কুলি করে নেন ! খেয়ে তারপর ইচ্ছা মত ধোয়াধুয়ি কইরেন ! নিশি নাস্তা সাজিয়ে চলে যেতে পা বাড়ালো ! আমি বললাম-এখনই চেলে যাবা ?-আমি আপনার কে হই ? আমি কেন থাকবো ? কেবল তো বেহায়ার মতই আপনার আসেপাসে ঘোড়াঘুড়ি করি আপনি তো আমাকে কিছু মনে করেন না ! আমি আবার অপ্রস্তুত হয়ে যাই ! বললাম-আসলে ঐ রাতে তোমাকে ডিস্টার্ব করতে চাই নি !নিশি আমার দিকে তাকিয়ে রইলো কিছুক্ষন । তারপর চলে যেতে উদ্ধত হল । আমি ওকে আটকালাম । ওর হাত ধরে ডায়নিং টেবিলে বসালাম । -প্লিজ যেও না !-কেন যাবো না ?-তুমি সামনে বসে থাকলে আমার খেতে ভাল লাগবে ! নিশি আমার  এই কথায় শান্ত হল একটু ! যেন এই রকম কিছুই শুনতে চেয়েছিল ।  আমার সামনেই বসে রইলো ! আমি আপন মনে নাস্তা খেতে লাগলাম !নাস্তা খাইয়ে নিশি আবার চলে গেল । আমার কেন জানি মনে হল নিশিকে কিছু বলা দরকার । অনেক দেরি হয়ে যাচ্ছে । খুব জলদিই ওকে ঘরে তোলা দরকার । কিন্তু আবার একটু সমস্যাও আছে । ওর ছোট্ট ভাই রুমির সাথে আমার বেশ ভালই খাতির । ওর ভাইয়ের কাছেই শুনেছি নিশি নাকি খুব জেদি । আমার ব্যাপারটা নিয়ে নাকি নিশির সাথে ওর বাবা মার বেশ কয়েক দফা কথা কাটা কাটি হয়েছে । জামাই হিসাবে ওর বাবা মার আমি ঠিক পছন্দ না । আমি একটা প্রাইভেট ব্যাংকে চাকরী করি । বেতন খারাপ না হলেও নিশির বাবা মার ডিমান্ড আরো বেশি । ডাক্তার ইঞ্জিনিয়ার টাইপের !কিন্তু কেবল নিশির জেদের কারনেই ওনারা কিছু করতে পারছেন না । এই মেয়ে আমার ঘরে এলে কি হবে কে জানে ?আমি মাঝে মাঝে অবাক হই আসলে নিশি আমার ভিতর কি এমন দেখলো কে জানে ?যাক আজকে আবার শুক্রবার । নামাজ পরতে যেতে হবে মসজিদে । অবশ্য এখনও বেশ সময় আছে । কি করবো ?পেট তো এখন বেশ ভরা আবার একটু গড়িয়ে নিবো নাকি ?বিছানায় শুতে যাবো আবার কলিংবেল !নাহ !আজকে কি হল ?দরজা খুলে দেখি আবার নিশি !!-এসো ?-আসবোই তো ! এই নিন !এই বলে নিশি আমার হাতে একটা কাগজ ধরিয়ে দিল ! প্রেম পত্র নাকি ?বাহ ভাল তো !আমার মনের কথাই যেন নিশি বুঝতে পারলো ! বলল-জি না ! প্রেমপত্র না ! বাজার পত্র ?-বাজার পত্র ?-মানে বাজারের লিষ্ট ?-বাজারের লিষ্ট দিয়ে কি হবে ?আমার কথা শুনে নিশি এমন একটা মুখ ভঙ্গি করলো আমি আর কিছু জিজ্ঞেস করলাম না ! নিশি বলল-এখন বাজারে যাবেন ! যা যা লেখা আছে সব কিছু নিয়ে আসবেন ! ঠিক আছে ?-আর ? তারপর কি হবে ? -সেটা আপনার চিন্তা করতে হবে না ! যান ! এখনই বাজারে যান ।আমি বাজারের ব্যাগ নিয়ে বের হলাম । যে হোটেলটাতে খাই সেই হোটেলের সামনে আসতেই দেখলাম হোটেলের মালিক বের হয়ে এল । -ভাই সাহেব কেমন আছেন ?বয়সে আমার সমানই । তাই কথা বার্তা ভালই হয় । তাছাড়া আমি উনার নিয়মিত কাষ্টমার । আমার সাথে তো তার একটা আলাদা ভাব থাকবেই । আমি বললাম-দোকান খুলেছেন দেখছি ।-এই আর কি ? দোকান তো খুলতেই হবে ! শুনেন ভাই, আজকে স্পেশাল কাচ্চি রান্না হচ্ছে । আপনার বাড়ি কখন পাঠাবো ?-নারে ভাই ! আজকে মনে হয় পাঠানো লাগবে না ।-সেকি ? কেন ?-বাড়িয়ালীর সাফ মানা ! বাইরের কিছু খাওয়া যাবে না । দেখেন না বাজার করতে বের হয়েছি ।-বিয়ে করলেন কবে ?আমি এই প্রশ্নের জবাব দিলাম না । একটু হাসলাম মাত্র । এই হাসির অর্থ দুই টাই হতে পারে ।-আরে বলেন কি ? বিয়ে করে  ফেলেছেন ! যাক ভাল ভাল ! আসলেই ভাই এই হোটেলে হোটেলে খেয়ে বেড়ানো মোটেই ভাল কথা না ! দেখেন না আমার নিজের হোটেল তবুও আমি হোটেলে খাইনা ! যাক খুব ভাল ! খুব ভাল ! তবে ভাই একেবারে যেন ভুলে যাবেন না ! -আরে না না ! কি যে বলেন ! আমি আবার বাজারের দিকে হাটা দিলাম ! মনে মনে বললাম লোকটা কে এই কথা কেন বললাম ?বাড়িয়ালীর কথা কেন বললাম ?কে জানে ? কেন জানি নিজের কাছেই একটু খুশি খুশি লাগছিল । আমি বাজার করে নিয়ে যাচ্ছি নিশি আমর বাজার জন্য অপেক্ষা করছে । রান্না করবে !!আহা !!জীবন টা এমন হলে কতই না ভাল হত !! আসলেই কি ভাল হত !!!Click This Link

