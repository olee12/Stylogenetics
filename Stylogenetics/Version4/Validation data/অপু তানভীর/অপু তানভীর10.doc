অনুগল্পঃ অপু আর অপু !



-অপু ?বারান্দায় দাড়িয়ে দাড়িয়ে বৃষ্টি দেখছিলাম । বৃষ্টি থামলেই বাসার দিকে রওনা দিবো । আজকে কোন ক্লাস হবে বলে মনে হয় না । হাতে গোনা কয়েকজন মাত্র এসেছে । আমার নিজের আসাটা মোটেও ঠিক হয় নি !বারান্দায় দাড়িয়ে বৃষ্টি দেখছিলাম তখন পাশ থেকে অপুর ডাকটা শুনলাম ! খানিকটা চমকে গিয়েই পাশে তাকালাম ! বৃষ্টি দেখায় এতোই তন্ময় হয়ে ছিলাম যে আচমকা ডাকটা আমাকে একটু ভড়কে দিল ! অবশ্য ভড়কে দেওয়ার পেছনে আরও একটা কারন আছে । কারন অপু আমাকে ডেকেছে । এইটাই একটা বিশেষ কারন ।ছাত্র জীবনে যদি কোন ছেলের নামে কোন মেয়ে থাকে তাহলে সেই ছেলের জীবনে কতটা প্যারা সহ্য করতে হয় তা কেবল সেই ছেলেটাই জানে ! যেমন টা আমাকে সহ্য করছে হয়েছে । সহ্য করতে হচ্ছে ! সামনেও হবে ।আমি অপুর দিকে তাকিয়ে রইলাম নির্বাক হয়ে । এমন না যে এর আগেও আমি ওকে দেখি নি কিন্তু আজকে মেয়েটাকে এমন কেন লাগছে । চোখ দুটি যেন আরও বেশি গভীর লাগছে । কেমন একটা অচেনা ভাব ! মেয়েটা এর আগে কোন দিন আমার সাথে কথা বলে নি, আজকেই প্রথম !  আমি বললাম-বল !-বৃষ্টিতো মনে হয় থামবে না ! আমাকে কি এক টা রিক্সা ডেকে দিবে ?-রিক্সা ? আচ্ছা ! এই বলে আমি বৃষ্টির ভিতরেই নেমে পড়তে উদ্ধ্যত হলাম । তখনই অপু আবার আমাকে ডাকলো ! -আরে আরে এভাবে নামছো কেন ? ভিজে যাবা তো ?-অ ! আমার কাছে কেন মনে হচ্ছে আমার ঠিক হুস নাই ! কেন নাই কে জানে ?অপু নিজের ব্যাগ থেকে একটা ছাতা বের করে আমার হাতে দিয়ে বলল -এটা নিয়ে যাও ! আমি রোবটের মত ছাতাটা হাতে নিলাম ! তারপর ঝুম বৃষ্টির ভিতর নেমে গেলাম ! আমার অপুর নাম টা একই বলে প্রথম প্রথম ক্লাসের ছেলেরা সবাই খুব খেপাতো । জানি মেয়েটার এতে কোন দোষ নাই কিন্তু কেন জানি মেয়েটার উপর প্রচন্ড রাগ জন্মাতো । থাপড়ায়া দাঁত ফেলে দিতে ইচ্ছে হত । বদ মেয়ে ! দুনিয়ার তুই আর অন্য কোন নাম পাস নাই ! তাই অন্য সবার সাথে কথা বললেও মেয়েটার থেকে দুরে দুরেই থাকতাম ! কিন্তু আজকে কি হল ? কেন হল ? মেয়েটা এর আগে কোন দিন আমাকে এমন কন্ঠে ডাকে নি ! আর নিজের নাম টা এতো দিন পর এতো মিষ্টিও লাগে নি এর আগে ! অনেক কষ্টে একটা রিক্সা পাওয়া গেল । আমি যখন রিক্সা নিয়ে বারান্দায় কাছে এলাম দেখি অপু ঠিক আগের মত করেই দাড়িয়ে আছে । আমি বললাম-রিক্সা পাওয়া যাচ্ছিলো না ! বৃষ্টি তো !কথা টা বলেই কথা হারিয়ে ফেললাম ! এর পর কি বলবো ? কি বলা উচিৎ আর ! অপু আমার দিকে তাকিয়ে হাসলো ! আবারও আমার বুকের ভেতর টা ধক করে উঠলো ! এর আগে তো কোন দিন এমন করে ওকে হাসতে দেখি নি ! আমি ছাতা নিয়ে এগিয়ে যেতেই ও ছাতার তলে চলে এল । একবারে আমার গা ঘেষে দাড়িয়ে ! -কি বৃষ্টি দেখেছো ?-হুম ! রিক্সায় উঠে ও রিক্সার পর্দা ঠিক করতে লাগলো ! আমি ওর ছাতাটা বন্ধ করে ওর দিকে এগিয়ে দিলাম । এদিকে আমার শার্ট ভিজে গেছে বৃষ্টির জলে ততক্ষনে ! আমাকে দেখে অপু কেমন চিৎকার করে উঠলো ! -আরে কি কর ? ভিজে যাচ্ছো তো !-কি ? কি বললে ?-আরে গাধা ভিজে যাচ্ছো তো ! আচ্ছা উঠে আসো ! রিক্সার ভিতরে উঠে আসো ! উঠে আসো ! আমি আবারও রোবটের মত রিক্সায় উঠে এলাম ! ওর পাশে বসতে বসতেই অপু বলল-এই তোমার কি হয়েছে বল তো ? -কি হবে ?-কিছু একটা হয়েছে ? আজকে কেমন যেন আচরন করছো ? অন্য দিন আমার সাথে কথাই বল না আর আজকে আমার জন্য রিক্সা ডেকে নিয়ে এল ! -না ! কিছু না তো ! রিক্সা চলতে শুরু করতে করলে অনুভব করলাম বুকের ভেতর কেমন একটা শিরশিরে অনুভব করছে । কেন এই অনুভুতি আমি জানি না ! আমার কেন জানি মনে হল আমার মুখের দিকে এখন যে কেউ তাকালে আমার মনে অবস্থা ঠিক বুঝে ফেলবে ! কোন কিছু না ভেবেই রিক্সাওয়ালা কে থামতে বললাম !রিক্সা থামতেই নেমে গেলাম বৃষ্টির ভিতর ! অপু আমার দিকে অবাক হয়ে তাকিয়ে রইলো কিছুক্ষন ! রিক্সাওয়ালা মাকে চালাতে বললাম ! রিক্সা চলতে শুরু করলেও দেখলাম অপু রিক্সার পেছন দিক দিয়ে আমার দিকে তাকিয়ে আছে অবাক হয়ে ! আমি যেমন ভিজে গেছে ও নিজেও ভিজে গেছে অথচ কারো কোন ভ্রুক্ষেপ নেই ! যতক্ষন দেখা যায় একে অন্যে রদিকে তাকিয়ে রইলাম ! কেন তাকিয়ে রইলাম কে জানে ! মানুষের অদ্ভুদ মনের কাজ কারবার গুলো মাঝে মাঝে কোন ভাবেই কোন ব্যাখ্যা করা যায় না ! চোখের আড়ালো চলে যাওয়র পরেই অন্য রকম একটা অনুভুতি শুরু হল । মনে হল দৌড়ে রিক্সার পেছনে চলে যাই । ওকে ডেকে বলি তুমি কি আমার সাথে কিছুক্ষন বৃষ্টিতে ভিজবে ?কিন্তু গেলাম না ! পাগলের মত বৃষ্টিটে ভিজতে লাগলাম । মন টা সেই রিক্সার ভিতরেই পরে রইলো ! বারবার আমার নিজের মনের এই আচরন ব্যাখ্যা করতে পারলাম না ! এমন কেন লাগছে । এমন তো কোন ভাবেই হওয়ার কথা না ! ঠিক তখনই আমাকে অবাক করে দিয়ে আমার পেছনে একটা রিক্সা এসে থামলো ! তাকিয়ে দেখি অপু নামছে ছাতা মাথায় দিয়ে রিক্সা থেকে নেমে পড়লো বৃষ্টির ভেতরে ! আমার ডিকে তাকিয়ে খুব স্বাভাবিক ভাবে বলল-তোমার কাছে ২০ টাকা হবে ?-কি ?-২০ টাকা হবে ?আমি কোন কথা না বলে টাকা বের করে দিলাম ! অপু টাকা রিক্সাওয়ালাকে দিয়ে আমার সামনে এসে দাড়ালো ! আমি তখনও অবাক হয়ে ওর দিকে তাকিয়ে আছি ! অপু একটা লজ্জা মিশ্রিত হাসি দিয়ে বলল-তুমি এভাবে নেমে গেলে কেন ?-তার আগে বল তুমি কেন ফেরৎ এলে কেন ?-জানি না ! আমি আর কোন কথা জানতে চাইলাম না এটা নিয়ে ! কেবল বললাম -ভিজবে ?-না ! তুমি ভিজো ! তোমার পাশে হাটি ! ঠিক আছে ?-আচ্ছা ! অপু আমার পাশেই হাটতে লাগলো চুপচাপ ! মাঝে মাঝে আমার দিকে তাকাচ্ছে, আবার চোখ সরিয়ে নিচ্ছে ! কোন কথা বললাম না আমরা কিন্তু ঐ চোখের চাহনিতেই অনেক কথা যেন বলে ফেললাম ! আসে পাশের মানুষ জন গুলো একটু বাঁকা চোখে আমাদেরকে দেখতে লাগলো ! একটা ছেলে প্রবল বৃষ্টিতে হেটে চলেছে, ঠিক তার পাশেই ছাতা মাথায় একটি মেয়ে হাটছে । কেউ কোন কথা বলছে না ! একটু পরপর কেবল একে অন্যের দিকে তাকাচ্ছে !    অনুগল্প দুইঃ পাগলী-এই তুই আমার ছবি মোবাইলের ওয়ালপেপারে কেন লাগিয়েছিস ?নীলুর কন্ঠ দিয়ে যেন আগুন ঝড়ছে । আমি খুব বেশি চিন্তিত হলাম না । নীলু সব সময়ই আমার সাথে এরকম করেই কথা বলে । আমি অন্য দিকে তাকিয়ে বললাম-তোকে কে বলল যে আমি তোর ছবি লাগিয়েছি ?-আমি জানি ! তুই এখনই ছবি বদলা ! বলছি বদলা !-শোন বেশি বকবি না ! আমার মোবাইল আমি যার ইচ্ছা তার ছবি লাগাবো তোর কি ?-তোর কি মানে ? আমার ছবি লাগাবি আবার বড় বড় কথা বলবি ! আমি বললাম-তা ! তুই যে আমার ছবি তোর ডেক্সটপে দিয়ে রেখেছিস আমি কিছু বলেছি ?নীলু যেন আকাশ থেকে পড়লো আমার কথা শুনে ! প্রথমে কিছুটা সময় কথাই বলতে পারলো না ! তারপর আমতা আমতা করে বলল-তো-তোকে কে বলেছে ? কে বলেছে তোকে আৈ তোর ছবি লাগিয়েছি ! আমি ওর দিকে তাকিয়ে বললাম-তুমি মামু নিজেকে যতটা বুদ্ধিমতি ভাবো ওতোটা তুমি নাও ! ঠিক আছে ।আগে আমার ছবি চেঞ্জ করে তারপর তোমার ছবির কথা ভাববো ! আর কিছু না বলতে পেরে নীলু আমার দিকে কিছুক্ষন তীব্র চোখে তাকিয়ে রইলো ! তারপর গটগট করে হাটা দিল ! আমি ওর চোলে পথে দিকে তাকিয়ে রইলাম ! পাগলি একটা ! রাতের বেলা ঘুমাতে যাবো এমন সময় আবার নীলুর ফোন ! আবার সেই রাগত কন্ঠে আমাকে বলল-কোথায় তুই ?-এই সময় আর কই থাকবো ? বাসায় ।-তুই এখনই আমার বাসার সামনে আয় ! এক্ষুনি ! -এখন ? কয়টা বাজে হিসাব আছে ?-আমি কিছু শুনতে চাই না ! এক্ষুনি আসবি ! -আচ্ছা বাবা শান্ত হ ! আসতেছি ! খানিটা চিন্তিত হলাম বটে ! এতো রাতে নীলুর আবার কি দরকার পড়লো ! ওদের বাসা আমাদের বাসা থেকে খুব বেশি দুরে না ! হেটে যেতে মিনিট পাঁচেকের মত লাগে । আমি ওর বাসার সামনে গিয়ে ফোন দিতেই নীলু বেড়িয়ে এল ! আমার সামনে এসে বলল-তোর মোবাইল দে ! -কেন ?-দিতে বলছি দে ! আমি কিছু না বলে ওকে মোবাইল দিলাম ! লক খোলাই ছিল ! মোবাইলটা নিয়ে কিছুক্ষন ওর নাড়া চাড়া করলো ! তারপর নিজের মোবাইল বের করে আরও কি যেন করলো ! তারপর আমার দিকে ফেরৎ দিয়ে বলল-যা এবার বাড়ি যা ! -মা নে কি ?-কোন মানে নেই !আমি মোবাইলের দিকে তাকিয়ে দেখি সেখানে নীলুর অন্য একটা ছবি শোভা পাচ্ছে ওয়ালপেপারে ! কিছুক্ষন ছবিটার দিকে তাকিয়ে থেকে বললাম -এই জন্য আমাকে এতো রাতে আসতে বললি ? এই ছবি তো অনলাইনেই দেওয়া যেত ! -যেত ! কিন্তু আমি কিভাবে বুঝতাম যে তুই আমার কেয়ার করিস ! আর ছবি নিবা একটু কষ্ট করবা না, তা তো হবে না !আমি নীলুর কথা শুনে হাসি ! আসলেই পাগলী একটা ! আমি বললাম-কেবল ছবিই ! আর কিছু না ?-আর কিছু আবার কি ? যা ভাগ ! ফাজলামি করলে থাপ্পড় খাবি ! -ফাজলামি কোথায় করলাম ?-মার খাবি ! যা ভাগ বলছি ! আমি হাসতে হাসতে বললাম-আচ্ছা যাচ্ছি ! কাল ক্যাম্পাসে দেখা হবে ! -আর শোন ! এই ছবি যদি কাউকে দেখাস তোর খরব আছে কিন্তু ! একদম খুন করে ফেলবো !আমি মনে মনে বললাম আমি তো খুন হয়ে আসি ! আর কত খুন করবি ?আমার সামনেই নীলু গেট দিয়ে ভেতর ঢুকলো ! আমি বাড়ির দিকে হাটা দিলাম ! মেয়েটা আসলেই একটা পাগলি !

