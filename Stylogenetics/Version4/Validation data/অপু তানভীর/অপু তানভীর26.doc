আসলেই এমন কিছু মানুষের জন্য মনে হয় বলা হয় মানুষ সৃষ্টির সর্ব সেরা জীব !




 
                        খুব ধীরে হাটতে হচ্ছে । শামীম খুব ভাল করে জানে জঙ্গলের এদিক ওদিক অনেকেই আছে । হয়তো ওদের কে খুজছে । যদি ধরা পরে তাহলে খবর ই আছে । তবে এখন রাত হয়ে গেছে । এই সারভাইভাল ট্রেনিংয়ের এই সময়টা সাধারনত খুব একটা হার্ড হয় । সমস্যা হচ্ছে সারা দিনে শামীম আর ওর টিমের বাকী দুই জনের উপর খুব ধকল গেছে । ওরা প্রথম বারের মত এই  সারভাইভাল ট্রেনিং এ এসেছে । তাই ধকলটা সহ্য হচ্ছে না । তার উপর আজকে সারাদিনে কিছুই পেটে পড়ে নাই । এমন হাড় ভাঙ্গা খাটুনি ওদের তিন জনের কারওি করার অভ্যাস নাই । কিন্তু এখন তো আর এই সব বলে লাভ নাই । শামীমের বন্ধু আর টিমমেট ইসতিয়াক বলছিল এবার ফিরে গিয়েই সব কিচু ছেড়ে দিবে । এতো কষ্ট আর ভাল লাগছে না ।শামীম হাসতে হাসতে বলল -এই সব বলে আর এখন লাভ নাই । আগে বাসায় গিয়ে দেখা যাবে । কিন্তু এখন কি করবি ?ইসতিয়াক বলল-খুব পিপাসা পেয়েছে রে । কিছু একটা না খেলেই না ।-আচ্ছা । তোরা এখানে থাক । আমি দেখি আশে পাশে কিছু পাওয়া যায় নাকি ?-এই জঙ্গলে কি পাবি ?-জঙ্গলে না পাই । আশে পাশে যদি কোন বাড়ি থেকে কিছু পাওয়া যায় !সাহেল ঠিক ওদের পাশেই শুয়ে ছিল । বেচারা অবস্থা আরো খারাপ । শামীমের কথা শুনে বলল-ধরা পরলে কি হবে একবার চিন্তা করেছিস ?-ধরা পরলে তো ! শোন তোরা এখানে থাক । আমি যাচ্ছি । ঠিক আছে ? আর যদি কেউ চলে আছে তাহলে ঠিক ঐ বড় পাথরটার কাছে চলে যাবি । ওকে ?ইশতিয়াক বলল-যাবি ? আমি কি আসবো ? -না থাক । তুই এখানে থাক । সাহেল কে দেখিস । ওর অবস্থা ভাল না । আমি যাচ্ছি !তখনও শামীম বেরিয়েছে । আসে পাশের বাড়ি থেকে আর কিছু না পাওয়া যাক পানি তো পাওয়া যাবে । পানি না খেলে আর এক মুহুর্ত বাঁচবে না এমন মনে হচ্ছে ওর কাছে ! শামীম যখন জঙ্গলের একাবারে ধারে চলে এসেছে তখন ওর অবস্থা খুবই খারাপ । পুরো দেহটার ভার যেন ওর কাছে সহ্যই হচ্ছে না । যে কোন সময় ও পরে যাবে । ওর মনে হল আর বুঝি ওর পাওয়া হবে না । তখনই শামীম টিমটিমে একটা আলো দেখতে পেল । মনে হল হ্যারিকেনের আলো । কেউ মনে হচ্ছে প্রাকৃতির ডাকে সাড়া দিতে বের হয়েছে । নাকি ?শামীম ডাকবে কি বুঝতে পারছে না । আবার চোর বলে চিৎকার করে উঠেব না তো ! ফুলির রাতের বেলা গল্প শোনার খুব শখ । বিশেষ করে যখন রাতে ওর দাদী চোখ বন্ধ করে ওকে নানা গল্প করে তখন । ফুলির সব চেয়ে ভাল লাগে ভুতের গল্প । একটু ভয় ভয় অবশ্য করে কিন্তু দাদীর শরীরের সাথে একদম নিজেকে চেপে ধরে গল্প শুনতে ভাল লাগে । কিন্তু সমস্যা হল রাতের খাওয়া না হলে দাদী কিছুতেই গল্প শুরু করে না । আর এখনও রাতের খাওয়া শুরু হয় নি । ফুলি ওর মায়ের কাছে গিয়ে বলল-মা আর কতক্ষন ? ক্ষুদা লাগছে ।ফুলির মা চোখ গরম করে বলল-এই তুই না একটু আগে খাইলি ! আবার খিদা লাগছে ?ফুলি একটু হাসি দিল ! বলল-না ! খামু না । গফ শুনমু ! দাদিরে খাইতে দাও । -দাদীর খাওয়া নিয়ে তোর চিন্তা করা লাগবে না । তার খাওয়ের এখনও দেরী আছে । ফুলি রান্না ঘর থেকে বের হয়ে বারান্দায় দাড়ালো । বাইরের এখন ঘন অন্ধকার । ফুলি জানে একটু আগে তার বাবা বাথরুমে গেছে । এখই চলে আসবে । তখন বাবা কে বলল মা নিশ্চই তাদের কে তাড়াতাড়ি খেতে দিবে । আর যত তাড়াতাড়ি খাওয়া যাবে তত তাড়াতাড়ি দাদীর কাছে গল্প শোনা যাবে । ঐ তো বাবা আসছে । অন্ধকারের ভিতরে আব্বা হ্যারিকেন নিয়ে আসতেছে । পরিষ্কার না দেখা গেলেও অওবয়টা ভালই বোঝা যাচ্ছে । কিন্তু সাথে এই কে ?আব্বার বন্ধ ইস্রাফিল চাচা নাকি ?নাহ ! এতো রাতে চাচা তো আসবে না ! তাহলে ? যখন আরো কাছে চলে এল তখন ফুলি দুজন কে ভাল করে দেখতে পেল । একজন অপরিচিত মানুষ । গায়ে কেমন কাদা মাটি লেগে আছে । আর লোকটা কেমন জানি ফুলির বাবার বাবার ঘাড়ে ভর দিয়ে আসতেছে । মনে হয় শরীর ভাল না ! ফুলি কে দেখেই ফুলির আব্বা হুমায়ুন আলী বলল-এই ফুলি, বারিন্দায় বিছান ডা পাড় দেখি । ফুলি ঘর থেকে চট জলদি খেজুরের পাতার পাটিটা এনে বিছিয়ে দেয় । হুমায়ুন আলী ধরে লোকটাকে পাটিতে বসিয়ে দেয় । ফুলি দেখলো লোকটার গায়ে কেমন যেন একটা পোষাক ! ওর বাবা চাচা আর যেমন কাপড় পরে সেই রককম না । পায়েও কেমন বড় বড় জুতা ! আর লোকটা কে আসলেই কেমন জানি লাগতেছিল । ফুলির বাবা যখন মাঠ থেকে কাজ করে বাড়িয়ে আছে তখন তার চেহারায় একটা ক্লান্তির ভাব থাকে । ফুলির কাছে মনে হচ্ছে এ লোকটা অনেক দিন থেকেই না খাইয়া কেমল কাজই করে যাচ্ছিল । চেহারায় খুব পরিশ্রমের একটা ছাপ । লোকটা হঠাৎ বলল-একটু পানি খাওয়াবেন ?ফুলির মনেই হচ্ছিল যে লোকটা এখনই পানি খেতে চাইবে । ফুলি নিজেই দৌড়ে চলে গেল ঘরের ভিতর পানি আনতে । গ্লাস ভর্তি করে পানি নিয়ে এল । লোকটা এক ঢোকেই সব টুকু পানি খেয়ে ফেলল। গ্লাস টা আরো একবার এগিয়ে দিল ফুমির দিকে । আরো চায় !ফুলি আর পানি আনতে গেলে হুমায়ুন আলী বলল-পুরা কলসিটা নিয়া আয় । গ্লাস গ্লাস কইরা কি আনোস । ফুলি তাই করলো । ফুলি অবাক হয়ে দেখলো লোকটা আসলেই দেখতে দেখতে ছোট কলসটার পুরা পানি খেয়ে ফেলল। মনে হচ্ছিল যেন কত দিন পানি খায় নাই ! যখন কলস খালি শেষ হল ফুলির আব্বা বলল-আরো খাইবেন ?-না ! ধন্যবাদ । অনেক ধন্যবাদ । এখন যদি একটা কলস দিতেন, আমার দুজন বন্ধুও পানির তেষ্টাতে কষ্ট পাচ্ছে । আর আমাকে এখনও যেতে হবে । -আইচ্ছা যাইবেন ! কিন্তু আপনার শরীর ভালা মনে হতাছে না । রাতে কিছু খাইছেন ?মানুষটা কোন কথা বলল না । হুমায়ুন আলী বলল-যখন এই গরীবের বাড়ি চইলাই আইছেন তখন দুইটা খাইয়া যান ।-না ! না ! ঠিক আছে । আমার বন্ধুরা অপেক্ষা করছে । ততক্ষনে বাড়ির সবাই ই চলে এসেছে । হুমায়ুন আলী ফুলর মা কে ডেকে ভাত বাড়তে বলল । হুমায়ুন আলী নিজেই ভাত বেড়ে দিল ! মুখে না বললেও মানুষটা গোগ্রাসে খেল সব টুকু ভাত । মনে হচ্ছি যেন কত দিন খাই নাই কিছু ! যখন খাওয়া শেষ হল লোকটা বলল-আপনাদের কি বলে যে ধন্যবাদ দিবো ?-কুনো ব্যাপার না । আপনে আমাদের বাড়ির মেহমান । তবুও তো কিছু করতেই পারলাম না । -এই অনেক করেছেন । এইবার আর একটু কষ্ট যদি করতেন । কিছু খাবার পানির ব্যাবস্থা করতেন । আমার বন্ধু দুইটা কষ্টে পাচ্ছে । -হেরাও তো কিছু খায় নাই ?-হুম ! হুমায়ুন আলী মানুষটা কে কেবল পানিই দিলেন না সাথে দুজনজের জন্য ভাত বেধে দিলেন ! কিছু দুর এগিয়েও দিয়ে আসলেন ! মানুষটা চলে গেলে যখন বাসায় আসলেন তখন দেখলেন বাসায় খাওয়ার মত আর কিছু নাই । বউকে বলল-কিছু কি নাই ? আমার খাওন লাবো না । ঘরে মুড়ি আছে না ? ফুলি আর মাইরে দাও ! তুমিও খাইয়া লও ! ফুলির মা বলল-একদিন না খাইলে কিছু হইবো না ! তখন ফুলি এসে বলল-আমারও খিদা নাই বাবা ! আমিতো একটু আগেই খাইছি ! হুমায়ুন আলী একটু হাসলো কেবল । ফুলিরে কাছে নিয়ে বলল-এই তো আমার মাইয়া ! দুই বছর পরের কথা ! হুমায়ুন আলীর অবস্থা বেশ খারাপ হয়ে গেছে । কয়েকদিন আগে এই এলাকার উপর দিয়ে বিশাল ঝড় বয়ে গেছে । ফুলিদের বাড়ি উড়ে গেছে, ফসল নষ্ট হয়ে গেছে । হুমায়ুন আলীর হাতে ঠিক মত কাজও নাই । দুই তিন ধরে ঠিক মত চুলা জ্বলে নাই । হুমায়ুন বাড়ির উঠনে চুপ করে বসে আছে । একটু আগে কাজের সন্ধানে গিয়েছিল কিন্তু পাই নাই ! এলাকার অনেকেই নাকি দুর দেশে পাড়ি দিতেছে কাজের জন্য । হুমায়ুন আলীও যাবে কি ভাবছে । এই ভাবে আর কয় দিন !-মা খুদা লাগছে !ফুলির মা হুমায়ুন আলির দিকে করুন চোখে তাকালো । চোখের ইশারায় বুঝে গেল যে আজকেও কিছু হয় নাই ! আজকেও চুলা জ্বলবে না । আজকেও না খেয়ে থাকতে হবে । গত কাল কেবল  হুমায়ুন আলী আর সে কেবল পানি খেয়ে ছিল । কোন মতে ফুলি কে কিছু খাইয়েছে ।ভাগ্য ভাল যে ফুলির দাদী ওর ছোট চাচার বাড়িতে গেছে তা না হলে তার খাওয়ার ব্যাবস্থা কিভাবে হট তা ফুলির মা জানে না ! হুমায়ুন আলী বলল-দেহি কিছু করা যায় নাকি ?-কি করবা ? -দেহি !যদিও বলল যে দেখি কিন্তু হুমায়ুন আলী জানে না কি করবে ! উঠানে পা দিয়েছে ঠিক তখন হুমায়ুন আলী দেখতে পেল একটা ভদ্রলোক মতন লোক একটা ভ্যান নিয়ে ওদের বাড়ির ভিতর এস ঢুকলো । লোকটার মুখ কেমন হাসি হাসি ! আর কেমন জানি চেনা চেনা লাগছে তার কাছে । মানুষটা যে ভ্যানে করে এসেছে সেখানে দেখলো বেশ কিছু বাজার সদাই ! মানুষটা আর একটু কাছে এসে বলল-ভাল আছেন ?-ঠিক তখনই হুমায়ুম আলি তাকে চিনে ফেলল । আরে এ তো সেই লোকটা ! কিন্তু কেমন জানি একটু বয়স বয়স কম কম মনে হচ্ছে । সেদিন অবশ্য রাতের বেলা ছিল আর তখন মানুষটার গায়ে ইউনিফর্ম ছিল তাই বয়স একটু বেশ মনে হচ্ছিল । কিন্তু আজকে কেমন পোলাপাইন মনে হচ্ছে ।হুমায়ুন আলী একটু হাসার চেষ্টা করে বলল-আছি ! আপনে কেমন আছেন ?-আমি ভাল আছি । তারপর লোকটা ভ্যানয়ালাকে ভ্যান থেকে সব কিছু নামাতে বলল ! ভ্যানয়ালা সব কিছু বাড়ির ভিতর নিয়ে যাচ্ছিল তখন হুমায়ুন আলী অবাক হয়ে বলল-আরে কি করেন ? কি করেন ?-কিছু না । সেদিন আপনারা আমার উপর যে সহানুভুতি দেখিয়েছিলেন তার অল্প একটু প্রতিদান । আর কিছু না । -না ! না ! তা কি করে হয় ?-দয়া করে মানা করবেন না । এখানে কেবল আমার না সেদিন আমি আর আমার সেই দুই বন্ধুকে আপনারা বাঁচিয়েছিলেন আমরা ঠিক করেই রেখেছিল যে আমাদের তিনজনের বেতনের টাকা দিয়ে কিছু টা হলেও আপনাদের জন্য কিছু করবো ! দয়া করে মানা করবেন না ! এটা আমরা করছি আমার মন থেকে ! কেন জানি হুমায়ুন আলীর চোখ দিয়ে পানি বের হয়ে আসে । আজ কদিন থেকে তারা কি কষ্ট করতাছে ! কেউ তাদের দিকে এগিয়ে আসে নাই । কিন্তু সেই কত দিন একটু ডালভাত খাইয়ে এই লোকটা ঠিকই মনে রেখেছে ।হুমায়ুন আলী কেবল ঐ বাজার সদাইয়ের দিকে কিছুক্ষন তাকিয়ে রইলো । যা যা আনা হয়েছে মোটামুটি মাস খানেক তাদের খুব ভাল করেই চলে যাবে । হুমায়ুন আলী বলল-ভাই সাহেব আপনার নামটা কইবেন ? সেদিনও মনে আছিল না !-আরে আমাকে আপনি করে বলবেন না ! আমাকে তুমি করে ডাকবেন । আট আমার নাম শামীম ! হুমায়ুন আলী ফুলি কে জোরে জোরে ডাকতে লাগলো !ফুলি দৌড়ে এল ।-এই দেখ ! চিনতে পারোস ?ফুলি কিছুক্ষন তাকয়ে থেকে বলল-হুম ! হেই সেদিন রাতে আইছিল আমাগো বাড়ি ।শামীম বলল-তাই । আমাকে চিনতে পেরেছ ?ফুমি মিষ্টি করে হাসলো । শামীম বাজারের প্যাকেট থেকে কয়েক প্যাকেট চকলেট বের করে দিল ফুলি কে ।-এই নাও ! তোমার জন্য নিয়ে এসেছি ! আর আজকে কিন্তু তোমাদের বাড়ি থেকে দুপুরে খেয়ে তারপর যাবো ।হুমায়ন আলী বলল-আরে তা কয়ন লাগবো না । এই ফুলির মা ! কই গেলা । মেহমান আইছে । ফুলির মা ! মনে হচ্ছে কেবল গল্পেই এমন হয় ! কিন্তু এটা কোন গল্প না । একদম বাস্তব জীবন থেকে নেওয়া ।   Shamim Shorif Susom নামের একজন   Air Force অফিসারের জীবন থেকে নেওয়া  আসলেই এমন কিছু মানুষের জন্য মনে হয় বলা হয় মানুষ সৃষ্টির সর্ব সেরা জীব !   
                    
