None



-তোমার বাবা ঘটকালি করে ?ইরার মুখ দেখে মনে হল কিছু একটা হয়েছে । গম্ভীর কিছু একটা । আমি ভয়ে ভয়ে বললাম -কি বল ? ঘটকালি কেন করবে  ? বাবা তো সরকারি চাকরি করে ।আমার কথা শুনে ইরার মুখটা বিরক্তিতে ভরে গেল । বিরক্তি নিয়েই বলল-সরকারি চাকরী করে সেটা আমিও জানি ।-ও ! আসলে বাবা অনেক মানুষের সাথে জানা শুনা আছে তো তাই মাঝে মধ্যে মানুষ ভাল পাত্র-পাত্রীর সন্ধান চায় বাবা কাছে । কেন কি হয়েছে ?আমি আসলে ঠিক কি ঘটছে বুঝতে পারছিলাম না । ইরার এমন রেগে যাওয়ার কারন কি ? ওর চেহারার দিকে তাকিয়ে মনে হল কোন কারনে বেশ বিরক্ত কিছু একটার উপরে । না জানি আমার বাবার পার্ট টাইম ঘটকালি আবার কি দোষ করলো কে জানে ? -আজকে তোমার বাবা আমাদের বাসায় গিয়েছিল বিয়ের প্রস্তাব নিয়ে । -মানে কি ?-মানে বোঝো না ? উনি বিয়ের প্রস্তাব নিয়ে এসেছে আমাদের বাসায় ?আমি সত্যি সত্যি আকাশ থেকে পড়লাম । আমি বাবাকে কিছু বলি নাই । বাবা কি কোন ভাবে জেনে গেছে যে ইরার সাথে আমার কিছু চলছে ? হঠাত আমাকে কিছু না জানিয়েই একেবারে বিয়ের প্রস্তাব । আমি বললাম-আমার বিয়ে প্রস্তাব নিয়ে ?-সজিব গাধার মত কথা বলবা না ? তোমার সাথে বিয়ের প্রস্তাব নিয়ে এলে আমি এভাবে রিএক্ট করতাম ?কথা সত্য ! আর আমার বাবা তো এখন জীবনেও আমার বিয়ের কথা বলবে না । সবে মাত্র চাকরীতে ঢুকলাম । এখনও দু তিন বছর তো বিয়ের নামও আনবে না সে ! আমি ভয়ে ভয়ে বললাম-কার বিয়ে নিয়ে গেছে ?-কোন এক ছেলে , ইঞ্জিনিয়ার না কি ? খুব নাকি ভাল ছেলে । বাবা তো শুনে একেবারে গলে গেছে !-গলে গেছে ?-হুম ! -এখন ?-আমি কি জানি ? তোমার বাবা ঝামেলা বাঁধিয়েছে । সে ঠিক করবে । আমি কিছু জানি না । -তা তুমি তোমার বাবাকে বলবা না ?-তুমি বল তোমার বাবা কে ?-আরে আমি এখন কি বলবো ? বাবা তো এতো জলদি আমার বিয়ের জন্য রাজি হবে না ।-তাই না ? শুনো সজিব !ইরা আমার চোখের দিকে তাকিয়ে হুমকি দেওয়ার ভংগি করে বলল-যদি তুমি কিছু না করতে পারো, যদি তুমি তোমার বাবাকে না বলতে পারো তাহলে আমি এখানে বিয়ে করে ফেলব । তখন বুঝবা !ইরা আর বসল না । ব্যাগ নিয়ে উঠে চলে গেল । আমি বোকার মত বসে রইলাম । কি এক ঝামেলায় পড়া গেল । সব কিছু ঠিক মতই চলছিল । চাকরীটা সবে মাত্র পেয়েছি । ইরার পড়া লেখা চলছিল ঠিকঠাক । ওর পড়া লেখা শেষ করতে করতে আমি নিজেও ততদিনে গুছিয়ে নিতে পারবো । কিন্তু মাঝখানে বাবা আবার কি একঝামে বাধিয়ে দিল । বাবা তুমি কেন ঘটকালি করতে গেলা ? আর গেলাই যখন ঐ বাড়িতে গেন গেলা ?দুনিয়ার মেয়ে নাই নাকি ?রাতের খাওয়ার সময় বাবাকে ঘটকালির কথাটা বললাম । বাবা ভাত খেতে খেতে বলল-হ্যা ! মেয়েতা বেশ ভাল । -তো ! ভাল তাই বলে কি তোমার কি ঠ্যাকা পড়েছে তার বিয়ে ঠিক করার ?-আরে এমন করে কেন বলতেছিল ? তুই কি জানি স না আজকাল একটা ভাল মেয়ে পাওয়া কত ঝামেলা । সফিক বলল ওর ছেলের জন্য একটা ভাল মেয়ে খুজতে । আরিফ কে তুই তো চিনিস খুব ভাল ছেলে । -ভাই ছেলে বুঝলাম । তাই বলে ঐ মেয়ের সাথে ?-কেন সমস্যা কি ? তুমি মেয়ে কে চিনিস নাকি ?-আমি ! ইয়ে মানে হ্যা চিনি ।-কেন মেয়ে কি ভাল না ? আমি তো খোজ নিয়ে জানলাম ভাল মেয়ে ! -না মানে মেয়ে ভাল । তবে ......-তবে কি ? এতো ভাল একটা মেয়ে ...।।এখন বাবাকে কিভাবে বলি তবে কি ? ইচ্ছে হল চিৎকার করে বলি মেয়ে যখন এতোই ভাল তা নিজের ছেলে চোখে দেখো না ? নাকি নিজের ছেলের সাথে ভাল মেয়ের বিয়ে দিবা না ? কিন্তু কিছুই বলা হয় না । অর্ধেক ভাত রেখেই উঠি পড়লাম । ইরার আমার সাথে যোগাযোগ বন্ধ করে দিল । ওই দিন খাওয়ার পরে ইরা ফোন দিয়ে জানতে চাইলো আমি বলেছি কি না ? বললাম যে বলতে পারি নাই । ইরা রাগ করে ফোন রেখে দিয়েছে । আর আমার সাথে কথা বলছে না । এদিকে প্রতিদিন খাবার টেবিলে বাবা বিয়ের অগ্রগতি নিয়ে কথা বলে । আমি দাঁতে দাঁত চেপে তা শুনি । গলা দিয়ে ভাত নামতে চায় না । বারবার চোখের সামনে দেখি ইরার বিয়ে হয়ে যাচ্ছে । আরিফ ভাইয়ের সাথে ইরা হানিমুনে যাচ্ছে । মনে হয় বাড়ির ছাদের থেকে অরিফ বেটা কে ধাক্কা দিয়ে ফেলে দেই । বিয়ে করার আর সময় পেলি না ?একদিন গেলাম আরিফ ভাইয়ের কাছে । আমাকে দেখে আরিফ ভাই খাতির করে বসালেন নিজের অফিসে ।এটা ওটা বলতে গিয়ে বিয়ের কথা তুললাম । দেখলাম আরিফ ভাইয়ের মুখ কেমন লাল হয়ে গেল । বললাম-মেয়ে দেখেছেন ?-হুম ! -দেখেছেন ? -আঙ্কেলের সাথে গিয়েছিলাম সেদিন বাবাকে নিয়ে । আঙ্কেল মানে তোমার বাবা তো মেয়ের প্রসং৬শায় পঞ্চমুখ । -তারপর ? মেয়ে পছন্দ হয়েছে ?-হ্যা ! তবে মনে হচ্ছে মেয়ে কোথায় রিলেশন ছিল বুঝলে !-কিভাবে বুঝলেন ?-আরে আজকাল রিলেশন ছাড়া মেয়ে কোথায় ? আর এসব দেখলেই বোঝা যায় বুঝলে ! তবে মেয়ে ভাল ! আমার পছন্দ হয়েছে ।-অন্য জায়গায় রিলেশন আছে জেনেও বিয়ে করবেন ?-আরে সমস্যা নেই । ওর সাথে সামনের সপ্তাহে দেখা করার কথা আছে । ওই দিনই সব ঠিক করে নেব । ফাইনাল কথা আর কি ! প্রেম তো আমিও করেছি ভার্সিটি লাইফে, তাই না ? এটা ত মেনে নিতেই হবে !  হাহাহা ! আমি বিরস মুখে উনার অফিস থেকে চলে আসি । কি করবো ঠিক বুঝতে পারছিলাম না । ইরা এদিকে আমার সাথে কথা বলাই বন্ধ করে দিয়েছে । মেয়েটা এমন জেদ ধরে । কোথায় এখন দুজন মিলে একটু আলাপ আলোচনা করে ঠিক করে বের করবো কি করা যায় তা না উনি এখন রাগ করে বসে আছে ।বাবা তুমি কেন ঘটকালী করতে গেলে ? আর মানুষ খুজে পেলে না ? আমি কি করবো কিছুই বুঝতে পারছিলাম না । আকারে ইংগিতে বাবাকে কিছু বোঝানোর চেষ্টাও করতে লাগলাম । কিন্তু কোন কাজ হল না । বাবার মনোযোগ এখন সব তার ঐ বন্ধুর ছেলের বিয়ের দিকে । এদিকে তার নিজের ছেলে যে বিয়ে করার জন্য বসে আছে সে দিক কোন লক্ষ্য নাই । এটা কোন কথা হল ! ঠিক করলাম ইরা নিয়ে পালিয়ে যাই । কিন্তু কোথায় যাবো ? ও কি রাজি হবে ? রাজি না হোক ওকে রাজি করাতে হবে । যে ভাবেই হোক রাজি করাতে হবে । আমার কথা শুনে প্রথমে ইরা কিছুটা সময় আমার দিকে তাকিয়ে রইলো । তারপর বলল-সত্যি পালাবে ?-হুম ! চল । এখনই চল !আমার কথায় এমন কিছু হয়তো ছিল যে ইরার মুখে হাসি ফুটলো । ও বলল-আচ্ছা আমি দেখছি ।-কি দেখছি ? -তোমার বাবাকে আর ঐ বেটা কে ! -তাহলে এতো দিন কেন দেখো নাই ! -এতো দিন তো আর তুমি আমাকে এই ভরশা দাও নাই, তাই না ? ইরা হাসলো । হাসি দেখে জানে একটু পানি এল । কিন্তু তবুও পুরোপুরি নিশ্চিন্ত হতে পারলাম না !  পরের শুক্রবারে বিকেলে ইরা ফোন দিয়ে বলল -তোমার পালানোর কথা মনে আছে তো ?-হুম ! আছে তো ! -ওকে ওটা মাথায় রেখো । ওটা শেষ উপায় ! তবে আজকেই কাজ হয়ে যাবে আশা করি !-মানে কি ?-রাতে তোমার বাবার কাছ থেকেই জানতে পারবা !আমি চিন্তায় পড়ে গেলাম । রাতে খাবার টেবিলে বাবার মুখ কেমন গম্ভীর দেখলাম। এখন অবশ্য আমি খাওয়ার টেবিলে খুব বেশি কথা বলি না । যা বলার আব্বা নিজেই বলে । আজকে গম্ভীর মুখে খেতে দেখে মনে হল কিছু বলি । কিছু একটা কাজ হয়েছে মনে হয় ! কিন্তু কিছু জানতে চাওয়ার আগেই বাবা বলল-তুই ঠিকই বলেছিলি !-কি ঠিক বলেছিলাম ?-আসলে নিজের খেয়ে অন্যের মোষ তাড়ানোর কোন মানে নেই ।-মানে কি ? -আরে ঐ মেয়ের কথা বলেছিলাম না ?-হুম !-বিয়ে টা মনে হয় হচ্ছে না !আমি অবাক হয়ে বললাম -কেন ? -আরে মেয়ে একটা ফাজিলের ফাজিল । কোন বদ ছেলের সাথে মেয়ের রিলেশন আছে !আমি কেশে উঠলাম । -কি হল ? -না মানে গলায় ভাত আটকে গেছে ।-পানি খা ! আমি পানির গ্লাস চুমুক দিলাম । কিন্তু কান বাবার দিকে । বাবা বিড় বিড় করে বলল-আজকাল বিয়ের আগে সম্পর্ক থাকতেই পারে । মেয়েটার সাথে আজকে আরিফের দেখা হওয়ার কথা ছিল ।-দেখা হয় নাই ?-না । মেয়ে নাকি আরিফ কে ফোন দিছে । তারপর যাচ্ছে তাই বলেছে । এও বলেছে তার একটা রিলেশন আছে এবং যদি সে বিয়ের থেকে সরে না দাঁড়ায় তাহলে বিয়ের পরেও নাকি সে ঐ বদ ছেলের সাথে সম্পর্ক চালিয়ে যাবে । পালিয়েও নাকি যাবে বলেছে ! কত বড় বদের বদ মেয়ে দেখেছিস ! আমি হাসি আটকে বললাম-আসলে এখন কার মেয়ে গুলা এমনই । একটু জেদি ! যা নিজে বুঝবে তাই করবে ।বাবা আরও কিছু বলতে গিয়েও বলল না । বিরস মুখে ভাত খেতে লাগলো ! আর আমি অনেক দিন পর খুব আনন্দের সাথে ভাত খেতে লাগলাম ।ঘরে গিয়েই ফোন দিলাম ইরা কে !-কেমন আছো জান ?-জান !!!-তোমার বিয়ে ভেঙ্গে গেছে ? -খুব আনন্দ হচ্ছে না ? -আনন্দ হবে না । বউ হাত ছাড়া হয়ে যাচ্ছিল । আবার ফিরে পেয়েছি ।-তুমি তো কিছু করলা না ?-আরে তুমি থাকতে আমার চিন্তা কি !-তাই না ? তা তোমার বাবা কি বলল ! বাবা যা যা বলল সব বললাম ইরা হাসতে হাসতে বলল-তা এখন আমার বিয়ে রকথা কিভাবে বলবে শুনি ?-তাই তো ভাবছি ! পালানো ছাড়া তো কোন উপায় দেখছি না ! -আচ্ছা সময় আসুক ! আর তোমার যখন জানবে যে এই বদ মেয়েটা তার বদ ছেলেকে ভালবাসে তখন কিছু বলবে না বুঝেছো !-হুম ! বলা যায় না ! যাক ঝামেলা একটা দুর হল শেষ পর্যন্ত ! এবার বাবাকে মানা করতে হবে । এই ঝামেলা যেন নিজের কাধে আর না নেন ! এই পরোপকারের জন্য কার না কার কপাল পুড়ে কে জানে ! শানে নূযুলঃ গল্পটা গল্প মনে হলেও এই গল্প আমার এক বন্ধুর জীবন থেকে নেওয়া । বন্ধু যে মেয়েকে বিয়ে করবে বলে ঠিক করে রেখছিল আজকে বন্ধুর বাবা সেই মেয়ের বাড়ি বিয়ের প্রস্তাব নিয়ে গেছে অন্য ছেলের জন্য । আমার গল্পে না হয় ঘটনা সুখের দিকে গেছে না জানি বন্ধুর জীবনে কি ঘটে । সবার কাছে দুয়া প্রার্থী আমার ঐ বন্ধুর জন্য ! 

