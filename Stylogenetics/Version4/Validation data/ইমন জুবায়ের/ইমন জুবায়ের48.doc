ইয়ানির যে কম্পোজিশনে বেজেছে পল্লী বাংলার সুর



গ্রিক সংগীত পরিচালক ইয়ানি। অত্যন্ত প্রতিভাবান ও জনপ্রিয় এই কম্পোজার পিয়ানোর সুরে এনেছেন মধুর মেলোডিক নম্রতা, সেই সঙ্গে বৃন্দবাদন- অর্থাৎ অর্কেস্ট্রেশনেও  বিশাল ব্যাপক ধ্বনিবিশ্ব নির্মাণে দক্ষ। ১৯৯৩  সালে ২৫ সেপ্টেম্বর ‘লাইভ অ্যাট অ্যাক্রপোলিস’ কনসার্টের মাধ্যমে  ইয়ানি বিশ্ববাসীর সামনে নিজেকে উপস্থাপিত করেন। ‘লাইভ অ্যাট অ্যাক্রপোলিস’ কনসার্টটি ৬৫ টি দেশের ৫০০ মিলিয়ন দর্শক দেখেছিল। কনসার্টটির মিউজিক ভিডিওটি একটানা ২২৯ সপ্তাহে  বিলবোর্ড চার্টের টপ পজিশনে ছিল! অ্যালবাম বিক্রি হয়েছিল ৭ মিলিয়ন । ইয়ানিরই ‘ টু দ্য ওয়ান হু নোজ’ নামে  একটি  কম্পোজিশনে যেন পল্লী বাংলার গ্রামীণ সুর বেজেছে। কেন? এই উত্তরই  আজ আমরা খুঁজব ... সংগীত মূলত বিভিন্ন লয়ে ও ছন্দে সাংগীতিক স্বরের (musical notes) সমষ্টি। স্বরগুলি বিন্যস্ত থাকে স্কেলে । যে কারণে স্কেলকে বলা হয়, A series of musical notes, usually sequential, arranged in ascending or descending order of pitch.এই থেকেই তৈরি হয় কর্ড, তৈরি হয় মেলোডি ও হারমনি।  বিশ্বজুড়ে সংগীতে যে স্কেল ব্যবহৃত হয় তা অনেকটা একই রকম হলেও নাম এক রকম না।  পাশ্চাত্য সংগীতে যেটি ‘আইওনীয় মোড’ সেটিই ভারতীয় উপমহাদেশের শাস্ত্রীয় সংগীতে ‘বিলাবল ঠাট’।  পাশ্চাত্য সংগীতে যেটি ‘মিক্সিলিডিয়ান মোড’ সেটিই ভারতীয় উপমহাদেশের শাস্ত্রীয় সংগীতে খাম্বাজ ঠাট। স্কেলের নাম যেমন আলাদা, চলনও তেমনি আলাদা। আর এ থেকেই সুরের ভিন্নতা তৈরি হয়। খাম্বাজ ঠাট। খাম্বাজ যেমন ঠাট তেমন রাগও। এবং এর বৈশিষ্ট হল এর সপ্তম স্বরটি কোমল, অবশ্য অন্যান স্বরগুলি শুদ্ধ । বাংলা লোকসংগীতে খাম্বাজ রাগটির প্রবল উপস্থিতি রয়েছে। বাংলার সুরকাররা শুদ্ধ স্বরের স্কেলে কোমল নি-র ব্যাপক ব্যবহার করেছেন। কোমল নি- তে যেন উদাস ভাবটি ফোটে। লোকগানের যে উপরের দিকে টান, তাতে শুদ্ধ নি-র চেয়ে কোমল নি-ই যেন অনিবার্য। সংগীত শিল্পীদের মধ্যে রাগ হিসেবে খাম্বাজ দারুন জনপ্রিয়। পাকিস্তানি ব্যান্ড ফুযন এর খাম্বাজ সুরের এই কম্পোজিশনটি ব্যপক জনপ্রিয়তা লাভ করেছে। গিটারে  ‘মিক্সিলিডিয়ান মোড’ ইউরোপে  অন্যান স্বরগুলি শুদ্ধ অথচ  সপ্তম স্বরটি কোমল -এমন স্কেল ‘মিক্সিলিডিয়ান মোড’ নামে পরিচিত। ইয়ানির টু দ্য ওয়ান হু নোজ  ‘মিক্সিলিডিয়ান মোড’ এর কম্পোজ বলেই  পল্লী বাংলার সুর বলে ভ্রম হয়।  টু দ্য ওয়ান হু নোজ নামটিও যেন বাংলার গ্রামীন জীবনের সুদূর এক আবেগকে ধারণ করে। টু দ্য ওয়ান হু নোজ। ‘মিক্সিলিডিয়ান মোড’ বা খাম্বাজ রাগ বাজানোর জন্যই এই কম্পোজিশনটি শুনতে ফোক টিউন এর মতো লাগে ...

