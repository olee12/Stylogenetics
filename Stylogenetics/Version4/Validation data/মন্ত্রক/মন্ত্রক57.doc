আর কতো গাড়ি, কতো মানুষ চাই_





                        সপ্তাহ খানেক কিছুটা কম থাকার পর হরতাল-অবরোধে হঠাৎই বেড়ে গেছে জ্বালাও-পোড়াও। ঢাকা, লক্ষ্মীপুর, জয়পুরহাট, রাজশাহী, সিলেটসহ বিভিন্ন স্থানে গতকাল রোববার রাত সাড়ে ১২টা পর্যন্ত ২৭ ঘণ্টায় অন্তত ৪৩টি যানবাহনে অগ্নিসংযোগ ও ভাঙচুর করেছে দুর্বৃত্তরা। জয়পুরহাট ও সিলেটে বাসে পেট্রলবোমা হামলায় দগ্ধ হয়েছেন দুজন। শুধু লক্ষ্মীপুরে অগ্নিসংযোগ ও ভাঙচুর করা হয় ১৬টি গাড়ি। এ ছাড়া যশোরে পেট্রলবোমা হামলার সময় বাস থেকে বাইরে লাফিয়ে পড়ে গুরুতর আহত হয়ে পরে মারা গেছেন এক কলেজশিক্ষার্থী। চাঁদপুর সড়ক ও জনপথের (সওজ) জেলা কার্যালয়ে ককটেল ও নির্বাহী প্রকৌশলীর গাড়িতে পেট্রলবোমা হামলা করেছে দুর্বৃত্তরা। কিশোরগঞ্জে উপজেলা শিক্ষা অফিসেও দেওয়া হয়েছে আগুন।বিএনপির নেতৃত্বাধীন ২০-দলীয় জোটের লাগাতার অবরোধের ৫৫তম দিন ছিল গতকাল রোববার। এদিন ১১ জেলার অন্তত ২১টি স্থানে নাশকতা চালানো হয়েছে। আগুন দেওয়া হয়েছে ২০টি গাড়িতে। ভাঙচুর করা হয় ২৩টি। ২৪ ঘণ্টায় নাশকতায় জড়িত থাকার সন্দেহে, মামলা ও অন্যান্য ঘটনায় আটক বা গ্রেপ্তার করা হয়েছে ১০৩ জনকে।৫ জানুয়ারির ‘একতরফা’ নির্বাচনের মাধ্যমে গঠিত আওয়ামী লীগ সরকারের পদত্যাগের দাবিতে গত ৬ জানুয়ারি থেকে চলছে অবরোধ কর্মসূচি। তবে এর দুই দিন আগেই শুরু হয় সহিংসতা। ক্রসফায়ারে ৩৩ জনসহ সহিংসতায় এ পর্যন্ত নিহত হয়েছেন ১১৩ জন; আহত ব্যক্তির সংখ্যা সহস্রাধিক। আগুন দেওয়া হয়েছে ৬৩৮টি যানবাহনে এবং ভাঙচুর করা হয়েছে আরও ৬০৫টি।রাজধানীতে আট গাড়িতে আগুন: আবারও জ্বালাও-পোড়াও শুরু হয়েছে রাজধানীতে। অবরোধের মধ্যে ৭২ ঘণ্টার হরতাল শুরুর পর ঢাকায় মোট আটটি গাড়িতে আগুন দেওয়া হয়। এসব ঘটনায় পাঁচজন দগ্ধ হন। এ নিয়ে গত রাত ১২টা পর্যন্ত ২৪ ঘণ্টায় ১৫টি গাড়িতে আগুন দেওয়া হলো। এভাবে আগুন দেওয়ার সঙ্গে চলেছে চোরাগোপ্তা ককটেল হামলা। গতকাল বিভিন্ন স্থানে ককটেল বিস্ফোরণে আহত হন অন্তত আটজন। ফলে গতকাল আগের দিনের চেয়ে যানবাহন চলাচল কিছুটা কমে যায়। বিশেষত ব্যক্তিগত গাড়ির চলাচল ছিল কম। সকাল নয়টার দিকে যাত্রাবাড়ীর রায়েরবাগের পুনম প্রেক্ষাগৃহের সামনে বিআরটিসির একটি বাসে আগুন দেয় দুর্বৃত্তরা। একই সময় ফুলবাড়িয়া বাসস্ট্যান্ডে নগর পরিবহনের দুটি মিনিবাসে আগুন দেওয়া হয়। রাত পৌনে সাতটার দিকে বঙ্গবন্ধু অ্যাভিনিউয়ে শিকড় পরিবহনের একটি বাসে, রাত পৌনে আটটার দিকে গাবতলীতে বিআরটিসির দোতলা বাসে ও রাত পৌনে নয়টার দিকে শাঁখারী বাজারে একটি বাসে আগুন দেয় দুর্বৃত্তরা। রাত আটটার দিকে বনশ্রীতে আলিফ পরিবহনের একটি বাসে আগুন দিলে পাঁচজন দগ্ধ হন।দগ্ধ ব্যক্তিদের ঢাকা মেডিকেল কলেজ হাসপাতালের বার্ন ইউনিটে চিকিৎসা দেওয়া হয়েছে। দগ্ধদের মধ্যে বেসরকারি ৭১ টিভির সাংবাদিক আরেফিন শাকিলের (৩০) বাম হাত (শরীরের তিন শতাংশ), তাঁর আত্মীয় কুন্তলা শিকদারের (২৪) মুখমণ্ডলসহ বিভিন্ন অংশ (শরীরের ১০ শতাংশ), রবিনা করিম ওরফে টুম্পার (২২) মুখমণ্ডলসহ শরীরের ১৮ শতাংশ এবং রাজমিস্ত্রীর সহকারী মো. নাজিমের (১৬) দুই হাত ও মুখমণ্ডলসহ শরীরের চার শতাংশ পুড়ে গেছে। আহত ব্যক্তিরা জানান, বাসটি গাবতলী থেকে রামপুরা হয়ে গুলশানের দিকে যাওয়ার পথে রামপুরা আইডিয়াল স্কুলের কাছে পেট্রলবোমা হামলার শিকার হয়।এ ছাড়া দুপুর ১২টার দিকে ধানমন্ডির ৮-এ সড়কে স্কয়ার কোম্পানির ওষুধবাহী একটি মাইক্রোবাসে পেট্রলবোমা ছোড়া হয়।এদিকে সন্ধ্যা সাতটার দিকে নিউমার্কেটের ২ ও ৪ নম্বর ফটকে তিনটি ককটেল বিস্ফোরণে পাঁচজন আহত হন। এঁদের মধ্যে আবুল কালাম (২৫) বাম কানে ও গালে, মো. শহীদ (২৫) ঘাড়ে ও পিঠে, রনি (২৪) মাথায় ও মুখমণ্ডলে, রাশেদুর (২২) বাম হাতে ও রফিউল (২৫) বাম হাতে স্প্লিন্টারবিদ্ধ হন। প্রায় একই সময়ে ঢাকা বিশ্ববিদ্যালয়ের এফ রহমান হলের ফটকে ককটেল বিস্ফোরণে বেসরকারি বিশ্ববিদ্যালয়ের ছাত্র আবু আখাইন (২৪) আহত হন। রাত সোয়া আটটার দিকে শ্যামলী বাসস্ট্যান্ডে ককটেল বিস্ফোরণে রেজাউল করিম (২০) নামে এক ব্যক্তি পেটে স্প্লিন্টারবিদ্ধ হন। প্রায় একই সময়ে বঙ্গবাজার এলাকায় পর পর দুটি ককটেলের বিস্ফোরণ ঘটলে রিকশাচালক মজিবুর রহমান (৪৫) আহত হন। আহত ব্যক্তিরা ঢাকা মেডিকেল কলেজ হাসপাতালে চিকিৎসা নিয়েছেন।গত সপ্তাহে হরতালে ঢাকায় যানবাহনে আগুন দেওয়ার ঘটনা কমে গিয়েছিল। কমে এসেছিল ককটেল বিস্ফোরণও। কিন্তু চলতি সপ্তাহে হরতালের শুরুতেই গাড়িতে আগুন দেওয়া ও ককটেল বিস্ফোরণের ঘটনায় জনমনে আতঙ্ক আবার বেড়েছে।একজন পরিবহন মালিক বলেন, মনে হয়েছিল পরিস্থিতি স্বাভাবিকের পথে। দূরপাল্লার পথে রাতে বাস চালানোর বিষয়ে সরকারকে প্রস্তাব দেওয়ারও চিন্তাভাবনা ছিল। কিন্তু গতকালের পরিস্থিতি তো কিছুটা ভয় পাইয়ে দিয়েছে। প্রায় সব সরকারি-বেসরকারি অফিস, দোকানপাট ও ব্যবসাপ্রতিষ্ঠান খোলা ছিল গতকাল। ব্যাংকেও লেনদেন হয় স্বাভাবিক। সকাল সাড়ে আটটা থেকে দশটা পর্যন্ত গত কয়েক দিন সায়েন্স ল্যাবরেটরিতে যানজট দেখা যাচ্ছিল। কিন্তু সপ্তাহের প্রথম কর্মদিবসে গতকাল এ সময় সেখানে যানজট দেখা যায়নি। যানজট লেগে থাকত শাহবাগেও। কিন্তু গতকাল দুপুরে সেখানে যানবাহনের চলাচল ছিল কম। বিকেল চারটার দিকে নাবিস্কো, সাতরাস্তা ও বিজয় সরণি এলাকায় যানবাহন চলাচলের তীব্রতা দেখা যায়নি। এ সময় ফার্মগেট ও কারওয়ান বাজার এলাকাতেও যানবাহনের চাপ কম ছিল। লক্ষ্মীপুরে নির্বিচারে গাড়িতে আগুন-ভাঙচুর: লক্ষ্মীপুরের কমলনগরে বেলা দেড়টার দিকে ইটবোঝাই একটি ট্রাক ও যাত্রীবাহী দুটি লেগুনায় পেট্রল ঢেলে আগুন দিয়েছে দুর্বৃত্তরা। উপজেলা পরিষদ কার্যালয় ও উপকূল সিনেমা হলের সামনে এ ঘটনা ঘটে। ঘটনায় জড়িত সন্দেহে তিনজনকে আটক করেছে পুলিশ। এর আগের দিন রাতে সদর উপজেলার দালালবাজার এলাকায় একটি পিকআপ ভ্যানে অগ্নিসংযোগ ও আটটি অটোরিকশা ভাঙচুর করা হয়। একই রাতে বিভিন্ন স্থানে আরও আটটি ট্রাক, বাস ও অটোরিকশা ভাঙচুরের ঘটনা ঘটে। বাসে পেট্রলবোমা, নিহত ১: যশোরের অভয়নগর উপজেলার নওয়াপাড়া বেতারকেন্দ্রের সামনে চলন্ত বাসে পেট্রলবোমা হামলা চালিয়েছে দুর্বৃত্তরা। এ ঘটনায় একজন নিহত ও দুজন আহত হয়েছেন। গত শনিবার রাত ১০টার দিকে খুলনা থেকে ঢাকাগামী ঈগল পরিবহনের যাত্রীবাহী বাসটি যশোর-খুলনা মহাসড়কে এ হামলার শিকার হয়। প্রত্যক্ষদর্শীরা জানান, বোমাটি বাসের জানালার কাচ ভেঙে ভেতরে ঢুকলেও তা বিস্ফোরিত হয়নি। কাচের আঘাতে খুলনার আলীম জুট মিলের ভান্ডাররক্ষক আল মামুন (২৮) ও ইন্দ্রজিৎ ঢালী (২১) নামে আরেকজন আহত হন। আতঙ্কিত যাত্রীরা দরজা-জানালা দিয়ে লাফিয়ে পড়েন। এ সময় বিজন গাইন (২১) নামে এক কলেজছাত্র মাথায় প্রচণ্ড আঘাত পান। তাঁকে প্রথমে উপজেলা স্বাস্থ্য কমপ্লেক্সে ও পরে খুলনা মেডিকেল কলেজ হাসপাতালে নেওয়া হয়। রাত ১১টার দিকে তাঁর মৃত্যু হয়। নিহত বিজন খুলনার ডুমুরিয়া উপজেলার পঞ্চু গ্রামের নারায়ণ চন্দ্র গাইনের ছেলে। দগ্ধ হলেন আরও তিনজন: জয়পুরহাটের আক্কেলপুরে আমুট্ট চারমাথা বাস টার্মিনালে ভোর সাড়ে পাঁচটার দিকে দুটি বাস পুড়িয়ে দিয়েছে দুর্বৃত্তরা। একটি বাসে ঘুমিয়ে থাকা চালকের সহকারী রতনকে (২০) দগ্ধ অবস্থায় বগুড়ায় শহীদ জিয়াউর রহমান মেডিকেল কলেজ হাসপাতালে ভর্তি করা হয়েছে। এদিকে সিলেটের বিয়ানীবাজারে রাত আটটার দিকে যাত্রীবাহী বাস ও একটি ট্রাকে পেট্রলবোমা ছোড়ে দুর্বৃত্তরা। বিয়ানীবাজার-শেওলা সড়কের শেওলা এলাকায় এ হামলা হয়। এতে দুই বাসযাত্রী দগ্ধ হয়েছেন। সওজ অফিস ও নির্বাহী প্রকৌশলীর গাড়িতে হামলা: চাঁদপুর সওজ কার্যালয়ে ককটেল ও নির্বাহী প্রকৌশলীর জিপ গাড়িতে পেট্রলবোমা ছোড়ে দুর্বৃত্তরা। এতে কেউ হতাহত হয়নি। সন্ধ্যা সাতটায় শহরের বাসস্ট্যান্ড-সংলগ্ন কার্যালয়টিতে এ হামলা চালানো হয়। সওজের নির্বাহী প্রকৌশলী জাহেদ হোসেন বলেন, কার্যালয়ের নিচতলায় তিন-চারজন দুর্বৃত্ত ককটেল হামলা ও কার্যালয়ে থাকা তাঁর গাড়িতে পেট্রলবোমা নিক্ষেপ করে পালিয়ে যায়। এতে গাড়িতে আগুন ধরে যায়। শিক্ষা অফিসে অগ্নিসংযোগ: কিশোরগঞ্জের হোসেনপুর উপজেলা শিক্ষা অফিসের গুদামঘরে বেলা দেড়টার দিকে আগুন দিয়েছে দুর্বৃত্তরা। উপজেলা শিক্ষা কর্মকর্তা এ কে এম আবদুল বাসেত জানান, স্থানীয় লোকজন দ্রুত আগুন নিভিয়ে ফেলায় ক্ষয়ক্ষতি হয়নি। পুলিশের গুলিতে যুবক আহত: রাজশাহী নগরে ভোরে নিজেদের কাউন্টারের সামনে রাখা হানিফ এন্টারপ্রাইজের দুটি বাসে পেট্রলবোমা ছোড়ে দুর্বৃত্তরা। পুলিশ দাবি করেছে, আগুন দিয়ে পালানোর সময় তাদের গুলিতে রিংকু (২৫) নামে এক যুবক আহত হন। তাঁর বাড়ি নগরের তালাইমারী এলাকায়। তিনি ২৫ নম্বর ওয়ার্ড কাউন্সিলর ও ওয়ার্ড বিএনপির সভাপতি তরিকুল আলম ওরফে পল্টুর ভাতিজা। তাঁকে রাজশাহী মেডিকেল কলেজ হাসপাতালে ভর্তি করা হয়েছে।ঢাকার বাইরে আরও চিত্র: হবিগঞ্জে গত শনিবার আন্তনগর ট্রেন পাহাড়িকা এক্সপ্রেসে পেট্রলবোমা হামলায় দগ্ধ মা-মেয়েসহ তিনজনকে গতকাল সিলেটের ওসমানী মেডিকেল কলেজ হাসপাতালে পাঠানো হয়েছে। ঘটনার রাতে তাঁদের হবিগঞ্জ জেলা আধুনিক হাসপাতালে ভর্তি করা হয়েছিল। নারায়ণগঞ্জ শহরে জেলা বিএনপি কার্যালয়ের সামনে গতকাল রাত সাড়ে নয়টার দিকে দুটি ককটেলের বিস্ফোরণ ঘটে। এই ঘটনায় ওই কার্যালয়ের নিরাপত্তাকর্মী রাসেল (২৬) ও সমর্থক লিটনকে (৩২) আটক করে পুলিশ। ফেনীর ছাগলনাইয়ায় দুপুরে পুলিশের বাধায় পণ্ড হয়ে গেছে উপজেলা বিএনপির বিক্ষোভ মিছিল। এ সময় বিক্ষুব্ধ নেতা-কর্মীরা পুরোনো আদালত মাঠে একটি মাইক্রোবাস ও পাঁচটি অটোরিকশা ভাঙচুর করেন। সিলেট নগরের মিরাবাজার এলাকার একটি পেট্রলপাম্পে শনিবার রাতে ককটেল ছোড়ে দুর্বৃত্তরা। এতে পাম্পের দুটো ইউনিটে আগুন ধরে যায়। বগুড়া শহরের বনানী বাইপাস মোড়ে গত রাত আটটার দিকে ঢাকা থেকে ছেড়ে আসা নওগাঁগামী টিআর ট্রাভেলসের একটি যাত্রীবাহী বাসে পেট্রলবোমা ছোড়ে দুর্বৃত্তরা। এতে বাসটিতে আগুন ধরে গেলে চালক-যাত্রীরা দ্রুত বাস থেকে নেমে যান। এ সময় যাত্রীদের কয়েকজন সামান্য আহত হলেও কেউ দগ্ধ হননি। ফরিদপুরে শহর থেকে গত শনিবার ২৫টি পেট্রলবোমাসহ হাবিবুর রহমান (২০) নামে এক যুবককে গ্রেপ্তার করার কথা জানিয়েছে র্যা ব-৮ ফরিদপুর ক্যাম্পের একটি দল। জামালপুরের মাদারগঞ্জ উপজেলার বীর পাকেরদহ গ্রামের হুমায়ুনের বাড়ি থেকে গতকাল রাতে আটটি পেট্রলবোমা উদ্ধারের দাবি করেছে পুলিশ।{প্রতিবেদন তৈরিতে সহায়তা করেছেন প্রথম আলোর সংশ্লিষ্ট এলাকার নিজস্ব প্রতিবেদক ও প্রতিনিধিরা}সপ্তাহ খানেক কিছুটা কম থাকার পর হরতাল-অবরোধে হঠাৎই বেড়ে গেছে জ্বালাও-পোড়াও। ঢাকা, লক্ষ্মীপুর, জয়পুরহাট, রাজশাহী, সিলেটসহ বিভিন্ন স্থানে গতকাল রোববার রাত সাড়ে ১২টা পর্যন্ত ২৭ ঘণ্টায় অন্তত ৪৩টি যানবাহনে অগ্নিসংযোগ ও ভাঙচুর করেছে দুর্বৃত্তরা। জয়পুরহাট ও সিলেটে বাসে পেট্রলবোমা হামলায় দগ্ধ হয়েছেন দুজন। শুধু লক্ষ্মীপুরে অগ্নিসংযোগ ও ভাঙচুর করা হয় ১৬টি গাড়ি। এ ছাড়া যশোরে পেট্রলবোমা হামলার সময় বাস থেকে বাইরে লাফিয়ে পড়ে গুরুতর আহত হয়ে পরে মারা গেছেন এক কলেজশিক্ষার্থী। চাঁদপুর সড়ক ও জনপথের (সওজ) জেলা কার্যালয়ে ককটেল ও নির্বাহী প্রকৌশলীর গাড়িতে পেট্রলবোমা হামলা করেছে দুর্বৃত্তরা। কিশোরগঞ্জে উপজেলা শিক্ষা অফিসেও দেওয়া হয়েছে আগুন।বিএনপির নেতৃত্বাধীন ২০-দলীয় জোটের লাগাতার অবরোধের ৫৫তম দিন ছিল গতকাল রোববার। এদিন ১১ জেলার অন্তত ২১টি স্থানে নাশকতা চালানো হয়েছে। আগুন দেওয়া হয়েছে ২০টি গাড়িতে। ভাঙচুর করা হয় ২৩টি। ২৪ ঘণ্টায় নাশকতায় জড়িত থাকার সন্দেহে, মামলা ও অন্যান্য ঘটনায় আটক বা গ্রেপ্তার করা হয়েছে ১০৩ জনকে।৫ জানুয়ারির ‘একতরফা’ নির্বাচনের মাধ্যমে গঠিত আওয়ামী লীগ সরকারের পদত্যাগের দাবিতে গত ৬ জানুয়ারি থেকে চলছে অবরোধ কর্মসূচি। তবে এর দুই দিন আগেই শুরু হয় সহিংসতা। ক্রসফায়ারে ৩৩ জনসহ সহিংসতায় এ পর্যন্ত নিহত হয়েছেন ১১৩ জন; আহত ব্যক্তির সংখ্যা সহস্রাধিক। আগুন দেওয়া হয়েছে ৬৩৮টি যানবাহনে এবং ভাঙচুর করা হয়েছে আরও ৬০৫টি।রাজধানীতে আট গাড়িতে আগুন: আবারও জ্বালাও-পোড়াও শুরু হয়েছে রাজধানীতে। অবরোধের মধ্যে ৭২ ঘণ্টার হরতাল শুরুর পর ঢাকায় মোট আটটি গাড়িতে আগুন দেওয়া হয়। এসব ঘটনায় পাঁচজন দগ্ধ হন। এ নিয়ে গত রাত ১২টা পর্যন্ত ২৪ ঘণ্টায় ১৫টি গাড়িতে আগুন দেওয়া হলো। এভাবে আগুন দেওয়ার সঙ্গে চলেছে চোরাগোপ্তা ককটেল হামলা। গতকাল বিভিন্ন স্থানে ককটেল বিস্ফোরণে আহত হন অন্তত আটজন। ফলে গতকাল আগের দিনের চেয়ে যানবাহন চলাচল কিছুটা কমে যায়। বিশেষত ব্যক্তিগত গাড়ির চলাচল ছিল কম। সকাল নয়টার দিকে যাত্রাবাড়ীর রায়েরবাগের পুনম প্রেক্ষাগৃহের সামনে বিআরটিসির একটি বাসে আগুন দেয় দুর্বৃত্তরা। একই সময় ফুলবাড়িয়া বাসস্ট্যান্ডে নগর পরিবহনের দুটি মিনিবাসে আগুন দেওয়া হয়। রাত পৌনে সাতটার দিকে বঙ্গবন্ধু অ্যাভিনিউয়ে শিকড় পরিবহনের একটি বাসে, রাত পৌনে আটটার দিকে গাবতলীতে বিআরটিসির দোতলা বাসে ও রাত পৌনে নয়টার দিকে শাঁখারী বাজারে একটি বাসে আগুন দেয় দুর্বৃত্তরা। রাত আটটার দিকে বনশ্রীতে আলিফ পরিবহনের একটি বাসে আগুন দিলে পাঁচজন দগ্ধ হন।দগ্ধ ব্যক্তিদের ঢাকা মেডিকেল কলেজ হাসপাতালের বার্ন ইউনিটে চিকিৎসা দেওয়া হয়েছে। দগ্ধদের মধ্যে বেসরকারি ৭১ টিভির সাংবাদিক আরেফিন শাকিলের (৩০) বাম হাত (শরীরের তিন শতাংশ), তাঁর আত্মীয় কুন্তলা শিকদারের (২৪) মুখমণ্ডলসহ বিভিন্ন অংশ (শরীরের ১০ শতাংশ), রবিনা করিম ওরফে টুম্পার (২২) মুখমণ্ডলসহ শরীরের ১৮ শতাংশ এবং রাজমিস্ত্রীর সহকারী মো. নাজিমের (১৬) দুই হাত ও মুখমণ্ডলসহ শরীরের চার শতাংশ পুড়ে গেছে। আহত ব্যক্তিরা জানান, বাসটি গাবতলী থেকে রামপুরা হয়ে গুলশানের দিকে যাওয়ার পথে রামপুরা আইডিয়াল স্কুলের কাছে পেট্রলবোমা হামলার শিকার হয়।এ ছাড়া দুপুর ১২টার দিকে ধানমন্ডির ৮-এ সড়কে স্কয়ার কোম্পানির ওষুধবাহী একটি মাইক্রোবাসে পেট্রলবোমা ছোড়া হয়।এদিকে সন্ধ্যা সাতটার দিকে নিউমার্কেটের ২ ও ৪ নম্বর ফটকে তিনটি ককটেল বিস্ফোরণে পাঁচজন আহত হন। এঁদের মধ্যে আবুল কালাম (২৫) বাম কানে ও গালে, মো. শহীদ (২৫) ঘাড়ে ও পিঠে, রনি (২৪) মাথায় ও মুখমণ্ডলে, রাশেদুর (২২) বাম হাতে ও রফিউল (২৫) বাম হাতে স্প্লিন্টারবিদ্ধ হন। প্রায় একই সময়ে ঢাকা বিশ্ববিদ্যালয়ের এফ রহমান হলের ফটকে ককটেল বিস্ফোরণে বেসরকারি বিশ্ববিদ্যালয়ের ছাত্র আবু আখাইন (২৪) আহত হন। রাত সোয়া আটটার দিকে শ্যামলী বাসস্ট্যান্ডে ককটেল বিস্ফোরণে রেজাউল করিম (২০) নামে এক ব্যক্তি পেটে স্প্লিন্টারবিদ্ধ হন। প্রায় একই সময়ে বঙ্গবাজার এলাকায় পর পর দুটি ককটেলের বিস্ফোরণ ঘটলে রিকশাচালক মজিবুর রহমান (৪৫) আহত হন। আহত ব্যক্তিরা ঢাকা মেডিকেল কলেজ হাসপাতালে চিকিৎসা নিয়েছেন।গত সপ্তাহে হরতালে ঢাকায় যানবাহনে আগুন দেওয়ার ঘটনা কমে গিয়েছিল। কমে এসেছিল ককটেল বিস্ফোরণও। কিন্তু চলতি সপ্তাহে হরতালের শুরুতেই গাড়িতে আগুন দেওয়া ও ককটেল বিস্ফোরণের ঘটনায় জনমনে আতঙ্ক আবার বেড়েছে।একজন পরিবহন মালিক বলেন, মনে হয়েছিল পরিস্থিতি স্বাভাবিকের পথে। দূরপাল্লার পথে রাতে বাস চালানোর বিষয়ে সরকারকে প্রস্তাব দেওয়ারও চিন্তাভাবনা ছিল। কিন্তু গতকালের পরিস্থিতি তো কিছুটা ভয় পাইয়ে দিয়েছে। প্রায় সব সরকারি-বেসরকারি অফিস, দোকানপাট ও ব্যবসাপ্রতিষ্ঠান খোলা ছিল গতকাল। ব্যাংকেও লেনদেন হয় স্বাভাবিক। সকাল সাড়ে আটটা থেকে দশটা পর্যন্ত গত কয়েক দিন সায়েন্স ল্যাবরেটরিতে যানজট দেখা যাচ্ছিল। কিন্তু সপ্তাহের প্রথম কর্মদিবসে গতকাল এ সময় সেখানে যানজট দেখা যায়নি। যানজট লেগে থাকত শাহবাগেও। কিন্তু গতকাল দুপুরে সেখানে যানবাহনের চলাচল ছিল কম। বিকেল চারটার দিকে নাবিস্কো, সাতরাস্তা ও বিজয় সরণি এলাকায় যানবাহন চলাচলের তীব্রতা দেখা যায়নি। এ সময় ফার্মগেট ও কারওয়ান বাজার এলাকাতেও যানবাহনের চাপ কম ছিল। লক্ষ্মীপুরে নির্বিচারে গাড়িতে আগুন-ভাঙচুর: লক্ষ্মীপুরের কমলনগরে বেলা দেড়টার দিকে ইটবোঝাই একটি ট্রাক ও যাত্রীবাহী দুটি লেগুনায় পেট্রল ঢেলে আগুন দিয়েছে দুর্বৃত্তরা। উপজেলা পরিষদ কার্যালয় ও উপকূল সিনেমা হলের সামনে এ ঘটনা ঘটে। ঘটনায় জড়িত সন্দেহে তিনজনকে আটক করেছে পুলিশ। এর আগের দিন রাতে সদর উপজেলার দালালবাজার এলাকায় একটি পিকআপ ভ্যানে অগ্নিসংযোগ ও আটটি অটোরিকশা ভাঙচুর করা হয়। একই রাতে বিভিন্ন স্থানে আরও আটটি ট্রাক, বাস ও অটোরিকশা ভাঙচুরের ঘটনা ঘটে। বাসে পেট্রলবোমা, নিহত ১: যশোরের অভয়নগর উপজেলার নওয়াপাড়া বেতারকেন্দ্রের সামনে চলন্ত বাসে পেট্রলবোমা হামলা চালিয়েছে দুর্বৃত্তরা। এ ঘটনায় একজন নিহত ও দুজন আহত হয়েছেন। গত শনিবার রাত ১০টার দিকে খুলনা থেকে ঢাকাগামী ঈগল পরিবহনের যাত্রীবাহী বাসটি যশোর-খুলনা মহাসড়কে এ হামলার শিকার হয়। প্রত্যক্ষদর্শীরা জানান, বোমাটি বাসের জানালার কাচ ভেঙে ভেতরে ঢুকলেও তা বিস্ফোরিত হয়নি। কাচের আঘাতে খুলনার আলীম জুট মিলের ভান্ডাররক্ষক আল মামুন (২৮) ও ইন্দ্রজিৎ ঢালী (২১) নামে আরেকজন আহত হন। আতঙ্কিত যাত্রীরা দরজা-জানালা দিয়ে লাফিয়ে পড়েন। এ সময় বিজন গাইন (২১) নামে এক কলেজছাত্র মাথায় প্রচণ্ড আঘাত পান। তাঁকে প্রথমে উপজেলা স্বাস্থ্য কমপ্লেক্সে ও পরে খুলনা মেডিকেল কলেজ হাসপাতালে নেওয়া হয়। রাত ১১টার দিকে তাঁর মৃত্যু হয়। নিহত বিজন খুলনার ডুমুরিয়া উপজেলার পঞ্চু গ্রামের নারায়ণ চন্দ্র গাইনের ছেলে। দগ্ধ হলেন আরও তিনজন: জয়পুরহাটের আক্কেলপুরে আমুট্ট চারমাথা বাস টার্মিনালে ভোর সাড়ে পাঁচটার দিকে দুটি বাস পুড়িয়ে দিয়েছে দুর্বৃত্তরা। একটি বাসে ঘুমিয়ে থাকা চালকের সহকারী রতনকে (২০) দগ্ধ অবস্থায় বগুড়ায় শহীদ জিয়াউর রহমান মেডিকেল কলেজ হাসপাতালে ভর্তি করা হয়েছে। এদিকে সিলেটের বিয়ানীবাজারে রাত আটটার দিকে যাত্রীবাহী বাস ও একটি ট্রাকে পেট্রলবোমা ছোড়ে দুর্বৃত্তরা। বিয়ানীবাজার-শেওলা সড়কের শেওলা এলাকায় এ হামলা হয়। এতে দুই বাসযাত্রী দগ্ধ হয়েছেন। সওজ অফিস ও নির্বাহী প্রকৌশলীর গাড়িতে হামলা: চাঁদপুর সওজ কার্যালয়ে ককটেল ও নির্বাহী প্রকৌশলীর জিপ গাড়িতে পেট্রলবোমা ছোড়ে দুর্বৃত্তরা। এতে কেউ হতাহত হয়নি। সন্ধ্যা সাতটায় শহরের বাসস্ট্যান্ড-সংলগ্ন কার্যালয়টিতে এ হামলা চালানো হয়। সওজের নির্বাহী প্রকৌশলী জাহেদ হোসেন বলেন, কার্যালয়ের নিচতলায় তিন-চারজন দুর্বৃত্ত ককটেল হামলা ও কার্যালয়ে থাকা তাঁর গাড়িতে পেট্রলবোমা নিক্ষেপ করে পালিয়ে যায়। এতে গাড়িতে আগুন ধরে যায়। শিক্ষা অফিসে অগ্নিসংযোগ: কিশোরগঞ্জের হোসেনপুর উপজেলা শিক্ষা অফিসের গুদামঘরে বেলা দেড়টার দিকে আগুন দিয়েছে দুর্বৃত্তরা। উপজেলা শিক্ষা কর্মকর্তা এ কে এম আবদুল বাসেত জানান, স্থানীয় লোকজন দ্রুত আগুন নিভিয়ে ফেলায় ক্ষয়ক্ষতি হয়নি। পুলিশের গুলিতে যুবক আহত: রাজশাহী নগরে ভোরে নিজেদের কাউন্টারের সামনে রাখা হানিফ এন্টারপ্রাইজের দুটি বাসে পেট্রলবোমা ছোড়ে দুর্বৃত্তরা। পুলিশ দাবি করেছে, আগুন দিয়ে পালানোর সময় তাদের গুলিতে রিংকু (২৫) নামে এক যুবক আহত হন। তাঁর বাড়ি নগরের তালাইমারী এলাকায়। তিনি ২৫ নম্বর ওয়ার্ড কাউন্সিলর ও ওয়ার্ড বিএনপির সভাপতি তরিকুল আলম ওরফে পল্টুর ভাতিজা। তাঁকে রাজশাহী মেডিকেল কলেজ হাসপাতালে ভর্তি করা হয়েছে।ঢাকার বাইরে আরও চিত্র: হবিগঞ্জে গত শনিবার আন্তনগর ট্রেন পাহাড়িকা এক্সপ্রেসে পেট্রলবোমা হামলায় দগ্ধ মা-মেয়েসহ তিনজনকে গতকাল সিলেটের ওসমানী মেডিকেল কলেজ হাসপাতালে পাঠানো হয়েছে। ঘটনার রাতে তাঁদের হবিগঞ্জ জেলা আধুনিক হাসপাতালে ভর্তি করা হয়েছিল। নারায়ণগঞ্জ শহরে জেলা বিএনপি কার্যালয়ের সামনে গতকাল রাত সাড়ে নয়টার দিকে দুটি ককটেলের বিস্ফোরণ ঘটে। এই ঘটনায় ওই কার্যালয়ের নিরাপত্তাকর্মী রাসেল (২৬) ও সমর্থক লিটনকে (৩২) আটক করে পুলিশ। ফেনীর ছাগলনাইয়ায় দুপুরে পুলিশের বাধায় পণ্ড হয়ে গেছে উপজেলা বিএনপির বিক্ষোভ মিছিল। এ সময় বিক্ষুব্ধ নেতা-কর্মীরা পুরোনো আদালত মাঠে একটি মাইক্রোবাস ও পাঁচটি অটোরিকশা ভাঙচুর করেন। সিলেট নগরের মিরাবাজার এলাকার একটি পেট্রলপাম্পে শনিবার রাতে ককটেল ছোড়ে দুর্বৃত্তরা। এতে পাম্পের দুটো ইউনিটে আগুন ধরে যায়। বগুড়া শহরের বনানী বাইপাস মোড়ে গত রাত আটটার দিকে ঢাকা থেকে ছেড়ে আসা নওগাঁগামী টিআর ট্রাভেলসের একটি যাত্রীবাহী বাসে পেট্রলবোমা ছোড়ে দুর্বৃত্তরা। এতে বাসটিতে আগুন ধরে গেলে চালক-যাত্রীরা দ্রুত বাস থেকে নেমে যান। এ সময় যাত্রীদের কয়েকজন সামান্য আহত হলেও কেউ দগ্ধ হননি। ফরিদপুরে শহর থেকে গত শনিবার ২৫টি পেট্রলবোমাসহ হাবিবুর রহমান (২০) নামে এক যুবককে গ্রেপ্তার করার কথা জানিয়েছে র্যা ব-৮ ফরিদপুর ক্যাম্পের একটি দল। জামালপুরের মাদারগঞ্জ উপজেলার বীর পাকেরদহ গ্রামের হুমায়ুনের বাড়ি থেকে গতকাল রাতে আটটি পেট্রলবোমা উদ্ধারের দাবি করেছে পুলিশ।{প্রতিবেদন প্রথম আলোর}

