হরতালে দৈনন্দিন ক্ষতির পরিমাণ





                        হরতালে দৈনন্দিন ক্ষতির পরিমাণ• গবেষকদের মতে, এক দিনের হরতালে ক্ষতির পরিমাণ অন্তত দেড় হাজার কোটি টাকা, যার মধ্যে পোশাক খাতেই ক্ষতির পরিমাণ ২০০ কোটি টাকার ওপরে। ( প্রথম আলো, মতামত-নভেম্বর ০৬, ২০১৩) • সিপিডির হিসাবে, হরতালে ১ শতাংশ পুঁজি নষ্ট হলে আর্থিক ক্ষতির পরিমাণ দাঁড়ায় সাড়ে চার হাজার কোটি টাকা। ( প্রথম আলো, মতামত-নভেম্বর ০৬, ২০১৩)• এফবিসিসিআইয়ের দাবি, এক দিনের হরতালে দেশের জিডিপির দশমিক ১২ শতাংশ ক্ষতিগ্রস্ত হয়। ( প্রথম আলো, মতামত-নভেম্বর ০৬, ২০১৩)• বিশ্বব্যাংকের হিসাবে ১৯৯৫ থেকে ১৯৯৯ সাল পর্যন্ত প্রতিবছর যে ক্ষতি হয়েছে, তা বাংলাদেশের জিডিপির ৪ দশমিক ৫ শতাংশ থেকে ৫ শতাংশের সমান।( প্রথম আলো, মতামত-নভেম্বর ০৬, ২০১৩)• এই আর্থিক ক্ষতির বাইরে বহির্বিশ্বে বাংলাদেশের ভাবমূর্তি নষ্ট হওয়ার বিষয়টি যোগ করলে হরতালে ক্ষতির পরিমাণ আরও অনেক বেশি। • হরতাল দেশের জনগোষ্ঠীকে করে তোলে কর্মবিমুখ ও অলস, অন্যদিকে ধ্বংস করে মানবিক মূল্যবোধ। • হরতালের কারণে বহির্বিশ্বে বাংলাদেশের ভাবমূর্তিই শুধু বিনষ্ট হচ্ছে না, বিদেশি বিনিয়োগকারী ও পর্যটকেরাও মুখ ফিরিয়ে নিচ্ছেন।• হরতাল অবরোধে রাজস্ব সহ যানবাহন ক্ষাতে প্রায় ৪২ কোটি টাকার ক্ষয়ক্ষতি- ওবায়দুল কাদের(৩০/১১/১৩).• নভেম্বর ২০১২ থেকে ১৯ মার্চ ২০১৩ পর্যন্ত সারাদেশে প্রায় ৪০০ যানবাহনে আগুন দেয়ার এবং প্রায় ৩০০০ যানবাহন ভাঙচুর করার ঘটনা ঘটেছে। ফায়ার সার্ভিসের গাড়ি, অ্যাম্বুলেন্স এসবও রক্ষা পাচ্ছে না। এই কয় মাসে শুধু পরিবহন খাতেই প্রায় ১৪ কোটি ৩৩ লাখ ৫৪ হাজার টাকার ক্ষয়ক্ষতি হয়েছে। • নভেম্বর ২০১২ থেকে ১৯ মার্চ ২০১৩ পর্যন্ত বাংলাদেশ রেলওয়েতে ৯২টি নাশকতার ঘটনা ঘটেছে এবং এ খাতে ক্ষতির পরিমাণ প্রায় ৯ কোটি টাকা। ( মানবকণ্ঠ, 2013/03/28/ )• ১ দিনের হরতালে মোট দেশজ উৎপাদনের বা জিডিপির ৮০ শতাংশই ক্ষতিগ্রস্ত হয়। এই ৮০ শতাংশ টাকার অঙ্কে দাঁড়ায় এক হাজার ৭২৫ কোটি টাকা। সার্বিক অর্থনীতিতে এ দুই খাতের অবদান দৈনিক এক হাজার ৭২৫ কোটি টাকা। এটাই একদিনের জিডিপির প্রায় ৮০ শতাংশ।• ২০০৫ সালে ইউএনডিপির এক হিসাবের উদ্ধৃতি দিয়ে তিনি বলেন, এখন এক দিনের হরতালে ক্ষতির পরিমাণ এক হাজার কোটি টাকা হতে পারে। (এফবিসিসিআইয়ের সভাপতি এ কে আজাদ)• জিডিপিতে পাইকারি ও খুচরা ব্যবসার অবদান দৈনিক ৩০৮ কোটি টাকা, আর স্থলপথে পরিবহনের অবদান ১৩৪ কোটি টাকা। হরতালে বন্ধ হয়ে যায় শিক্ষাখাতের সব কর্মকাণ্ড, যার আর্থিক মূল্য প্রতিদিন ৬০ কোটি টাকা। একদিনের হরতালে এ তিনটি সেবা খাত থেকেই ৫০২ কোটি টাকা বঞ্চিত হচ্ছে দেশের অর্থনীতি।• ব্যবসায়ীদের হিসাবে, হরতালে কলকারখানা খোলা রাখা হলেও পরিবহন বন্ধ থাকার কারণে উৎপাদন হয় অর্ধেক বা তারও কম। জিডিপিতে শিল্প খাতের দৈনিক অবদান প্রায় ৪০০ কোটি টাকা। হরতালের দিন যদি অর্ধেক উৎপাদন হয়, তাহলে এ খাতের অবদান নেমে আসে ২০০ কোটি টাকায়।• এফবিসিসিআইয়ের সাবেক সভাপতি আবদুল আউয়াল মিন্টু’র মতে, হরতালে উৎপাদন ক্ষতি হয় দিনে ৫০০ কোটি টাকা।( ইউএনডিপি)• বাংলাদেশ গার্মেন্ট ম্যানুফ্যাকচারার্স অ্যান্ড এক্সপোর্টার্স অ্যাসোসিয়েশন বিজিএমইএ-এর তথ্য মতে, একদিনের হরতালে পোশাক খাতে ক্ষতির পরিমাণ দাঁড়ায় ১০৮ কোটি টাকা।• হরতালে দোকান মালিকরা সবচেয়ে বেশি ক্ষতিগ্রস্ত হন বলে উল্লেখ করে বাংলাদেশ দোকান মালিক সমিতির সভাপতি আমির হোসেন খান জানান, হরতালে তাদের দৈনিক ৪০০ কোটি টাকার ক্ষতি হয়।• ঢাকা সড়ক পরিবহন সমিতির সাধারণ সম্পাদক কে এনায়েত উল্লাহ জানান, হরতালের কারণে সারা দেশে গড়ে প্রতিদিন কমপক্ষে সাড়ে তিন লাখ বাস-মিনিবাস ও ট্রাক চলাচল বন্ধ থাকে দিনের বেলায়। এ কারণে কমপক্ষে ২৫০ কোটি টাকার ক্ষতি হয় ১ দিনের হরতালে।• দিনে সিএনজি স্টেশনে ক্ষতি ৩০০ কোটি টাকা। তথ্যসূত্র: সমকাল• সড়ক পরিবহনে দিনে ক্ষতি ২৫০ কোটি টাকা। তথ্যসূত্র: সমকাল• ক্ষুদ্র ব্যবসায়ীদের দৈনিক ক্ষতি ৭৫০ কোটি টাকা। তথ্যসূত্র: সমকাল

