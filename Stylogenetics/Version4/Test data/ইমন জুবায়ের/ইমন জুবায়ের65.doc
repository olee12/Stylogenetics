আমার শততম পোষ্ট_ আমার লেখা অল্টারনেটিভ ব্যান্ড ব্ল্যাক-এর একটি গান_ ‍




 
শততম পোষ্টে নিজের সামান্য পরিচয় দিই।
বছর সাতেক হল আমি "ব্ল্যাক" নামে একটি অল্টারনেটিভ ব্যান্ডের জন্য গান লিখছি।
এখন অব্দি ওদের সব মিলিয়ে তিনটে অ্যালবাম বেরিয়ে। 
সর্বশেষ অ্যালবামের নাম: "আবার।" এ বছরই বেরুল। জুলাইয়ে।
ওই অ্যালবামেই "আবহমান" নামে একটি গান রয়েছে। বিশেষ কারণে গানটি আমার বড় প্রিয়। গানটার পরিপ্রেক্ষিত এই রকম- গোলাম মুরশিদের একটা লেখা পড়ে জানলাম আবহমান বাংলা নাকি মিথ। সত্য নয়। মনে কষ্ট:পেলাম। এত দিনের ধারণাটা এভাবে ভাঙ্গল?  চর্যাপদের ভাষা নাকি আদি বাংলা না; চর্যাপদের কবি কাহ্নপা নাকি চট্টগ্রামের নয়-উষিড়্যার ...এসব পড়ে ভীষন মন খারাপ। 
ভাবলাম আবহমান নিয়ে একটা গান লিখলে কেমন হয়। গানে আবহমানতা বোঝা গেলে ভাবব আবহমান বাংলা সত্য। মিথ নয়।
তো জন (ব্ল্যাক-এর ভোকাল) এল আমার কাছে। গিটার টিউন করতে করতে বলল, একটু নতুন কম্পোজিশন করেছি। লিরিক দরকার।
আমি বললাম, আমি একটা কবিতা লিখেছি। এই যে দেখ।
 দিনের  মধ্যে ঘর, আর ঘরের মধ্যে কে? 
যারা যারা ছিল তারা কখন গেছে সরে।
আরও একটা বাঁক পেরোলেই নদী
আরও একটা দিন ফুরনোর পর ...
পথ ফুরোলে কি দেখবি মানুষের সুখি ঘর? 
ঘরের ভিতর কান্না আর নাগরদোলার সুখ?
আরও একটা বাঁক পেরোলেই নদী
আরও একটা দিন ফুরনোর পর ...
 ওর পছন্দ হল। ইংলিশ মিডিয়ামে পড়ে আবহমান মানে জানে না। জিজ্ঞেস করল।
বললাম, আবহমান মানে From here to Eternity.
ও মাথা ঝাঁকাল। তারপর আমার সামনেই জন গানটা দাঁড় করাতে লাগল।
শুনতে শুনতে আমার তো মনে হল আবহমান বাংলা মিথ নয় মিথ্যে নয় সত্যি।
এখন আপনারা শুনে দেখুন আপনাদের কি মনে হয়।
তবে একটা কথা। শুধু অ্যাকুয়েস্টিক গিটারে গানটা শুনে যতটা ভালো লেগেছিল তখন -রেকডিং করার পর যখন শুনলাম তখন অত ভালো লাগল না।
 লিঙ্ক:
 http://www.mediafire.com/?gymwiyko2ik

                    সর্বশেষ এডিট : ২৬ শে সেপ্টেম্বর, ২০০৯  সকাল ১০:৪২                

