তনু হত্যা আন্দোলন ভিন্ন খাতে নেবার চেষ্টা!!!





                        তনুর পর আরো কয়েক জায়গায় ধর্ষণের ঘটনা ঘটেছে। কিন্তু তনু হত্যা ভিন্ন খাতে নেওয়ার চেষ্টা চলছে। এখনও প্রমাণ হয়নি তনু কীভাবে মারা গেল, তাকে ধর্ষণ করা হয়েছে কিনা। ভিসেরা রিপোর্টে এখনও কোনো কিছুই প্রমাণ হয়নি।তাহলে কীভাবে এই অভিযোগ ওঠে যে তনুকে রেপ করা হয়েছে? এমনও হতে পারে ঘটনা ভিন্ন খাতে প্রবাহিত করার জন্যই এত কিছু। নাকি তনু হত্যার বিরুদ্ধে আন্দোলন করতে গিয়ে অন্য কোনো ধান্দা ফাঁদছে বিরোধী গোষ্ঠী? ইমরান এইচ সরকার কী বলছে? সে কেন একই সময়ে কৃষ্ণকলির বাসার কাজের মেয়ে কীভাবে মারা গেল তা নিয়ে আন্দোলন করছে না? তাহলে ঘটনা দৃষ্টে মনে হচ্ছে, এসব কিছু পরিকল্পিত। দেশে ঘটিত আর দশটা ঘটনার মতোই একটি ঘটনাকে ভিন্নখাতে নেবার চেষ্টা কোনোভাবেই মহৎ উদ্দেশ্য বলে মনে হচ্ছে না।তনুর বাবাও সেনাবাহিনীতে কর্মরত ছিলেন, তিনি তো এরকম অভিযোগ করেননি, কারণ তিনি জানেন সেনাবাহিনীতে কেউ এরকম অপকর্ম করার সাহস পাবে না। কারণ সেনা বাহিনীতে আইন কানুন খুবই কঠিন। অপরাধ করে কেউ কখনো পার পান না। ইমরান এইচ সরকারের বক্তব্য পুরোপুরি রাষ্ট্র ও দেশবিরোধী। তিনি কেবল সুযোগ খোঁজেন। কখন কোন ইস্যুকে সরকার বিরোধী আন্দোলনে রূপ দেওয়া যায়। বিনিময়ে হয়তো ভালোই উৎকোচ গ্রহণ করেন।কারণ খালেদা জিয়া সেসব ইস্যু নিয়ে আন্দোলন করতে পারেন, সেসব ইস্যুই ইমরান এইচ সরকার উসকে দেন। এর আগে শিশু হত্যার ইস্যুতে ইমরান এইচ সরকারকে সরব থাকতে দেখা যায় নি। দেশের ভেতর আরও নানা সমস্যায় তাকে কোনো কার্যকরী পদক্ষেপ কিংবা মুখ খুলতে দেখা যায় নি। আমরা জানি, বিশ্বের প্রতিটি দেশেই ভিন্ন ভিন্ন সময় নানারকম অপরাধ কর্ম সংঘটিত হয়ে থাকে। এটি এমন নয় যে উন্নত বিশ্বে অপরাধ কম হয়। উদারহণস্বরূপ যদি আমেরিকার দিকে তাকানো যায় তাহলে দেখতে পাই, সেখানে প্রতিবছর উল্লেখসংখ্যক ধর্ষণ হত্যা গুম সংঘঠিত হয়ে থাকে। কিন্তু সেটা নিয়ে সেই দেশে এরকম আন্দোলন চোখে পড়ে না।আমেরিকায় আইন শৃঙ্ক্ষলা অনেক উন্নত তবুও এরকম অপরাধ হচ্ছে। সৌদি আরবেও হত্যা ধর্ষণ হয়। কিন্তু কোথাও এরকম ইস্যুতে সরকার বিরোধী আন্দোলন করতে দেখা যায় না। যদি প্রকৃত হত্যাকারীর বিচার চাওয়া যায় তাহলেই কেবল আন্দোলন গতি পায়। এর আগের ঘটনাগুলোও তাই বলে। তনুর হত্যাকারীদের বিচার না চেয়ে সরকারের পতন চাইলে প্রকৃতপক্ষে মনে হয়, সরকারের পতনের জন্যই তনুকে হত্যা করা হয়েছে। আর সেটা কারা করেছে, কী কারণে করেছে আন্দোলনের গতি প্রকৃতি দেখে সহজেই অনুমেয়।আরও একটি বিষয় উল্লেখ না করলেই নয়, যারা এই আন্দোলনের সঙ্গে জড়িত তাদের অনেককেই তনুর বিভিন্ন উলঙ্গ অর্ধোলঙ্গ ছবি শেয়ার করতে দেখা যায়। পাশের দেশ ভারতে এরকম ভিকটিমের ছবি বা ক্রিমিনালের ছবি কখনোই জনসম্মুখে প্রকাশ করতে দেখি না। কিন্তু একটি মৃত দেশের ভায়োলেন্স ও ভালগার ছবি ইন্টারনেটে যেভাবে শেয়ার হচ্ছে তা আন্দোলনকারীদের নৈতিক স্খলনেরই বহি:প্রকাশ। হিজাব পরা দুয়েকটি ছবি ছাড়া অধিকাংশ ছবি আসলে তনুর নয়। এগুলো বিভিন্ন সময় বিভিন্ন হত্যাকাণ্ডের ছবিকে তনুর ছবি বলে চালিয়ে দেওয়া হচ্ছে। অতএব সাধ সাবধান..। ভেতরে কারা কলকাঠি নাড়ছে হয়তো খুব শীঘ্রই বের হয়ে আসবে।
                            
                    সর্বশেষ এডিট : ৩০ শে মার্চ, ২০১৬  সকাল ১১:০০                

