জুলিয়াস সিজার




 
                        জুলিয়াস সিজার ও রোমান সাম্রাজ্য সর্বাধিক সুবিদিত রোমান সেনাপতি ও রাষ্ট্রনায়ক ছিলেন জুলিয়াস সিজার। তিনি তার দেশের শাসন ব্যবস্থায় বিরাট পরিবর্তন এনেছিলেন। তার সময়ের পূর্বে রোম ছিল অভিজনদের দ্বারা শাসিত একটি প্রজাতন্ত্র। কিন্তু সিজার রোমানদেরকে একজন সেনানায়ক হিসেবে নিয়ন্ত্রণ করে নিজেকে রোমের নৃপতিতে পরিণত করেন। আর এভাবে তিনি রোমান সাম্রাজ্যের প্রতিষ্ঠাতা হয়েছিলেনএকজন সেনানায়ক ও রাষ্ট্রনায়ক হওয়ার পাশাপাশি সিজার একজন প্রখ্যাত লেখকও ছিলেন। তিনি ব্রিটেনে যা দেখেছিলেন এবং করেছিলেন তার সুন্দর একটি বর্ণনা লিখে গিয়েছেন যেটি আমাদের পর্যন্ত এসে পৌঁছেছে এবং সেটি থেকে আমরা আমাদের দেশ ও আদিবাসীদের পূর্ণ একটি বিবরণ পেয়েছি। এ সময়ের পূর্বে কি ঘটেছিল তা আমরা শুধু মাত্র অনুমান করতে পারি সমাধি খুড়ে এবং অন্যান্য ধ্বংসাবশেষ পর্যবেক্ষণের মাধ্যমে। সিজারের অভিযানের পরবর্তী থেকে আমরা ব্রিটেনের লিখিত ইতিহাস পেয়েছি। খ্রিস্টের জন্মের মাত্র ৫০-৬০ বছর আগে রোমান সেনাপতি জুলিয়াস সিজার তার সহযোগী সেনাপতি ক্রেসাস, পম্পে দি গ্রেট এবং মার্ক এন্টোনিওর সহযোগিতায় সমগ্র ইউরোপ দখল করেন। রোম তখন রাজধানী।জুলিয়াস সিজারের একের পর এক যুগান্তকারী বিজয়ে সেনাবাহিনী অতিশয় ক্ষমতাশালী হয়ে ওঠে এবং সিনেটের ক্ষমতা হ্রাস পেতে থাকে। তখন ধুরন্ধর সিনেটররা কোটি কোটি স্বর্ণমুদ্রা বিনিয়োগ করে একের পর এক সেনাবিদ্রোহ ঘটাতে থাকে। এ বিদ্রোহের অন্যতম হাতিয়ার ছিল যৌনদাসী। ভাড়া করা যৌনদাসীদের কৌশলে প্রভাবশালী সেনাপতিদের শয্যায় পাঠানো হতো। পরবর্তীতে একই যৌনদাসীকে যখন প্রতিদ্বন্দ্বী সেনা কর্মকর্তাদের কাছে পাঠানো হতো তখন সংঘাত অনিবার্য হয়ে উঠত। এভাবেই সাম্রাজ্যের প্রধান তিন সেনাপতির মধ্যে প্রথমে মতবিরোধ, তারপর সংঘাত এবং যুদ্ধের মাধ্যমে রোমান সিনেটের পতন ডেকে আনা হয়েছিল। প্রথমেই যুদ্ধ বাঁধলো সিজার ও ক্রেসাসের মধ্যে। যুদ্ধে ক্রেসাস পরাজিত ও নিহত হন। এরপর সিনেট সর্বশক্তি নিয়োগ করে পম্পে দি গ্রেটের পেছনে। কিন্তু জুলিয়াস সিজার ও মার্ক এন্টোনিওর সম্মিলিত বাহিনীর কাছে টিকতে না পেরে তিনি পালিয়ে যান মিসরে।রোমান সম্রাট শুধু রাজ্য জয়ই করেননি, তিনি ক্যালেন্ডারের পাতাতেও তার নাম লিখে রেখেছেন। ইংরেজি ক্যালেন্ডারের জুলাই মাস এসেছে তার নাম থেকেই। তার তৈরি ক্যালেন্ডার অনেকদিন টিকে ছিল। সেপ্টেম্বর মাস এখন ক্যালেন্ডারে নবম মাস হলেও একসময় এই মাসটি ছিল সপ্তম মাস। কিন্তু রোমান সম্রাট জুলিয়াস সিজার এবং সম্রাট অগাস্টাসের নামে ক্যালেন্ডারে নতুন মাস যুক্ত হওয়ার এই মাসটি পিছিয়ে যায়।  জুলিয়াস সিজারের মৃত্যুর পর তার ভাইয়ের পালিত পুত্র অক্টাভিয়ান এবং সিনেটের বিচক্ষণ উপদেষ্টা মার্ক এন্থোনি রাজনীতির মঞ্চে চলে আসেন। তারাও নানা ষড়যন্ত্রের মধ্যে পতিত হন। অবশেষে যড়যন্ত্রের বিভিন্ন সোপান বেয়ে দুই নায়ক নিজেদের অস্তিত্বকে টিকিয়ে রাখেন। এন্থোনি রাজত্ব করতে লাগলেন রোমের পূর্বাঞ্চল আর অক্টাভিয়ান পশ্চিমাঞ্চল। এসময় তিনি অক্টাভিয়ান নাম পরিবর্তন করে অগাষ্টাস নামে রোমে রাজত্ব করতে  থাকেন।
                    
