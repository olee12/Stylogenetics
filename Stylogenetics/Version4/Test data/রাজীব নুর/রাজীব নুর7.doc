মানুষ হওয়া খুব কষ্ট



 স্মার্ট হওয়ার প্রথম শর্ত হলো আপনাকে জ্ঞান অর্জন করতে হবে। সময়ে-অসময়ে আমরা রেগে যাই। খারাপ ব্যবহার করি অন্যের সাথে। মাঝে মাঝে মানবীয় গুণাবলী হারিয়ে আমরা নিচু শ্রেণীর প্রাণীতে পরিণত হই। সমাজের নানা টানাপোড়েনে অনেকের মনই আজ কলুষিত। যে কেউ ভালো ফোটোগ্রাফার হতে পারে, কিন্তু ভালো মানুষ হতে পারে না।আপনি যদি মনে করেন আপনি দেখতে ভালো, সম্ভবত তাই। মানুষ যখন অনুভূতিশীল তখন মানুষের বিপরীত শব্দ অমানুষ, মানুষ যখন মানব জাতি, তখন বিপরীত শব্দ মানষ্যেতর, মানুষ যখন পরিণত বা প্রাপ্তবয়ষ্ক তখন বিপরীত শব্দ ছেলেমানুষ। সবাই যদি মানুষ হতো তাহলে মানব জাতি সুখে শান্তিতে থাকতো। আইন, আদালত, থানা, পুলিশ, পার্লামেন্ট কোন কিছুর প্রয়োজন হতো না। কারো কোন অভাব থাকতো না। আনন্দ ও সমৃদ্ধি থাকতো সর্বত্র। বাবা মা কতো চেষ্টাই না করেছেন আমাদেরকে মানুষ বানাতে। ভেবে দেখলাম অমানুষ হওয়া মানুষ হওয়ার চেয়ে অনেক বেশি  কষ্টের ও লাঞ্ছনার। নিজের ধর্ম নিজেকেই নিশ্চিত করতে হবে। মানুষ হয়ে যখন জন্মেছি তখন নিচে নেমে পশু হতে চাই না, উপরে ওঠে মানুষ হতে চাই। ছোটবেলা যখন বড়দের কদমবুচি করতাম অনেকেই বলতেন- দোয়া করি বড় হয়ে মানুষ হও। ভালোভাবে লেখাপড়া করলে ভালো ছাত্র হওয়া যায় কিন্তু ভালো মানুষ হওয়াটা সারাজীবনের সাধনা। জীবনটা হচ্ছে একটা বৃক্ষ। একে সাজাতে হয় বিভিন্ন ভাবে। সুশোভিত করতে হয় ফুলে -ফলে। চাই চেষ্টা ও সাধনা। পর্যাপ্ত ঘুম স্বচ্ছ মেধার মূলকথা। প্রতিদিন ৬-৮ ঘণ্টা ঘুমান একান্ত জরুরি। পেশাগত ক্ষেত্রে সফলদের মধ্যে রাত জেগে থাকা বা ‘রাতের পাখি’ কমই আছেন, সফল যাঁরা তাঁরা বেশির ভাগই সকাল সকাল জেগে ওঠা ‘ভোরের পাখি’। ভবিষ্যৎ এর চিন্তা না করে বর্তমানকে সফল করার চেষ্টা করুন। আপনি নিজে যা নন তার অভিনয় করা থেকে বিরত থাকুন। তাহলে দেখবেন জীবনের অনেক কাজই সহজ হয়ে গেছে। মানুষ ৩০ বছর বয়সের মধ্যেই কিছু অভিজ্ঞতা অর্জন করেন। পৃথিবীতে মানুষের মাঝে ভালো-মন্দ, সুস্থ-অসুস্থ সব ধরনের মানুষই রয়েছে। কোনো মানুষ আপনার উপকারে আসবে কোনো মানুষ আপনার অপকার করবে। পাশাপাশি কোনো মানুষ সুস্থতার পরিচয় দিবে কোনো মানুষ অসুস্থতার লক্ষণ প্রকাশ করবে। এটাই জগতের নিয়ম। কারো প্রতি প্রচন্ড ঘৃণা ও ক্ষোভ পোষণ করে আপনার নিজের কোনো লাভ নেই। তাতে নিজের ক্ষতিই হয়। সব সময় মনে রাখবেন, প্রকৃতি সবচেয়ে নির্মম প্রতিশোধ গ্রহণকারী। রেগে যাওয়াটা পৌরুষ না, শক্তিমত্তা না। এটা হলো আহাম্মকি। কেউ আপনাকে গালি দিলেই আপনি অপমানিত হলেন না। গালি দিয়েছে সে, মুখ খারাপ করেছে সে। এটা তার সমস্যা। আপনার নয়। একটা কুকুর এসে ঘেউ ঘেউ করলে আপনি কি অপমানিত হন? তাহলে আরেকজন চিল্লাচিল্লি করলে আপনি কেন অপমানিত হবেন? একটি বিষয় মনে রাখবেন প্রকৃতির নিয়ম খুব যুক্তিসঙ্গত। আপনি যদি আন্তরিকভাবে কাজ করেন, প্রতিষ্ঠান যদি স্বীকৃতি না-ও দেয় অন্য প্রতিষ্ঠান আপনাকে নিয়ে যাবে স্বীকৃতি দিয়ে। আপনি যদি ভাড়া ঠিক না করে রিকশায় ওঠেন তাহলে ন্যায্য ভাড়া দিলেও সে ভাববে আমাকে ঠকিয়েছে। এজন্যে সবসময় ভাড়া ঠিক করে রিকশায় উঠবেন।
                            
                    সর্বশেষ এডিট : ২২ শে আগস্ট, ২০১৬  বিকাল ৩:৩০                

