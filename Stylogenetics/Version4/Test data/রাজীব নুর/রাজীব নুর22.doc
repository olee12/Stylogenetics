দেশের বর্তমান অবস্থা নিয়ে আলোচনা




 
                        দেশের রাজনৈতিক অবস্থা ভালো না। দুই দলই ক্ষমতায় যেতে চায় । ক্ষমতায় যাওয়ার জন্য- যা যা প্রয়োজন সব করবে দুই দল । আওয়ামীলীগ এবং বিএনপি তারা দেশেবাসীর সেবা করতে চায়। মাদার তেরেসা সারা জীবন মানুষের সেবা করে গেছেন। ক্ষমতায় না থাকলে কি দেশের সেবা করা যায় না ? আমি বুঝি না- দেশের দুই নেত্রী কিভাবে একজন আরেকজনের বদনাম করে ! ব্যাপারটা কতটা কুৎসিত তা কি তারা বুঝেন না ? শেখ হাসিনা সমাবেশে চিৎকার করে বলছেন- আওয়ামীলীগ ক্ষমতায় থাকলে দেশবাসী -কিছু পায় । আর বিএনপি ক্ষমতায় থাকলে দেশবাসী পায়- খুব সন্ত্রাস আর দুর্নীতির বিশ্ব রেকড। আমি মনে করি, সত্যিকার অর্থে দেশ পরিচালনার জন্য আপনারা যোগ্যলোক না। মনের মধ্যে হিংসা আর রেষারেষি থাকলে- কিভাবে দেশকে ভালোবাসা যায় ? মাননীয় মন্ত্রী হিসাব করে দেখেছেন- আপনি ক্ষমতায় আশার পর কতগুলো খুন হয়েছে ? কত গুলো ধর্ষণ হয়েছে ? কত মানুষ পথের ফকির হয়েছে ? বড় বড় গাড়ির শো রুমে কত বেশী গাড়ি বিক্রি হয়েছে? কত বেকার চাকরীর জন্য নানান জায়গায় ঘুরে বেড়াচ্ছে? বিভিন্ন সিমাবেশে আপনি চিৎকার করে বলেন- আমরা ব্রিজ করেছি, রাস্তা-ঘাট করেছি, স্কুল-কলেজ করেছি, হেন করেছি, তেন করেছি। জনগন আপনাকে ক্ষমতায় কেন বসিয়েছে ? দেশের জন্য কাজ করবেন বলেই জনগন আপনাকে ক্ষমতায় বসিয়েছে। আপনি দেশের জন্য কাজ করে যাবেন। চিৎকার করে বলার মধ্যে কোনো বীরত্ব নেই। আমাদের চোখ আছে- আমরা সব দেখছি। দেশের জন্য নিরলস ভাবে কাজ করে যাছেন। এইজন্য অবশ্যই পরকালে পুরস্কার পাবেন। গতকাল রাতে একটা ভয়াবহ দুঃস্বপ্ন দেখেছি! স্বপ্নে দেখি- আওয়ামীলীগ ক্ষমতা ছাড়বে না। বিএনপি চেষ্টা করছে- আওয়ামীলীগকে ক্ষমতা থেকে সরাতে। শুরু হয়েছে জ্বালাও পোড়াও, বাসে আগুন, মারামারি-কাটাকাটি। চারিদিকে রক্ত। মরছে সাধারন মানুষ। এদিকে দু'দিন পর নির্বাচন। দেশের ভয়াবহ অবস্থা। এই সুযোগে দ্রব্যমূল্যের দাম হু হু করে বেড়ে গিয়েছে। সাধারন মানুষ বাজারে গিয়ে দীর্ঘশ্বাস ছাড়ছে। রাজনীতিবিদরা তাদের জিদ নিয়ে বসে আছেন।আওয়ামীলীগ আর বিএনপির জ্বালাও পোড়াও বন্ধ করার জন্য সেনাবাহিনী ক্ষমতা নিয়ে নিয়েছে। তাদের হাতে আছে- ট্যাংক এবং আধুনিক অস্ত্র-সস্ত্র। সাধারন মানুষ সেনাবাহিনীকে স্বাগত জানিয়েছে। এবার আওয়ামীলীগ এবং বিএনপি একসাথে মিলে সেনাবাহিনীর সাথে দরবার শুরু করেছে। কিন্তু সেনাবাহিনী ক্ষমতা ছাড়তে রাজী না। তিনবাহিনীর প্রধান আওয়ামীলীগ এবং বিএনপি কে বলল- যদি বাঁচতে চাও, তাহলে দেশ ছেড়ে ভাগো। অন্যথ্যায় ৭৫ এ যা হয়েছে, আমরা আবার তা করতে বাধ্য হবো। তোমাদের সেবায় দেশবাসী অতিষ্ঠ। দেশবাসী তোমাদের চায় না।দেশবাসীর বক্তব্য হলো- আওয়ামীলীগ বিএনপি বুঝি না। আমরা শান্তি চাই, আমাদের ছোট্র সুন্দর বাংলাদেশে সুখে শান্তিতে বাস করতে চাই । হত্যা, খুন, রাহাজানি, ধর্ষণ, দ্রব্যমূল্যের উর্ধ্বগতি, বেকারত্ব, গলাবাজি, দুর্নীতি চাই না। ... ঘুম ভাঙ্গল আজানের পর-পর। তারপর ব্যলকনিতে দাঁড়িয়ে ভোর হওয়া দেখলাম। এবং উপলব্ধি করলাম- ভোরের আকাশ দেখা দারুন একটা ব্যাপার! নৌকায় ভোট দিলাম, তার প্রধান কারন- আপনি বলেছেন- যুদ্ধাপরাধীদের বিচার করবেন। বেশ কয়েকজনের বিচার ইতি মধ্যে করে ফেলেছেন। গুড । কিন্তু আপনার হাতে আর বেশী সময় নেই। এই রায় গুলো কবে কার্যকর হবে ? যদি আপনি আগামীবার ক্ষমতায় না আসেন- তাহলে বিএনপি ক্ষমতায় এসে যদি- যুদ্ধাপরাধীদের ছেড়ে দেয়? আপনি একন তাদেরকে এই সুযোগ টা দিয়ে রাখলেন? আপনি ক্ষমতায় থাকা কালীন- তাদের রায় কার্যকর করা উচিত ছিল । আপনার কেন হুশ হলো না ! নাকি ইচ্ছা করে এমন করেছেন ? এখন বলবেন- আওয়ামীলীগকে ভোট দিয়ে জয়যুক্ত করুন- এবার ক্ষমতায় এসে যুদ্ধাপরাধীদের রায় কার্যকর করবো। তার মানে কি? শুধু ক্ষমতায় আশার জন্য- যুদ্ধাপরাধীদের বিচার করেছেন ? আপনার মনের কোনো তাগিদ নেই ? নতুন একটা কথা শুনতেছি- ৫৭ ধারা । মানে কি ? লিখতে পারব না ? ৫৭ ধারাটি সবচেয়ে মারাত্মক । এখানে দুটি বিশেষ শব্দ ব্যবহার করা হয়েছে "ধর্মীয় অনুভুতি " আর " ভাবমুর্তি "। লেখাকে ভয় পাওয়ার কি আছে ? ভয় পেতে হবে আল্লাহকে। ধরে নিলাম আমি ভুল এবং মিথ্যা লিখলাম, এখন নিশ্চয় ভুল এবং মিথ্যাটা কেউ গ্রহন করবে না। ক্ষমতায় থাকলে কি সাধারন মানুষের ইচ্ছা অনিচ্ছার কোনো দাম দিবেন না ? জোর করে নিজেদের ইচ্ছা সাধারন মানুষের উপর চাপিয়ে দিতে হয় ? এই জন্য ভোট দিয়েছি ? যাই হোক, কয়দিন পর ঈদ । যারা কোরবানী দিবেন তাদেরকে বলতে চাই- “বনের পশু নয়, মনের পশু কোরবানী দাও!” এটা হয়তো কাব্যিক কথা! বাস্তবে মানুষ বনের পশু কোরবানী দেয় মনের পশুকে শান্তি দিতে।এযুগে, হজ্ব মানে ব্যাবসা । লেখা পড়া মানে ব্যাবসা । কোরবানী মানে ব্যাবসা । চারিদিকে শুধু ব্যবসা আর ব্যাবসা । মুছে যাক সকল জরা গ্লানি ও ক্লান্তি জাতি পাক কলঙ্ক থেকে মুক্তি, বাঙালি ফিরে পাক স্বস্তি । আজ শুধুই উল্লাস বয়ে যাক আনন্দের উচ্ছাস ।
                    
