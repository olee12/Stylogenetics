চলে গেলেন শ্রাবণী সেন




 
                        মাত্র দু বছর আগে বিয়ে হয়েছিল তাদের । সৌমিত্র - শ্রাবণী।
সৌমিত্র দেব (টিটো )। আমাদের সুহৃদ প্রতিম কবি । মৌলভীবাজারের ছেলে। 'মাধব কুন্ডের মেয়ে ' কবিতার বই
লিখে ব্যাপক ঝড় তুলেছিলেন নব্বই দশকে। তরুণ এই কবি 
এখন দৈনিক মানবজমিন -এর সহকারী সম্পাদক।
হঠাৎ হারালেন প্রিয়তমা স্ত্রী কে। বড় বেদনাময় এই অকাল প্রয়াণ।
শ্রাবণীর আত্মা চির শান্তি লাভ করুক।
==================================
রিপোর্ট/ দৈনিক আমাদের সময় / ২২ নভেম্বর ২০০৭
শ্রাবণী সেনের অকাল প্রয়াণ
অভিজিৎ ভট্টাচার্য
---------------------------------------------------
দৈনিক মানবজমিন-এর সাংবাদিক সৌমিত্র দেবের স্ত্রী ও চট্টগ্রাম বিশ্ববিদ্যালয় আবৃত্তি মঞ্চের সভাপতি শ্রাবণী সেন শাওন  মৃত্যুবরণ করেছেন। দীর্ঘদিন জটিল হেপাটাইটিস রোগে ভোগার পর গতকাল ভোর চারটায় তিনি বঙ্গবন্ধু শেখ মুজিব মেডিকেল কলেজ হাসপাতালের ইনটেনসিভ কেয়ার ইউনিটে মৃত্যুবরণ করেন। মৃত্যুকালে তার বয়স হয়েছিল মাত্র ২৬ বছর। কবি নিতাই সেনের মেয়ে আবৃত্তিকার ও সংস্কৃতিকর্মী শ্রাবণী সেন শাওন ছিল চট্টগ্রামের সংস্কৃতি অঙ্গনে এক আলোচিত নাম। শিক্ষাজীবনে অত্যন্ত মেধাবী ছাত্রী শাওন চট্টগ্রাম বিশ্ববিদ্যালয়ের দর্শন বিভাগ থেকে এমএ পরীক্ষায় প্রথম শ্রেণীতে প্রথম স্থান অর্জন করেন। সকালে তার মৃত্যু সংবাদ পেয়ে দৈনিক মানবজমিন-এর প্রধান সম্পাদক মতিউর রহমান চৌধুরী, কবি নাসির আহমেদ, বিমল গুহ, রবীন্দ্র গোপ, মোস্তাফা আল্লামা, আশরাফুল নওশাদ, কাজল ঘোষ, দিলদার হোসেন, পুলককান্তি ধর, শান্তনু চৌধুরীসহ তার আত্মীয়-স্বজন, বন্ধু-বান্ধব ও শুভানুধ্যায়ীরা হাসপাতালে ছুটে যান। পরে দুপুর দেড়টায় তাকে রাজধানীর পোস্তাগোলা শ্মশানঘাটে দাহ করা হয়। মৃত্যুকালে শাওন স্বামী, বাবা-মা, ভাই-বোনসহ অনেক আত্মীয়-স্বজন রেখে গেছেন।
 

                    সর্বশেষ এডিট : ০৯ ই ডিসেম্বর, ২০০৭  ভোর ৬:৪৫                

