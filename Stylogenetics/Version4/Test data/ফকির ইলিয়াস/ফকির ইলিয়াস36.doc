লেখার প্রত্যয় , প্রকাশনার সংকট




 
                        কেউ খুব ভালো লিখেন। লিখার প্রস্তুতি নেন কেউ। পড়া-জানা-অধ্যবসায় 
খুলে দেয় লেখালেখির দরোজা। এই ব্লগে অনেক ভালো লেখক আছেন।
অনেক লেখকের লেখা ,অনেক পাঠকের ভালো লাগে। আবার অনেক সমোঝদার, হৃদয়বান পাঠক আছেন - যারা লেখার পৃষ্টপোষকতা করেন উদারতা দিয়ে।
লেখালেখি যারা করেন তারা চান , তাদের লেখা প্রকাশিত হোক। কিন্তু দিনে দিনে প্রকাশনার সংকট যেনো বেড়েই চলেছে।
প্রকাশকরা প্রথম যে বিষয়টিকে নিরুৎসাহিত করেন তা হচ্ছে কবিতা। কবিতার বই ৫০০ কপি ছাপিয়েও চলে না। এমন একটা অভিযোগ শোনা যায় প্রতিনিয়ত।
অনেকে নিজে টাকা খরচ করে বই বের করেন । তারপর তা বিক্রি করে টাকা তুলার চেষ্টা করেন। অনেকের টাকা থাকে না । তাই মেধাবী লেখক/কবি হবার পরও বই বের করা হয় না তাদের। এটা বেদনাদায়ক।
আজকালের মুক্তবাজার অর্থনীতির মাঠে বই বের করলেই শুধু নয়, বইয়ের
বিজ্ঞাপন ছাপতে খরচ করতে হয় বেশ বড় অংকের টাকা। ৪০/ ৫০ হাজার টাকা চলে যায় বিজ্ঞাপনে। এটাই বাস্তবতা।
এই সংকটকালীন সময়ে ক্রমশ:ই ছোটো হয়ে আসছে প্রকাশনার ব্যাপৃতি।
মেধাবী অনেক লেখকই বন্চিত হচ্ছেন প্রকাশনা থেকে।
এ বিষয়ে আমি দুটো প্রস্তাবনা করতে চাই।
১। যারা সামর্থবান-সমোঝদার পাঠক, তারা কি তাদের প্রিয় কোনো মেধাবী লেখকের কোনো বই কে একক অথবা যৌথভাবে স্পনসর করতে
পারেন না ? একজন লেখকের স্বপ্ন পূরণে এগিয়ে আসতে পারেন না ?
২। যারা সৃজনশীল প্রকাশক , তারা লেখকদের কাছ থেকে টাকা না নিয়ে
(রয়ালটি দেয়া তো দূরের কথা !) কি প্রতি বছর অধিক সংখ্যক বই প্রকাশে আগ্রহ বাড়াতে পারেন না ? একটা প্রকাশনা সংস্থা তো মেধাকে  প্রথম বিবেচনা দিতে পারে। দেয়া দরকার ও। আর তা না হলে একটা জাতির, ভাষার সাহিত্য এগুবে কিভাবে ? 

                    সর্বশেষ এডিট : ২৩ শে নভেম্বর, ২০০৮  রাত ১১:৫৫                

