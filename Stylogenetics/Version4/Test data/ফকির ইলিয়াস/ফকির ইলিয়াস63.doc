চলে গেলেন বরেণ্য শিল্পী দেবদাস চক্রবর্তী




 
দৈনিক ভোরের কাগজ / ৬ ফেব্রুয়ারি ২০০৮ ..রিপোর্ট==================================শিল্পী দেবদাস চক্রবর্তীর প্রয়াণ------------------------কাগজ প্রতিবেদক : বরেণ্য চিত্রশিল্পী দেবদাস চক্রবর্তী আর নেই। পঞ্চাশের দশকের অন্যতম সেরা চিত্রকর ও এ দেশের আধুনিক চিত্রকলার অন্যতম পথিকৃৎ দেবদাস চক্রবর্তী গতকাল মঙ্গলবার সন্ধ্যা সাতটায় তার উত্তরার বাসভবনে মারা গেছেন। তার বয়স হয়েছিল ৭৫ বছর। তিনি গত পাঁচ বছর ধরে বাকরহিত ছিলেন ও নানা ধরনের জটিল রোগে ভুগছিলেন। তার মৃত্যু সংবাদ ছড়িয়ে পড়ার সঙ্গে সঙ্গে গতকাল রাজধানীর সংস্কৃতি অঙ্গনে শোকের ছায়া নেমে আসে। বন্ধু ও সুহৃদরা মরদেহের প্রতি শেষ শ্রদ্ধা জানাতে ছুটে যান তার বাসভবনে। পঞ্চাশ ও ষাটের দশকে তিনি নিরলস চিত্রসাধনা করেছেন। নিজেকে অতিক্রম করার জন্য সৃজনধারার নানা ধরনের পরীক্ষা-নিরীক্ষা করেছেন। মানুষ ও প্রকৃতি ছিল তার প্রিয় বিষয়। এ ছাড়া তার ড্রইঙের বিশিষ্টতা তার সৃজনী উৎকর্ষে ভিন্নমাত্রা দান করেছিল।ছাত্রাবস্থায় তিনি বামপন্থী আদর্শে আলোড়িত হয়েছিলেন। আমৃত্যু তিনি সেই আদর্শকে ধারণ করেছেন। সেজন্য তার শিল্পকর্মে মানুষের মর্মযাতনা প্রাধান্য বিস্তার করেছে।বাংলাদেশে তার ৭টি একক চিত্রপ্রদর্শনী হয়েছে। তিনি ১৯৫৬ সালে আর্ট কলেজ থেকে বিএফএ ডিগ্রি অর্জন করেন। ৫৮ থেকে ৭০ সাল পর্যন্ত তৎকালীন কৃষি মন্ত্রণালয়ের অধীন তথ্য অধিদপ্তরের সিনিয়র ডিজাইনার হিসেবে কাজ করেন। ১৯৭০-৮০ তিনি চট্টগ্রাম বিশ্ববিদ্যালয়ে চার"কলা বিভাগে শিক্ষকতা করেন। ১৯৭১ সালের মুক্তিযুদ্ধ চলাকালে মুজিবনগরে অস্থায়ী বাংলাদেশ সরকারের তথ্য অধিদপ্তরে শিল্পী কামর"ল হাসানের অধীনে ডিজাইনার হিসেবে কাজ করেন। মুক্তিযুদ্ধ চলাকালে তার অঙ্কিত একটি পোস্টার মুক্তিযোদ্ধাদের অনুপ্রাণিত করেছিল।১৯৭৭-৭৯ পর্যন্ত পোলান্ড সরকারের বৃত্তি নিয়ে তিনি ওয়ারস থেকে ছাপচিত্রে উচ্চতর শিক্ষা গ্রহণ করেন। ১৯৯৩ সালের ২৫ ডিসেম্বর তিনি শরীয়তপুরে জন্মগ্রহণ করেন। মৃত্যুকালে তিনি দুই পুত্র গৌতম ও র"শো এবং অগণিত বন্ধুবান্ধব রেখে গেছেন।চিত্রশিল্পে অসামান্য অবদানের জন্য দেবদাস চক্রবর্তী ১৯৯০ সালে সংস্কৃতি ক্ষেত্রে বাংলাদেশের সর্বোচ্চ বেসামরিক পুরস্কার একুশে পদক লাভ করেন। বাংলাদেশ ছাড়াও জার্মানি, পোলান্ড, র"মানিয়া, যুগোশ্লাভিয়া, যুক্তরাজ্য, যুক্তরাষ্ট্র, জাপান, হংকং ও মালয়েশিয়ায় তার ছবির প্রদর্শনী হয়েছে। জাতীয় ও আন্তর্জাতিকভাবে তিনি বেশ কয়েকবার পুরস্কৃত হয়েছেন। প্রয়াতের মরদেহ গতরাতে বারডেমের মরচুয়ারিতে রাখা হয়। আজো সেখানে থাকবে। সর্বস্তরের মানুষের শ্রদ্ধা নিবেদনের জন্য আগামীকাল বৃহস্পতিবার তার মরদেহ কেন্দ্রীয় শহীদ মিনারে নেওয়া হবে। এরপর তার মরদেহ গবেষণার জন্য ইব্রাহিম মেডিকেল কলেজকে দান করা হবে।বাংলাদেশের আধুনিক চিত্রকলার অন্যতম চিত্রকর দেবদাস চক্রবর্তীর মৃত্যুতে বেঙ্গল গ্যালারি অব ফাইন আর্টস গভীর শোক প্রকাশ করছে। তার মৃত্যুতে আধুনিক সৃজন ধারার ভুবনে এক বড়ো ধরনের শূন্যতা সৃষ্টি হলো।মানুষ, প্রকৃতি তার সকল বৈচিত্র্য নিয়ে তার চিত্রপটে ধরা দিয়েছিল। এমনকি তিনি সামাজিক অঙ্গীকারের যে চেতনাকে ছাত্রাবস্থায় ধারণ করেছিলেন তা তার সৃজনী উৎকর্ষে বিশেষ মর্যাদায় প্রতিফলিত হয়েছে। আধুনিকতার পথ নির্মাণে তার সৃজনী ও সাহসী উদ্যম যে কোনো নবীনের জন্য অনুকরণীয় দৃষ্টান্ত হয়ে থাকবে।       

