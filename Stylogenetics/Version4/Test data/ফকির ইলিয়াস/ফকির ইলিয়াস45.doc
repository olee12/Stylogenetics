দারিদ্র , আজন্ম পাপ ও আমাদের রাজনীতিবিদগণ




 
                        না , দারিদ্র বিমোচন সম্মেলনে যাবেন না বেগম খালেদা জিয়া। যাবেন , বলে জানিয়েছিলেন। এখন সিদ্ধান্ত পাল্টেছেন। কেন পাল্টালেন ? এর
নেপথ্য কারণ কি ? 
এ বিষয়ে একটা রিপোর্ট ছাপা হয়েছে ১৭ অক্টোবর ২০০৯ শনিবার এর
 দৈনিক মানবজমিন এ ।
রিপোর্ট টি পড়া যাক ........
http://www.manabzamin.net/lead-05.htm খালেদা বিচলিত যে কারণে  স্টাফ রিপোর্টার: স্থায়ী কমিটির সদস্যরাও জানতেন না বেগম খালেদা জিয়া এরকম সিদ্ধান্ত নেবেন। বৃহস্পতিবার রাতে স্থায়ী কমিটির বৈঠকেও বিষয়টি নিয়ে আলোচনা হয়নি। শুক্রবার সকালে স্থায়ী কমিটির সদস্যরা জানতে পারেন, বিকালে একটি সংবাদ সম্মেলন হবে। কি বলবেন এই সম্মেলনে তাও ছিল তাদের কাছে অজানা। অনেকটা নাটকীয়ভাবে বেগম জিয়া দারিদ্র্য নিরসনে আয়োজিত সর্বদলীয় জনসমাবেশে যোগ দেবেন না- এই ঘোষণা দেন। ক’দিন আগে তিনি নিজেই এই সমাবেশে যোগ দেয়ার ঘোষণা দিয়েছিলেন। দাওয়াতপত্রও বিলি করা হয়েছিল। স্পিকার সরকার ও বিরোধী দলীয় হুইপদের নিয়ে সংবাদ সম্মেলনে আশাবাদও ব্যক্ত করেছিলেন। বলেছিলেন, এক মঞ্চে দুই নেত্রীর বক্তব্য প্রদান হবে এক অবিস্মরণীয় মুহূর্ত। কিন্তু শেষ মুহূর্তে খালেদা কেন এই সিদ্ধান্ত নিলেন তা এখনও অস্পষ্ট। যদিও তিনি সংবাদ সম্মেলনে একাধিক কারণের কথা উল্লেখ করেছেন। নানা সূত্রে জানা গেছে, সাবেক উপমন্ত্রী আবদুস সালাম পিন্টুর ওপর নির্যাতনের কাহিনী শুনে খালেদা বিচলিত হয়েছেন। তাকে রিমান্ডে নিয়ে বলানোর চেষ্টা চলছে, ২১শে আগস্টের গ্রেনেড হামলার সঙ্গে খালেদা পরিবারের একজন সদস্য জড়িত রয়েছেন। এটা শোনার পর খালেদা সিদ্ধান্ত নেন দারিদ্র্য বিমোচনের লক্ষ্যে আয়োজিত সমাবেশে যোগ না দেয়ার। একাধিক বিএনপি নেতার সঙ্গে যোগাযোগ করা হলে তারা সরাসরি কোন মন্তব্য করতে চাননি। তারা শুধু বলেছেন, আদালত নিরপেক্ষ ভূমিকা পালন না করায় এই সমাবেশে যোগ দেয়া তাদের পক্ষে সম্ভব নয়।
  দারিদ্রতা মানুষের জীবনে একটা দুঃসহ সময়। কবির ভাষায় 'জন্মই যাদের আজন্ম পাপ '।
আচ্ছা , এই যে দারিদ্রতা - তা কে সৃষ্টি করে ? মানুষ যে সামাজিক 
নিষ্পেষনের শিকার হয় এর জন্য দায়ী কে বা কারা ?
আমরা উন্নত বিশ্বের উদাহরণ দেবো না। দেবো প্রতিবেশী দেশগুলোর উদাহরন। ভারত , মালয়েশিয়া , সিংগাপুর ।
দারিদ্র বিমোচনেও আমাদের রাজনীতিকরা ঐক্যবদ্ধ হতে পারবেন না 
এটা কেমন কথা ?
সংবাদ সম্মেলন করে বেগম জিয়া যা বলেছেন , তা তো তিনি ঐ মন্চে
গিয়ে বলতে পারতেন। কেন গেলেন না ?
সন্দেহ নেই , বিএনপি বেশ ক্রান্তিকাল অতিক্রম করছে। কিন্তু সরকার বা
মহাজোট কি খুব নিরাপদে আছে ? 
না নেই। যে সরকার চিনি , পিয়াজ সামাল দিতে পারে না - সেই সরকারকে খুব শক্তিশালী বলি কিভাবে ?
এটা জাতির বড় দুর্ভাগ্য , এসব মৌলিক কিছু ইস্যুতেও আমাদের রাজনীতিকরা ঐক্যবদ্ধ হতে পারছেন না। 
এই দীনতা কি আদৌ ঘুচবে না ?
 ছবি - কিম জোনস

                    সর্বশেষ এডিট : ১৭ ই অক্টোবর, ২০০৯  সকাল ৯:০২                

