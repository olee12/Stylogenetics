কে হচ্ছেন নতুন পোপ_ রেজা ঘটক




 
                        ৮৫ বছর বয়সে পোপ ষোড়শ বেনেডিক্ট ২৮ ফেব্রুয়ারি ২০১৩ অনেকটা হঠাৎ করেই পদত্যাগ করেন। প্রায় ছয়শো বছরের মধ্যে ভ্যাটিকানের সেন্ট পিটার্স বাসিলিকায় কোনো পোপের পদত্যাগের ঘটনা এটাই প্রথম। এর আগে ১৪১৫ সালে দ্বাদশ গ্রেগরি পোপ পদত্যাগ করেছিলেন। এখন তাই সেন্ট পিটার্সে নতুন পোপ নির্বাচনে রোমান বিশপগণ ব্যস্ত সময় কাটাচ্ছেন।
 কিভাবে নতুন পোপ নির্বাচন করা হয়? সাধারণত কলেজ অব কার্ডিনালদের সংখ্যাগরিষ্ঠ ভোটে নতুন পোপ নির্বাচিত হন। কলেজ অব কার্ডিনাল হল চার্চের সবচেয়ে সিনিয়র প্রতিনিধিদের পরিষদ। যাদেরকে বলা হয় আর্চ বিশপ। রোমান ক্যাথলিক চার্চগুলোর যে সকল বিশপগণ পোপ কর্তৃক নির্বাচিত হন কেবল তারাই কলেজ অব কার্ডিনালের সদস্য হবার যোগ্য। এসব সিনিয়র বিশপগণ নতুন পোপ নির্বাচনে গোপন ভোট প্রদান করবেন। এই ভোট প্রক্রিয়ায়কে বলা হয় পাপাল নির্বাচন বা কনক্লেভ। 
 বর্তমানে সারা বিশ্বের ৬৯টি দেশের রোমান চার্চগুলোতে মোট ২০৩ জন কার্ডিনাল আছেন। কিন্তু ১৯৭৫ সালে কনক্লেভ পদ্ধতির আইনে কিছুটা সংশোধন করা হয়। সংশোধিত কনক্লেভ আইন অনুযায়ী, ৮০ বছরের বেশি বয়সি বিশপগণ কনক্লেভে ভোট প্রদান করতে পারবেন না। ওদিকে ইন্দোনেশিয়ার জাকার্তার ৭৮ বছর বয়সি আর্চ বিশপ জুলিয়াস রিয়াদি দরমাতমাদজা ঘোষণা করেছেন যে, তিনি রোমে ভ্রমনের জন্যে শারীরিকভাবে যথেষ্ঠ ফিট নন। আবার বৃটেনের সবচেয়ে সিনিয়র আর্চ বিশপ কেইথ ও'ব্রেইন ঘোষণা করেছেন যে, বর্তমান পোপের পদত্যাগ আইন অনুযায়ী করা হয়নি। এজন্য তিনি ভোটে অংশগ্রহন করবেন না। সাধারণত কলেজ অব কার্ডিনালের সবচেয়ে সিনিয়র বিশপ কনক্লেভে নির্বাচন কমিশনারের দায়িত্ব পালন করে থাকেন। যিনি আসলে কলেজ অব কার্ডিনালের ডিন। কলেজ অব কার্ডিনালের বর্তমান ডিন হলেন ইতালির আর্চ বিশপ অ্যাঞ্জেলো সোডানো। কিন্তু তাঁর বয়স ৮৫ বছর হওয়ায় তিনিও ভোট প্রদান করতে পারবেন না। তাই তাঁর জায়গায় নতুন পোপ নির্বাচনে ডিনের দায়িত্ব পালন করবেন ইতালির আরেক সিনিয়র আর্চ বিশপ জিওভান্নি বাতিস্তা। 
বর্তমানে ৬৭ জন আর্চ বিশপ হলেন পদত্যাগ করা পোপ ষোড়শ বেনেডিক্ট কর্তৃক নির্বাচিত। আর ৪৯ জন আর্চ বিশপ হলেন দ্বিতীয় পোপ জন পল কর্তৃক নির্বাচিত। এছাড়া ৬০ জন আর্চ বিশপ আছেন ইউরোপের, ২১ জন ইতালির, ১৯ জন ল্যাটিন আমেরিকান, ১৪ জন উত্তর আমেরিকার, ১১ জন আফ্রিকার, ১০ জন এশিয়ার এবং ১জন ওসেনিয়া বা অস্টেলিয়ার আর্চ বিশপ। আবার নতুন পোপ নির্বাচনের আগ পর্যন্ত চার্চের দায়িত্ব পালন করবেন আর্চ বিশপ তারকিশিও বারতেনে। যিনি ভ্যাটিকানের সেন্ট পিটার্সের চেম্বারলিনের বা প্রধান বিশপের দায়িত্ব পালন করবেন কনক্লেভের সময়ে।
প্রধান বিশপের দায়িত্ব হল নতুন পোপ নির্বাচনে সময়ে সব বিষয়ে তদারকি করা। যার মধ্যে রয়েছে রোজ চারবার ভ্যাটিকানের সিসটাইন চ্যাপেলের মধ্যে কার্ডিনালদের ভোট প্রদান সুপারভাইস করা। এই সময়ে গোটা পৃথিবী থেকে ভ্যাটিকানের সিসটাইন চ্যাপেলের সবাই থাকবেন বিচ্ছিন্ন। কেউ কোনো ক্যামেরা ব্যবহার করতে পারবেন না। মোবাইল ফোন ব্যবহার করতে পারবেন না। এমন কি সংবাদপত্রও পড়তে পারবেন না। 
নিয়ম অনুযায়ী একজন ব্যাপটিস্ট ক্যাথলিক হবেন নতুন পোপ। কিন্তু তাঁকে ভোট দিয়ে নির্বাচন করবেন এই সকল আর্চ বিশপ বা কার্ডিনালগণ। সাধারণত সিনিয়র কোনো আর্চ বিশপ কোয়ালিশন পদ্ধতিতে সংখ্যাগরিষ্ঠ ভোট পেয়ে পোপ নির্বাচিত হতে পারেন। কিন্তু তাঁদের কিছু পদ্ধতি অনুসরণ করতে হয়। 
 সিকরেট কনক্লেভ বা গোপন চাবি! সিকরেট কনব্লেভ একটি চাবি দিয়ে লক করা থাকে। আর্চ বিশপদের সবাইকে এই মর্মে ঐক্যমত্য হতে হয় যে, তাঁরা সবাই এই গোপন বার্তাটি অনুসরণ করবেন। যা একটি চাবি দিয়ে লক করা থাকে। দ্বিতীয় পোপ জন পল আইন করেছিলেন যে, নতুন পোপ নির্বাচনে সাধারণ সংখ্যাগরিষ্ঠ ভোটের চেয়ে একটি ভোট বেশি পেলেই নতুন পোপ নির্বাচিত করা যাবে। কিন্তু পোপ ষোড়শ বেনেডিক্ট নতুন আইন করছেন যে, নতুন পোপকে দুই তৃতীয়াংশ সংখ্যাগরিষ্ঠতার চেয়েও এক ভোট বেশি পেতে হবে। সাধারণত সিসটাইন চ্যাপেলে নতুন পোপ নির্বাচনের ভোট শুরু হবার আগে সকল দরজা জানালা বন্ধ করা হয়। সকল মাইক্রোফোন, ক্যামেরা, মোবাইল, সংবাদপত্র সবকিছু নিষিদ্ধ করা হয় চ্যাপেলের ভেতরে। দুইজন ডাক্তার থাকতে পারবেন আর্চ বিশপদের সেবা করার জন্যে। আর একাধিক ভাষার কয়েকজন ট্রানস্লেটর থাকতে পারবেন যারা সবাই বিশপদের মত ধার্মিক আর পবিত্র। যাদের কাজ হবে অন্য ভাষার অনুবাদ কাজ করা।
 ভোট পদ্ধতি!     সিসটাইন চ্যাপেলে যেদিন ভোট শুরু হবে সেদিন সকল আর্চ বিশপগণ ঈশ্বরকে সাক্ষী রেখে শপথ নেবেন। এই নির্বাচন প্রত্রিয়ায় প্রত্যেক বিশপকে মোট পাঁচটি ব্যালেট পেপার দেওয়া হবে। 
প্রথম দিন সন্ধ্যায় দেওয়া হয় প্রথম ব্যালট পেপার। পরদিন সকালে দেওয়া হবে প্রত্যেককে দুইটি করে ব্যালট পেপার। আর ওইদিনই বিকালে দেওয়া হবে আরো দুইটি ব্যালট পেপার। আর্চ বিশপগণ সেই বিশেষ ব্যালেট পেপারে একজন নতুন পোপের নাম লিখবেন। সবচেয়ে বেশি ভোট যে নামের বিপরীতে পরবে, সেই নামেই নতুন পোপ নির্বাচিত হবে। ভোট গ্রহন শেষ হলে সকল ব্যালেট পেপার একত্র করে তারপর খোলা হবে। তারপর গণনা করা হবে। তারপর সংখ্যাগরিষ্ঠ ভোটে নতুন পোপ নির্বাচিত হলে ব্যালট পেপার একত্র করে পোড়ানো হবে। সিসটাইন চ্যাপেলের লম্বা চিমনির মাধ্যমে বাইরে ধোয়ার সাহায্যে যে সিগন্যাল যাবে, তা দেখেই বোঝা যাবে নতুন পোপ নির্বাচন সম্পন্ন হয়েছে কিনা। চিমনি দিয়ে যতোক্ষণ কালো ধোয়া বের হবে ততোক্ষণ ধরে নিতে হবে নতুন পোপ নির্বাচন হয়নি। যখনই সাদা ধোয়া চিমনি পথে বের হতে শুরু করবে, তার অর্থ হল নতুন পোপ নির্বাচন সম্পন্ন্ হয়েছে। 
 সিসটাইন চ্যাপেলের চিমনির দিকে থাকবে উৎসুক জনতার দৃষ্টি। যতোক্ষণ না সাদা ধোয়া বের না হবে ততোক্ষণ নতুন পোপ নির্বাচন হয়নি বুঝতে হবে। নতুন পোপ নির্বাচন সম্পন্ন হলে নতুন পোপ সেন্ট পিটার্সের সিসটাইন চ্যাপেলের ব্যালকনিতে আসবেন। আর তখন থেকেই তাঁকে নতুন পোপ নামে ডাকা হবে। সেই নতুন নামটি অবশ্য কী হবে তা ঠিক করবেন নতুন নির্বাচিত হওয়া পোপ। যাঁকে প্রশ্ন করা হবে- আমাদের নতুন পোপ, তুমি কি নাম চাও? তখন তিনি একটি নাম উচ্চারণ করবেন। আর তখন থেকেই সেই নামে নতুন পোপ পরিচিত হবেন।   


                    সর্বশেষ এডিট : ১৩ ই মার্চ, ২০১৩  রাত ৯:৫০                

