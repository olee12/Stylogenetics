হিচকক দ্য মাস্টার অব সাসপেন্স___




 
                         'HITCHCOCK'(2012), A love story between influential filmmaker Alfred Hitchcock and wife Alma Reville during the filming of Psycho in 1959.Director: Sacha GervasiWriters: John J. McLaughlin (screenplay), Stephen Rebello (book)Stars: Anthony Hopkins, Helen Mirren, Scarlett Johansson আলফ্রেড হিচকককে বলা হয় Master of suspense. আলফ্রেড হিচককের 'সাইকো' ছবি'র প্রেক্ষাপটে চলচ্চিত্রকার সাচা গার্ভাসি ২০১২ সালে নির্মাণ করলেন 'হিচকক' ছবিটি। ছবিতে হিচককের চরিত্রে অভিনয় করেছেন অ্যান্টনি হপকিন্স। আর হিচককের স্ত্রী আলমা রিভিলি'র চরিত্রে অভিনয় করেছেন হেলেন মিরেন। ছবিতে হিচককের চরিত্রটি পুরোপুরি ফুটিয়ে তুলেছেন হপকিন্স। 'সাইকো' ছবি'র শুটিংয়ের সময় হিচকক শুটিং ইউনিটের সবাইকে শুটিং শুরুর আগে নিজে শপথ করান। শুটিং ইউনিটের কেউ শুটিং চলাকালীন ইউনিটের বাইরে কারো কাছেই ছবি'র কোনো খবরাখবর প্রকাশ করতে পারবে না। 'সাইকো' শুটিং কালে হিচককের একবার চরম মেজাজ খারাপ হয়েছিল। শুটিং বন্ধ করে দিয়ে তিনি বাসায় চলে যান। কারণ, তার স্ত্রী এক লেখকের প্রেমে পড়েছিল যার হাতে নাতে প্রমাণ পেয়েই তার মনের দশা ওরকম হয়েছিল। হিচককের ছবি'র প্রধান বৈশিষ্ট্য ছবি'র শেষে তিনি নিজে একটা ছোট্ট ইন্টারভিউ দিতেন। এটাকে তিনি বলতেন সিগনেচার। আর ছবি'র যখন প্রিমিয়ার শো হত, হিচকক চলে যেতেন পর্দার পেছনে। সেখান থেকে তিনি লুকিয়ে লুকিয়ে দর্শকদের প্রতিক্রিয়া দেখতেন। 'সাইকো' ছবিতে বাথরুমে শাওয়ার করার সময় প্রেমিক তার প্রেমিকাকে খুন করতে উদ্দত হয়। এই সিনটি করতে গিয়ে হিচকক নিজেই নায়ককে দেখিয়ে দেন কিভাবে সত্যিকার ভয় লাগাতে হবে। নায়িকা মনে করেছিল তাকে বুঝি হিচকক সত্যি সত্যিই খুন করে ফেলবেন। পরে ওই নায়িকা'র শাওয়ার ছেড়ে গোছলে খুব সমস্যা হত। ওই সিনটা তার জীবনে এতো বেশি প্রভাব ফেলেছিল যে, সে আর শাওয়ারে গোছল করতে পারত না। হিচককের যারা 'দ্য বার্ড', 'সাইকো', 'দ্য ৩৯ স্টেপস', 'মিস্টার অ্যান্ড মিসেস স্মিথ', 'মার্ডার', 'নটোরিয়াস', বা 'ব্ল্যাকমেইল' ছবিগুলো দেখেছেন, তারা জানেন হিচকক সত্যকে কিভাবে চলচ্চিত্রায়ন করতেন। হিচকক নিজে বলতেন, আমার ছবি'র কোনো কিছুই মিথ্যে নয়, সবটুকুই সত্য'। হিচকক 'সাইকো'র শুটিং করার সময় প্রযোজক বলছিলেন, বাথরুমে খুনের দৃশ্য আমেরিকায় দেখানো যাবে না। জবাবে হিচকক বলেছিলেন, তাহলে ফ্রান্সে দেখানো হবে। পরে অবশ্য 'সাইকো' ছবিটি গোটা দুনিয়ায় বাজিমাত করেছিল। এবং হিচককের সবচেয়ে ব্যবসাসফল ছবি 'সাইকো'। যারা হিচকককে বুঝতে চান, তারা সাচা গার্ভাসি'র 'হিচকক' ছবিটি দেখতে ভুলবেন না...

