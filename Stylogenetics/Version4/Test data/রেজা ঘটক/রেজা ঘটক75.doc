ভারতের বিপক্ষে ওয়ানডে সিরিজে আমাদের নির্বাচকদের মাথা নষ্ট !!!





                        ভারতের বিপক্ষে তিন ম্যাচের ওয়ানডে সিরিজে বাংলাদেশ দল:  মাশরাফি বিন মুর্তজা (অধিনায়ক), তামিম ইকবাল, সৌম্য সরকার, মুমিনুল হক, মুশফিকুর রহিম,  সাকিব আল হাসান (সহ-অধিনায়ক), সাব্বির রহমান,  নাসির হোসেন, আরাফাত সানি , তাসকিন আহমেদ,  রুবেল হোসেন, রনি তালুকদার, লিটন কুমার দাস, মুস্তাফিজুর রহমান।ওয়ান ডে দলে আবারো নির্বাচকরা মোমিনুলকে দলে রেখেছে। এই ছেলেটাকে ওয়ান ডে তে টানাটানি করে ওর টেস্ট ক্যারিয়ার শেষ করতে চায় আমাদের গবেট মস্তিস্কের নির্বাচকগণ। ভারতের বিপক্ষে মিরপুর শের-ই-বাংলা জাতীয় ক্রিকেট স্টেডিয়ামে ১৮, ২১ ও ২৪ জুন তিনটি ওয়ানডে খেলবে বাংলাদেশ। কিন্তু দলে ব্যাটসম্যান কোথায়? বোলারের এতো ছড়াছড়ি কেন? ব্যাটসম্যানের সংখ্যা পোষাতেই কী মোমিনুলকে আবারো ওয়ান ডে তে রাখা হয়েছে?যদি তামিম ইকবাল আর রনি তালুকদার ওপেন করে তাহলে সৌম সরকারকে ওয়ান ডাউনে নামানো হোক। চার ও পাঁচ নাম্বারে মুশফিকুর রহিম ও শাকিব আল হাসান খেলুক। ছয় ও সাত নাম্বারে নাম্বারে লিটন কুমার দাস ও নাসির হোসেন খেলুক। এখন প্রশ্ন হল আট, নয়, দশ ও এগারো  নাম্বারে কে কে খেলবে?যদি রনি ওপেন করে তাহলে মাশরাফি বিন মুর্তজা আট নাম্বারে, নয় নাম্বারে তাসকিন আহমেদ,  দশ নাম্বারে রুবেল হোসেন ও এগারো নাম্বারে মুস্তাফিজুর রহমান। তাহলে ব্যাটসম্যান হিসেবে পাচ্ছি তামিম, রনি, সৌম্য, মুশফিক, শাকিব, লিটন আর নাসিরকে। আর বোলার হিসেবে পাচ্ছি মাশরাফি, তাসকিন, রুবেল ও মোস্তাফিজকে। এমন কি প্রয়োজনীয় মুহূর্তে মাশরাফিও ভালো ব্যাট করতে জানে। সেক্ষেত্রে চার পেসার পাচ্ছি দলে। সঙ্গে শাকিব আর নাসিরের স্পিন তো আছে। এ গেল আমার ফার্স্ট সিলেকশান।আমার দ্বিতীয় চয়েস হল, তামিম আর সৌম্য যদি ওপেন করে, তাহলে ওয়ান ডাউনে লিটন খেলুক। চার-পাঁচে মুশফিক-শাকিব। ছয় নাম্বারে নাসির, সাত নাম্বারে সাব্বির হোসেন, আট, নয়, দশ ও এগারো নাম্বারে মাশরাফি, তাসকিন, রুবেল ও মুস্তাফিজুর। সেক্ষেত্রে ব্যাটসম্যান পাচ্ছি তামিম, সৌম্য, লিটন, মুশফিক, শাকিব, নাসির আর সাব্বিরকে। আবার বোলার হিসেবে পাচ্ছি চার পেসার মাশরাফি, তাসকিন, রুবেল ও মুস্তাফিজকে। এবং স্পিন হিসেবে পাচ্ছি শাকিব, নাসির ও সাব্বিরকে। কিন্তু মোমিনুলকে তিন নাম্বারে নিলে আমার অলটানেটিভ একটা বোলার শর্ট থাকছে। সেক্ষেত্রে লিটন যদি চার নাম্বারে খেলে, মুশফিক, শাকিব ও নাসিরের ব্যাটিং অর্ডার লোয়ার হচ্ছে। তখন একজন বোলার দলে কম থাকবে। কারণ তখন মাশরাফি ছাড়া রুবেল, তাসকিন ও মোস্তাফিজদের থেকে দুইজন নিতে হচ্ছে। কারণ শাকিব আর নাসিরের সঙ্গে তখন হয়তো সাব্বির থাকবে। তখন বাংলাদেশের বোলিং আক্রমন একটু দুর্বলই হয়ে যায়। ভারতের ব্যাটিং লাইনআপকে আমাদের বোলিং শক্তি দিয়েই গুড়িয়ে দেবার মত সামর্থ্য নিয়েই মাঠে নামতে হবে। আন্দাজে দলে একজন ব্যাটসম্যান বেশি নিয়ে বোলার একজন কম নিলে, বাংলাদেশ দল একটু পিছিয়ে থাকবে। এখন দেখা যাক নির্বাচকরা কি করেন? ভারতের মত শক্তিশালী দলের বিরুদ্ধে আমাদের এক্সপারিমেন্ট করার সুযোগ নেই। মাহমুদউল্লাহ রিয়াদ ইনজুরিতে না থাকলে এই সমস্যা অনেকটা কাটিয়ে ওঠা যেত। কারণ রিয়াদ প্রয়োজনে বল হাতে ভালো করতে পারেন। যা মোমিনুলকে দিয়ে ওয়ান ডে তে প্রত্যাশা করা হবে চরম বোকামি।বাংলাদেশের উচিত চার পেসার, দুই স্পিনার কম্বিনেশান রাখা। অথবা তিন পেসার তিন স্পিনার রাখা। সেক্ষেত্রে ব্যাটসম্যান কে কোন পজিশানে খেলবে, সেটাও একটা কঠিন হিসাব। কারণ প্রথমেই যদি টাইগার্সদের ব্যাটিং ধ্বস শুরু হয়, তাহলে দুর্বল ব্যাটিং লাইনআপ নিয়ে ঝুঁকি থাকবে। আবার ব্যাটসম্যান আটজন নিয়ে বসে থাকলে বোলিং দুর্বলতার কারণে আমরা পিছিয়ে থাকব। আমি বলতে চাই, মোমিনুলকে বাইরে রেখে ওর টেস্ট ক্যারিয়ার নিয়ে নির্বাচকদের এই তামাশা বন্ধ করা উচিত। মোমিনুল শুধু টেস্ট খেলুক। ওয়ান ডে দলে একে নেওয়া মানে নতুন একটা ছেলের ক্যারিয়ার আটকে রাখা। তাই মোমিনুলকে বাইরে রেখে রনি, লিটন, মোস্তাফিজ এই তিনজনকেই সুযোগ দেওয়া হোক। বিশ্বকাপে টাইগার্সদের পারফর্মেন্স দেখার পর ভারত এমনিতেই একটু আতংকে থাকবে। সেই আতংক মাথায় রেখেই বিধ্বংসি বোলিং লাইনআপ রাখা হোক। যাতে রোহিত-ধাওয়ান-কোহলি-রায়ানে, ধোনিরা দাঁড়াতেই না পারে। বোলিং দিয়েই বাংলাদেশ ভারতের বিরুদ্ধে জিতবে। ব্যাটিং দিয়ে ওদের সঙ্গে পাল্লা দেওয়াটা হবে বোকামি। কারণ ওরা তিন পেসার ও দুই স্পিনার নিয়ে দল করবে। আর পাঁচজন সেরা ব্যাটসম্যান তো দলে ওরা রাখবেই। বাংলাদেশের বিপক্ষে ভারতের টেস্ট ম্যাচ শেষ হলে ওদের ওয়ান ডে ক্যাপ্টেন কিন্তু ধোনি থাকবে। ধোনির সঙ্গে যোগ দেবে সুরেশ রায়ানা, রবিন্দ্র জাদেজা। এছাড়া মোহিত শর্মা ও স্টুয়ার্ট বিন্নিও যোগ দিতে পারে। সেক্ষেত্রে ভারতের যে একাদশ দেখা যাবে তা হল:রোহিত শর্মা, শেখর ধাওয়ান, বিরাট কোহলি, সুরেশ রায়ানা, এমএস ধোনি, রবিন্দ্র জাদেজা, রবিচন্দন অশ্বিন, মোহিত শর্মা, উমেশ যাদব, অক্সার প‌্যাটেল ও ভূবনেশ্বর কুমার। তবে ওদের অনেক বিকল্প আছে। অজিংকা রাহানে, ধাওয়াল কুলকার্নি, স্টুয়ার্ট বিন্নি ও অম্বতি রাইডু দলে আছেন। ওরা একজন ব্যাটসম্যান বেশি নিলেও বোলার হিসেবে কোনো ঘাটতি থাকবে না ওদের। তবে ভারতীয় ওয়ানডে দলে এবার মিডিয়াম পেসারদের বেশি ছড়াছড়ি। মোহাম্মদ সামি ইনজুরিতে থাকায় ভারতের বোলিং অ্যাটাক কিছুটা দুর্বল থাকবে। যা অবশ্য জাদেজা, রায়ানা, কোহলি এরা বল করে পুশিয়ে দেবার চেষ্টা করবে। তবে ভারত যে বাংলাদেশের বিপক্ষে কোনোভাবেই দুর্বল একাদশ নিয়ে মাঠে নামছে না, এটা প্রায় শতভাগ নিশ্চিত। বিশ্বকাপের চরম বিতর্কিত কোয়ারর্টার ফাইনালে বাংলাদেশের বিপক্ষে জিতে ভারত অস্ট্রেলিয়ার সঙ্গে সেমি-ফাইনাল খেলার সুযোগ পেয়েছিল। বিশ্বকাপের পর বাংলাদেশের সঙ্গে তাই প্রথম মুখোমুখি ভারত দল সতর্ক থাকবে সিরিজ হার এড়াতে। ভারতীয় শিবিরে বিশ্বকাপের টাইগার্সদের যে আতংক এখনো ভর করে আছে, সেই সুযোগ কাজে লাগিয়েই আমাদের জিততে হবে। তিন ম্যাচ ওয়ানডে সিরিজে টাইগার্সদের জয়ের কোনো বিকল্প নেই। যদি আমরা সিরিজ হারি, তাহলে ভারত বলার একটা দারুণ মওকা পাবে যে, সেমি-ফাইনালে তারা যোগ্য দল হিসেবে গিয়েছিল। ভারত যে বিশ্বকাপে টাইগার্সদের চেয়ে দুর্বল ছিল, তা প্রমাণ করতে হবে এই সিরিজ জয় করে। সিরিজ জয় ছাড়া টাইগার্সদের সামনে অন্য কোনো বিকল্প নেই। জয়তু টিম টাইগার্স। জয়তু বাংলাদেশ ক্রিকেট।..............................১৪ জুন ২০১৫ঢাকা     

                    সর্বশেষ এডিট : ১৪ ই জুন, ২০১৫  ভোর ৫:৩৫                

