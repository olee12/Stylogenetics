বলগার (ব্লগার) তানভীর এবং একজন মফিজ !!





                        -ভাই আপনে নাস্তিক ?
আমি একটু টাসকির মত খেলাম ! বলে কি এই পিচ্চি ? আমি আর একটু ভাল করে মফিজের দিকে তাকালাম ! মফিজ আমাদের গ্রামেরই ছেলে ! এতিম । এখান কার হাফেজিয়া মাদ্রাসায় পড়া শুনা করে ! আগে আমাদের নানীর বাড়িতে দুবেলা খেত তাই একে চিনি মোটামুটি ! 
শুক্রবারে নামাজ থেকে বের হয়ে বন্ধুদের সাথে আড্ডা মারছিলাম ! আসলে অনেক দিন পরে বাসায় এসেছিতো ! আর শুক্রবারে সবাই ফ্রী থাকে ! এরই ভিতর এই ঝামেলা ! 
মমিন পাশেই ছিল । মফিজ কে বলল
-এই কি বলছিস এই সব ?
আমি মমিনকে একটু থামিয়ে দিয়ে বললাম
-আমি নাস্তিক তোমাকে কে বলল?
মফিজ বলল
-আপনে বলগার না ?
-বলগার ? 
আমি একটু চিন্তিত হয়ে গেলাম ! বলগার আবার কি জিনিস ! 
আমি বললাম
-বলগার মানে ?
-ঐ যে আপনারা ঢাকায় কি যেন আন্দোলন না কি করতাছেন বলগার রা ?
-বলগার ?
এবার আমি বুঝলাম ! খানিকটা হাসলাম মনে মনে !
-আচ্ছা আচ্ছা ব্লগার !! হাহাহা !!     -অই তো ! আপনে বলগার না ? 
-হ্যা ! আমি ব্লগিং করি ! এর সাথে নাস্তিকের কি সম্পর্ক ?
-চেয়ারম্যান বলল যে যারা এই সব করে তারা সবাই নাস্তিক ! 
-ডালিম ভাই !!
প্রথমে মফিজের মুখে নাস্তিকের কথা শুনে মনে হয়েছিল খুব একটা ঝাড়ি মারবো । কিন্তু চেয়ারম্যান মানে ডালিম ভাইয়ের কথা শুনে মনে হল এই মফিজের কোন দোষ নাই ! আমার যতদুর মনে হয় আমি ব্লগে লিখি, কি লিখি  এটা এই মফিজের জানার কথা না ! ডালিম ভাই ই বলেছে ! আর এরা তাই বিশ্বাস করেছে ।
অবশ্য না বিশ্বাস করে যাবে কই ! ডালিম ভাই আমাদের উপজেলার চেয়ারম্যান ! মুখে খুব একটা স্বীকার না করলেও জামাতের সাপোর্টার ! তার উপর এই মাদ্রাসাটার বেশ খানিকটা চলে তার টাকায় ! এক কথায় বলা যায় তিনি এই এতিম মাদ্রাসা ছেলে গুলোর কাছে পিতা তূল্য ! তার কথাতো বিশ্বাস করবেই এরা ! 
আমি মফিজ কে বললাম
-আচ্ছা ! নাস্তিক মানে কি জানো তুমি ?
-নাস্তিক মানে যারা আল্লায় বিশ্বাস করে না ! আমাদের নবীরে নিয়া খারাপ কথা বলে !
-তাই ?
-হ !
-তাহলে তো হিন্দুরাও আল্লাহে মানে না ! তারাও তো নাস্তিক । তাই না ?
মফিজ কিছুক্ষন চুপ করলো ! কি যেন ভাবলো ! তারপর বলল
-হ ! 
আমি জানি এর এর সাথে কথা বলা বৃথা ! তবুও কিছু কথা বলতে ইচ্ছা করলো ! সহজ করে বলতে হবে !
বললাম
-আচ্ছা তাহলে ডালিম ভাই আর কি বলেছে ?
-কইছে আপনারা নাকি ঢাকায় ঐ জায়গায় সবাই ধর্ম নিয়ে কথা বলতাছেন ! সবাই নাকি নাস্তিক !
-তুমি কি জানো ঐ খানে তোমার মত অনেক হুজুরও আছে ! হাতে গোনা কয়েকজন নাস্তিক আছে যারা আল্লাহ বিশ্বাস করে না ঠিক আছে কিন্তু বাকী ৯৯.৯৯ ভাগই কিন্তু ধর্মে বিশ্বাস করে ! আমরা কিন্তু কেবল রাজাকারদের ফাঁসির জন্য ওখানে আন্দোলন করতেছি আর কিছু না ! ওখানে গুটি কয়েক নাস্তিক যেমন আছে তেমনি হাজার হাজার মুসলিম আছে, হিন্দু আছে ! সবার দাবি কিন্তু একটা ! 
-তাইলে আপনারা নাস্তিক নিয়া ....
আমি মফিজকে কথা শেষ করতে না দিয়ে বললাম
-আচ্ছা আমার একটা কথার জবাব দাও ! ধর আমরা জাফরপুরের সবাই আমাদের এমপির কাছে আবেদন করলাম এখানে একটা কলেজ বানানোর জন্য ! সবার সাক্ষর নেওয়া হল ! তোমার মত হুজুর যেমন আছে আমার মানুষও আছে ! তারপর মালো পাড়ার হিন্দুরাও আছে ! তারপর মোল্লা পাড়ায় দুই ঘর খ্রিষ্টানও আছে ! এখন বল কি হবে ?
মফিজ আমার কথা মনে হল পরিষ্কার বুঝতে পারলো না ! আমি আবার বললাম
-না মানে এমপি সাহেব কি হিসাবে আমাদের এই দাবীটা নেবেন ? উনি কি মনে করবেন তোমাদের মত হুজুররা কলেজ বানাতে চাচ্ছ যেহেতু তোমারা সাক্ষর করেছে ? নাকি ভাববেন হিন্দুরা দাবী জানিয়েছে যেহেতু তারাও সই করেছে ! নাকি তোমার কথা মত আমার মত নাস্তিকরা দাবি জানিয়েছে ? নাকি উনি এটা ভাববেন যে জাফরপুর বাসি এই দাবীটা জানিয়েছে ?
-জাফরপুর বাসীর দাবী 
-এই তো বুঝেছ ! গুড ! ঠিক তেমনি শাহবাগেও কোন হিন্দু নাই কোন মুসলমান নাই, কোন নাস্তিক নাই,  কোন খ্রিষ্টান নাই ! ওখানে আমরা সবাই বাঙালী, সবাই বাংলাদেশী ! আর সবার একটা দাবী সেটা হল রাজাকরের ফাঁসি ! আর কোন কথা ওখান থেকে বলা হয় নি ! ধর্ম নিয়ে কোন কথা তো নই ই !
 মফিক অনেক ক্ষন চুপ করে থাকলো ! আমার কথা ঠিক মত মনে  হয় বুঝতে পারে নাই ! আমি উঠে পড়বো ভাবলাম তখন মফিজ আবার বলল
-তাইলে আপনারা আমাদের ইসলামের নেতা গুলার পেছনে এমুন করে কেন লাগছেন ! সাইদি সাহেব মাটির লাহাব মানুষ ! উনি কি রাজাকার ছিল নাকি ? কি সুন্দর ওয়াজ করে ! আল্লা বিল্লা মানুষ ! 
আমি আবার হাসলাম । বললাম
-আচ্ছা ! আমাদের গ্রামের রফিক মুন্সীর কে চেনো না ?
-হুম ! 
-একন সে কেমন ? লাম্বা দাড়ি রেখেছে ! জোব্বা পড়ে ! নামাজ পড়ে ?
-হুম !
-সবাই তো এখন লোকটারে খুব ভাল জানে তাই না ?
-হুম !
-সে আগে কেমন ছিল জানো ? মানে তার আগে কি নাম ছিল জানো  ?
-জি !
-লোকে আগে তাকে রফিক চোরা বলতো ! মোল্লা পাড়ার মসজিদ থেকে তিনটা ফ্যান সে চুরী করেছিল ! তারপর হাতেনাতে ধরা পরে ! তারপর তাকে জুটা পেটা করা হয় ! সে এখন লম্বা জোব্বা পরে তার মনে এই নয় যে আগে সে ভাল লোক ছিল ! তেমনি মেশিম মামা এখন ওয়াজ করে বলে আগে যে দুধে ধোয়া তুলসী পাতা ছিল এটা ভাবার কোন কারন নাই ! 
 মফিজ এবার চুপ করে গেল ! 
চুপ করে গেলেও আমি জানি সে আমার কথা মনে রাখবে না ! সে শুনবে ঐ মানুষটার কথা !
 আমি মফিজ কে দোষ দেই না ! মফিজের মত হাজার ছেলে আছে যারা কেবল এই রকম না জানার দেশে আছে ! একটি নির্দিষ্ট মহল তাদের কে নিজেদের প্রয়োজনে ব্যবহার করে ! পুলিশের গুলি খাওয়ার জন্য সামনে বসিয়ে রাখে ! 
কেবল জামাত শিবিরের প্রতিষ্ঠান বন্ধ করলেই হবে না, সরকারের এই দিকটাও একটু লক্ষ্য দেওয়া উচিৎ !  এই সমস্ত মাদ্রাসা গুলোর দিকে যদি সরকার একটু লক্ষ্য দেয় আমার মনে হয় জামাত শিবিরের অনেক খানি শক্তি হীন হয়ে পড়বে !
  (গল্পটা সত্য ঘটনা অবলম্বনে রচিত ! কেবল নামগুলো পরিবর্তিত) 
 ফেবু লিংক

                    সর্বশেষ এডিট : ২৮ শে ফেব্রুয়ারি, ২০১৩  বিকাল ৩:২৬                

