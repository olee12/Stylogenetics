আমার গল্প নিয়ে বানানো একটি শর্টফিল্ম এবং অল্প কিছু কথা !





                        আমি সব সময়ই গল্প লিখি নিজের মনের আনন্দের জন্য । একটা এমন ছিল যে আমি যে কোন কিছু দিয়েই গল্প লিখে ফেলতে পারি । বিশেষ করে ভালবাসার গল্প । বাসে করে দিয়ে যাচ্ছি, সামনের সিটে এক আপু আর ভাইয়া বসে আছে সেটা দেখে মাথায় গল্প চলে আসলো । তখনই মোবাইল বের করে লিখে ফেললাম । এরকম ভাবেই কত গল্প লিখেছি, কখনও বাসের সিটা কিংবা কখন বা ফুটপাতে বসে । যাই হোক আজকে সেই কথা লিখতে বসি নি । বসেছি অন্য কথা বলতে । আসলে এরকম ছোট খাটো অনেক গল্প লিখে লিখে ফেসবুকে আমার কয়েকজন ভক্ত গড়ে উঠেছে । সংখ্যাটা একেবারেই ছোট, মানুষকে বলার মত কিছু নয় । এদের ভেতরেই মাঝে মাঝে অনেকেই মাঝে মাঝে আমাকে নক দেই । কথা বার্তা হয় । মাঝে মাঝে এমন সব কথা বলে শুনে বেশ ভাল লাগে । মন ভাল হয়ে যায় । এদের ভেতরেই একজন একদিন নক দিয়ে বলল আমার জন্য একটা সারপ্রাইজ আছে । আমি জানতে চাইলাম কিসের সারপ্রাইজ । বলল যে সে আমার একটা ছোট গল্প নিয়ে শর্ট ফিল্ম বানিয়েছে । কাজ প্রায় শেষ । সত্যি বলতে কি বেশ অবাক হয়েছিলাম । সেই সাথে বেশ অবাকও হয়েছিলাম । বয়সে আমার থেকে ছোট । এনএসইউ থেকে বের হয়েছে কয়েকদিন আগে । আমাকে বললই নাকি তার অনেক দিনের শখই ছিল আমার গল্প দিয়ে একটা শর্ট বানাবে । অনুভুতিটা আসলে ঠিক ভাষায় প্রকাশ করা যাবে না । আমি নিজেকে কোন দিনই ঠিক লেখক কিংবা গল্পকারারের কাতারে ফেলি না । কারন কেউ না জানুক আমি জানি আমি কেমন গল্প লিখি । যেখানে অন্যান্য লেখকেরা গল্প লিখতে রীতিমত খাটাখাটনি পড়াশুনা করে একাকার করে ফেলে । আমি সেখানে গল্প লিখি কেবল আমার মনের কল্পনা গুলো প্রকাশ করার জন্য, বলা যায় একেবারে কোন প্রকার পূর্ব প্রস্তুতি ছাড়াই লেখা গুলো লিখি । মাথায় যখন যা আসে তখনই লিখে ফেলি । আর সেই জিনিসই কিছু মানুষজন পছন্দ করছে সেটাই আমার জন্য অনেক বড় কিছু, তার উপর সেটা নিয়ে কেউ একজন শটফিল্ম বানিয়ে ফেলছে । কেমন বানিয়েছে সেটা থেকেও সে  বানিয়েছে, এটাই সব থেকে বড় বিষয় আমার কাছে । ২০১৬ সালের শুরুটা আমার কাছে বেশ চমৎকার হল কেবল এই একটু ঘটনার জন্য । আসুন কথা বার্তা আর বলে শর্ট-ফিল্মটা দেখি । প্রথমবার বানিয়েছে তাই ভুল ত্রুটি ক্ষমা সুলভ দৃষ্টিতে দেখার অনুরোধ করা গেল ।   গল্পটা প্রসঙ্গে বলি ।  গল্পটার নাম ছিল প্যাটার্ন লক ! লিংকটা পাবেন এখানে । এই গল্পটাও ঠিক এক টানে লেখা । তবে লেখাটা মুল ভাবনা আমার নিজের না । আমাদের সামুতেই একজন ব্লগিং করতো । নষ্ট কাক নামে । এখন অবশ্য আর সামুতে আসে না । ফেসবুকেই টুকটাক লেখে । সেই একদিন একটা এক লাইনেই স্টাটাস দিল । সত্যি বলতে কি সেই এক লাইনের স্টাটাস থেকেই এই গল্পটার সৃষ্টি হয়েছিল । আগেই বলেছিলাম যে কোন কিছু নিয়ে ভালবাসার গল্প লেখার একটা ব্যাপার আমার ভেতরে আছে তেমনি ভাবেই এই প্যাটার্ন লকের সৃষ্টি । যাই হোক, সেই ছোট ভাইটির জন্য রইলো অনেক বেশি শুভ কামনা । সামনে গিয়ে যেন যেন আরও চমৎকার সব নাটক ফিল্ম সে বানাতে পারে সেই কামনা রইলো ! আপনারাও তার জন্য দোয়া করবেন !
                            
                    সর্বশেষ এডিট : ১৪ ই ফেব্রুয়ারি, ২০১৬  দুপুর ২:৫৭                

