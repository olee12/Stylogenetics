যে কোন দিন রায়___





                        একাত্তরে মুক্তিযুদ্ধ চলাকালে সংঘটিত মানবতাবিরোধী অপরাধের অভিযোগে কাদের মোল্লার বিরুদ্ধে করা মামলায় রায় ঘোষণা হতে পারে যে কোনো দিন। রাষ্ট্রপক্ষ ও আসামিপক্ষের যুক্তিতর্ক উপস্থাপন শেষে গতকাল বৃহস্পতিবার বিচারপতি ওবায়দুল হাসানের নেতৃত্বাধীন তিন সদস্যের আন্তর্জাতিক অপরাধ ট্রাইব্যুনাল ২-এ আদেশ দেন।এর আগে গত ২৬ ডিসেম্বর সাবেক জামাত নেতা আবুল কালাম আযাদ ওরফে বাচ্চু রাজাকারের বিরুদ্ধে করা মামলার রায় যে কোনো দিন ঘোষণার আদেশ দিয়েছিলেন ট্রাইব্যুনালÑ২। অন্যদিকে, বিচারপতি নিজামুল হকের পদত্যাগের কারণে ট্রাইব্যুনাল-১ পুনর্গঠন হওয়ার পর জামাতের নায়েবে আমির দেলাওয়ার হোসাইন সাঈদীর মামলার যুক্তিতর্ক পুনরায় শোনা হচ্ছে।উল্লেখ্য, হত্যা, খুন, ধর্ষণ, অগ্নিসংযোগসহ মানবতাবিরোধী অপরাধের বিভিন্ন অভিযোগ এনে ২০১১ সালের ১ নভেম্বর কাদের মোল্লার বিরুদ্ধে তদন্ত প্রতিবেদন জমা দেয় রাষ্ট্রপক্ষ। ওই বছরের ২৮ ডিসেম্বর অভিযোগ আমলে নেন ট্রাইব্যুনাল। আর গত বছরের ২৮ মে ট্রাইব্যুনাল-২ হত্যা, খুন,ধর্ষণ, অগ্নিসংযোগসহ মানবতাবিরোধী বিভিন্ন অপরাধের অভিযোগে কাদের মোল্লার বিচার আরম্ভের আদেশ দেন।শুনানিতে কাদেরের বিরুদ্ধে রাষ্ট্রপক্ষ যেসব ঘটনা উপস্থাপন করেছে তার মধ্যে রয়েছেÑ পল্লবীর আলোকদি গ্রামে ৩৪৪ জনকে হত্যা, খন্দকার আবু তালেবকে হত্যা, বাংলা কলেজের ছাত্র পল্লবসহ সাত জনকে হত্যা, কেরানীগঞ্জের শহীদনগর গ্রামের ভাওয়াল খান বাড়ি ও খাটারচরসহ পাশের আরো দুটি গ্রামের অসংখ্য লোককে হত্যার ঘটনা।মুক্তিযুদ্ধের সময় গোলাম মোস্তফা নামে এক মুক্তিযোদ্ধাকে হত্যার অভিযোগে জামাতের সহকারী সেক্রেটারি জেনারেল কাদের মোল্লাসহ কয়েকজনের বিরুদ্ধে ২০০৭ সালের ১৭ ডিসেম্বর কেরানীগঞ্জ থানায় একটি মামলা দায়ের হয়। এছাড়া ২০০৮ সালে পল্লবী থানায় আরো একটি মামলা দায়ের করা হয় কাদেরের বিরুদ্ধে। এই মামলায় ২০১০ সালের ১৩ জুলাই তাকে গ্রেপ্তার করা হয়। পরে তাকে যুদ্ধাপরাধের মামলায় গ্রেপ্তার দেখানো হয়।শুনানির প্রায় শেষ পর্যায়ে এই জামাত নেতা পুনর্বিচারের আবেদন করলেও গত ৭ জানুয়ারি তা খারিজ করে দেন ট্রাইব্যুনাল।
                    
