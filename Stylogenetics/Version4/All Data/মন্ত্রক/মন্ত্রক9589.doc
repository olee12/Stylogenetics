শাহবাগ নিয়ে বড়ই আফসোস শফির, উলঙ্গতত্ত অন্তত তাই বলে__





                        তেঁতুল তত্ত্বে’র পর এবার ‘উলঙ্গ তত্ত্ব’ দিলেন হেফাজতে ইসলামের আমির শাহ আহমদ শফী।গণজাগরণ মঞ্চের কর্মীদের ‘নাস্তিক’ বলে সম্বোধন করে তিনি বলেন, ‘নাস্তিকবাদীরা তিন-চার মাস পর্যন্ত উলঙ্গ উলঙ্গ হইয়া মহিলা-পুরুষ যেভাবে রাস্তার পর রাস্তা দখল করে যে কাজ করেছে, সবাই জানেন তাদেরকে গুলি করা হয় নাই কয়েক মাস পর্যন্ত৷’ মঙ্গলবার ফেসবুকের পাতায় পোস্ট করা একটি ভিডিও ক্লিপে (https://www.facebook.com/DitioAlo) আহমদ শফীকে এসব কথা বলতে দেখা গেছে।‘দ্বিতীয় আলো’ নামের একটি ফেসবুক গ্রুপের দাবি যে আহমদ শফী তাদেরকে এই সাক্ষাৎকার দিয়েছেন৷ এর আগে নারীদের তেঁতুলের সঙ্গে তুলনা করে সারাদেশে হৈচৈ ফেলে দিয়েছিলেন ৯৪ বছর বয়সী আহমদ শফী। এনিয়ে রাজনৈতিক অঙ্গন থেকে শুরু করে সর্বত্রই তীব্র নিন্দা ও সমালোচনার ঝড় ওঠে। জাতীয় সংসদেও এর পক্ষে-বিপক্ষে বক্তব্য দেয়া হয়। বিরোধীদলের কয়েকজন সংসদ সদস্য সরকার দলের সমালোচনার জবাব দেন। বিশেষ করে নারীবাদীদের মধ্যে এ নিয়ে ক্ষুব্ধ প্রতিক্রিয়া দেখা দেয়। এজন্য তারা আহমদ শফীকে ক্ষমা চওয়ার দাবি তোলেন। কিন্তু শফী এজন্য ক্ষমা চাননি। মঙ্গলবার ফেসবুকে ছড়িয়ে দেয়া ওই ভিডিও ক্লিপে আহমদ শফী গত ৫ মে রাতে হেফাজতে ইসলামের ঢাকা অবরোধের সময় তাঁর কর্মীদের ওপর আক্রমণ নিয়ে কথা বলেন৷ তিনি বলেন, ঘুমন্ত অবস্থায়, জিকির-আজকার করার সময় এই আক্রমণ চালানো হয়েছে৷ এরপরই আল্লামা শফী বলেন, ‘নাস্তিকবাদীরা তিন-চার মাস পর্যন্ত উলঙ্গ উলঙ্গ হইয়া মহিলা-পুরুষ যেভাবে রাস্তার পর রাস্তা দখল করে যে কাজ করেছে, সবাই জানেন তাদেরকে গুলি করা হয় নাই কয়েক মাস পর্যন্ত৷’ ‘কিন্তু আমাদেরকে ২/৩ ঘণ্টা, আমি ফজরে যাইয়া বলে দিতাম যাও এখন তোমরা নিজ নিজ স্বগ্রামে চলে যাও, এই ২-৩ ঘণ্টা সময় আমাদেরকে দেয় নাই।’ আহমদ শফী বলেন, ‘দ্বীন জিন্দা হোতা হে হার কারবালাকে বাদ৷' তাই তিনি আশা করেন তাঁদের ওপর আক্রমণ হলেও এখন তাঁরা জয়ী হবেন৷ আহমদ শফীর এ বক্তব্যকে নোংরা মানসিকতার পরিচয় বলে মন্তব্য করেছেন নারীবাদী নেতারা। ঢাকা বিশ্ববিদ্যালয়ের উইমেন এন্ড জেন্ডার স্টাডিজ বিভাগের সহকারী অধ্যাপক তানিয়া হক ঢাকা টাইমসকে বলেন, আহমদ শফীর এ ধরনের বক্তব্য মানুষের নূন্যতম মর্যাদাকে ক্ষুণ্ন করা হয়েছে। তিনি এভাবে কাউকে কটাক্ষ করে বলতে পারেন না। সংবিধান নারী-পুরুষের সমান সম্মান ও মর্যাদা নিশ্চিত করেছে। সেখানে তিনি এ ধরনের বক্তব্য দিয়ে সংবিধান লঙ্ঘন করেছেন। এজন্য তাকে ক্ষমা চাওয়া উচিত। গণজাগরণ মঞ্চের অন্যতম সংগঠক ও বাংলাদেশ ছাত্র মৈত্রীর সভাপতি বাপ্পা দিত্য বসু ঢাকা টাইমস বলেন,‘আহমদ শফীরা ধর্মের অপব্যাখ্যাকারী মানুষ নামের কলঙ্ক। যতটুকু জানি আল্লামা হচ্ছে যিনি ইসলাম ধর্ম সম্পর্কে বিস্তর জানেন। আহমদ শফীর মত মানুষের নামের শুরুতে এ শব্দ থাকতে পারে না। তাই তার নামের শুরু থেকে আল্লামা শব্দ বাদ দিয়ে অবিলম্বে তাকে গ্রেপ্তার করে বিচার করা উচিত। দ্বিতীয় আলোতে এই সাক্ষাৎকারটি পোস্ট করার পর তার নীচে অনেকেই মন্তব্য করেছেন৷ আর ভিডিওটি শেয়ার হয়েছে প্রায় বারশো বার৷ নীল আকাশ নামে একজন লিখেছেন, ‘‘আর চারমাস পর ১৩ দফা নিয়া নাইমেন....তখন না নামলে আপনাকে জোর করে নামাবো৷'' রিদওয়ান রফি হোসেন লিখেছেন, ‘‘বাংলাদেশে না সারা বিশ্বে দ্বীন-এর বিজয় হবেই৷ কিন্তু সেটা শফী ভার্সন অফ দ্বীন না, যেটা বলে মেয়েদের চতুর্থ শ্রেণি পর্যন্ত পড়াও....সে কি নতুন হাদীস দেয়া শুরু করছে নাকি (নাউজুবিল্লাহ)....আমাদের নবী চতুর্থ শ্রেণির কথা বলেনি....আর আয়েশা (রা যুদ্ধও ঘোষণা করেছেন৷ ইসলামের নতুন সংস্করণ বিজয়ী হবে না....১৪০০ বছরের পুরনো আসল ভার্সনই জয়ী হবে ইনশাল্লাহ৷'' জাহিদ জামান ভিডিওটি শেয়ার করে লিখেছেন, ‘‘মধ্যযুগের মানুষ শফী ভুলবশত এই যুগে চলে এসেছে; সেই ভুলের খেসারত দিতে হচ্ছে আমাদের৷'' এছাড়া আল্লামা শফীর সমর্থনেও অনেককে মন্তব্য করতে দেখা গেছে৷- See more at: Click This Link

