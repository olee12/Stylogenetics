খালেদা তবে খুনির আসামী!!!





                        রাজধানীর যাত্রাবাড়ীতে বাসে পেট্রলবোমা নিক্ষেপ করে যাত্রী হত্যা মামলায় বিএনপির চেয়ারপারসন খালেদা জিয়াসহ ৩৮ জনের বিরুদ্ধে পৃথক দুটি চার্জশিট দাখিল করেছে ডিবি পুলিশ। বুধবার সন্ধ্যায় ঢাকার সিএমএম আদালতে যাত্রাবাড়ী থানায় করা মামলায় চার্জশিট দুটি দাখিল করেন মামলার তদন্তকারী কর্মকর্তা ডিবি পুলিশের এসআই বশির আহমেদ। চার্জশিটে খালেদা জিয়াকে প্রধান আসামি করা হয়েছে। এ মামলায় ৮১ জনকে সাক্ষী করা হয়েছে।চার্জশিটে উল্লেখযোগ্য আসামিরা হলেন- বিএনপির স্থায়ী কমিটির সদস্য এম কে আনোয়ার, যুগ্ম মহাসচিব রুহুল কবির রিজভী, বরকতউল্লা বুলু, আমানউল্লাহ আমান, খালেদা জিয়ার উপদেষ্টা অ্যাডভোকেট খন্দকার মাহবুব হোসেন, শওকত মাহমুদ, বিশেষ সহকারী শিমুল বিশ্বাস, প্রেসসচিব মারুফ কামাল খান, স্বেচ্ছাসেবক দলের সাধারণ সম্পাদক মীর সরাফত আলী সপু, বিএনপির ঢাকা মহানগরীর সদস্য সচিব হাবিবু-উন-নবী খান সোহেল, ছাত্রদলের সাবেক সভাপতি ও বিএনপি জাতীয় নির্বাহী কমিটির সদস্য আজিজুল বারী হেলাল, সাবেক এমপি সালাহউদ্দিন আহমেদ, পেশাজীবী দলের নেতা সেলিম ভূঁইয়া প্রমুখ। অভিযোগ প্রাথমিকভাবে প্রমাণিত না হওয়ায় এজাহারভুক্ত অপর ৪২ আসামিকে মামলার দায় থেকে অব্যাহতির আবেদন করা হয়েছে। আসামিদের মধ্যে সাতজন বর্তমানে কারাগারে আছেন। খালেদা জিয়াসহ বাকি ৩১ জনকে পলাতক দেখিয়ে তাদের বিরুদ্ধে গ্রেফতারি পরোয়ানা চাওয়া হয়েছে।২৩ জানুয়ারি রাতে যাত্রাবাড়ীর কাঠেরপুল এলাকায় গ্লোরি পরিবহনের একটি যাত্রীবাহী বাসে পেট্রলবোমা ছোড়া হলে বাসের ২৯ যাত্রী দগ্ধ হন। দগ্ধদের ঢাকা মেডিকেল কলেজ হাসপাতালের বার্ন ইউনিটে ভর্তি করা হলে চিকিৎসাধীন অবস্থায় মারা যান নূর আলম নামে এক বৃদ্ধ। এ ঘটনায় ২৪ জানুয়ারি বিকালে খালেদা জিয়াকে হুকুমের আসামি করে যাত্রাবাড়ী থানায় মামলা করেন থানার উপপরিদর্শক কে এম নুরুজ্জামান। এ মামলায় গ্রেফতার হওয়া সোহাগ ও লিটন ১৯ ফেব্রুয়ারি দোষ স্বীকার করে আদালতে ১৬৪ ধারায় জবানবন্দি দেন।- See more at: Click This Link

