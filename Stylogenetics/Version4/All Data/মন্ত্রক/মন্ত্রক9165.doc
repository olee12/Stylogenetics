ঘৃণায় গোলাম আযমের বিদায়___





                        বায়তুল মোকাররমে একাত্তরের নরঘাতক গোলাম আযমের কফিনে জুতা নিক্ষেপের ঘটনা ঘটেছে। সেখানে জানাজার জন্য নেওয়া হলে ভিড়ের মধ্য থেকে জুতো নিক্ষেপ করা হয়। জীবিত অবস্থায় আগেও এই মসজিদ থেকে বের হওয়ার সময় জুতো নিক্ষেপ করা হয়েছিল গোলাম আযমকে। মানবতাবিরোধী অপরাধের দায়ে ৯০ বছরের সাজাপ্রাপ্ত জামায়াতের সাবেক আমির গোলাম আযম গত বৃহস্পতিবার রাতে মারা যান। আজ শনিবার দুপুরে তার জানাযার জন্য জাতীয় মসজিদ বায়তুল মোকাররমে নিয়ে যায় পরিবার দলের সদস্যরা। এদিকে গণজাগরণ মঞ্চ থেকে আগেই ঘোষণা দেওয়া হয়, জাতীয় মসজিদে গোলাম আযমের জানাযা হতে দেওয়া হবে না। তারই জেরে বায়তুল মোকাররম এলাকায় চলছে ব্যাপক অস্থিরতা। সেখানে ৬টি ককটেল বিস্ফোরণের ঘটনাও ঘটে। তার মধ্যেও গোলাম আযমের মরদেহ বহনকারী অ্যাম্বুলেন্স বায়তুল মোকাররম এলাকায় পৌঁছালে তাতে জুতো নিক্ষেপ করা হয়। মরদেহবাহী কফিন নিয়ে যাওয়ার সময় গণজাগরণ মঞ্চের এক কর্মী জয় বাংলা বলে মরদেহের দিকে জুতা ছুড়ে মারেন। এ সময় মিছিল থেকে তাকে ধাওয়া করার চেষ্টা করেন জামায়াতের নেতা-কর্মীরা। এর আগেই পুলিশ পরিস্থিতি নিয়ন্ত্রণে নেয়।দেশের শীর্ষ যুদ্ধাপরাধী ১৯৮১ সালের ১ জানুয়ারি এই বায়তুল মোকাররম মসজিদেই নামাজে জানাজা পড়তে গেলে তাকে জুতাপেটা করেন মুসল্লিরা। মৃত্যুর পরও একই মসজিদে জুতা পড়লো তার মরদেহে। - See more at: Click This Link

