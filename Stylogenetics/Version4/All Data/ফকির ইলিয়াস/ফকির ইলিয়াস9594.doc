নিখিল অভিষেক




 
                        বলয় নিয়ে বাড়ন্ত আকাশের ও একটা গৌরব থাকে। দিনকিংবা রাতের শরীরে নির্মাণ করে যাবার প্রহর এবং প্রত্যয়ধারন করে শিল্পীর চোখ তাকায় জ্বলন্ত ইচ্ছেগুলোর দিকে।কে পোড়ায় এই প্রতিশ্রুতির নন্দন কানন !  কার পদছায়া জমা থাকে মনের শোকেসে ! কোন নিখিলের প্রথম অভিজাত অভিষেকে বার বার প্রবাহিত হয় সারিবদ্ধ মানুষের বিমূর্ত পরাণ।অনেক মেঘ উড়ে । অনেক সর্বজনীন সন্ধ্যার ছায়া মাড়িয়ে ঝরেবৃষ্টির বহুগামী রূপ। প্রথম কে এলো তৃষ্ণার সমুদ্রপাড়ে , তার নামলেখা থেকে যায় তিস্তাতোরণের দৈর্ঘ্যে, নি:শ্বাসের বিনম্র আষাঢ়ে।ছবি- দিলারা বেগম জলি

