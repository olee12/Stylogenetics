সন্জীব চৌধুরী _ শিকড় সন্ধানী শিল্পীর প্রতিকৃতি




 
                        প্রথম দেখা তাঁর সাথে 'আজকের কাগজ 'অফিসে। নিয়মিত লিখতেন
'খবরের কাগজে'। আমি ও ছিলাম কাগজের লেখক।১৯৯৩ সালে
"আজকের কাগজ" বিজয় দিবস উপলক্ষে নিয়মিত আলোচনার 
আয়োজন করে। একটি অনুষ্টানে অতিথি ছিলাম আমি, কবরী সারোয়ার  ও কবি মোহন রায়হান।
সেদিন ও তুমুল আড্ডা হয়। শিল্প নিয়ে নানা কথা। তিনি বলে ছিলেন,মরমী গান গুলোকে নতুন করে মানুষের কাছে তুলে ধরতে চাই। কারণ , আমাদের লোকজ ঐতিহ্য অত্যন্ত সমৃদ্ধ।
   ' গাড়ি চলে না.....' গানটি তিনি গাওয়ার পর ঝড় তুলেছিলেন।
এমন অনেক গান নগর মানসে তুলে আনার তাঁর প্রবল ইচ্ছে ছিল।
এই তো সেদিন ও একটি টিভি শো তে তাঁকে আর বাপ্পা মজুমদার কে দেখলাম একসাথে । হঠাৎ চলে গেলেন এমন একজন শিকড়
সন্ধানী শিল্পী।
সাংবাদিক হিসেবে ও তাঁর চেতনা এদেশে চির সমুজ্জল থাকবে।
পাঠকের সাথে দৈনিকের সরাসরি সম্পর্ক গড়ে তুলতে তিনিই 
প্রথম 'ভোরের কাগজ পাঠক ফোরাম ' গঠনে উদ্যোগী হন। যা
পরে প্রায় সব দৈনিক ই অনুসরণ করে।
এ চিরবিদায় বড় মর্মান্তিক। বড় বেদনার। মাত্র ৪৩ বছর বড় কম
সময় । 
তাঁর মহান আত্মা চিরশান্তি লাভ করুক।
আপনার স্বপ্নবাজী আমাদেরকে আলো দেখাবে , প্রিয় শিল্পী।
 

                    সর্বশেষ এডিট : ১৯ শে নভেম্বর, ২০০৭  সন্ধ্যা  ৬:১৩                

