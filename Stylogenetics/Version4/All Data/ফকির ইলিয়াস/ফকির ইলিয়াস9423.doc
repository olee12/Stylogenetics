জলচিঠি




 
                        জলচিঠি
ফকির ইলিয়াস
---------------------------------------------------------------------
নদীর নব্যতা নিয়ে প্রশ্ন করার আগে শিখে নিও বিরহভজন। জেনে
নিও বৈধ বিচ্ছেদের ইতিহাস, এবং সবশেষে পাঠ করে নিও কান্নার
জলজ উপকূল। যেখানে একদিন প্রেমই ছিল সৌর অধিশ্বর।আর নশ্বর 
জীবন ছিল গৌণমেঘ। ভেসে ভেসে শুধুই ছায়া দিতো সকল মৃতদের
অচেনা সমাধিতে।
 আরো জেনে নিও সেইসব বিধবাদের শুভ্র শাড়ীকথা। যারা নদী হয়ে
জন্মেছিল পূর্বজনমে। তারপর ভরাট পলিতে গিয়েছিল ডুবে। বেঁচে 
থাকার কৌশল জানা ছিল বলে , জলাবস্যা রাতের শরীরে মিশে
খুঁজেছিল প্রত্যয়। 
জানা-শেখা , শেখা- জানা , - এসব গ্রহপাঠ শেষ
হলে আবার চিঠি দিও।
আমি অপেক্ষায় থেকে গেলাম ,অনেকগুলো আঙুল হারিয়ে
যে আমি প্রতিদিন ছিলাম খুব বেশী বিরহপ্রিয়।
 

                    সর্বশেষ এডিট : ২০ শে জানুয়ারি, ২০০৮  সকাল ৯:২৪                

