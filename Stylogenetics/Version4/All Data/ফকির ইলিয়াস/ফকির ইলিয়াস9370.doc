চলে গেলেন লেখক মোজাম্মেল হোসেন মিন্টু




 
                        খুব আচমকা চলে গেলেন তিনি । ১০ এপ্রিল ২০১০ বিকেল তিনটায় 
হৃদরোগে আক্রান্ত হয়ে চির বিদায় নিলেন মিন্টু ভাই।
তার সাথে আমার জানাশোনা প্রায় দুই যুগেরও কাছাকাছি সময়ের।
দীর্ঘদিন নিউইয়র্ক প্রবাসী ছিলেন। দায়িত্ব পালন করেছেন , বাংলাদেশ 
জার্নালিষ্টস এন্ড রাইটার্স এসোসিয়েশন অব আমেরিকা 
( বি জে ডবব্লিউ এ ) এর সভাপতির। খুব সাদাসিদে মানুষ ছিলেন আমাদের মিন্টু ভাই । জীবনের কাছে খুব বেশী চাওয়া পাওয়া ছিল না।
তার উপন্যাস  '' শেষ বিকেলের রোদ '' দিয়ে ধারাবাহিক নাটক হয়েছে
বিটিভিতে। 
অনিয়মিত লিখতেন ঢাকার বিভিন্ন কাগজে। তার সাথে শেষ দেখা হয় 
গেল জুলাই ২০০৯ মাসে। নিউইয়র্কে আমেরিকা কানাডা বাংলাদেশ(এবিসি ) সম্মেলন এর আয়োজন করেছিলাম আমরা । সেই
সম্মেলনেই একটা সেমিনারে অতিথি ছিলেন তিনি।
মোজাম্মেল হোসেন মিন্টু বাংলা একাডেমী সাহিত্য পুরস্কার পেয়েছিলেন
২০০৫ সালে।
তাঁর প্রতিটি উপন্যাসই বেশ প্রাণবন্ত ।
খবরটা শোনে খুবই ব্যথাতুর হয়ে পড়লাম । জন্মভূমির টানে মাতৃভুমিকেই বেছে নিয়েছিলেন জীবনের শেষ দিনগুলোর জন্য। সেই
মাটির মায়ায়ই মিশে গেলেন তিনি মাত্র ৬৫ বছর বয়সে ।
তাঁর আত্মা চিরশান্তি লাভ করুক ।
      

                    সর্বশেষ এডিট : ১২ ই এপ্রিল, ২০১০  ভোর ৫:৩৭                

