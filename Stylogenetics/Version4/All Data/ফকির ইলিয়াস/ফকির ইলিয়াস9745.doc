বংশীবাদকগণ




 
                        পৃথিবী আপাততঃ বেঁচে থাক অন্ধ হয়ে। চলো, আলোরআয়োজনে আমরা পূরণ করি তরুপ্রতিম সবুজের ছায়া।তারপর বিলিয়ে দিই , এইসব পূরণ ও প্রমাণ। যারা নিতেচাইবে - তাদের হাতেই তুলে দেবো দুপুর , দৈন্যতা ও দ্রোহ।অন্ধত্বের দ্বিতীয় অভিষেক সেরে যারা আমূল গৃহহীন, তাদেরকেদেখিয়ে যাই ভাঙনের অষ্টম পয়ার। আবার ভাঙুক। গড়ে তোলারপ্রয়োজন নেই আজ। গহীনে হারিয়ে যাওয়া নদীর কংকাল খুঁজেএকদিন আমরাও ডুবুরি হবো - কথা তো এমনই ছিল ! তাহলেআজ ভয়ের সন্ধ্যা কেন ছানি পাতে আমাদের চোখে ! জলান্তরেকেন হারিয়ে যায় জলের যৌবন !পৃথিবী বেঁচে থাক প্রায়শ্চিত্তের সিঁড়ি হয়ে। সেই সিঁড়িতে দাঁড়িয়েসারি সারি বংশীবাদক বাজাক শুশ্রূষার সুর। কষ্টেরা কাছে নেই, -না থাক । স্রোতপর্বের প্রতিটি অণুতে , আমরা রেখে যাবো স্বপ্নেরঋতুচন্দন। অবশেষে যারা অন্ধত্ব নিয়ে বেঁচে থাকবে , তারাই পাবেএই রঙের বিষাদ। চতুর চক্ষুগুলো খুঁজে কিছুই পাবে না।  ছবি- তভেনা কলেকভা

