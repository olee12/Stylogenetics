পৃথক পাখিরাজ্যে পড়ে থাকে দিগন্তের নীলপালক




 
                        শুরু কবে হয়েছিল ঠিক জানা নেই। নৃত্যসমগ্র পড়তে গিয়েই
দেখেছি মুছে যাওয়া মঙ্গলের ছাপ । পৃথক পাখিরাজ্যে পড়ে
থাকা লাল-নীল পালক আর ধ্বনির দ্বৈত দিগন্ত। কোন আশ্রম
থেকে এসে এই উপত্যকায় বাউলেরা বানিয়েছিল পাতার বাঁশি,
তারপর বাজিয়েছিল কখন, তাও মনে করতে পারি না । আজকাল
আমার মিলাতে খুব ভুল হয়ে যায় বাউল দূর্বিন শাহ'র গানের
কলি...... '' পাড়া গায়ে বসত করি সামনে ভরা নদী/
সঙ্গে যাইতাম ওরে ও মাঝি ভাই, ঘাটে নাও ভিড়াইতে যদি''।  অনেক নি:শ্বাস আমাকে ছেড়ে যায়
আমি শুধু বাংলালিংকের বিজ্ঞাপনে মুখ থুবড়ে পড়ে থাকি
 ''আমরা ভালো আছি , আপনি ভালো আছেন তো ? ''  ছবি- ডি মিশাল ক্রিস্টি 

                    সর্বশেষ এডিট : ২৮ শে জুন, ২০১০  রাত ১০:০২                

