অপ্রস্তুত আকাশের দিকে




 
                        আমিও অপ্রস্তুত হতে হতে ভাঙি জল, জলের পাহাড়।ভেঙেছি এর আগেও সূর্যের হাড়। বিষাদের ঘরবাড়ি।ছিঁড়ে যাওয়া বেলুনের বৈধব্য দেখে, কেঁদেছি প্রতীমআকাশের দিকে তাকিয়ে। আর রঙের উড়ে যাওয়া দৃশ্য ধারণ করে, পুষেছি আনমনে জমে থাকা বেদনার রঙ।আমিও অনিদ্রার আলোয় ডুবে থেকে, নিয়েছি ওম- প্রতিবেশীকান্নার আগুনের। উর্বর সমুদ্রের দুপাশে দাঁড়িয়ে যেমন মানুষেরাদেখে নিজেদের মুখ, হেসেছি তাদের মতোই। অথবা যে পক্ষিকূলমিলিত মহিমায় তাদের ছানাদের শেখায় উড়ার কৌশল,তাদেরমতোই পরখ করেছি নিজের ওজন। পালকের মুগ্ধ উষ্ণতায়।অসম প্রান্তরের হামাগুড়ি দেখে আমিও জেনেছি, আগে এইভূমিপৃষ্ট কোনোদিনই সমতল ছিল না। এই প্রেম কোনোদিনইছিল না পাপড়ি পরত। ভালোবাসার করতল চিরকালই, অবাধ্যছিল প্রেমিকের। নক্ষত্র প্রেমিকা, তার চারপাশে ঝরে পড়তে পড়তে নিজেই হয়ে গিয়েছিল একদিন বিরহের সুউচ্চ পিরামিড।ছবি- স্টিভেন মিলার

