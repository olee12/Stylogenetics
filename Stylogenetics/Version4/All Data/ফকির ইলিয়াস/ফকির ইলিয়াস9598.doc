নির্ধারিত নক্ষত্রের সাথে




 
                        বসে পড়ি অনেকটা ক্লান্ত হয়েই । এসেছি এর আগেও এখানে,
তখন এমন খন্ডপথ ছিল না। যারা বসে থাকতো মাটির প্রদীপ
হাতে নিয়ে , তারা সবাই গাইতো হেমন্ত উৎসবের গান।ফসলের
ঘ্রাণ বুকে নিয়মিত করতো প্রত্নচর্চা। একসময় আদিম কস্তুরীর 
খোঁজে তারা পুড়াতো হলুদ মৃগনাভি।তবে তারা সবাই যে আদিম
ছিল , তা আমার মনে হয়নি কখনো। বরং নির্ধারিত নক্ষত্রের সাথে
বাস খুঁজে পেতে এরা ছিল প্রকাশের প্রথম প্রদেশ। সে সাক্ষী আমি
আজো দিতে পারি ,ছুঁয়ে প্রমত্ত পদ্মার কালো কেশ।


                    সর্বশেষ এডিট : ০৪ ঠা নভেম্বর, ২০০৭  রাত ১১:৩৭                

