কবিতার শত্রু কে _




 
                        কবিতার শত্রু কে ? এ প্রশ্নের উত্তর বিভিন্নভাবে দেয়া যায়। কারো কারো মতে , কবিতার শত্রু হচ্ছেন, সাহিত্য সম্পাদকেরা। কারণ তারা কোনোকোনো কবিদের কবিতা ছাপেন না , প্রকাশ করেন না।একটা কথা আছে , জলে থেকে কুমিরের সাথে বিবাদ- বিদ্রোহ করা যায় না।একজন কবি হিসেবে যখন কেউ সাহিত্য সম্পাদকের বিরুদ্ধে উষ্মা প্রকাশ করেন , দেখা যায় , সেই কবি নিজে সাহিত্য সম্পাদক পদে থেকে ঠিক একই কায়দা অনুশীলন করেন।আরো স্পষ্ট করে বলতে হলে বলতে হয় , সব সাহিত্য সম্পাদকই কোনো না কোনো ভাবে একটা বৃত্তবন্দী। এরা কোনো না কোনো ভাবে একটা বলয়ম্যান্টেন করেন। তা জাতীয় দৈনিকের পাতায় হোক , আর লিটল ম্যাগাজিনেইহোক।গোষ্ঠীবদ্ধ সাহিত্যচর্চা কবিতার যাত্রাপথে সাময়িক বাঁধা মনে হতেই পারে।কিন্তু কাব্যসাহিত্যের বহমানতা প্রমাণ করে , একজন শক্তিশালী কবির পংক্তিমালা তার নিজস্বতা নিয়েই পৌঁছে যায় মানুষ সমীপে।
                    
