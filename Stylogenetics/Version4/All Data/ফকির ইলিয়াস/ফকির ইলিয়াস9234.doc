কথার স্বরবীজ




 
                        চলো , তার চেয়ে বরং আলাপ করি তোমাদের পশ্চিম পুকুরের জিয়ল মাছগুলো নিয়ে, ওরা কীভাবে লাফ দিয়ে পার হয় বাঁশের বেস্টনীকীভাবে মাছের রূপালী আঁশে খাবি খায়পঞ্চদশী চাঁদ। নোলক পরা রাতের ছায়া।  আমরা আরও আলাপ করতে পারি বায়বীয়জলবায়ু নিয়ে। কিংবা পরিবেশবাদী গবেষকেরধ্যানে দেখে নিতে পারি দূষণমুক্ত পৃথিবীরপদরেখা ..... আর আকাশের দিকে তাকিয়েবুলিয়ে নিতে পারি চোখের পরিধি , আগামীবর্ষায় বৃষ্টিসম্ভাবনা। আপাততঃ এগুলোই হোক আমাদের আলোচ্যবিষয়। কারণ বাগদাদ কিংবা কাবুলে পড়ে আছে যে রক্তাক্ত পাতাচিহ্ন , তাদের কথাভাবলে থেমে যেতে পারে আমাদের প্রেমালাপ,অথবা টেক্সাসের ফোর্ট হুড সেনানিবাসে লেগেআছে যে আততায়ী হাতের ছাপ- তার কথা ভাবলেও শিউরে উঠতে পারি আমরা দু’জনেই।অতঃপর কান্নার কিনারায় খুঁজতে পারি একে অপরের মুখছবি । এভাবে আমরা প্রকৃতপক্ষেই এড়িয়ে যেতে পারি  অনেকগুলো ঘটে যাওয়া হত্যাকান্ডের কথা ! তোমারকামিজ আর আমার শার্টে লেগে থাকা রক্তদাগ ধোয়ে,শুকিয়ে নিতে পারি। তারপর পুনরায় গায়ে দিয়ে দিব্যিবলে বেড়াতে পারি - আমরা কোনোকালেই কোনোনির্মম হত্যাযজ্ঞের সাক্ষী ছিলাম না। এবং ঘাসের পালকে বিছিয়ে দিতে পারি আমাদেরসঞ্চিত মুদ্রার নৃত্য। নাচতে পারি আমরাও তাদেরসাথে, যারা সূর্য ডুবার আগেই এই পৃথিবীতে নামায়ঘোর অন্ধকার । আর বলে- ‘ ভেসে যাও বিশ্ববাসীজোসনার প্লাবনে ’। আসলে আমাদের একটা প্লাবনের প্রয়োজন ।অদ্ভুত ,অন্যরকম প্লাবন।যার স্পর্শ পেয়ে ভেসে উঠবে ডুবন্ত জাহাজ।ঢেউয়ের আড়ালে লুকিয়ে থাকা মুখ এসে দাঁড়াবেভূমি উপত্যকায়। সবগুলো উপসাগর মুছে যাবেপাহাড়ী উপকথায়। আর সবগুলো মানুষ একান্তইপ্রেমের স্বরবীজে , খুঁজবে অনুগত ধ্বনিচিহ্ন। ঠিক এরপরই  হাঁ ,এরপরই আমরাও পালটে নেবো আমাদের ,প্রতিবেশী নক্ষত্রবিষয়ক বাদবাকী কথাপ্রসঙ্গ ।   ছবি- ডেভিড বিশপ     

