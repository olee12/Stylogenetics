যে দেশে রাজাকার এখনও প্রধান আবর্জনা




 
                        তথাকথিত স্বেচ্ছাসেবার নাম নিয়ে গড়ে তোলা হয় রাজাকার বাহিনী। একাত্তর সালে শান্তি কমিটিতে যারা ছিল এরা প্রায় সবাই ই ছিল গ্রাম্য / শহুরে মধ্য সত্ত্বভোগী , দালাল, ফড়িয়া ধরনের লোক। যারা এর আগেও গেঁয়ো প্যাচ খেলে সাধারণ মানুষকে না না ভাবে দমিয়ে রাখতে চেষ্টা করতো। পাকা হানাদার রা যখন এদেরকে দিয়ে শান্তি কমিটি বানায় , তখন এরা মনে করেছিল - তারা এক ধরণের নতুন তালুক পেতে যাচ্ছে ।
রাজাকার বাহিনীতে তাই তারা তাদের নিজেদের অনুগত লোকদেরকে সেটআপ করে খুব কৌশলে।
রাজাকার রা বাংলাদেশে কি করেছে , তা কারো অজানা নয়।
স্বাধীনতা পরবর্তী সময়ে এরা বিভিন্ন করুনা নিয়ে বেঁচেবর্তে থাকার চেষ্টা 
করলেও , ৭৫ এর পটপরিবর্তনের পর তারা নয়া প্রেরণা পায়। একজন 
সেনাশাসক জিয়াউর রহমান এদেরকে তার ক্ষমতায় যাওয়ার , ক্ষমতায়
থাকার সিঁড়ি হিসেবে ব্যবহার করেন।
ক্রমশ: এরা বিভিন্ন রাজনৈতিক দলের কাছ থকে সুবিধা নিয়েছে। নিয়েছে
আওয়ামীলীগের কাছ থেকেও । আওয়ামী লীগের রাষ্ট্রপতি প্রার্থী বদরুল
হায়দরের জন্য দোয়া চাওয়া হয়েছে রাজাকার তাত্ত্বিক খুনী গোলাম আজমের।
এর পরে আওয়ামী লীগ সেসব মৌলবাদী মোর্চার সাথে লিখিত চুক্তি করতেও দ্বিধাবোধ করেনি।
না , রাষ্ট্র ক্ষমতা পাবার জন্য এগুলো কোনো মুখ্য বিষয় ছিল না। তা না করেও আওয়ামী লীগ গণমানুষের মন জয় করতে পারতো।
২ এই পরাজিত রাজাকার , যুদ্ধাপরাধীরা গেল ৩৮ বছরে অনেক রং ধরেছে।
এরা প্রত্যক্ষ - পরোক্ষ ভাবে নিজেদেরকে সংগঠিত করেছে।কখনো অন্য
ধর্মীয় মোর্চার মাধ্যমে নিজেদের পারপাস সার্ভ করেছে।
এবং তা করেই যাচ্ছে। এই দেশে জে এম বি, জে এম বিপি, হরকাতুল
জিহাদ, হিজবুত তাহরীর , এ রকম অনেক নামে তারা ছড়িয়ে ছিটিয়ে
পড়েছে। ইসলামী জোশ প্রতিষ্টার নামে তারা এখনও তৎপর গ্রামের আনাচে কানাচে। 
মূলত ডানপন্থী সেই শক্তিটিই এদের মাঝে প্রকাশিত , যারা ৭১ এ বাংলাদেশের স্বাধীনতা চায় নি।
এই আবর্জনা এখনও বাংলাদেশের প্রধান সমস্যা। উন্নতির অন্যতম 
অন্তরায়। '' এসো মিলে মিশে কাজ করি '' - ধুয়া তোলে এরা মূলত: 
বাংলাদেশের মানচিত্রে, পতাকায় ছুরি চালাচ্ছে বার বার।
এই আবর্জনা চিরতরে সরাতে হলে , শুধু বিচারই নয়, সামাজিক ভাবে
-নৈতিকভাবে এদেরকে প্রতিহত করতে হবে । আর তা করতে হবে , সব
প্লাটফর্মে। যে যেখানে আছেন, নিজ নিজ অবস্থানে শক্তভাবে দাঁড়িয়ে।
                            
                    সর্বশেষ এডিট : ২২ শে মার্চ, ২০০৯  রাত ৯:৩৯                

