মুক্তিযোদ্ধার ডায়েরী




 
                        জারুল গাছের সাথে হেলান দিয়ে রাখা স্টেনগানটা আবার হাতে
তুলে নেই। ডালে উড়ছে একটা লাল ছিন্ন শাড়ী। সামনেই শিলাদের
বাড়ী ।ও বাড়ীতে আজ আর কেউ থাকেনা।পোড়া ভিটেতে দাঁড়িয়ে
আবার দেখে নিই পৌষের আকাশ।সমাহিত মায়ের কবর আমাকে
কাঁদায় নি মোটেও । এই মুক্ত বাতাসের আলিংগন আমাকে ছুঁয়েছে,
কাঁদিয়েছে তিরিশ হাজার বধ্যভুমি।
ষ্টেনগানটিতে কোনো জং ধরেনি এখনো । আমি হাঁটতে থাকি।
এই হাওরের জল, এই জারুল ফুলে রেখে যাওয়া যুদ্ধের দাগ 
খুঁজে খুঁজে দাঁড়াই ।
আবার যুদ্ধে যাবো, সৈনিককে তো ফিরে আসতে নেই !
                            
                    সর্বশেষ এডিট : ১৬ ই ডিসেম্বর, ২০০৭  সকাল ৮:৫৪                

