বহুবিধ পথের ছায়া




 
                        সবপথ মিশে গেছে সম্ভাব্য পঙক্তিপথে।আমাকেই লিখতে বলেছো
শ্রাবণ নিয়ে বর্ষাসংখ্যার শেষ কবিতা। সাহস পেয়ে আমি জলকেই 
টেনেছি কাছে , নিশ্চুপ নদীর কন্ঠে পরিয়েছি গানের গহীন বিতান।
 একদিন এভাবেই আমাদের সন্চয়ে তুলে রেখেছিলাম স্বপ্নের গ্রহবীথি
সবগুলো ধাতুর মিশ্রণে বীজায়ন সেরে , হতে চেয়েছিলাম দ্বীপবাসী 
যারা মাঝে মাঝে অন্তরিণ হয় তারা কি তবে জলে-স্থলেই সাজায়
 জীবন। এবং নিমগ্ন আত্মকথনে আঁকে নিজস্ব নামতা, একদিন
পুনরায় পঠিত হবে , এই কথা ভেবে! আমার তালুকে কোনো
যোগ-বিয়োগ নেই। পথকে ছায়া ভেবে রেখে যাচ্ছি কিছু শব্দচূর্ণ
 কালের এপিটাফে চূর্ণগুলো,পারো তো মিশিয়ে দিও চন্দ্রসূর্যাস্তে।
                            
                    সর্বশেষ এডিট : ১৪ ই নভেম্বর, ২০০৭  ভোর ৪:৪১                

