ধান ও ধ্যানের তবক




 
                        এখন আর জমা থাকে না কিছুই। খরচ হয়ে যায় সঞ্চয়েরসুতো,রাতের রহস্য,আশ্বিনের অহংকার,আর পাড়ি দেয়াঘাটের ঘটনা। যে ভাবে স্রোতপাত হবার কথা ছিল সমুদ্রে,তা,- না হবার কারণেই হয়তোবা এবার পুষ্ট হতে পারেনিদক্ষিণের ফসল। ধানের দুরু দুরু ভয় তাড়িয়ে গেছে পাখিরপরাণ ও। তাই তারা উড়ে আসেনি উৎসের উত্তর থেকে।আমি ধান ও ধ্যানের তবক সাজিয়ে রোল করা কাগজে করছিসেই হিসেব নিকেশ। নির্ধারণ করছি,সমূহ জোয়ারের ভাগ্যফল।কান্তিমান মুখের দু:খ দেখে পরখ করছি অনিমেষ আগুনের পরিচিতি।কখনওই উজানে যাবার ইচ্ছে ছিল না। ভাটির ভবিষ্যত জেনেধ্যানকেও ডাকতে চেয়েছি কাছে। আর ধানের ধ্বনিতে মিশিয়েদিতে চেয়েছি তোমাকে ভালোবাসার নক্ষত্রতম উনবিংশ সুর।  ছবি - ক্যাথী রীড

