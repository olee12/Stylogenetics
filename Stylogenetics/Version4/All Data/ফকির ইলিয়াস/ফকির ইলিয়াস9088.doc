আদিম রজনী থেকে




 
                        অনেকটা আদিম রজনী থেকে ঝরে পড়ছে মেঘ ।
যদিও কাম্য ছিল না , তবু্য়ো কামনার সমুদ্রে
ভাসাই সাম্পান । একদা ভিড়ে যাবো সেই মগ্ন
মোহনায় - এই শান্তনা নিয়ে খুঁজি স্বপ্নের মুখাবয়ব।
 কখনো স্বপ্নগুলো ও বদলায় রঙ ।আদিমতার উত্তরসূরী
হয়ে বেঁচে থাকে আধুনিকতা। অথচ আমরা পেরিয়ে
এসেছি বলে ভুলে যাই আমাদের প্রত্নঅস্তিত্ব । খোলা
আকাশের নীচে নিবাসের কথা। কিংবা ধূসর রঙের পত্রবসন।
 প্রাচীন চন্দ্রের সান্নিধ্যে ফিরে যাই অন্ধ -অবকাশে
পার্থক্যের তরংগ দেখে বুঝে যাই বৃষ্টি ও বারুদের মন
যখন আদিম ছিলাম , তখন যেমন ছিল হৃদপিন্ড
এখনো তেমনি আছে ঠিক। শুধু বদলেছে দৃষ্টির ফটিক।


                    সর্বশেষ এডিট : ০২ রা ডিসেম্বর, ২০০৭  সকাল ৯:৩১                

