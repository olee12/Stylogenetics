মানুষের আশাবাদ প্রতিষ্ঠায় রাষ্ট্রের ভূমিকা




 
                        মানুষের আশাবাদ প্রতিষ্ঠায় রাষ্ট্রের ভূমিকাফকির ইলিয়াস =========================================কিছু কিছু আশাবাদ আমাদেরকে বাঁচিয়ে রাখে। আমরা পথ চেয়ে থাকি। জানি সব চাওয়া পূর্ণতায় রূপ পায় না। আমরা জানি আমাদের চারপাশে না পাওয়ার হাহাকারই বেশি। তারপরও আমরা আমাদের স্বদেশ, স্বজাতি, স্বপ্রজন্মকে বলে যাই আমাদের আশার কথা। যুক্তরাষ্ট্র প্রবাসীদের জন্য একটি শুভ সংবাদ বেরিয়েছে পত্রিকায়। আসছে অক্টোবরের মধ্যে নিউইয়র্ক-ঢাকা সরাসরি ফ্লাইট চালু হচ্ছে। একথা জানিয়েছেন মাননীয় প্রধান উপদেষ্টার বিশেষ সহকারী মাহবুব জামিল। বিমান মন্ত্রণালয়ের দায়িত্বপ্রাপ্ত তিনি। তিনি বলেছেন বাংলাদেশ বিমান ও মার্কিন বোয়িং কোম্পানির মাঝে ২.৫ বিলিয়ন ডলারের একটি চুক্তি স্বাক্ষরিত হয়েছে। এই চুক্তির আওতায় দশটি বোয়িং বিমান দেবে যুক্তরাষ্ট্র। এগুলো ২০১৩ থেকে ২০১৯ সালের মধ্যে বাংলাদেশকে সরবরাহ করা হবে।সংবাদটি কিছুটা আনন্দ বয়ে এনেছে যুক্তরাষ্ট্র প্রবাসীদের মাঝে। কারণ নিউইয়র্ক রুটটি বন্ধ হয়ে যাওয়ার পর প্রবাসীদের দেশে যেতে দুর্ভোগ বেড়েছে কয়েকগুণ। বিমান কেন এই রুটে সফল ব্যবসা করতে পারলো না সে জিজ্ঞাসা এখনো রয়ে গেছে রহস্যাবৃত। অথচ এই রুটে কুয়েত এয়ারওয়েজ, অ্যামিরাটস, গালফ এয়ার, সৌদিয়া, ইন্ডিয়ান এয়ারলাইনসসহ বেশ কিছু কোম্পানি ব্যবসা চালিয়ে যাচ্ছে। বাংলাদেশ বিমানের অভ্যন্তরে যে একটি সিন্ডিকেট সবকিছু নিয়ন্ত্রণ করে তা ওপেন সিক্রেট। কোনো বিমান মন্ত্রী এই চক্রের সঙ্গে পেরে ওঠেননি। বরং হাত মিলিয়ে সুযোগ-সুবিধা নিয়ে বণ্টন ব্যবস্থায় সাহায্য করেছেন। যার ফলে বিমানের এই মাফিয়াচক্র হয়ে উঠেছে অপ্রতিরোধ্য। আমি স্বচক্ষে দেখেছি, চেয়ে বিমানের টিকিট পাননি অনেক যাত্রী। অথচ এয়ারক্রাফটে উঠে দেখা গেলো খালি সিট নিয়েই নিউইয়র্কের আকাশ ছেড়ে যাচ্ছে বিমান। কেন এই অবস্থা? কেন এই ফাঁকিবাজি? এর কোনো জবাব নেই। আর জবাব না থাকার কারণেই অঘোষিত দেউলিয়া প্রতিষ্ঠানে পরিণত হয়েছে বাংলাদেশ বিমান। বিভিন্ন রুটে কর্তন করা হয়েছে ফ্লাইট।আমরা যখন জবাবদিহিতার কথা বলি, তখন আমাদের চোখের সামনে দুটি মুখচ্ছবি ভেসে ওঠে। একটি রাষ্ট্রশাসকদের অন্যটি রাষ্ট্রে যাপিত জীবনের। যারা একটি রাষ্ট্রে জীবনযাপন বেছে নেন, তারা কিছু মৌলিক চাওয়া নিশ্চিত করতে চান রাষ্ট্র শাসকদের কাছ থেকে। এর প্রধান এবং প্রথমটি হচ্ছে ন্যায়ের শাসন।উদাহরণস্বরূপ দ্রব্যমূল্যের কথাই ধরা যাক। যুক্তরাষ্ট্রে চাউলের দাম গেলো দেড় মাসে অবিশ্বাস্য ধরনের বেড়ে যাওয়ার পর উদ্বিগ্ন হয়ে পড়েছে প্রশাসনও। গত সপ্তাহে চালের দাম কমেছে কিছুটা। আর তা সম্ভব হয়েছে কিংবা হচ্ছে যুক্তরাষ্ট্র খাদ্য-বিভাগের সফল প্রচেষ্টার ফলেই। কারণ তারা দিনরাত চেষ্টা চালিয়েছে এই দ্রব্যমূল্য রুখে দেওয়ার জন্য। বাংলাদেশে কোনো দ্রব্যের দাম বাড়লে আর কমার কোনো লক্ষণ দেখি না। এর কারণ কী? কারণ হচ্ছে কৃষি কিংবা খাদ্য মন্ত্রণালয় যথাযথভাবে বিষয়টি মনিটরিং করে না। কিংবা করার তাগিদ অনুভব করে না।আমরা অনেকেই মানবাধিকার নিয়ে কথা বলি। মানবাধিকার ক্ষুণœ হওয়া বলতে আমরা সাধারণত রাষ্ট্রীয় নিপীড়ন-নির্যাতনকেই বুঝি। এ প্রসঙ্গে আমি যুক্তরাষ্ট্রের একজন প্রাজ্ঞ সমাজবিজ্ঞানী ড. রিবেন ওয়াটসের কথা সবসময় মনে করি। তিনি বলেছিলেন, একটি রাষ্ট্রে যতো বেশি মানুষ অনাহারি, যতো বেশি মানুষ চিকিৎসাবঞ্চিত, সে রাষ্ট্রেই মানবাধিকার বেশি লঙ্ঘিত। কারণ সবার আগে চাই অন্ন-বস্ত্র-বাসস্থানের, চিকিৎসার নিরাপত্তা। ৩৭ বছর বয়সী বাংলাদেশে আজও আমরা কেন তা প্রতিষ্ঠা করতে পারলাম না? এ প্রশ্নটি কোথায় করবো? কাকে করবো?খবর বেরিয়েছে বাংলাদেশের সাবেক অর্থমন্ত্রী সাইফুর রহমান মালয়েশিয়ায় নতুন ফ্লাট কিনছেন। মামলায় অভিযুক্ত হওয়ার পরও তিনি কিভাবে বিদেশে যেতে পারলেন তা এখনো থেকে গেছে প্রশ্নবিদ্ধ। আজ যে সফল (?) অর্থমন্ত্রী বিদেশে ফ্লাট কিনছেন, সেই অর্থমন্ত্রী ক্ষমতায় থাকাকালে তিনি নাসের রহমান-আরিফুল হক চৌধুরীর মতো শীর্ষ দুর্নীতিবাজদের বিরুদ্ধে একটি বারও রুখে দাঁড়ালেন না কেন? কেন একটি বার তিনি গণমানুষের পক্ষ নিলেন না? যদি নিতেন তাহলে তো আজকের অনেক চিত্রই ভিন্ন রকম হতো।একটি রাষ্ট্রে রাজনীতির সৃজনশীলতা নির্মাণে গণমতের প্রতি শ্রদ্ধা জানানোর কোনো বিকল্প নেই। এর প্রমাণ আমরা পেলাম মার্কিনি রাজনীতিতে। ডেমোক্রেট প্রার্থী হিসেবে ওবামার মনোনয়ন নিশ্চিত হওয়ার পর ওবামাকে সাহায্য সহযোগিতা করতে এগিয়ে এসেছেন বিল ক্লিনটন-হিলারি ক্লিনটন দম্পতি। হিলারি বিভিন্ন অঙ্গরাজ্যে ওবামার মঞ্চে দাঁড়িয়ে তার পক্ষে কথা বলতে শুরু করেছেন। এমনকি বলেছেন, তিনি ভাইস প্রেসিডেন্ট হওয়ার জন্যও লালায়িত নন, যা করে দল করবে। তিনি সব সমর্থন দিয়ে যাবেন। মানুষের আশাবাদ প্রতিষ্ঠাই তার লক্ষ্য। রাজনীতিতে দলের অভ্যন্তরীণ দ্বন্দ্ব কোনো বিষয় হতে পারে না। মধ্যবর্তী নির্বাচনে জিতে ডেমোক্রেটিক পার্টি হাউস অব কংগ্রেস ও হাউস অব সিনেট-এ মেজরিটি নিয়ে নেয়। ন্যান্সি প্যালোসি হন স্পিকার অব দ্যা হাউস। তাই মনে করা হয়েছিল ইরাক-আফগান যুদ্ধ ইস্যু, বুশের যুদ্ধনীতির বিরুদ্ধে জোর উদ্যোগ নেবে ডেমোক্রেটিক পার্টি। নাÑ তার কিছুই হয়নি। তারা চাইলে জর্জ বুশকে ইমপিচও করতে পারতেন। কিš' হলো না কিছুই। কারণ রিপাবলিকান ও ডেমোক্রেটিক দুটো পার্টিই মুদ্রার এপিঠ-ওপিঠ। তাদের কাছে রাষ্ট্রের স্বার্থই সবচেয়ে বড়ো। বুর্জোয়া অর্থনীতির বাজার ও সমতা রক্ষায় দুটো পার্টিই এক সুতোয় গাঁথা। এখানে প্রতিযোগিতা আছে রাষ্ট্রের উন্নয়নের। প্রতিযোগিতা আছে; মেধাবী রাজনীতিকদেরকে সুযোগ দেওয়ার। বাংলাদেশে গাছ কেটে বন শূন্য করা হয়। জাটকা মাছ মেরে নদীর ইলিশের বংশ নিধন করা হয়। কিশোরের হাতে বোমা তুলে দিয়ে সন্ত্রাসী বানানো হয়। আর এর সবকিছুই হয় এক ধরনের রাজনীতিকদের প্রশ্রয়ে। প্রশাসনেও দুষ্টচক্র বেড়ে ওঠে তাদেরই যোগসাজশে।৩০ জুন ২০০৮----------------------------------------------------------------------------------দৈনিক ভোরের কাগজ । ৫ জুলাই ২০০৮ শনিবার প্রকাশিত  

