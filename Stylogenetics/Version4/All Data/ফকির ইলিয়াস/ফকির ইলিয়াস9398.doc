ছিন্নভিন্ন গোলপাতা




 
                        গোলার আঘাতে ছিন্নভিন্ন গোলপাতা। ক'টা শালুক হাতে কিশোরীর লাশ।অনেকটা বেআব্রু । পড়ে আছে মাথার খুলি,সারি সারি । হঠাৎ হায়েনার থাবায় কেঁপে উঠে বাংলার আকাশ।পঁচিশে মার্চের কালোরাত দখল করে নেয় পশ্চিমা শকুন।আমরা একটি ভূখন্ড নির্মাণে তুলি সমবেত হাত। প্রভাত ছিনিয়েনেবো বলে , উদ্বাস্তু তাঁবুর নীচে শানাই সংগীন। আমরা হারি নি কখনো। পূর্বপূরুষের গুল্মশক্তি বয়ে হয়ে উঠিসিংহমানব-ব্যাঘ্রমানবী। প্রয়োজনে ভস্ম হতে জানি , যুদ্ধমাদল বাজিয়ে ক্রমশ: বাড়িয়েযাই মেঘের বিস্তার। হয়তো রক্তবৃষ্টি নামবে। তবু আমরাই জয়ী হবো , রুদ্রাক্ষ জোসনায়।

