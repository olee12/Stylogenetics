প্রকৃতি ,প্রতিশোধ নেবো না




 
                        যা পারো তুমিই নিয়ে যাও। শাদা সমুদ্র হয়ে চেয়ে আছি পথ।সকল
ছিন্নতার মোহ ভেঙে ,আবার দাঁড়াবো বলে এসেছি এই উপত্যকায়
কাঁধে সহোদরের শবদেহ , সহোদরার করুণ আর্তি ,জীবনের বিনম্র 
প্রস্থান। যারা চলে যায় , যে চলে গেছে ....... তাকে নিয়ে স্মৃতির তালিকা দীর্ঘ করেই আমরা দাঁড়াবো । আমি দাঁড়াবো । আর কেউ
না আসুক । আর কেউ না মিলাক কন্ঠ । 
প্রকৃতি , প্রতিশোধ নেবো না । শুধু শাবল দিয়ে সরাবো প্রস্তরখন্ড। 
ধ্বংশস্তুপ। ভাঙনের তান্ডব। আগেই জেনেছি,আমিই প্রকৃতির বাহু ।
 

                    সর্বশেষ এডিট : ২০ শে নভেম্বর, ২০০৭  সকাল ৭:১৫                

