হিমঘুম




 
                        চোখে হিমঘুম। পতনের পদ্য শোনা যায়।মৃত্যু কি তবে পথের দুয়ারে !
কারে, বলে যাবো কি ! যখন শোনার কেউ থাকে মনের কোটরে
তখন ঘোর বনভূমিই হয়ে উঠে নিদান আশ্রয়
কেউ কেউ অবশ্য ভেঙে যেতে পারে ভুলের বলয়
তবে অনেকেরই হয় না বাঁচার ভাগ্য প্রত্নখনি
যদি হতো ,তবে প্রতিটি ঢেউ তুলে নিতো অগণিত পুরুষ-রমণী ।
 বুকে ব্যথিত পাঁজর। হাড় ভাঙে শব্দ-কিনারায়। এইসব মাতাল পাথর
জানি কেউ সরিয়ে নেবে না , পৃথিবীর নগ্ন উষর
থেকে কোনোদিন। নাহলে ধরণীই হতো প্রিয় লীলাভূমি
ঝড়ের জ্যোতি নিয়ে আবারো, কাছে আসতে তুমি !


                    সর্বশেষ এডিট : ১৮ ই ফেব্রুয়ারি, ২০০৮  রাত ৯:১২                

