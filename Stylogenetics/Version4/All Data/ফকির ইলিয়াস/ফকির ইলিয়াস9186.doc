একটি ছবি ও একটি রিপোর্ট




 
                        এই ছবিটি দেখুন। ছবিতে বালকটির হাতে মোবাইল ফোন।
আর রিপোর্ট টি পড়ুন। দেশে প্রাথমিক শিক্ষার হাল কি ?
এই খবরটি তা প্রমান করে। তারপরও এই ছেলেটি মোবাইল ফোন পেলো
কোথা থেকে ? তার মোবাইল খরচ কে দেয় ?
 রিপোর্ট : ভোরের কাগজ ৪ ডিসেম্বর ২০০৮  কাগজ প্রতিবেদক : দেশের ৩৭ লাখ শিশুর জন্য এখনো কোনো স্কুলের ব্যবস্থা নেই। এ জন্য তারা শিক্ষার আলো থেকে বঞ্চিত। আর যে সকল শিশুর জন্য স্কুলের ব্যবস্থা আছে তারাও মানসম্মত শিক্ষা পাচ্ছে না। তাই সকলের জন্য মানসম্মত প্রাথমিক শিক্ষা নিশ্চিত করতে সবাইকে আন্দোলনে শামিল হতে হবে। গতকাল বুধবার ঢাকা রিপোর্টার্স ইউনিটিতে ‘আমার অধিকার প্রচারাভিযান’ আয়োজিত পরামর্শ সভায় বক্তারা এ কথা জানান।
‘আমার অধিকার প্রচারাভিযান’ এর আহ্বায়ক ও নারী নেত্রী রোকেয়া কবিরের সভাপতিত্বে এ পরামর্শ সভায় বক্তব্য রাখেন পিপলস এমপাওয়ারমেন্ট ট্রাস্টের নির্বাহী পরিচালক ও আমার অধিকার প্রচারাভিযানের ব্যবস্থাপনা ও পরিচালনা সদস্য শিশির শীল, আমার অধিকার প্রচারাভিযানের সমন্বয়ক রকিবুল হাসান, ট্রাস্টি মেম্বার আবদুল আউয়াল, স্বাক্ষর এর নির্বাহী প্রধান সামসুন্নাহার আজিজ প্রমুখ। 
পরামর্শ সভায় জানানো হয় আগামী কয়েকদিনের মধ্যেই ‘আমার অধিকার প্রচারাভিযান’ এর পক্ষ থেকে সবার জন্য প্রাথমিক শিক্ষা নিশ্চিত করা সংক্রান্ত কিছু সুনির্দিষ্ট প্রস্তাব রাজনৈতিক দলগুলোর কাছে দেয়া হবে তাদের নির্বাচনী ইশতেহারে সংযোজন করার জন্য। 
‘ আমার অধিকার প্রচারাভিযান’ এর প্রাথমিক অবস্থানপত্রে সবার জন্য শিক্ষা নিশ্চিত করতে ৪টি সুনির্দিষ্ট প্রস্তাব তুলে ধরা হয়। এগুলো হচ্ছে প্রতিটি গ্রামে কমপক্ষে একটি করে প্রাথমিক বিদ্যালয় প্রতিষ্ঠা করা, প্রতি ৪০ জন শিশুর জন্য একজন শিক্ষক নিশ্চিত করা, প্রতিটি স্কুলে শিশুদের জন্য দুপুরে খাবারের ব্যবস্থা করা ও সংবিধানে শিক্ষার অধিকারকে মৌলিক অধিকার হিসেবে অন্তর্ভুক্ত করা। 
   

                    সর্বশেষ এডিট : ০৪ ঠা ডিসেম্বর, ২০০৮  সকাল ৮:৫৭                

