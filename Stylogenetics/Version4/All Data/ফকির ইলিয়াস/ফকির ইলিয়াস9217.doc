এরপরই ঝড়, এরপরই নক্ষত্রবিলাপ




 
পাখিরা খুব আগ্রহ নিয়ে আমার হাতে তুলে দিয়েছিল তাদের পাতাকা।পালকেরনা না রঙের ছটা দেখে আমারও পাখি হতে ইচ্ছে করেছিল- সেকথা আমি খুবআগ্রহ নিয়ে জানিয়েছিলাম বিজলী দেবীকে। এরপরই আমার জীবনে বর্ষার শুরু।এরপরই ঝড়, এরপরই নক্ষত্রবিলাপ....।সবগুলো দুঃখ মুঠোয় পুরেই আমি ভাসতেচেয়েছিলাম নিজের ওজনকে তুচ্ছ করে।সাগর আমার ওজন সইতে পারেনি।চাঁদ,যে একসময় আমার অভিসারিণী ছিল, সে-ও তাড়িয়ে দিয়েছে তার শয্যা থেকে।তারপর থেকেই ভ্রাম্যমাণ রোদকে সঙ্গী করে আমি লিখেছি অজস্র কবিতা।হয়নিকিছুই। পারিনি শোধ করতে ঋণ। যে পাখিরা আমাকে পতাকা দিয়েছিল, আমি পারিনি তাদের জন্য গড়ে দিতে একটি অভিন্ন মানচিত্র।॥ নিউইয়র্ক / ২৫ ফেব্রুয়ারি ২০১৪ ॥

