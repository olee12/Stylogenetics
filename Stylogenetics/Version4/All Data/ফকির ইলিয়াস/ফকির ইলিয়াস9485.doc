তরুণতম কবির প্রতি তারবার্তা - ১




 
                        এই টেলিগ্রাম পাঠাতে আমি যখন ইথারের মুখোমুখি , তখন দেখলামএকটা শালিখ উড়ে যাচ্ছে উত্তর প্রান্তে। আমি ওর সাহায্য চাইলাম।বললাম, তুমি কী আমার বাহক হবে পাখি ? পালক দুলিয়ে আমাকেসায় দিল সবুজ শালিখ। আমি আকাশের দিকে তাকালাম। এক টুকরোমেঘের আলিংগন আমাকে মায়ায় জড়ালো । মনে পড়লো একদিন সমুদ্রদেখতে গিয়ে ওর বুকে কিছু ভাসমান তীর্ণতান দেখেছিলাম । এবং খুবমুগ্ধ হয়ে শুনেছিলাম সুরের কান্নাকীর্তন। কবি ,তুমি খুব ভালো কবিতা লিখো , সবিতার মুখে আমি সেই কীর্তন শুনেছি।এও শুনেছি , তুমি কিছুটা অহং সম্বল করে এখন হেঁটে যাচ্ছো বাঁকের উজানে। আমি উজানে বিশ্বাস রাখি। আর তার স্তুতিপর্বকে রাখি দূরেরদিগন্তে। খেয়াল রাখি , দুর্বিনীত কালের গ্রাস যেনো ম্লান না করে আমাদেরকবিতার সংসার ।কবি ,আমাদের চারপাশে এখন প্রচুর আগাছা। বৃক্ষের আকাল এখন ক্রমশঃবাড়িয়ে দিচ্ছে আমাদের প্রান্তপরিবেশের দারিদ্রতা। না , আমরা এমনখরা চাইনা, যে খরার প্রচন্ডতা হরণ করে শুদ্ধ কবিতার অংকুরোদগম ।  ছবি- ডেভিড হ্যাটন

