যুদ্ধাপরাধীদের বিচারের প্রথম পর্ব কি শুরু হতে যাচ্ছে _




 
                        জামাতের কয়েকজন শীর্ষনেতার বিরুদ্ধে মামলা হয়েছে। তাদের বিরুদ্ধে
অভিযোগ , তারা মালানা ( আলবদর কমান্ডার ) নিজামীকে মহানবী 
(সঃ) এঁর সাথে তুলনা করেছেন।
আজই টিভিতে দেখলাম , তরিকত ফেডারেশনের একজন নেতা ঢাকায়
মামলা করেছেন। মামলা হয়েছে, লালমনিরহাটেও।
ঢাকায় দায়ের করা মামলার শুনানী হবে ২৩ মার্চ।
তবে কী মহান স্বাধীনতা দিবসের আগেই এই মামলায় গ্রেফতার হচ্ছে
শীর্ষ যুদ্ধাপরাধীরা ? 
এমন একটা প্রশ্ন এখন ঢাকার হাওয়ায় উড়ে বেড়াচ্ছে।
এদিকে , যুক্তরাষ্ট্রের সমর্থন নিয়ে দেশে ফিরেছেন আইনমন্ত্রী ব্যা. শফিক
আহমেদ । যুক্তরাষ্ট্র বলেছে , তারা আন্তর্জাতিক মানের বিচার দেখতে চায়।
ঢাকায় ফিরে পুরোনো হাইকোর্ট ভবনও সফর করেছেন আইনমন্ত্রী ।
বলেছেন , এই ভবনে বিচার সম্পন্ন করে এটাকে একটা যাদুঘরে রূপান্তরিত করবে সরকার।
সব মিলিয়ে , সরকার খুব দৃঢ় প্রত্যয় নিয়েই মাঠে নেমেছে বলে মনে হচ্ছে।
মার্চ , বাঙালী জাতির স্বাধীনতার মাস।
লাল সবুজের পতাকার স্বপ্ন অর্জনের এই মাসেই সেইসব ঘাতক যুদ্ধাপরাধীদের বিচারের যাত্রা শুরু করে সরকার তাদের নির্বাচনী ওয়াদা
রক্ষা করুক ।


                    সর্বশেষ এডিট : ২১ শে মার্চ, ২০১০  রাত ৮:২৩                

