সেই কালোরাত , সেইসব হাঙ্গরেরা




 
                        সেই কালোরাত আজ। ২৫ শে মার্চের শোকাহত স্মৃতি । গণহত্যার নারকীয়
লীলা। চলেছিল ন'মাস। কি চেয়েছিল ওরা ? বলেছিল, মানুষ চাইনা । মাটি  চাই। পোড়া মাটি। তারা সেই পোড়ামাটির দখল চেয়েছিল। রুখে দাঁড়িয়েছিল বাঙালী জাতি। তারপর মুক্তিযুদ্ধ । 
না ,ওরা দমে যায় নি। তারা তাদের পরাজয়ের কথা ভুলে যায়নি। এখনও
তৎপর সেই শোধ নিতে। তারা চালিয়ে যাচ্ছে, তাদের ষড়যন্ত্র । দেশে তারা গড়ে তুলতে চাইছে জংগীদের স্থাপনা। ভোলার চর বোরহানউদ্দিনে একটি  মাদ্রাসা থেকে প্রচুর গোলাবারুদ উদ্ধার করেছে র‌্যাব। সে খবর আজই দেখেছে গোটা জাতি, বিভিন্ন সংবাদ মিডিয়ায়। এটা সাম্প্রতিক খবর।জংগীরা এই অপ তৎপরতা চালিয়েই যাচ্ছে। এরা কারা ? কি তাদের আসল পরিচয় ?
তা দেশবাসীর অজানা নয়। সেই রাজাকার হাঙ্গর শক্তি দখল নিতে চাইছে
লাখো শহীদের রক্তে গড়া বাংলাদেশের । এর চেয়ে বেদনাদায়ক আর কি
হতে পারে ?
মাদ্রাসা শিক্ষার নামে দেশে যে জংগী অস্ত্রাগার গড়ে তোলার চেষ্টা করা 
হচ্ছে , তা রুখে দিতে সবার ঐক্য দরকার। গ্রামের সহজ সরল মানুষের
সাথে প্রতারণা করে , এরা হাসিল করতে চাইছে তাদের মতলব।
এই মতলব ,বাঙালী জাতিসত্তাকে ধ্বংশ করে দেবার। আমাদের প্রতিবেশী
নদীতে ডুবে আছে এইসব কুমীর-হাঙ্গরেরা । এরা এনজিও র সাহায্য
নিয়ে আজ উদ্যত , আমাদের বিরুদ্ধে।
এদের কালোদাঁত ভেঙে দেবার প্রত্যয় ই হোক , আজকের স্বাধীনতা দিবসের প্রাক্কালে আমাদের একান্ত চাওয়া ।


                    সর্বশেষ এডিট : ২৫ শে মার্চ, ২০০৯  সকাল ৮:১৩                

