ডাকটিকেট




 
                        অনেক সুখ দু:খের খবর বহন করে নিয়ে যায় যে চিঠি
আমরা পরিশোধ করি তারও মাশুল। যে জন্মদাগ স্মরণ
করিয়ে দেয় আমাদের পিতামহের পদচিহ্ন, আমরা তা ও
অনুসরণ করে যাই অবিচল নিয়মে। যমজ জলগুচ্ছে তারপর 
আঁকি দ্বৈত ক্রিয়াপদ ।কাশফুলে ঢাকা যাবতীয় বিচ্ছেদ সমাহার।
সবকিছুই জমা পড়ে সন্চয়ের ঝুলিতে। ভ্রূণের ব্যবহার শিখতে
গিয়েই দেখেছি কিভাবে অসামান্য অন্ধকারে বার বার জ্বলে
উঠেছে একটি ডাকটিকেট।
                            
                    সর্বশেষ এডিট : ২৮ শে অক্টোবর, ২০০৭  সকাল ৭:৩৯                

