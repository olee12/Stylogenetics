গুনিন




 
                        আমি না থাকলে এ স্থান দখল করে নেবে অন্য কেউ। অন্য
 কোনো জমিনে দাঁড়িয়ে কৃষক ছড়িয়ে যাবে পুষ্ট আমন ধান
একদিন জাগবে চারা, বইবে হাওয়া এই ক্ষেতসমগ্রে।আসবে
ভাদ্র -অগ্রহায়ন, উঠবে ফসল কিষাণীর ভাঙা গোলায়, স্বর্ণ হয়ে।
 আমি না এলে ও থেমে যাবে না ,এই পথমিছিল। কাঁধে নায়ের
ভার টেনে এগিয়ে যাবে দাঁড়ের গুনিন। নদীর বাঁকে দাঁড়িয়ে
বিবাগী বাউল গেয়ে উঠবে আনমনে , আর তার বেহালা, বিরহে
অনাগত সুরসন্ধ্যায় থাকবে পথচয়ে এই ঘাটে আসিবে কালিয়া ।
 আমি না গেলে ও ,জানি তুমি যাবে ছড়াতে জলচন্দন , আউলা
বসন্তের জারুল-শিমুলে। আরো কাম আর প্রেমের রেখারেণু দিয়ে
মিশানো মাটিতে খুঁজবে একটি সমাধির অস্তিত্ব। এপিটাফ পড়বে
কেউ,কেউ পড়বেনা কিছুই।কারণ সবাই কবিতা পড়তে জানেনা।


                    সর্বশেষ এডিট : ২৩ শে ফেব্রুয়ারি, ২০০৮  ভোর ৬:১৫                

