অর্চনা সিরিজ - ৪




 
                        তুমিই লিখেছিলে শেষচিঠি। বলেছিলে প্রতিভাস কার্যালয়ে 
দেখা হবে রোববার দুপুরে। দুর্বিনীত সে দুপুরটি নিবন্ধনে
আমি সেরেছিলাম শ্রেষ্ঠ আয়োজন।
 অবিন্যস্ত জীবনের সাথে আমার উচ্চাশার কোনো সম্পর্ক ছিল
না। সবুজ সংলাপে নিজেকে ঢেকে দেয়ার কৃতিত্বও ছিল না
আমার। আজন্ম জেনেছি, বিবাগী বাউল শব্দের কাঁপন আর 
বিরহের একতারা নিয়ে সমুদ্র সাজায়।
 না, সে রোববার আর আসে নি ফিরে। সেই স্বপ্নবদলে
অংশ নেয়নি আমার হৃদয়ের উদ্ভিদ। গেছে রোদ ক্রমশঃ
এখন ঝড়-বৃষ্টিও যায়
আমি ভাঙি ,আমি গড়ি বুকের বদ্বীপ
                       অর্চনা বন্দোপাধ্যায় ।    
 ছবি- শান্তা কেবরোনা 

                    সর্বশেষ এডিট : ৩১ শে মে, ২০০৯  রাত ৯:০৪                

