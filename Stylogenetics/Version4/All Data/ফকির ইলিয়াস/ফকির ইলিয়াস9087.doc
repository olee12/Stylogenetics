আদর্শ বিসর্জন দিয়ে ক্ষমতার জন্য আঁতাত




 
                        আদর্শ বিসর্জন দিয়ে ক্ষমতার জন্য আঁতাত ফকির ইলিয়াস-------------------------------------------------------------------------------বাংলাদেশের সংবাদ মাধ্যমগুলোতে গ্রেফতারের খবর প্রকাশের একটা হিড়িক পড়েছিল। এরপর আর কে গ্রেফতার হচ্ছেন? আতঙ্ক এবং উদগ্রিবতা দুটিই ছিল মানুষের মনে। মাত্র আঠার মাসের মধ্যে পাল্টে গেছে সে দৃশ্যপট। এখন মানুষ দেখছে­ যাদের গ্রেফতার করা হয়েছিল, তারা ক্রমেই ছাড়া পাচ্ছে। একটা চেক এন্ড ব্যালান্স অর্থাৎ সমঝোতা করে প্রধান দুই দলের নেতাদের মুক্তি দেয়া হচ্ছে। ছাড়া পেয়ে প্রথম রাজনৈতিক মতবিনিময়টি তারেক রহমান করেছেন জামায়াতের সেক্রেটারি আলী আহসান মোহাম্মদ মুজাহিদের সঙ্গে। তারেক জানিয়েছেন, তিনি সুস্খ হয়ে এদেশের মানুষের সেবা করতে চান। রাজনীতি করতে চান। কার মিত্র কে, কে কার আদর্শের রাজনীতি করে সবই জানেন বাংলাদেশের মানুষ। তারপরও কিছু কিছু মুখকে একত্রে দেখলে আলোচনার ঝড় উঠে। মানুষ জানতে চায়, এরা নতুন কি শলাপরামর্শ করছে! তারেক-মুজাহিদের দীর্ঘ সাক্ষাৎ ও আলোচনা তেমনি নতুন আলোচনার জন্ম দিয়েছে।একটি বিষয় আমার কাছে বোধগম্য হচ্ছে না, যারা দুর্নীতিবাজ তাদের বিরুদ্ধে এত হুঙ্কার দিয়েছিল দুর্নীতি দমন কমিশন। সেই হুঙ্কার এখন এত মিনমিনে, ফ্যাকাশে হয়ে গেল কেন? কেন দুদকের আপিলও এখন ধোপে টিকছে না? হয়তো বলা হবে জামিন পাওয়া আর মুক্তি পাওয়া এক নয়। কিন্তু বাংলার ইতিহাস তো সেটাই বলে জামিন প্রাপ্তির মাধ্যমে মামলা থেকে রেহাই দেয়ার প্রক্রিয়াটি ত্বরান্বিত করা হয় কিংবা যায়। আমার মনে পড়ছে টিভির বিভিন্ন চ্যানেলে দুদকের একটি বিজ্ঞাপন প্রচারিত হতো। ‘এখনই সময় জনগণের’। মাত্র দুই বছরেরও কম সময়ের মধ্যে সে বিজ্ঞাপনের ভাষা পাল্টে ‘এখনই মুক্তির সময় দুর্নীতিবাজদের’ হয়ে যাবে তা কি ভেবেছিল কেউ? কেউ কি ভেবেছিল এভাবে চুপসে যাবে ওয়ান-ইলেভেনের চেতনা!এটা খুবই শঙ্কার কথা দুর্নীতিবাজ রাজনীতিকদের পাশাপাশি বাংলাদেশ সরকার কর্তৃক ঘোষিত মোস্ট ওয়ানটেড সন্ত্রাসীরাও মুক্তি পেতে শুরু করেছে। কারও বিরুদ্ধে সুনির্দিষ্ট অভিযোগ থাকলে তাকে গ্রেফতার করা হবে। তার বিচার হবে। তার সাজা হবে এটাই নিয়ম। কিন্তু বাংলাদেশে সাম্প্রতিককালে যা ঘটে গেল, তাকে শুধু ‘চার্জশিট মহড়া’ ছাড়া আর কিছুই বলা যাচ্ছে না। তার ওপর রয়েছে আগাম জামিনের সুযোগ। বাংলাদেশে এই মুহর্তে আগাম জামিনের যে দাপট চলছে­ তা আগে করা হয়নি কেন? ওয়ান-ইলেভেনের এই মাজেজা দেখানোর প্রকৃত উদ্দেশ্যই যদি ছিল­ তাহলে কিছু শীর্ষ দুর্নীতিবাজকে এত আলোচনার মধ্যমণি করার কি কারণ ছিল? কেন পূর্ব পরিকল্পনা ছাড়া এভাবে গণহারে গ্রেফতার করে পরিস্খিতি ঘোলাটে করে তোলা হয়েছিল?জামিনে ছাড়া পেয়েই বেশ দাম্ভিক উচ্চারণ শুরু করেছেন কুখ্যাত রাজাকারদের হোতা সা.কা চৌধুরী। তিনি বলেছেন, এই বিভ্রান্ত নির্বাচন কমিশন দ্বারা সুষ্ঠু নির্বাচন সম্ভব নয়। তিনি বর্তমান সরকারেরও নানা সমালোচনা করেছেন। এর মাধ্যমে একটা বিষয় বেশ স্পষ্ট হতে শুরু করেছে, দেশ ক্রমেই পূর্ব পরিস্খিতির দিকে যেতে শুরু করেছে। এভাবে কিছুটা বাদ-প্রতিবাদ, তারপর আন্দোলনের মাধ্যমে বিষিয়ে তোলা হবে বাংলার মাটি। যারা ওয়ান-ইলেভেন নিয়ে অর্জনের স্বপ্ন দেখেছিলেন­ তারা কি এই সমান্তরাল সমীকরণটি মেলাতে পারছেন?দুই.বিএনপির সিনিয়র যুগ্ম-মহাসচিব তারেক রহমানের জামিনে মুক্তির মধ্য দিয়ে নতুন করে প্রাণ ফিরে পেয়েছে বিএনপি। যে বরকতুল্লাহ বুলু, এহছানুল হক মিলনরা সংস্কারের নামে কিংস পার্টি করার ধান্দায় ছিল তারাও তারেকের পা চাটতে ব্যস্ত হয়ে পড়েছে। এজন্য তারা সাধারণ কর্মীদের হাতে লাঞ্ছিতও হয়েছে। অন্যদিকে সংস্কারপন্থি মহাসচিব হাফিজউদ্দিনও বেগম জিয়ার অনুকম্পা পাওয়ার তদবিরে রয়েছেন। বিএনপির ধারাবাহিক ইতিহাস এই সাক্ষ্য দেয়, বেগম জিয়া প্রকাশ্যে মান্নান ভূঁইয়া, হাফিজউদ্দিন, মোফাজ্জল করিম, জেড-এ খানসহ কোন সংস্কারপন্থি নেতাকেই দল থেকে বহিষ্কার করবেন না। বরং সবাইকে নতুনভাবে এগিয়ে যাওয়ার কথা বলবেন। দলের কিছুটা পরিবর্তনও হয়তো আনতে পারেন বেগম জিয়া। তবে সংস্কারপন্থিদের ভীষণ স্নায়ুচাপের মধ্য দিয়ে দলে কোণঠাসা করে রাখা হবে­ এটা নিশ্চিত করে বলা যায়। যে যাই বলুক না কেন, আমার মতে ওয়ান-ইলেভেনের এই খড়গ খেলাতে বেগম খালেদা জিয়ারই আরেক দফা জয় হয়েছে। তিনি, ‘আপসহীনতা’র মাধ্যমে তার পুত্রদ্বয়কে মুক্তির পরই নিজের মুক্তির পথ প্রশস্ত করেছেন। নিজ দেশে যে কোন মল্যে থাকার প্রত্যয় ব্যক্ত করে তার সুদৃঢ়তা দেখিয়েছেন। রাজাকার জামায়াতীদের সঙ্গে তার পরিবার ও দলের ঐক্যের উদাহরণও দেখিয়েছেন দেশবাসীকে। জেলে গিয়ে বেগম জিয়ার সঙ্গে মিটিং করেছেন জামায়াতের আলী আহসান মোহাম্মদ মুজাহিদ। আবার হাসপাতালে গিয়ে তারেক জিয়ার সঙ্গেও দীর্ঘ আলোচনা করেছেন তিনি।বিএনপির এই যে চরিত্র তা তো নতুন নয়। কিন্তু প্রগতি আর অসাম্প্রদায়িক চেতনার কথার ফুলঝুরি উড়ায় যে আওয়ামী লীগ­ তারা কি করছে এখন? সৌদি রাষ্ট্রদতের ইফতার মাহফিলে রাজাকার নিজামীর সঙ্গে হাত মিলিয়েছেন আওয়ামী লীগের ভারপ্রাপ্ত সভাপতি জিল্লুর রহমান। এই করমর্দনের ছবি ব্যাপক আলোচনার জন্ম দিয়েছে। সৃষ্টি করেছে বিভিন্ন বিতর্কের। সেই বিতর্কে পেট্রোল ঢেলে দিয়ে নিজেদের দীনমানসিকতা প্রকাশ করেছেন আওয়ামী লীগের ভারপ্রাপ্ত সাধারণ সম্পাদক সৈয়দ আশরাফুল ইসলাম। তিনি বলেছেন, যদি কোন জামাতে নামাজের ইমাম যুদ্ধাপরাধী হয়­ তবে তারা তার পেছনে দাঁড়িয়ে নামাজ পড়বেন। এ বিষয়ে কিছু কথা খোলসা হওয়া দরকার। যে ইমাম যুদ্ধাপরাধী, তার তো কোন মসজিদে চাকরি পাওয়ারই কথা নয়। কারণ যে হত্যা-ধর্ষণের ইন যুগিয়েছে, তার পেছনে দাঁড়িয়ে ধর্মপ্রাণ মুসল্লিরা নামাজ আদায় করবেন কোন যুক্তিতে? বাংলাদেশে কি আলেম-ওলামার এতোই অভাব যে যুদ্ধাপরাধী ইমামের পেছনে নামাজ পড়তে হবে? প্রকারান্তরে সৈয়দ আশরাফুল ইসলাম আওয়ামী লীগের জগাখিচুড়ি মার্কা মানসিকতার পরিচয় দিয়েছেন। দেখিয়েছেন দীনতা। বাংলাদেশের মানুষ ভুলে যায়নি ক্ষমতা পাওয়ার জন্য আওয়ামী লীগের সিনিয়র নেতারা জামায়াতী ঘাতকদের সঙ্গে দফায় দফায় বৈঠক করেছিলেন। আওয়ামী লীগ মনোনীত রাষ্ট্রপতি প্রার্থী বদরুল হায়দারের জন্য তারা জামায়াতীদের সমর্থনও চেয়েছিলেন। মাত্র দু’বছর আগে ইসলামী মৌলবাদী একটি মোর্চার সঙ্গে চুক্তি স্বাক্ষর করেছিলেন লীগের সাধারণ সম্পাদক আবদুল জলিল। ক্ষমতার জন্য আওয়ামী লীগ যে আবারও রাজাকার-আলবদরদের কাফেলার নিচে গিয়ে দাঁড়াবে, সেই আগাম সংবাদটি কি দিলেন সৈয়দ আশরাফুল ইসলাম? ভাবতে সত্যি কষ্ট হচ্ছে বৈ কি!আমার খুব ýপষ্ট মনে হচ্ছে, এই দেশ, এই জাতির ভাগ্যে আরও চরম দুর্গতি অপেক্ষা করছে। কারণ এখন চলছে আদর্শ বিসর্জন দিয়ে ক্ষমতার ঐক্য প্রতিযোগিতা। আর এতে লাভবান হবে তারাই, যারা মলত আদর্শশন্য। যাদের জন্মই হয়েছে অন্য কোন শক্তির স্বার্থ রক্ষার জন্য। ‘কিংস পার্টি’ বলে যারা পরিচিত হয়েছিলেন তাদের কণ্ঠেও নেমে এসেছে চরম হতাশা। বর্তমান নীতি নির্ধারকরা যেভাবেই তাদের এক্সিট নিশ্চিত করতে চান না কেন­ বিএনপি ও তাদের জোট সংলাপ, নির্বাচনে অংশ না নিয়ে এক্সিটকে তীব্র পঙ্কিল করে তুলতে পারে। এর পরে ক্ষমতাসীনরা কি করেন­ তাই এখন দেখার বিষয়।নিউইয়র্ক, ৯ সেপ্টেম্বর ২০০৮----------------------------------------------------------------------------------দৈনিক সংবাদ । ১২ সেপ্টেম্বর ২০০৮ শুক্রবার প্রকাশিত         

