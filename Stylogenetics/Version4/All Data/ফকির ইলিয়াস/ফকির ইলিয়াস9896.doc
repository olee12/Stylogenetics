ভুলে  ভরা  বিজ্ঞপ্তি




 
                        এবার আমিও বিজ্ঞপ্তি দিয়ে জানাই । আমারও বাকী আছে ইজা
খাতার পাতায়, ভাঁজ করা চাঁদের আয়ু
নিতে চাইলে পারো নিতে , এইসব খন্ডনের গান
অথবা পৃথিবীর পান্থপথে ঝুলে থাকা সূর্যের প্রথম জরায়ু
 আরও পারো শিখে নিতে, জলশৃঙ্গে বাজে যে সানাই
তার সুর, প্রবাহ আর পাশের বয়ন
একদা ভাঙাচোরা ফেলে যে আকাশ মনের স্বরাজে
গেয়ে যেতো গান অনুক্ষণ 
 জানিয়ে যাই কুশল , মেঘে ঘেরা পৌষের শীতে
কিছু দুঃখ রয়েছে এখনও
অপ্রকাশিত 
ঠাঁইহারা বাঁশীটির শ্রীমোহন গীতে ।  
 ছবি- লরি ল্যাম্ব

                    সর্বশেষ এডিট : ১২ ই নভেম্বর, ২০০৯  সন্ধ্যা  ৬:৩১                

