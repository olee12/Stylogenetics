বাংলাদেশ গর্জে উঠলে




 
 কতোজন মানুষ হত্যা করলে একজন কসাইকে ঘাতক বলা যায়কতোজন নারীর সম্ভ্রম হরণ করলে আমরা একটি পাষণ্ডকেবলতে পারি- 'ধর্ষক'তা আমার জানা নেই। জানে রাষ্ট্রপক্ষ, যে রাষ্ট্রে এখনও বুক ফুলিয়েদাঁড়ান কবি মেহেরুননেসা'র সন্তান।আমি শহীদ জননী জাহানারা ইমামের পা স্পর্শ করেছি। দেখেছিকীভাবে গণআদালতের মাঠে দাঁড়িয়ে দিক নির্দেশনা দিয়েছেনশহীদ রুমীর মা। কীভাবে জাতিসংঘ চত্বরে একজন প্রধানমন্ত্রীরগাড়ীর বহর আটকে দিয়েছে তরুণ প্রজন্মের শাণিত হাত।আমি সেই তরুণের কন্ঠ শুনেছি, গ্রাম থেকে উঠে আসা ছাত্র -শহীদ জননীর পাশে দাঁড়িয়ে বলেছে- 'মা, আপনি আদেশ করুনবুকে গ্রেনেড বেধে ক্ষুদিরাম - তিতুমীর হতে চাই।'মা- তার ইচ্ছায় সম্মতি দেননি। বলেছেন- এই বাংলাদেশ গর্জে উঠলেকোনো মৌলবাদীই সামনে দাঁড়াতে পারবে না।আমরা সেদিনের অপেক্ষায় ছিলাম, যেদিন এই বাংলার প্রতিটি নদীএকাত্তরে তার বুকে রক্ত ধারণ করার বিচার চাইবে।আমরা সেদিনের অপেক্ষায় ছিলাম, যেদিন এই বাংলার প্রতিটি বৃক্ষডেকে বলবে- মাননীয় বিচারক, আমাদের ছায়ায় দাঁড়িয়ে এইঘাতকেরা খুন করেছে তিরিশ লক্ষ মানুষ।আমরা সেদিনের অপেক্ষায় ছিলাম, যেদিন এই বাংলার আকাশতুমুল ঝড়ের ঢেউ তোলে দেবে সাক্ষী - ধর্ষিতা নারীর সপক্ষে।আমি জানি সেদিন শেষ হয়ে যায় নি। যেদিন আবারও গ্রাম থেকেউঠে আসা ছলিমুদ্দী, পরিমল দাশ আর সুকান্ত বড়ুয়া-রা বাঁশের লাঠিহাতে ছুটবে শহরের দিকে। কসাইগুলোর অবস্থান তালাশ করতে করতেতারাই দেবে ডাক। আর একাত্তরে স্বজন হারানো একঝাঁক পাখিছায়া দিয়ে এগিয়ে নিয়ে যাবে সেসব মানুষগুলোকে- যারা এখনওএকাত্তরের বীভৎস চিত্রস্মৃতি  বুকে নিয়ে বার বার কেঁদে উঠেন।

