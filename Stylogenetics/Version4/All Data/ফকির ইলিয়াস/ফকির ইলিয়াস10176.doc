সম্প্রচারিত মনোচ্ছ্বাস




 
                        আমি ক্রমশঃই রেখে যাচ্ছি উদগত উত্তরের ছায়া
এ ছায়া আমার নয় , এই ভোর - এই ভ্রূণের বল্কল
রেখে যাচ্ছি সব কিছুই । আর কবিতা হরণ করছে
আমার সময় । চেয়ে দেখছি
একটি চাঁদ ক্রমশঃ কালো হয়ে ভেঙে পড়ছে
আমার মাথার উপর , টুকরো অগ্নিগিরি 
গেঁথে দিচ্ছে পালক , পৃথিবীর প্রথম ভূমিতে ।
 নিচ্ছি না কিছুই। ভুল - ভালোবাসা- বৈশ্যতা
যাচ্ছে না কিছুই সাথে আমার। 
 ওরা থেকে যাচ্ছে অন্য কোনো চাঁদোয়ার নীচে 
যেভাবে বর আর বধূ বেশে দু'টি প্রাণ 
থাকে অভিষেকের অপেক্ষায় ............... 
 ছবি- হ্যাজেল মব্বট  

                    সর্বশেষ এডিট : ১৬ ই নভেম্বর, ২০০৯  সন্ধ্যা  ৬:১৫                

