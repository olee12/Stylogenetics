স্বনির্ভর শোকসমাবেশ




 
                        পৃথিবীর প্রতিটি বিশ্বাসের নোঙর ফেলে , ঘাটকে ডাকি
কাছে এসো
সন্ধ্যার সবকটি সংলগ্ন আকাশ ছুঁয়ে পুনরায় অবনত হই,
এই শিশির লাগা চাঁদ , এই শালুক জাগা হাওরের ঢেউ
রাখি জমা করে । হেমন্ত পেরিয়ে শীত
আর তোমার সান্নিধ্য ভরা ভোরের গীতবিতান।
 আমার কাছে বার বারই  নতুন মনে হয় প্রকৃতির
ফলন পদ্ধতি ,স্বনির্ভর শোকজীবন। ভেঙে যাওয়া
আলনার খুঁটি আর অর্ধেক কাচের মার্বেল। আর কিছুই
না থাক ; অন্তত খোঁজ করতে এসে - কেউ দেখে যাক
এখানে রক্তদাগ নেই । আছে ফিরে আসার মঙ্গল কাব্য ।
                            
                    সর্বশেষ এডিট : ০৫ ই মার্চ, ২০০৯  সকাল ১০:৩৭                

