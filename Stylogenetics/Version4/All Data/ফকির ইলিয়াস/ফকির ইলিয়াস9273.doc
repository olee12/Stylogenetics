কর্ম যখন ''প্রেসটিজ কনসার্ন''




 
                        পবিত্র রমজান মাস চলছে। স্বদেশে আমার রোজাদার মা কে নিয়ে বেশ উদ্বিগ্নই থাকতে হয় আমাকে। ওষুধ -পথ্য ,দেখাশোনা ঠিক মতো হচ্ছে কি নাতা নিয়ে টেনশন লেগেই থাকে। গতকাল ও ফোন করলাম।ভাইপো জানালো , কাজের লোকের খুব অভাব। দুজন ছিল , এখন একজন।আমি বল্লাম ,  যে কোনো ভাবে ব্যবস্থা করা যায় না ?সে জানালো, গৃহকর্ম কেউ করতে চায় না।আমি জানতে চাই , বেতন পাবে-কাজ করবে না কেনো ?সে বলে , ভিক্ষা করে খাবে তবু ঘরের কাজ করতে চায় না।আমি বলি, এটা কেমন কথা ? ভালো বেতন, থাকা খাওয়া , কাপড় চোপড় পাবার পরও কাজ করতে চাইবে না কেন?সে জবাব দেয় , বুঝেন না, এটা হলো প্রেসটিজ কনসার্ন ।গৃহকর্ম করলে তাদের প্রেসটিজ থাকে না।আমি চমকে উঠি। বলে কি ?এই তাহলে বাংলাদেশের সাম্প্রতিক অবস্থা ! কাজের লোক পাওয়া যাচ্ছেনা । কিন্তু ভিক্ষার হাত তো বেড়েই চলেছে !!!!!!
                    
