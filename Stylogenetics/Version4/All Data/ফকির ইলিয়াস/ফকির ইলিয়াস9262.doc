কবির নাম , কবিতার মান




 
                        একটা ঘটনা দিয়ে শুরু করি। কবি শহীদ কাদরী তখন তরুণ। তিনি এক পত্রিকার সম্পাদক বরাবরে কবিতা পাঠাতেন ছাপার জন্য। ঐ সম্পাদক তা ছাপতেন না। ডাস্টবিনে ফেলে দিতেন। শহীদ কাদরী খুব অভিমানী হয়ে একদিন ঐ সম্পাদকের দফতরে গিয়ে হাজির হন। সাথে কবি বিষ্ণু দে ' রএকটা কবিতা লিখে নিয়ে যান নিজের নামে। সম্পাদকের হাতে তা তুলে দেন । সম্পাদক  বলে উঠেন , কি এগুলো ? এসব কি কবিতা নাকি ??শহীদ কাদরী তার ব্যাগ থেকে বিষ্ণু দে 'র বই তুলে দেন সম্পাদকের হাতে।বলেন , দেখেন এটা কবিতা কি না ! আপনি যে কবিতা বুঝেন না , তা প্রমানকরতেই আমি এমনটা করেছিলাম।ঘটনাটি শহীদ ভাই'র মুখ থেকেই শোনা। শহীদ কাদরী প্রায়ই বলেন , কলমেরও গলা সাধতে হয় । লেখালেখি না করলে নাম মুছে যায়।       একটা কথা খুব জরুরী , পাঠক কবির নাম দেখেই কবিতা / লেখা টা পড়েন কি না। লিখতে লিখতে একসময় নাম টা প্রতিষ্টিত হয়ে যায়। পাঠক তখন বিশ্বস্থতা খুঁজে পান। কিন্তু অপরিচিত কেউ ভালো লিখলে ও তিনিযথার্থ স্বীকৃতি কি পান ?এ বিষয়ে সাহিত্য পাতার সম্পাদকদের বক্তব্য হচ্ছে , কোনো অপরিচিতনবীন কবি অনেক পুরোনো কবির কবিতা হুবহু কপি করে , কোনো কাগজেপাঠিয়ে দিচ্ছেন কি না তা বুঝা যাবে কি করে ? তাই লিখতে লিখতে তারকিছুটা প্রতিষ্টা হোক।তবে এর মাঝে আরেকটা সহজ পথ আছে। তা হচ্ছে , সাহিত্য সম্পাদক/লিটল ম্যাগ সম্পাদকদের সাথে ব্যক্তিগত যোগাযোগ। আমরা দেখি জানা-শোনাই লেখা ছাপার ক্ষেত্রে প্রাধান্য পায় ।ডাকে পাঠানো ভালো লেখা গুলো খুব কমই ছাপা হয় , যদি না ব্যক্তিগতজানাশোনা না থাকে।অন্যদিকে ব্লগ, ওয়েব ম্যাগাজিন , খুলে দিয়েছে আরেক নতুন দরোজা।কথা হচ্ছে , যা ইচ্ছে  তাই লিখে কি সাহিত্য মান রক্ষা করা যায় কি ? 
                    
