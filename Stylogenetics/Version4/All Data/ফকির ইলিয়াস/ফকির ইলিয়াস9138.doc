আরেকটি বিজয়ের কড়চা




 
হামহ্যোয়ার ইন কে ধন্যবাদ। তারা ব্যানার করেছিলেন ,যুদ্ধাপরাধীদের বিচার চাই। আমার সহব্লগার সবাইকে অভিবাদন ! তারা সমস্বরে বলেছিলেন, রাজাকার মুক্ত বাংলাদেশ চাই। আমি একজন নিরীহ মানুষ। কবিতা লিখি। কবিতাকে আমি আমার আরাধনা বলে মনে করি। কিছু কিছু বিষয়ে আমি ইস্পাতসম কঠিন। আর তার জন্যই হয়তো আমার ভাগ্য আমাকে পাঠিয়েছে এক ধরনের নির্বাসনে। প্রবাস কিংবা অভিবাস জীবন কতটা দেশান্তরি বিরহ স্রোত বইয়ে যায় , তা প্রতিটি প্রবাসী মনই সমানভাবে জানে এবং মানে বলে আমি বিশ্বাস করি।
আমরা যারা পরবাসী , তারা দেশের প্রয়োজনে কতোটা হাত বাড়িয়ে দিই, বা দিয়েছি - অদূর অতীতে তা বার বার প্রমানিত হয়েছে।প্রমানিত হয়েছে, মহান মুক্তিযুদ্ধের সময় ও।
 সাধারণ প্রবাসী সমাজ তাদের মাতৃভূমিকে ভালোবাসেন , নি:স্বার্থভাবে।
এতে কোনো কৃত্রিমতা নেই। কিন্তু ভেবে অবাক হই, যখন কেউ কেউ এই
দেশে জংগীবাদের উত্থানকেও প্রকাশ্যে সমর্থন করেন ! কি চান তারা ?
তারা কি চান, বাংলাদেশ আফগান কিংবা পাকিস্তানের মতো তালিনাবদের
লীলভূমি হবে?
গেল দুইমাসে এই ব্লগে অনেক ব্লগারকেই একপেশে,অযৌক্তিক ভাবে 
রাজাকার, আলবদর, জংগীহোতা, মৌলবাদীদেরকে সমর্থন করতে দেখেছি। নির্লজ্জভাবে তারা নামে- বেনামে ব্লগকে উত্তপ্ত করে রেখেছেন।
আমি ভেবে পাইনি, এরা কেন দেশকে এভাবে নরঘাতকদের কাছে ইজারা
দেবার জন্য মরিয়া ছিলেন।
২০০৮ এর ২৯ ডিসেম্বর এর নবম জাতীয় সংসদ নির্বাচন আমাদের চোখে
আবারও আঙুল দিয়ে দেখিয়ে দিয়েছে , এই দেশ অসাম্প্রদায়িক মানুষের।
এই দেশ ৩০ লাখ শহীদের রক্ত আর দুলাখ মা বোনের সম্ভ্রমের বিনিময়ে
অর্জিত।
মহাজোট একক সংখ্যাগরিষ্টতা পেয়েছে। তারপরও বাকী থেকে গেছে আমাদের প্রত্যাশা। চট্টগ্রামে রাজাকার জামাতিদের দুজন এম পি জিতেছে। জিতেছে যুদ্ধাপরাধী সা কা চৌধুরী  ও । অবাক করে দিয়ে বিএনপি র ২৯ আসনের পাশাপাশি চলে গিয়েছে একক
ভাবে স্বৈরাচারি এরশাদের জাতীয় পাটি ২৭ আসন পেয়ে।
বাঙালী কখনোই ভুল করে না। হাওয়া ভবন বানিয়ে দেশটা নিজস্ব তালুক
বানাতে চেয়েছিল খালেদা - তারেক- কোকো- বাবর - সাইফুর - নাসের চক্র। জনতা তা ভেঙে খান খান করে দিয়েছে। ১/১১ যে চেতনা নিয়ে এসেছিল তা সফল হয়েছে। সার্থক হয়েছে গণমানুষের বিজয়মিশন।
বন্ধুগণ, সামনের পথ খুবই কুসুমাস্তীর্ণ - তা বলার সুযোগ নেই। আমাদেরকে পথ চলতে হবে খুব সাবধানে । বিষকাঁটা গুলো পরখ করে
করে। 


                    সর্বশেষ এডিট : ৩০ শে ডিসেম্বর, ২০০৮  সকাল ৯:২৭                

