মিথ ও মৈথুন




 
                        কারারক্ষীর ছায়া হয়ে দাঁড়িয়ে আছে দরোজা। আমরাঅতিক্রম করবো বলে ভেদ করছি সবটুকু সংবেদ,আরপালিয়ে বেড়ানো রাতের পালকে মুখ গুঁজে অনেকটা পার করে দিতে চাইছি ঘোর মৈথুনের কংক্রিট কালাকাল।জমাট ভোরগুলো তাকিয়ে আছে প্রকাশিত ভবিষ্যতের দিকেমিথাশ্রয়ী পায়ের নুপুর বেজেই চলেছে। মধ্যরাতের পর বাঈজীতারাদের নাচ থেমে গেলে মাটিও যেমন নিস্তেজ হয়ে পড়ে।আবার জড়িয়ে ধরার উষ্ণতা খুঁজে কে যেনো হারায়, কে যেনোজাগে । মাথার উপর ঝুলে থাকে কিছু দন্ডাদেশ , কিছু পদছাপ।ছবি- রোকেয়া সুলতানা

