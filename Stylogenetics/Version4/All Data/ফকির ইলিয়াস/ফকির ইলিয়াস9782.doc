বাংলার আকাশ থেকে



একে একে খসে পড়ছে হিংস্র সব শকুনের ডানা, একে একেবিধবা পল্লীর সেইসব নারী- আবার মুছতে শুরু করেছেনতাদের অশ্রু। একে একে এই বাংলার সকল কবি একেকটিশব্দ কুড়িয়ে ছুটে চলছেন সোহাগ পুরের দিকে।ছবি আঁকতে বসেছেন যেসব চিত্রশিল্পী- তাদের আঁলপনায় বার বার ফিরেআসছে একাত্তরের লাল। রক্তে ভেজা ঘাসের সবুজ শুশ্রূষা।আমি তাকিয়ে আছি নিউইয়র্কের আকাশের দিকে। জানালারছায়া থেকে রশ্মি ছড়িয়ে উড়ে যাচ্ছে যে মেঘ- তার গন্তব্যএখন পূর্বে। বাংলাদেশ- যেখানে মোনাজাতরত আমার মা,দুহাত তুলে বলছেন- তুমি মহান হে প্রভু, তুমিই সর্বশক্তিমান,যে তোমার কৃপা একদিন রক্ষা করেছিল একাত্তরের বাংলাদেশ।যে হায়েনাদের থাবা থেকে তুমিই রক্ষা করেছিলে নারীর সম্ভ্রম,নদীর স্রোত, নগরের সৌন্দর্য, নান্দনিক ফুলের পাপড়ি ও পরাগ।আমি দেখছি আকাশের প্রতিটি পরতে পরতে উড়ছে তিরিশ লাখশহীদের পরাণপাখি। আর তারা বলছেন- প্রিয় বাংলাদেশ, তুমি ভালো থেকো। থাকো শকুন মুক্ত ভোরের আলোয়। থাকো,প্রজন্মের হাত ধরে যেমন হাঁটে সময়ের বাণী ও বন্দনা। []নিউইয়র্ক / ১১ এপ্রিল ২০১৫, দুপুর ২:৩৫ মিনিট []

