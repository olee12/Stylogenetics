মাদ্রাসা শিক্ষার নামে আসলে কি হচ্ছে _




 
                        একই দেশে দুইটি শিক্ষা ক্যারিকুলাম। প্রকৃত পক্ষে একটি  দাঁড়াচ্ছে অন্যটির 
মুখোমুখি। মাদ্রাসায় এখনো উর্দু ভাষার প্রাধান্য বেশি। যা শেখানো হচ্ছে , তা জিহাদী জোশের ফিরিস্তি । এ বিষয়ে দেশের সকল মানুষের সজাগ হওয়া  দরকার। 
মাদ্রাসা শিক্ষার নামে আসলে কি হচ্ছে ?
একটি প্রতিবেদন পড়ুন। যা ৩০ মার্চ ২০০৯ দৈনিক সংবাদ এ ছাপা হয়েছে। ==========================================
শেকল বাঁধা জীবন 
প্রতিনিধি, নীলফামারী   কোরানে হাফেজ বানানোর নামে ৩ ছাত্রকে পায়ে শেকল পরিয়ে আটকে রাখা হয়েছে। দিনের পর দিন এভাবে শেকল পরিয়ে রাখায় তাদের পায়ে হয়েছে দগদগে ঘা। শেকল পরানোর যìণা থেকে মুক্তি পেতে হুজুরের কাছে অনেক আকুতি-মিনতি করেও কোন লাভ হয়নি। উল্টো শুনতে হয়েছে হুজুরের অনেক গালমন্দ।
নীলফামারীর ডিমলা উপজেলার ডালিয়া তিস্তা কলেজ থেকে আড়াই কিলোমিটার পশ্চিমে ছোটখাতা দীঘিরপাড়া দারুল উলুম হাফিজিয়া মাদ্রাসায় ১৭ জন আবাসিক ছাত্র ধর্মশিক্ষা গ্রহণ করে। তাদের মধ্যে ১০ জন কোরান হেফ্জ করে, ৭ জন পড়ে আমপাড়া। ১৭ জন ছাত্রের মধ্যে ১৪ জন গত ৩ বছর থেকে কোরান ও ৩ জন গত ৬ মাস থেকে আমপাড়া পড়ছে। প্রত্যì অঞ্চলের ওই মাদ্রাসাটি পরিচালনা করেন হাফেজ মোহাম্মদ আবদুল খালেক। তার বাড়ি খালিশা চাপানী গোডাউনেরহাট এলাকায়।
রোববার সরজমিনে গিয়ে দেখা গেছে, মাদ্রাসায় ১৫ জন ছাত্র রয়েছে। তাদের মধ্যে কয়েকজন কোরান ও কয়েকজন আমপাড়া পড়ছে। সামনের মাঠে ৪/৫ জন ছাত্র বল খেলছে। ছোটখাতা গ্রামের হানু মিয়ার ছেলে শাহ আলম (১২), ছোটখাতা পর্বপাড়ার আবদুল গণির ছেলে বাছেদ আলী (১০) ও একই এলাকার জোনাব আলীর ছেলে বাছেদ আলী (১০) পায়ে শেকলপরা অবস্খায় মাদ্রাসার ভেতরে মুখ হাঁটুর ভেতরে গুজিয়ে দিয়ে বসে রয়েছে। পায়ে শেকল কেন? এ কথা বলার সঙ্গে সঙ্গে তারা মাথা তুলে বললো, আমরা নাকি বেয়াদব। এ কারণে হুজুর আমাদের পায়ে সারাক্ষণ শেকল পরিয়ে রাখেন। একথা বলেই তারা কাঁদতে থাকে। বেশ কিছুক্ষণ সাìবনা দেয়ার পর তাদের কান্না থামে। আবদুল খালেক হুজুর কোথায় জানতে চাওয়া হলে তারা জানায়, হুজুর বাইরে গেছেন, তাকে এখন পাওয়া যাবে না।
নাম প্রকাশ না করার শর্তে এলাকার কয়েকজন জানান, হুজুরের কাছে মাঝে মধ্যে দু’একজন অপরিচিত মানুষ আসে। তবে তাদের কেউই এখানে বেশিক্ষণ অপেক্ষা করে না। হুজুরের কাছে জানতে চাওয়া হলে তিনি বলেন, উনারাও হুজুর। 
খালিশা চাপানী ইউনিয়ন পরিষদ চেয়ারম্যান আতাউর রহমান বলেন, মাদ্রাসার কোমলমতি ছাত্রদের পায়ে শেকল পরিয়ে আটকে রাখা হয়েছে­ জানা নেই। যদি এটা করা হয়ে থাকে, তাহলে তা অমানবিক। কোরান শিক্ষার নামে ছাত্রদের পায়ে শেকল পরিয়ে আটকে রাখা হয়েছে, এটি কোনভাবেই মেনে নেয়া যায় না।
 Click This Link       

                    সর্বশেষ এডিট : ৩০ শে মার্চ, ২০০৯  রাত ২:৩১                

