আমরা ব্লগারদের জীবনের নিরাপত্তা চাই




 
কয়েকজন ব্লগারকে রিমান্ডে নেয়া হয়েছে। এটা একটা স্বাধীন রাষ্ট্রে খুবই লজ্জার বিষয়। না - আমরা চীন কিংবা ইরানে বসবাস করছি না। আমরা জেনেছি, কিছু ব্লগারের নাম প্রকাশ হয়েছে বিভিন্ন মিডিয়ায়। ঐ তালিকায় দেশের বিশিষ্ট লেখকদের নামও রয়েছে। তাদের বিরুদ্ধে এমন অভিযোগ সত্যিই হাস্যকর । যারা গল্প কিংবা কবিতা- প্রবন্ধ লেখেন, তাদের বিরুদ্ধে এমন অভিযোগ খুবই লজ্জাকর। এর জন্যই আমরা ১৯৫২, ১৯৭১ পেরিয়ে এসেছিলাম লাখো প্রাণের বিনিময়ে ?? আমরা বন্দী সকল ব্লগারের মুক্তি দাবী করছি। তাদের জামিন দেয়া হোক। আমরা যারা বিদেশে আছি, তারা আন্তর্জাতিক সংস্থাগুলোর সাথে যোগাযোগ অবশ্যই করবো। 'পেন' - নিউইয়র্কের অফিস এ বিষয়ে মনিটর করার কথা জানিয়েছে। আমেরিকার ব্লগস্পট, ওয়ার্ডপ্রেস মুক্ত ব্লগ খুলে দিয়েছে বিনামূল্যে। কেউ বেনামে লিখে দায় অন্যের উপর ফেলতে পারে না। আমরা কোনো ধর্মের প্রতি অবমাননা মেনে নেবো না। কিন্তু যাচাই-বাছাই না করে তালিকা প্রকাশ করে কোনো ব্লগার- লেখককে সামাজিকভাবে হেয় প্রতিপন্ন করা, তার জীবনকে মৌলবাদীদের হুমকির মুখে ঠেলে দেয়ার সরকারী প্রচেষ্টা আমরা মেনে নেবো না। সরকারের জানা উচিৎ, এভাবে ভোটের রাজনীতির সমীকরণে তারা সফলকাম নাও হতে পারেন।আপনার যারা 'পেন' এর সাথে যোগাযোগ করতে চান। ফোন করুন। ফ্যাক্স করুন। ইমেইল করুন । Sarah Hoffman Freedom to Write Coordinator (212) 334-1660, ext. 111 sarah [at] pen.org PEN American Center 588 Broadway, Suite 303 New York, NY 10012 E pen@pen.org T (212) 334-1660 F (212) 334-2181

