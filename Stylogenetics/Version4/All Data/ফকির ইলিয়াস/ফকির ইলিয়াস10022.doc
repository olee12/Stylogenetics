যে পাখি আলোর চোখে




 
                        যে পাখি আলোর চোখে চোখ রেখে ল্যাম্পপোষ্টের ছায়াটা স্পর্শ করে
আমি তার দিকে তাকাই । দেখি আমার দিকে চেয়ে আছে একটা ভর
ফালগুনের দুপুর। এই যে চাওয়াচাওয়ি ,তার সত্যায়ন শেষে আমরা খুব
দূরে চলে যাই। যেতে যেতে একটা নদীর কাছে গিয়ে ভিড়ি। মানুষ 
উড়তে পারে না। কিন্তু ভাসতে পারে। এই বিশদ সত্যকে বুকে নিয়ে
আমাদের পাশে এসে দাঁড়ায় একটা পালানো রাত। একদা আমরাও
পালিয়েছিলাম। এই সত্য স্মরণ করে আবারও উর্বর জমিতে। রাখি চোখ
আগামীর গতিশাস্ত্রে, আর আঁকি পাখিদের চুম্বন ; সূর্যকে ভাগ করে নিতে।


                    সর্বশেষ এডিট : ২০ শে ডিসেম্বর, ২০০৯  সকাল ১০:৪৭                

