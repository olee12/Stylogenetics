কালোরাতের তারাগুচ্ছ




 
                        উল্কার গতি নিয়ে উড়ে বুলেট । হরণের নির্মম রাত....... 
থামতে চায় না এই রক্তের ঢেউ। অপলক চেয়ে থাকা
মা , দেখেন সন্তানের শবদেহ- পঁচিশে মার্চের কালোরাত।
 কিছুটা স্তম্ভিত হয়ে এই মাঠও আঁকে শোকছায়াবলী । ধীরে
বয়ে যাওয়া নদীও উত্তাল হয় । হায়েনা শকুন দেখে, এই 
বাংলার আকাশ কাঁদে । হায় ! কী এক পাষাণ চাঁদ ঝুলে আছে !
 এগুলোতো তারা নয় , নয় নক্ষত্রপুন্জ । কিছু সত্তার হাহাকার ,
কিছু মৃত্যুর পাঁজর। দখলের হিংস্র চোখে ওরা ঢেকে দিতে চাইছে
আমার পতাকার রঙ। অনিবার্য যুদ্ধ তাই ডাক দিয়ে যায় , আর.....
অপেক্ষা নয় । আমরাও তুলে নেবো গায়ে সবুজ গেরিলা বসন ।
                            
                    সর্বশেষ এডিট : ২৫ শে মার্চ, ২০১০  সকাল ৯:০৫                

