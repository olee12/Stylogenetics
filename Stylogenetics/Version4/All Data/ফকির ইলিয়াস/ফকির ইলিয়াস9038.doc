অবশিষ্ট অপরাধগুচ্ছ




 
মানুষের জন্য মানুষ, জীবনের জন্য জীবন-এর বন্দনা গাইতে গাইতে আমাদের জাহাজ যখন 'বন্দর আল হাইফা'-এ পৌঁছলো, তখন রক্তাক্ত দুহাত নিয়ে এগিয়ে এলেন একজন নারী। তার হাতে নিজ কন‌্যার রক্ত। ছয় বছরের না'দিয়া কে ওরা হত্যা করেছে!বলতে বলতে হাসতে থাকলেন তিনি।আমরাও কান্না ভুলে গিয়ে অট্টহাসিতে বন্দর মাতিয়ে মরুভূমির দিকে হাঁটতে শুরু করলাম।আমাদের আস্তিনের ভেতরে লুকিয়ে রাখা ওষুধ-পথ্য যাতে হায়েনারাদেখতে না পারে- সেভাবে পরিচয় গোপন করে আমরা পৌঁছে গেলামশত শত আহত মানুষের তাঁবুতে। আমাদের দলনেতা ডাক্তার অমিতেশবললেন, আপনারা ভয় পাবেন না। আমরা আর্ত মানবতার সেবা দিতেসুদূর মার্কিন মুল্লুক থেকে ছুটে এসেছি।পঙ্গু,আহত শিশু-কিশোরদের কান্না ভারী করে তুললো গাজার বাতাস।শাদা পতাকা উড়ানো আমাদের ভ্যান গাড়িটি যখন রামাল্লাহ'র দিকেছুটতে শুরু করলো, তখনই একটি আগ্রাসী যুদ্ধ বিমান উড়ে গেলআমাদের মাথার উপর দিয়ে। আমরা বোমাক্রান্ত হয়েছি ! বলেই যে যুবকটি লুটিয়ে পড়লেন মাটিতে,তিনি ট্যাক্সাস অঙ্গরাজ্যের 'সিটি অব প্যালেস্টাইন' থেকে আমাদেরসহযাত্রী হয়েছিলেন। আমরা অবাক হয়ে দেখলাম আমাদের চিকিৎসক,সেবক-সেবিকাদের বিক্ষত দেহ ! এ কোন খানে-দাজ্জালদের রাজত্ব ! এ কেমন হত্যা উৎসব !আমরা পালাতে চাইলাম।আমাদের মনে হলো—হত্যার বদলে হত্যা কিংবা পাপের বদলে পাপ-ই আজ মানুষেরপরিত্রাণের পথ। যে পথ একদিন দেখিয়ে দেবে ফিলিস্তিনি প্রজন্মকেঅবশিষ্ট অপরাধগুচ্ছের আলোরেখা।একটি বিশাল যুদ্ধের ভার বহন করেই এই বিশ্ব দেখবে নতুন করে বাঁচার স্বপ্নসম্ভার।[ নিউইয়র্ক/ ২২ জুলাই মঙ্গলবার, ভোররাত ১২:২০ ]

