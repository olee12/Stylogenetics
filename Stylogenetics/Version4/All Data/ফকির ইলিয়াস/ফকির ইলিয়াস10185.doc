সরে যাও ,পাথর




 
                        তোমাকে সরাতেই এসেছিলাম আমি। এই পলিভূমে নোঙর গেড়ে
থামিয়েছি নৌকার গতি । তারপর শালবনে মৃতদের বোবামুখ খুঁজে
নিতান্তই পেয়েছি হাড়গোড়। শাদা খুলি। তাহলে কি ঐ মানুষগুলো ছিল রক্তশুন্য ? অথবা তাদের কোনো হৃদপিন্ড ছিল না? যাদের হৃদয় থাকে না তারা তো মানুষ নয়। সব জীবে প্রাণ থাকে। হৃদয়ের
জোসনাচরে সবাই গড়ে না বসতি।
আর যারা পশুত্বের পসরা সাজিয়ে অনুপ্রবেশ করে , আমি তাদের
বড়জোর পাথরই বলতে পারি ! না- দু:খিত ! ওগুলো পাথর নয়,
একধরনের কীট। একাত্তরে বাংলা নামের দেশে এসব কীটদের
ব্যাপক প্রাদুর্ভাব ঘটেছিল।
 

                    সর্বশেষ এডিট : ০৫ ই নভেম্বর, ২০০৭  ভোর ৪:৫১                

