অনেক কিছুই থেকে যাবে অপ্রকাশিত




 
                        আমি দূরে দাঁড়িয়ে ওদের ঝগড়া দেখি। পাখি ও প্রত্যুষের ঝগড়া। বন ও বাদামেরঝগড়া। ঘর ও গন্তব্যের ঝগড়া। কিছু পাপড়ি ভেসে যাচ্ছে নদীতে। গঙ্গাস্নানে এসেছেযেসব রমণী, তারা স্পর্শ করছে চাইছে সেই পাপড়ির রঙ। জন্মদাগ বুকে নিয়ে এইদেশ ত্যাগ করে কিছু মেঘ উড়ে যাচ্ছে অন্য দেশে। ওরাও ঝগড়া করছে আকাশেরসাথে। বলছে- যাবার আগে আমরাও পদছাপ রেখে যেতে চাই।আমি পুনরায় সংরক্ষিতছাপবিজ্ঞান থেকে এই ছাপরহস্যটুকু তালাশ করি। কেন সব কিছুই প্রকাশিত হবে,কিংবা কেন সকল প্রশ্নই খুঁজে পাবে উত্তর- এমন ভাবনাবীজে আমি অংকুরিত হই।অনেক কিছুই থেকে যাবে অপ্রকাশিত, বলে যে প্রাক্তন প্রেমিকা আমাকে নিশ্চয়তাদিয়েছিল, তার কথা মনে পড়ে। জমাট বরফে শাবল চালাতে চালাতে পেছন ফিরেদেখি ভাঙনের চিহ্নগুলো তৈরি করেছে বেশ কিছু জাগৃতির ম্যুরাল।
                    
