ঘরপ্রধান স্বরগুলি




 
                        ঘরপ্রধান স্বরগুলিফকির ইলিয়াস============এর আগেও আমাদেরকে স্বাগত জানাতে এভাবে দাঁড়িয়ে থেকেছেস্বরকালীন শীত। জলাধুনিক সমুদ্র, নিজস্ব ঢেউতন্ত্রে সাজিয়েছেভাষার বিধান। ক্রমশই ব্যক্তিগত বেদনায় ভেসেছি আমরা, আররোদ পরিধানে-সেইসব রাতের মুকুরে সাজিয়েছি বেদনাবিলাস।সাজাবার তাড়না প্রতিটি প্রাণেরই থাকে। ঘরপ্রধান রাগগুলিশিখে নেবার প্রত্যাশায়, প্রেমও বার বার হয়- আত্মজ্যোতিময়।চাঁদের আদ্যক্ষর দিয়ে সাজানো চলমান বিরহ, উড়ে যায় অন্যউপগ্রহে। যেখানে মানুষ মাপে আকাশের পাঁজর, চিলেকোঠা ভোরে।আপাতত আমাদের আর কোনো ভাষা নেই। বৃষ্টির শব্দ শুনেনিমগ্ন তাকানো কিংবা বাঁশিদুপুরের উষ্ণতা ছুঁয়ে পরস্পরেরগন্তব্য জানা-ই প্রধান উদ্দেশ্য। আরো একটা লক্ষ্য আছে স্থির।অবনত বৃক্ষের ভাষা শিখে নেবার। সমাগত মৌনতার সিঁড়ি ভেঙে।তারপর গঞ্জের দিকে হেঁটে যেতে যেতে ইচ্ছে আছে দেখাপাবার, সেইসব ঘরপ্রধান স্বরগুলির। বাহুর বিশ্বায়ন সেরে, যারাদাঁড়ায় একই কাতারে। বদলে দেবে বলে বার বার সম্মত সায়রে, ভাসেএবং ভাসায় ডিঙা। চারপাশে ছিটিয়ে রাখে বেশকিছু জলঋতু ফুল।  [ দৈনিক ভোরের কাগজ / ঢাকা / ২১ ফেব্রুয়ারি ২০১০  রোববার  ] 

