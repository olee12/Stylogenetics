নমিত মাটির কাছে




 
                        কাঁদছে বাংলাদেশ 
নিথর কাঁপছে লালসবুজের পতাকা
আমি দাঁড়িয়ে আছি প্রিয় স্বজন
আমরা দাঁড়িয়ে আছি শোকের আগুন বুকে
নিয়ে,পিতা হারা সন্তানের পাশে। দাঁড়িয়ে আছি
সেসব সহোদরার পাশে ,যারা সদ্য বিধবা হয়ে
তাকিয়ে আছেন পিলখানার বধ্যভূমির দিকে !
 এ কি কোনো একাত্তরের ছায়া ! এ কেমন পাশবিক
পাষাণের পদছাপ ! যারা রক্তাক্ত করলো আমার
প্রতিবেশ। যারা গণকবরে ঢেকে দিয়েছে পঁচিশে
ফেব্রুয়ারির ভোর।
 কাঁদছে বাংলাদেশ 
অর্ধনমিত জাতীয় পতাকা ধরে রাখছে তোমাদের
স্মৃতিছায়া। আমরা দাঁড়িয়ে আছি এই মাটির 
অন্ত:সত্ত্বা ভ্রূণের কাছে , 
তোমাদের প্রতি বিনম্র শ্রদ্ধায় ।


                    সর্বশেষ এডিট : ২৭ শে ফেব্রুয়ারি, ২০০৯  সন্ধ্যা  ৭:৩০                

