কম্পিত ভূমির মন




 
                        কেঁপে ওঠো জলাভূমি ,আরো কাঁপো এবং কাঁপাও এই বাষ্পপ্রদেশ
জলানলের নবম বিভায় আবার সংরক্ষণ করো প্রান্তের অধীর অস্তিত্ব
এসব সম্ভার একদিন দিয়ে যাবে প্রমান, খুব গোপন ছোঁয়ায় একক কেঁপেছিল চরের কাশফুল ,অভিসারী আলো গেয়েছিল অনন্ত বন্দনা।
পৃথিবীর পায়ে পায়ে ছড়িয়ে গিয়েছিল শেষকথা, ভালোবাসো-কাঁপো
 আমি খুব কাছে থেকে দেখেছি কিভাবে জলের যকৃত, মৃদু কম্পন 
পেলে মিশে যায় পর্বতের সাথে।ভূমির সংবেদ এসে কিভাবে ধারন
করে নদীর উৎস। কোথা থেকে শুরু এবং কোথায় শেষ হয়ে যায় 
প্রকৃতির মনকম্পন। তারপর যাপন চিত্রে অংকিত কালের নৌকো
ভেসে যায় ঝরনা শিখায় । কখনো করভূমে ফিরে ,কখনো ফিরেনা।
 

                    সর্বশেষ এডিট : ১৫ ই নভেম্বর, ২০০৭  সকাল ৯:৩৭                

