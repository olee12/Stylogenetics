ঝড়সমুদ্রের টানে




 
                        মায়া রেখে যাই , ঝড়ের সমস্ত শিকড় আর বিকেলের পাথরসমগ্রের কাছে । ব্রিস্টল শহরের এই ধূলোকনা উড়ে যায় আমার চোখ কাঁপিয়ে। এর আগে এখানেকী হেঁটেছিল কেউ ! কোনো সবুজ শাড়ীর আঁচলছুঁয়েছিল এই লনঘেরা মাটিদানা ! আরেকটু এগিয়ে যাই।একটুকরো প্রকান্ড ঢেউ এসে পাথরের দক্ষিণে রাখে তার অন্তিম প্রণয় । তাকাবার সাহস নিয়ে আমি চোখ খুলি। সূর্য তখন এই কল্ট স্টেট পার্কের পশ্চিমে রাখছে তার সারাদিনের জমানো থালাবাসন। যারা বনভোজন সেরে ঘরে ফেরারজন্য নিচ্ছে পেট্রোলের গন্ধ , তাদের অবসন্ন দেহ আবারকোনো শূন্য উপগ্রহ ছুঁবে বলে তাকাচ্ছে আকাশের দিকে।মানুষ রেখে যায় স্মৃতিমায়া ।আমাকে ক্রয় করে নিচ্ছে যে সরাইখানা সেও জানবে না এখানে , এই পাথর আর এই সাদা গোলাপের বুকে আমার হাত পড়েছিল !

