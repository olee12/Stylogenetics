জাতীয় সনদে জনগণের স্বাক্ষর




 
                        জাতীয় সনদে জনগণের স্বাক্ষর ফকির ইলিয়াস====================================শেষ পর্যন্ত বহুল প্রতীক্ষিত ভাষণ দিলেন মাননীয় প্রধান উপদেষ্টা। জাতির উদ্দেশে বললেন তাদের রোডম্যাপের কথা। দেশজুড়ে ঘরোয়া রাজনীতি করার সুযোগ দেয়া হচ্ছে। তবে তা শর্ত সাপেক্ষে। যে শর্তগুলো প্রজ্ঞাপন আকারে জারি করা হয়েছে তা গণতন্ত্রের পথে অনুকূল নয় এ মুহর্তে। তারপরও সরকারের কর্তারা আশার বাণী শোনাচ্ছেন রাষ্ট্রের জনগণকে। ভাল কিছু পেতে হলে ‘স্যাক্রিফাইজ’ করতে হয়। আপাতত তাই হচ্ছে সান্তবনার বাণী।এদিকে আওয়ামী লীগ নেত্রী শেখ হাসিনা এবং বিএনপি নেত্রী বেগম খালেদা জিয়াকে একই মামলায় আসামি করার প্রক্রিয়া সম্পন্ন হয়েছে। নাইকো গ্যাস উত্তোলন মামলায় আরও কিছু শীর্ষ রাজনীতিক ফেঁসে যেতে পারেন বলে আভাস পাওয়া যাচ্ছে। একই মামলায় দুই সাবেক প্রধানমন্ত্রী আসামি হওয়ার পর বিএনপিতে বড় মেরুকরণ লক্ষ্য করা যাচ্ছে। রণেভঙ্গ দিয়েছেন সাইফুর-হাফিজপন্থি ভারপ্রাপ্ত সভাপতি সাইফুর রহমান। প্রবীণ এই রাজনীতিক দীর্ঘদিন থেকেই নানা অসুখে ভুগছিলেন। মনে করেছিলেন সরকারের সংস্কারপন্থি সেজে যদি কোন মতে শেষ বয়সে পার পাওয়া যায় এবং দুর্নীতিবাজ পুত্রদের রক্ষা করা যায়।কিন্তু তার সে আশায় গুড়েবালি পড়ার পরই তিনি ভোল পাল্টাতে বাধ্য হন। বলেন, তিনি আর ভারপ্রাপ্ত সভাপতি নন। একই মামলায় সাইফুর-নিজামী-মান্নান ভঁইয়া আসামি হওয়ার পর টনক নড়ে মান্নান ভুঁইয়ারও। বুঝতে পারেন বোধ হয় শেষ রক্ষা হবে না। অন্যদিকে হঠাৎই অসুখ বেড়ে যায় সাইফুর রহমানের। চিকিৎসার জন্য তিনি উড়াল দেন সিঙ্গাপুরে। এখন বিভিন্ন সত্রে জানা যাচ্ছে, সহসা তিনি আর সেখান থেকে দেশে ফিরছেন না।নানা ঘাত-প্রতিঘাতের মধ্য দিয়ে আওয়ামী লীগের সংস্কারপন্থিরাও খুব একটা সুবিধায় আছেন তা বলারও কোন উপায় নেই। কারণ দেশের সার্বিক গণরোষ পর্যবেক্ষণ করে এটাই মনে হওয়া স্বাভাবিক, বাংলাদেশ আওয়ামী লীগের রাজনীতিপন্থিরা এখনও শেখ হাসিনার নেতৃত্বেই ঐক্যবদ্ধ। একই কথা প্রযোজ্য বিএনপির বেলায়ও। যারা বিএনপির রাজনীতিতে বিশ্বাস করেন তারা এখনও বেগম জিয়াকেই তাদের কাণ্ডারি মনে করছেন। দুই নেত্রীর এই যে জনপ্রিয়তা তাতে সন্দেহ নেই বিদেশী কূটনৈতিক দাতা দেশগুলোরও। বিদেশের বিভিন্ন প্রতিনিধি ইতিমধ্যেই বলতে শুরু করেছেন, প্রধান দুই দল নির্বাচনে অংশ না নিলে নির্বাচন অর্থবহ হবে না।নির্বাচন যে খুব একটা গ্রহণযোগ্য হবে না সে বিষয়ে সন্দেহ প্রকাশ করেছেন শেখ হাসিনাও। তিনি তার আইনজীবীর মাধ্যমে দেশবাসীকে যে কোন প্রহসনের নির্বাচনের বিরুদ্ধে ঐক্যবদ্ধ হওয়ার আহ্বান জানিয়েছেন। প্রতিহত করার ডাকও দিয়েছেন। তার এই ডাকে নড়েচড়ে বসতে শুরু করেছেন তার দলের নেতাকর্মীরা। বাংলাদেশে এই সত্যটি খুবই উজ্জ্বল যে, কারাবন্দি থাকার পরও শেখ হাসিনার হাইকমান্ড অমান্য করে কোন আওয়ামী লীগ নেতা যদি নির্বাচন করেন কিংবা করতে চান তবে নিজ নিজ এলাকায় জনতার তোপের মুখে তাদের পড়তে হবে। একই কথা প্রযোজ্য খালেদা জিয়ার নেতৃত্বাধীন বিএনপির বেলায়। তাই পোষ্য বিএনপি কিংবা পোষ্য আওয়ামী লীগের জেগে ওঠার কোন সম্ভাবনা ২০০৮ সালের বাংলাদেশে আদৌ নেই তা আমি স্পষ্ট করে বলতে পারি। জেগে উঠলেও তা জনরোষের তোড়ে ভেসে যাবে। দুই.এদিকে নির্বাচন যতই ঘনিয়ে আসছে, ততই বাড়ছে নানা ধরনের স্নায়ুচাপ এবং মেরুকরণের প্রক্রিয়া। সেক্টর কমান্ডারস ফোরামের নেতারা ইতিমধ্যেই দেখা করেছেন প্রধান নির্বাচন কমিশনারের সঙ্গে। তারা যুদ্ধাপরাধীদের নির্বাচনে অংশগ্রহণে নিষেধাজ্ঞার ব্যাপারে বিভিন্ন সুপারিশনামা পেশ করেছেন। নির্বাচন কমিশন সুপারিশগুলোকে ইতিবাচক হিসেবে সরকারের কাছে পাঠানোর প্রত্যয় ব্যক্ত করেছে।আগামী নির্বাচনে যুদ্ধাপরাধীদের নিষিদ্ধ করার মাধ্যমে এদের বিচারের প্রশ্নে জাতি আজ ঐক্যবদ্ধ। সবচেয়ে আশার কথা হচ্ছে, নতুন প্রজন্মের মাঝে যুদ্ধাপরাধীদের বিচারের বিষয়ে যে দৃঢ়তা আমরা লক্ষ্য করছি তা একটি জাতির জন্য আশার সঞ্চারক তো বটেই। কারণ সত্য প্রতিষ্ঠিত করতে হলে মিথ্যাবাজ, ঘাতক, দেশদ্রোহীদের বিচারের কাঠগড়ায় দাঁড় করানোটা খুবই জরুরি, একাত্তরে যারা এই জাতির সঙ্গে, এই মাটির সঙ্গে বেইমানি করেছে তারা কোন মতেই পার পেয়ে যেতে পারে না। একদিকে এ ঘটনাটি যখন ঘটেছে। অন্যদিকে ‘হিজবুত তাহরীর’ নামের একটি কট্টর জঙ্গিবাদী সংগঠনের সভায় উপস্খিত হয়েছেন বিএনপি নেতা ব্রিগেডিয়ার (অব.) হান্নান শাহ। তিনি সে সভায় বলেছেন, সমমনাদের সঙ্গে তারা আগামী নির্বাচনে ঐক্য করবেন।বিএনপির সমমনা কারা তা আমরা অতীতেও দেখেছি। ক্ষমতাকে পাকাপোক্ত করার জন্য বিএনপি কিনা করেছে। কিছুই বাকি রাখেনি। জামায়াতি ঘাতকদের সঙ্গে ঐক্য করে দেশে শায়খ রহমান-বাংলাভাইয়ের জন্ম দিয়েছিল তারাই। মিডিয়া জগৎ কব্জা করতে গিয়ে অবৈধভাবে লেনদেন করেছিল হাজার কোটি টাকা। ওয়ান ইলেভেনের পর অনেক নক্ষত্রই ক্রমশ খসে পড়েছে। অতিসম্প্রতি অর্ধচন্দ্র পেয়েছেন হাওয়া ভবনের ঘনিষ্ঠ বলে কথিত সাংবাদিক, সম্পাদক শফিক রেহমান। তিনি যায়যায়দিনের সম্পাদকের পদ থেকে পদত্যাগ করতে বাধ্য হয়েছেন বলে বাজারে গুজব রয়েছে।বাংলাদেশের সাংবাদিকতায় শফিক রেহমান কি করেছেন এর যদি একটা শর্টকাট খতিয়ান তৈরি করা যায় তবে দেখা যাবে, তার সাংবাদিকতার ধারায় বিয়োগাত্মক কর্মকাণ্ডই বেশি। তিনি শুধু নিজে ওপরে ওঠার সিঁড়ি হিসেবে সাংবাদিকতাকে ব্যবহার করেছেন। নতুন প্রজন্মকে উসকে দিতে গিয়েছেন বিভিন্ন ইস্যুতে। এমনকি সাহিত্য ক্ষেত্রেও কবিগুরুকে ‘আর এন ঠাকুর’ এবং বিদ্রোহী কবি কাজী নজরুল ইসলামকে, ‘কে এন ইসলাম’ আখ্যায়িত করে নবীন প্রজন্মকে তাদের কাছ থেকে দরে সরিয়ে রেখেছেন তার দৈনিক­সাপ্তাহিকের মাধ্যমে। তিনি যে চরম সুবিধাবাদী তা প্রমাণ করেছেন লাভ লেনে বিশাল ভবন বানানোর মাধ্যমে। ‘টাকা দেবে গৌরী সেন’-এর মতোই অদৃশ্য শক্তির ইঙ্গিতে বসুরার ধনকুবেররা টাকা ঢেলেছে। এটাও ছিল বিএনপির টাকার খেলা খেলে সমাজ ও রাষ্ট্র দখলের নগ্ন প্রতিযোগিতা।তিন. এবার আসি মাননীয় প্রধান উপদেষ্টার ভাষণ প্রসঙ্গে। তিনিও তার গুরুত্বপর্ণ ভাষণে কয়েক দফা সুপারিশনামা পেশ করেছেন জাতির সামনে। ডিসেম্বর মাসের তৃতীয় সপ্তাহে নির্বাচন, ২২ মে থেকে জাতীয় সংলাপ এবং নির্বাচনের আগে ‘জাতীয় সনদ’ প্রণয়ন বিষয়টি খুবই গুরুত্বপর্ণ বলে আমার মনে হয়েছে। এ প্রসঙ্গে আমার একটি কথা বারবার মনে পড়েছে। তা হচ্ছে স্বৈরাচারী এরশাদ সরকারের পতনের লক্ষ্যে আটদল ও সাতদলের জোট দুটি ঐক্যবদ্ধ জাতীয় রূপরেখা প্রণয়ন করেছিল। কথা ছিল ওই রূপরেখা মেনে দেশ চলবে। আমার প্রশ্ন হচ্ছে, পরবর্তী সময়ে দলগুলো ওই রূপরেখা মেনেছিল কি? না মানেনি। যদি মানতো তবে আজকের বাংলাদেশের এমন বেহাল অবস্খা হতো না।বাংলাদেশের রাজনীতিকদের চরিত্র হচ্ছে তারা কোন সৃজনশীল নিয়মনীতি মানেন না। মানতে চান না। না হলে এক কলমের খোঁচায় সংবিধান পরিবর্তনের এমন প্রহসন হতো না। খুনকে জায়েজ করার পাঁয়তারা হতো না। হত্যার বিচার হবে না তা সংবিধানে জুড়ে দেয়ার মতো ধৃষ্টতা বিশ্বে আর কোথাও আছে কি?বাঙালি জাতি রক্ত দিয়ে জাতীয় সার্বভৌমের খাতায় স্বাক্ষর করেছে একাত্তরে। জাতীয় সনদ তৈরি করেছেন রাজনীতিকরা। জনগণ বৃহত্তর স্বার্থে অনেক ত্যাগ স্বীকার করেছে। বারবার রক্ত দিয়েছে। আন্দোলন করেছে। কিন্তু ফসল ঘরে উঠেছে কি? যদি উঠত তবে আজ রাঘববোয়াল রাজনীতিকদের এমন বেহাল দশা হলো কেন?সবিনয়ে মাননীয় প্রধান উপদেষ্টার দৃষ্টি আকর্ষণ করে একটি কথা বলতে চাই। আর তা হচ্ছে, জাতীয় সনদে জনগণ বারবার স্বাক্ষর করেছে। ওয়াদা ভঙ্গ করেছেন রাজনীতিকরা। আজ যারা কারাগারে, যারা কারগারের বাইরে থাকার জন্য সংস্কার লেবাস পরতে চাইছেন দুপক্ষই চরম স্বার্থপর হয়ে জনগণের ভাগ্য নিয়ে ছিনিমিনি খেলেছেন। জাতীয় সনদ কার জন্য হবে? কে তা মানবে? নেতা তো তারাই যারা অতীতে বারবার কথার বরখেলাপ করেছেন।দেশের জনগণ গণতন্ত্র চান। এজন্য তারা ত্যাগ স্বীকার করতে আছেন। কিন্তু মুদ্রার এপিঠ-ওপিঠ যদি সমানই থেকে যায় তা হলে কি লাভ হলো? হয়তো এমনও দেখা যাবে, পটপরিবর্তনের মাধ্যমে শীর্ষ রাজনীতিকরা কারাগার থেকে রেরিয়ে আসছেন। সঙ্গে খুনি, কোটি কোটি টাকার লুটেরা, গডফাদাররাও বেরিয়ে আসছে। না এমন দৃশ্য বাঙালি জাতি দেখতে চায় না।নিউইয়র্ক১৪ মে ২০০৮--------------------------------------------------------------------------------দৈনিক সংবাদ । ১৬ মে ২০০৮ শুক্রবার প্রকাশিত        

