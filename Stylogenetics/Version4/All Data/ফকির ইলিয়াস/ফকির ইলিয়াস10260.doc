হে আগুন সাক্ষী থেকো




 
হে আগুন সাক্ষী থেকো, যে তুমি পুড়িয়েছো আমার বোনশিখা রাণীর শাঁখা,আর আমার ভাই জগৎ জ্যোতির পাঁজরছিনিয়ে নিয়েছো তুমি - হে কিরিচ,সাক্ষী থেকো তুমিও - যেমনটি দেখেছিলে একাত্তর সালে।হে আগুন সাক্ষী থেকো, যে তুমি পুড়িয়েছো পরিমল কান্তিরভিটে, আর তার বৃদ্ধ বাবা কাঁদতে কাঁদতেবলেছেন- ' আমাকে তোমরা মেরো না 'শোনে নি হায়েনার দল। ওরা হুংকার দিয়ে হামলে পড়েছেএই বাংলায়- কাঁপিয়ে দিয়েছে এই বসন্তে কোকিলের কন্ঠস্বর।আমরা একটি অসাম্প্রদায়িক স্বদেশ চেয়েছিলাম। 'দ্বিজাতিতত্ত্ব' আর ধর্মীয় তমদ্দুনের দোহাই দিয়ে যারাএকদিন 'রায়ট' করেছিল, আমরা মুছে দিতে চেয়েছিলামওদের নাম নিশানা। আর বলেছিলাম- পতাকা বহনের শক্তি দাও প্রভু।হে আকাশ সাক্ষী থেকো, যে তুমি ছায়া দিয়েছোবাস্তুহারা শিশুদেরে- যারা জানে না কী তাদের অপরাধকেন হারাতে হচ্ছে নিজেদের ঘরবাড়ি।আমি জানিয়ে রাখি- হে আগুন, হে আকাশতোমাদেরকে একদিন সাক্ষী দিতেই হবে,যারা লুট করছে আমার জনপদ, হিসেব তাদেরকেদিতেই হবে। দেখো, বিচারের দাবী নিয়ে এই প্রজন্মক্রমশ ছুটে আসছে........  ছুটে আসছে..................
                    
