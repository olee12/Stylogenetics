আড্ডা বিষয়ক




 
                        (কবি সারওয়ার চৌধুরী - সুজনেষু)
ঘনিয়ে এসেছিলো সেদিনের সন্ধ্যাও । মাঘের মেঘ এসে নেমেছিলো
সুরমার আকাশে। 'অনুপম' থেকে বেরিয়ে আমরা ছুটেছিলাম কাকলীতে, চায়ের আড্ডায়। কিশওয়ার ,সেতু, শাহান, লীলেন,
মিনহাজ , শাহ শামীম,শাহ তোফায়েল, রাশীদ- শুদ্ধস্বর বুকে 
একঝাঁক প্রিয় মুখ । কবিতার কন্দরে ডুবা শীতের প্রতিচিত্র।
ঝড় আর তর্কের টেবিলে ,পেয়ালা হাতে শুধু আপনিই নীরব
ছিলেন মাননীয় নির্বাহী সম্পাদক।
আজ সেই সন্ধ্যা সমীপে ,
লিখি চিঠি , আসে না উত্তর -এই অভিবাসী দ্বীপে।
                            
                    সর্বশেষ এডিট : ১৬ ই অক্টোবর, ২০০৭  রাত ৩:৫৮                

