ফিল্ড মার্শাল মানেকশ - এঁর প্রতি অন্তিম শ্রদ্ধা




 
                        ফিল্ড মার্শাল মানেকশ - এঁর প্রতি অন্তিম শ্রদ্ধা---------------------------------------------------ভারতের সাবেক সেনাপ্রধান ফিল্ড মার্শাল স্যাম মানেকশ আর নেই। গতকাল২৭ জুন ২০০৮ তামিলনাডুর একটি সামরিক হাসপাতালে চিকিৎসাধীন অবস্খায় তিনি মারা যান। বাংলাদেশের মহান মুক্তিযুদ্ধের সময় তিনি ভারতের সেনাপ্রধান ছিলেন। ফিল্ড মার্শাল মানেকশ ভারত-পাকিস্তান যুদ্ধসহ পাঁচটি যুদ্ধে অংশগ্রহণ করে কৃতিত্বপূর্ণ স্বাক্ষর রাখায় তাকে শ্রেষ্ঠ যুদ্ধবীর মনে করেন ভারতীয় জনগণ। ভারতীয় কর্মকর্তারা জানান, শারীরিক অসুস্খতার কারণে তিনি দীর্ঘদিন দরে তামিলনাডুর একটি সামরিক হাসপাতালে চিকিৎসাধীন ছিলেন। সেখানেই তিনি মারা যান।বাংলাদেশের স্বাধীনতা যুদ্ধের সময় পাকিস্তানের বিরুদ্ধে ভারত সরাসরি যুদ্ধে জড়িয়ে পড়লে ওই যুদ্ধের প্রধান কৌশল নির্মাতা ছিলেন তিনি। তার কৌশলেই ভারত যুদ্ধে যোগ দেয়ার মাত্র ১৪ দিনের মধ্যেই পাকিস্তান পরাজিত হয়।সামরিক বাহিনীতে বর্ণাঢ্য জীবনের অধিকারী ছিলেন মানেকশ। তিনি দ্বিতীয় বিশ্বযুদ্ধের সময় সাবেক বার্মায় ব্রিটিশ বাহিনীর অধীনে যুদ্ধ করেন। ওই যুদ্ধে জাপানি বাহিনীর সঙ্গে যুদ্ধে গুরুতর আহত হন মানেকশ।১৯৭৩ সালে ভারতীয় সেনাবাহিনীর সর্বোচ্চ ফিল্ড মার্শাল খেতাব অর্জন করেন স্যাম মানেকশ। এর আগে ১৯৬৯ সালে তিনি ভারতের সেনাপ্রধান হন। ভারতের প্রতিরক্ষামন্ত্রী একে এন্টলি এক বিবৃতিতে বলেন, মানেকশ’র মৃত্যুতে এক মহান সেনা, দেশপ্রেমিক এবং এক আদর্শ সন্তানকে হারাল ভারত । বাংলাদেশের মহান মুক্তিযু্দ্ধে তাঁর বীরত্বের জন্য তাঁর প্রতি অন্তিম শ্রদ্ধা ।

