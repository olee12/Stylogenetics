চৈত্র সমাবেশ




 
                        সংক্রান্তির রথ এসে থামে আমাদের আঙিনায়। লাল ওড়নার
মেয়ে , তুমি নেমে পড়ো একগুচ্ছ জবা হাতে - যেন বসন্তের
এই বিকেল এসে দাঁড়ায় সারি সারি,আর বলে দেখে যাও মানুষ
জীবনের চৈত্র সমাবেশ , হাতের তালুতে জমা বৃষ্টির হালখাতা।
 স্পর্শের নৈবেদ্য নিয়ে তোমার মুখোমুখি দাঁড়িয়ে আমিও ফোটাই
স্মৃতির কুসুম। ঢেউলাগা বন্দরের ছায়া -দেখি কালের দূরবীন দিয়ে
যারা চলে গেছে - যারা চলে যায়, এই রথে চড়ে স্বপ্নাদের বাড়ির
ওপাশ দিয়ে ...... আমি তাদের মুখ আঁকি চাঁদের আলপনায়, আর
ঊষায় উন্মত্ত হয়ে খুঁজি মেদিনীমহল,সেই গ্রাম সেই প্রেমের উষ্ণতা।   
 ছবি - নিখিলেশ পাল

                    সর্বশেষ এডিট : ১৬ ই এপ্রিল, ২০০৯  সকাল ৭:১৯                

