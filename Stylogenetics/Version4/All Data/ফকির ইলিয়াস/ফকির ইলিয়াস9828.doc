বিশ্বাসী বারুদের ঘ্রাণ




 
                        জমা রেখে যাই , নেশাখোর রাতের মায়া। জড়িয়ে থাকা
শীতের শরীরে তিলক এঁকে এই মাটিকেও জানাই প্রণাম।
কথা থাক , দেখা হবার শেষ প্রত্যুষে একটি হিজল ফুলের
মালা তুলে দেবো হাতে । এই স্মৃতি , এই মায়ার মন্দির 
ছুঁয়ে তারপর চলে যাবো অন্যভূমিতে । যেখানে হিংসা নেই,
বিদ্বেষ নেই। সমতল স্রোতের আবীরে , দেখা যায় পরস্পরের
মুখ। আর দুহাতে বিশ্বাসী বারুদের কাঠি তুলে নিতে নিতে
মিলিয়ে নেয়া যায় রাতসূত্রের ঘ্রাণ। মহান সন্ধ্যার নদীতে 
পা ভিজিয়ে দেখে নেয়া যায় হিমের বদান্যতা, স্পর্শের আড়াল। 
 ছবি- রবার্ট রয়েন

                    সর্বশেষ এডিট : ১২ ই ডিসেম্বর, ২০০৯  রাত ১২:১৫                

