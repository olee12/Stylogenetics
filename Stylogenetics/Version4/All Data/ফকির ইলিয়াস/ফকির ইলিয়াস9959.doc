মিশনটা সাকসেসফুল হবার পর




 
( বল চির উন্নত মম শির  ......... কাজী নজরুল - আপনাকে )  একটা হায়েনা আমার পথ আটকে দেবার জন্য
লেজ নাড়ে। আমি অবাক হই। এই দ্বীপে আমার
চিরচেনা সতীর্থ সহযোদ্ধার সংখ্যা কম নয় , নিতান্তই
বিকেলের হাত ধরে যারা আড্ডা দিই এখানে , তারা
সবাই পরস্পরের মুখ চাওয়া চাওয়ি করি। টেমসের
একপাশ থেকে হাত তুলেন একজন। অন্যজন সূদুর
মিসিসিপি নদীর ঢেউগুলো ছুঁড়ে দেন। আর বলেন
আমরা আছি কমরেড , যুদ্ধে , জীবনে , যন্ত্রণায়। ঠিক
পাশাপাশি হেঁটে যাবার প্রত্যয় নিয়ে। আমি সাহস পাই।
একটা মারাত্মক মরণাস্ত্র সব সময়ই আমার কাছে জমা
থাকে। দরকার হলে , আমি মাঝে মাঝে সুইচ টিপি।
দেখি নীল বোতাম টি আমার দিকেই তাকিয়ে থাকে 
নির্বিকার। আমি তার কুশল জানতে চাই । হাত বুলাই।
 হায়েনাটি পরাজিত হবে তা আমি জানি । মিথ্যাবাদী
রাখালেরা পথই চেনে না । তাই বিপথের সন্ধানে লেজ
নেড়ে কলুষিত করে সমাজ।
 আমি চাই , চেয়ে দেখি - আমার দেয়ালে তাকিয়ে 
আছেন নজরুল। কাঁচের পর্দাটা তুলি । তাকাই
আজ তাঁর জন্মদিন। বিজয় হবেই বন্ধু । বিজয় ......   
 ছবি - রেজি বার্ড

                    সর্বশেষ এডিট : ২৫ শে মে, ২০০৯  সকাল ৭:৫৫                

