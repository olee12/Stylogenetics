করায়ত খরার দাগ




 
( আব্দুল্লাহ আল মামুন - শ্রদ্ধাভাজনেষু) সমগ্র শরীর জুড়ে করায়ত খরার দাগ। ক্ষারক চিহ্নগুলো
ঝুলে আছে ঠিক আমাদের মাথার উপর, জমি-জিরাত ,জল
নদী সবকিছু সাক্ষী হয়ে আছে আমাদের ভবিষ্যত কাহিনীর
সারমর্ম হয়ে , আর ভালোবাসার ঝরণা শুকিয়ে যাচ্ছে ক্রমশ:।
 সুনীল অর্জন কখনোই অবাধ্য ছিল না আমাদের। পড়শী মেঘ
সব সময় তার আবহ দিয়ে লালন করতো অনুকুল উন্মেষ।বিজলী
ঝলক পেলে আমাদের পোষা পায়রা রা উড়ে গিয়ে কুড়িয়ে আনতো
শান্তির সফেদ পাপড়ি। আমরা তা যতনে রেখে দিতাম স্বপ্ন শিয়রে।
 দাগগুলো আমাদেরই থাক। পায়ারা রা বার বার উড়ুক । কিছু অশ্রু
কিছু গোলাপ স্তবক হয়ে জমা থাক মৃত্তিকার লালে ঘেরা নাট্যদরজায়।
                            
                    সর্বশেষ এডিট : ২২ শে আগস্ট, ২০০৮  সকাল ৯:১৪                

