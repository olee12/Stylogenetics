সিক্স ফ্ল্যাগ




 
                        এখানে আমরা খুঁজতে এসেছি ছ'টি পতাকার দাগ। এক নবীন
শিকারী ফেলে গিয়েছিল যে দূরবীন তার কালোচূর্ণ আর একটি
শিশুর হারিয়ে যাওয়া বোতাম , লাল রঙের একটি লাটিম। যা খুব
ঘুরঘুর করে খুঁড়তো এই চত্বরের মাটি । ঘাসের ঘর্মাক্ত সিথান ।
 আমরা আরো খুঁজতে এসেছি আঠারো শতকের একটি বিকেলে
এই বেন্চে বসে কাগজ পড়েছিলেন যে বৃদ্ধটি , তার নখচিত্র । 
দূর নক্ষত্রের দিকে তাকিয়ে যে চোখজোড়া নির্ণয় করতো সুষম
আকাশের নীল , তার পরিধি ও এঁকে যেতে এসেছি আমরা।বিচূর্ণ
বৈভব নিয়ে হাঁটছি খালি পায়ে পশ্চিমের প্রত্যন্ত পার্কে , ছায়া সংসারে......


                    সর্বশেষ এডিট : ০৮ ই এপ্রিল, ২০০৯  সকাল ৮:১৯                

