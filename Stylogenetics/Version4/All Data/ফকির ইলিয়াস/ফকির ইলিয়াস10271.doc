২১ আগষ্ট _ বাংলাদেশ যখন নরকের খন্ডচিত্র




 
                        নরক দেখিনি । দেখলে  ভালোই হতো। জানা যেতো সেইসব হায়েনারা সেখানে কেমন আছে ! যারা খুন করেছে আমার ভাই । যারা আমার ভগ্নিরশাড়ী ছিঁড়ে উড়িয়েছিল তাদের বিজয়ের নিশান। কিংবা এখনো নরকে তারা মদ পান করে বুদ হয়ে পড়ে থাকে কিনা ! দেখে আসতে পারতাম সেসব নপুংশক পশুদের সর্বশেষ আচরণ। কেমন করে রক্ষীদের চোখ ফাঁকিদিয়ে তারা বেরিয়ে পড়ে রাজনীতির বিনাশ তদারকীতে।দেখতে খুবই ইচ্ছেআমার, যারা টুপির নীচে লুকিয়ে রেখেছিল গ্রেনেড। আলখেল্লার নীচে লুকিয়েরেখেছিল তলোয়ার । কেমন আছে তারা ! কিছুটা রাজশক্তি আর কিছুটা ভ্রান্তমতবাদ নিয়ে যারা বিষবীজ পুঁতে দিতে চেয়েছিল বাংলার মৃত্তিকায়! ধিক্কার আর দ্রষ্টব্য সময় গুলোকে সাথে নিয়ে আমি নরক দেখতে চাই ...দেখতে চাই 

