কম্পোজিশন




 
                        কম্পোজিশন
ফকির ইলিয়াস
--------------------------------
কতগুলো শব্দের খেলা। কতগুলো রেখার মানচিত্র সাজিয়ে
আমরা কিবোর্ড নিয়ে মনের সাথে মিতালী গাঁথি। জল এবং
জেলে সম্প্রদায়ের মাঝে যেমন কোনো বিবাদ থাকে না, ঠিক
তেমনি অবারিত আলো হাতে ছিটিয়ে যাই ছায়ার চিহ্নাণু। 
কোথাও পড়বে কি না এই ছায়াপাত , কোথাও আঁকা হবে 
কি না এসব বিক্ষিপ্ত রেখাকারু , তার কোনো তোয়াক্কা না 
করেই শিখি পাতার কম্পোজিশন।
 বার বার খুঁজে দেখি গ্রহচিত্তে যোজন মুগ্ধতা।এমনটি আগেও
ছিল। হয়তোবা থাকবে ভবিষ্যতেও। তারপর ও আমাদের 
মতো করে সাজাবো বলে মৌলিক অনলে পুড়িয়েছি পাথর।
বিভক্ত করেছি নীরব নদী। রাতের আকরে,মুখোমুখি দাঁড়াবো
বলে বেছে নিয়েছি দুটি মেরু। দু’জনে। গুল্মরশ্মির প্রতিবেশী
অনাবাদী অগ্নি ও নৈঋতে।


                    সর্বশেষ এডিট : ১৯ শে জানুয়ারি, ২০০৮  সকাল ৯:১৩                

