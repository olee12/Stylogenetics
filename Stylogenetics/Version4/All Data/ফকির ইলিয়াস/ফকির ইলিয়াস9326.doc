খেলুয়া




 
খেলুয়া ==========
তুমি খেলতে জানো। মানো কি না মানো, আমি বলে দিতে পারি
এই ঢেউসমগ্র হার মেনেছে তোমার কাছে। বলেছে নদীও ,তুমিই
বয়ে যেতে পারো সব লীলাচূর্ণকে আবার ভেংগে দিয়ে দ্বৈত নিয়মে।
 তুমি গাইতে জানো। তাই পুনরায় তোমাকেই তুলে নিতে চাই আমার
খেলুয়ায়। শ্যামের কীর্তন গেয়ে ভুলে যেতে চাই এই পরাভব।বাইচের
রাতে আমাদের সাথে যাবে চাঁদ, এমন অংগীকার চেয়ে পাতি জোড়াহাত।
 রঙিলা আকাশ দেখুক, দেখুক সপ্তবর্ণ তারা, সারী গেয়ে আর যারা হবে
আমাদের সারথী.... , প্রাণভরে আলোকিত উত্তর -দক্ষিণ-পূর্ব-পশ্চিম
বন্দনা গীতি গেয়ে ফকির ইলিয়াস খুঁজে খেলুয়ায়.... রূপের অসীম।
                            
                    সর্বশেষ এডিট : ০২ রা ফেব্রুয়ারি, ২০০৮  সকাল ৯:১৪                

