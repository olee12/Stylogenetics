মুদ্রিত লোকায়ন চোখে




 
                        নগর নগ্ন হয়ে মুছে দেবে এই কৃষ্ণপক্ষ। আর ছায়া কুড়ানি
মানুষেরা মুদ্রিত লোকায়ন চোখে দেখবে সব নমস্য সুন্দর।
বিবর থেকে এর আগে যারা স্থানান্তরিত হয়েছিল অন্য দ্বীপে,
তারাও আসবে ফিরে। ফিরতেই হয়, শতাব্দীর শবদেহ থেকে
যে জ্যোতি থেকে যায় অম্লান - তার চূর্ণ ভেদ করে আবারো 
জন্ম নেয় মাঘের প্রকার।একেকটি মৃত্যু যেভাবে রচে যায় শত
জন্মের স্বরলিপি। কিংবা খাতার পাতায় কাটাকুটি গুলো পুনরায়
প্রত্যাগত হবে বলে নিজেও সঞ্চয় করে বড় কষ্টে দু'চারটি মুদ্রা ।


                    সর্বশেষ এডিট : ০৯ ই এপ্রিল, ২০০৯  সকাল ৯:২০                

