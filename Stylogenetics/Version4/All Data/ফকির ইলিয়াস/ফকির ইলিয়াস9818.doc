বিন্দু নেই , বিভা নেই




 
ক বিভাহীন হয়ে যাই। নাচি এবং নাচাই নর্তক পৃথিবী
আর কিছু ছবি 
তুলে রাখি খাতায় 
কখনো কখনো ভুল করে হাত বাড়িয়ে স্মৃতির পাতায়
সাক্ষর করি। দেখি পালকহীন পাখির ক্রন্দন
সূতো ছিড়ে যায়। আর পড়ে থাকে কিছু পাপড়ির বন্ধন।   
 খ নবতর নীলুয়া জমিনে রাখি পায়ের প্রস্থানলিপি
করি অনুশীলন বৃষ্টির নিয়ম এবং যাপি
নদীর নমুনা। যা কেউ রেখে গ্যাছে খুবই যতনে
যাবার সময় বার বার তাকিয়েছে শীতল নয়নে
হে মাটি , হে মিত্র তোমাকেই জানাই
বিন্দুর নহর ছাড়া আর কোনো নদী বেঁচে নাই ।
                            
                    সর্বশেষ এডিট : ১১ ই নভেম্বর, ২০০৮  সকাল ১১:৩৯                

