সম্মোহনের সন্ধ্যাসূত্র




 
                        দূরত্বে দাঁড়িয়ে থাকে সন্ধ্যার সম্মোহন
এই নগরে বৃষ্টি নেমে এলে পাতাগুলো
খুব সহজে কন্ঠে তুলে জলের রাগিনী
আর পাঠ করে নৃত্যনামতা। কেউ না 
শুনলেও ,যারা চোখ খুলে করে যায়
বৃন্তব্যায়াম , তারা ঠিকই জেনে যায়
সব বৈধতার প্রভাতীসূত্র।
 আকাশের উপর ছাদ । ছাদের উপরে কোনো
ফড়িঙের রঙিন ছায়া। দ্যাখো , কি এক অধুনা
উন্মাদনায় তার ঘোর ও মিশেছে ভোরের কণায়।
 ছবি - ফকির ইলিয়াস । ২৯জুলাই ২০০৮ নিউইয়র্কের 
ব্রুকলীন বোটানিক গার্ডেন থেকে তোলা।

                    সর্বশেষ এডিট : ৩০ শে জুলাই, ২০০৮  সকাল ৯:১১                

