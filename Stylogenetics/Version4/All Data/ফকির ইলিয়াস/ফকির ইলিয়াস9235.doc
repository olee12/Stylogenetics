কবি ও কবিতার কথাখন্ড - ১




 
                        আ্যলেন গীন্সবার্গ । আমার দেখা এক চিরসবুজ কবি। তার জন্ম ৩ জুন ১৯২৬। বাংলাদেশের মহান মুক্তিযুদ্ধ নিয়ে তার বিখ্যাত কবিতা - ''সেপ্টেম্বর ইন যশোর রোড'' আমাকে অনুপ্রাণিত করেছিল খুব। নিউইয়র্কে এসেই তাই তাকে খুঁজতে থাকি।পেয়েও যাই। ১৯৮৬ এর এক সকালে দেখা হয়ে যায়। আমাকে তার ডেরায় নিয়ে যান আরেক কবি জেনি স্পিংফিল্ড।তারপর অনেক আড্ডা হয়েছে তার সাথে। আমি সময় পেলেই তার -'হাউল এন্ড আদার পোয়েমস'(১৯৫৬) নিয়ে ই কথা তুলতাম প্রায়ই।একদিন গ্রীনিচ ভিলেজে এক ক্যাফেতে বসে আড্ডা দিচ্ছি।আড্ডার বিষয় - আগুন। গীন্সবার্গ বললেন , জানো আগুন কবিকে পোড়াতে পারে না। আমি কৌতুহল নিয়ে তাকাই।কবি তখন একটা পাইপ ফুঁকছেন। তার এক হাতে সিগরেট লাইটার।কথা বলতে বলতে নিমিষেই ,হটাৎ দেখি গীন্সবার্গ লাইটার জ্বালিয়ে নিজ হাতে ধরেছেন!আরে, আরে , --- এ কি করছেন আপনি ??? চেচিয়ে উঠেন পাশে বসা কবি ডোনা কেইনস ।প্রায় ৩০ সেকেন্ড তিনি পোড়ালেন নিজেকে।গীন্সবার্গ হাত দেখান - দেখো আমার কিছুই হয়নি ।এমন খেয়ালি কবি ছিলেন আ্যলেন গীন্সবার্গ।চল্লিশ দশকে আমেরিকায় বীট জেনারেশন কাব্য আন্দোলনেরনেতৃত্ব দেন এই কবি।তার শেষ কাব্যগ্রন্থ ''ডেথ এন্ড ফেম'' বের হয় ১৯৯৯ সালে।তাঁর মৃত্যুর পর।৫ এপ্রিল ১৯৯৭ কবি ইহলোক ত্যাগ করেন। তার শেষকৃত্যে অংশ নেন মাত্র আটাশ জন নারী-পুরুষ । ***************************আমি যখন উলংগ হয়ে দাঁড়াইএকজন বলবান প্রেমিককে ভয় পেয়েতখন চন্দ্র সূর্যও খন্ড-বিখন্ড হয়ে যায়---- মহাকবি হাফিজ / দ্যা গিফট কাব্যগ্রন্থ/ ( এ পোটেন্ট লাভার)এই হচ্ছে একজন প্রকৃত কবির শক্তি। তিনি ভ্রমণ করেন নিজস্বপরিমন্ডল।পাঠক-পাঠিকাকেও নিয়ে যেতে চান তার সাথে।কেউকিছু খুঁজে পায় । দেখতে পারে। কেউ পারে না।
                    
