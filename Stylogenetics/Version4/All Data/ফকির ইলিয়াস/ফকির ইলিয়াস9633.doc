পঠন বিষয়ক পত্রাবলি




 
                        প্রকৃত পঠন আমার উদ্দেশ্য ছিলো না। তবুও আমাকে পড়তে হয়েছে। এক
জীবনে সবকিছুই পড়া হয় না। দেখে গেলেও তুষ্ট হয় না মন। তবু তাকিয়ে  থেকে আকাশ পড়েছি, পাহাড় পড়েছি,পড়েছি ঝরণা অসমান্তরাল 
ঢেউসূত্র। কোথা থেকে ঝড় এসে উড়িয়ে নিয়ে গেছে খড়ের স্তুপ। নিজেকে খড়ের চেয়েও তুচ্ছ মনে হয়েছে তখন। ঝড়, খড় কে আলিংগন করেছে। আমাকে করেনি। করলে আমিও উড়তে পারতাম। কিংবা নদীতীরে দাঁড়িয়ে হতে পারতাম কোনো দূরগামি মাঝির গানের মুগ্ধ শ্রোতা। আমাদের শ্রোতার সংখ্যা কম। বক্তা বেশি। সবাই বলতে চায়। অথচ না শোনলে বলা যায় না। যারা অন্ধ তারা না দেখেও আঁকতে পারে অনেক সুদৃশ্য চিত্রাবলি। আমাদের চোখ আছে । তারপরও আমরা না দেখার ভান করি। অনেক রঙের সমষ্টি মিলিয়ে রেখে যাই আমাদের প্রতারণার রঙ।
পথটা প্রশস্থই ছিল। কিছুটা আলো পেলে পরিপুষ্ট নদীর স্রোতে আমরাও
দেখতে পারতাম নিজেদের মুখ । হায় ! হয়নি সেই সময় ও এই জনমে !
  

                    সর্বশেষ এডিট : ০৮ ই ফেব্রুয়ারি, ২০০৯  রাত ১২:৩৬                

