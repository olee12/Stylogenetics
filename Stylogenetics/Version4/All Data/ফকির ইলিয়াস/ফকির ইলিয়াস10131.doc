শুন্য এসেই ভাঙে বৃত্তরেখা




 
                        শুভ্র নুপুর পরিয়েছি তার পায়ে
এবং দেখেছি বিংশ ভোরের কোলে
কত নদী বয়ে লিখেছে আত্মকথা
ভরিয়ে কিনার স্রোতের ফুলে ফুলে।
 ঢেউগুলোকে পুষ্প বলেই ডাকি
এক জনমের অংক জমা রেখে
কেউ না বুঝুক দশমিকের খেলা
রাখুক না হয় লাল রুমালে ঢেকে।
 একের বামে শুন্য বসিয়ে দিলে
শুন্য এসেই ভাঙে বৃত্তরেখা
হেমন্ত যার স্মৃতিতে নীলছায়া
খুঁজে আকাশ চিরদিন সে একা !
 

                    সর্বশেষ এডিট : ১৭ ই নভেম্বর, ২০০৭  সকাল ৯:৪০                

