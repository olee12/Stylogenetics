শ্মশান




 
                        আগে ছিল পথচারীর জোসনা ভূমি। এই গ্রেভইয়ার্ড যেদিন
বন্দী হলো চারদেয়ালে , আমরা সেদিন থেকে বিনয়ে তাকে
ডাকতে শুরু করলাম শ্মশান। দুর্ভিক্ষের ঘ্রাণ নিতে নিতে ,
কিংবা সাততলা সুবর্ণ দালান ছেড়ে এখানে যারা চিতাবাসে
আসে তাদের সবাই পায় সমান মুখাগ্নি ,মাটির মুগ্ধ পরশ।
 স্পর্শই মানুষকে দেখায় ঘূর্ণির ছাদ। কালক্রমে যারা এই
দ্বীপে ফিরিয়া আসে ,তারা কখনোই মনে রাখে না সফল
পুনর্জনমের কথা ।গায়ে চাঁদ মেখে জলবিহার , অথবা ঐ
কামসংগীনি , যাকে ছুঁয়ে ঝরে যেতো প্রতিটি পৃথক পাতাল।
জীবন বদলে যেতে ভালোবাসে কি না!শ্মশানও তাই অন্ধরেটিনা!


                    সর্বশেষ এডিট : ০৮ ই ডিসেম্বর, ২০০৭  সকাল ১০:৩৩                

