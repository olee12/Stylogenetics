মাঠচিত্র




 
                        এখন কোনো পরিচয় নেই। একসময় দৈনিক খারিজপত্রের সম্পাদক ছিলেন তিনি। তাও আবার প্রতিষ্টাতা! তারপর ডন খেয়েছেন। ভোল পাল্টেছেন। এভাবে নত হয় বাঙালির সংস্কৃতি! টিভির টকশোতে কথার ফেনা তুলে হাই দিয়ে ডুবে যান মদের মধ্যসত্ত্বে । কিংবা সেই তরুণ নাট্যকার । একটা -দুটানাটকের হাত ধরে হাত ছুঁতে চায় অষ্টাদশী তরুণীর । না দোষের কিছু নয়।সম্মতি পেলে আকাশকেও নামানো যায় অন্ধ অভিসারে। সারারাত ভরে মার্কিনী সাম্রাজ্যবাদকে গালি দিয়ে , ভোরে অপেক্ষা শুরু হয় সেই চিঠির !  ডি ভি ... আহা ডি ভি । টি ভির পর্দায় ডিজনি ফ্যান্টাসি।হলিউড নায়িকার নগ্ন নিতম্ব ! দেখা পেলে কাটমোল্লারা ও ফেলে দেয় হাতে রাখা কাঠের লাঠি। তারপর তাকিয়ে থাকে হাবার মতো । কি অপরূপ দেখা গেলো! আবার আইলো কলিকাল ! নারীমূর্তির পাশাপাশি যারা কংকাল সর্বস্ব , যারা একটা শিশ্নমূর্তি নিয়ে প্রতিদিন লাঙল চালায়, এদের পরিচয় ছিলো না কোনো কালেই। তারা প্রতিষ্টাতার দাবীদার ও হতে পারে না।অথচ একটা নদী , একটা পাখী , একটা ঋতু প্রতিষ্টারজন্য সমরমুখি জীবনকে ভালোবেসে এরাই একদিন নেমেছিল মাঠে ।
                    
