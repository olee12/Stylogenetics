নুপুর,যতদূরে যাই




 
                        পালক পৃথিবী হয়ে উড়ে যাচ্ছে আমাদের মন
এই মেঘমুখ - এই মনমৃত্তিকা ছোঁবার প্রত্যয়
নিয়ে আমরা সাজাচ্ছি নৌকো। পার হবো,দেবো
পাড়ি,কালের দারিদ্র্য- আর ক্ষুধার বিবাদ, মানুষের
সাথে। একটা বকুলগুচ্ছ দেবো সাজিয়ে এই পথের
চূড়ায়। তুমি আসবে তাই -বদলে দিতে ঘোরের নিয়ম।
 তারপর আমাদের ছাপাখানা থেকে ছেপে নিয়ে একটি
পোষ্টার - বিলি করে যাবো এই নগরে।আরেকটা সূর্যের
মুখ দেবে উঁকি ,এমন দৃশ্য বন্দনায় নত হবে ভোরের ছটা।
 আবাদি আলোর খোঁজে যাবো বহুদূরে, নুপুর - নেবো
তোমাকেও সাথে, বাজতে ও বাজাতে এই নবম ঘুঙুর ।   
 ছবি - রিক ক্যাম্পবেল  

                    সর্বশেষ এডিট : ২২ শে অক্টোবর, ২০০৯  সন্ধ্যা  ৭:২০                

