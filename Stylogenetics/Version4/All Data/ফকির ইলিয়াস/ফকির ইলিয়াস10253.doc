হারিয়ে যাওয়া ছবির দিকে তাকিয়ে




 
                        কোনো ভোর আমার চোখে ঘোর লাগিয়ে দিয়েছিল কি না
তা ভেবে আবার ছবিটির দিকে তাকাই। এমন কোন বর্ষা
ছুঁয়েছিল কদমকিরণ, কিংবা অন্য শরতের সহচর হয়ে আমি
ছুটে গিয়েছিলাম কালনী নদীর চরে ; তা পরখ করার জন্য 
সময় চেয়ে লিখি বিস্তারিত চিঠি। আমার প্রতীক্ষা প্রহর গোণে।
এ এক কঠিন রেওয়াজ। যারা হারিয়ে যায়, তারাই সিংহাসনে
বসে। যারা বাড়িয়ে রাখে কালের উপস্থিতি, তারা আজন্ম হ্রদে
বিরহপ্রবণ বলে পরিচিতি পায়।
আর যারা ছবিহীন তারা টিপসই দিতে থাকে কালের খাতায় ।
                            
                    সর্বশেষ এডিট : ১১ ই ফেব্রুয়ারি, ২০০৯  রাত ৮:২৬                

