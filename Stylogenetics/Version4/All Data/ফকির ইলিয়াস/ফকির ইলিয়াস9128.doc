আমি তার কাছেই বন্ধক রাখি মাঘের দুপুর




 
                        অত:পর ধ্বংশই পরিণত পরিণাম। বিপুল সম্ভাবনার ছায়া
যে রোদ লুটেপুটে খায় বৃষ্টিশব, চন্দ্রমদ আর অমানিশাপুর
আমি তার কাছেই বন্ধক রাখি মাঘের দুপুর,
আর বলি শীত তুমি অতিক্রান্ত হও
লিখে রাখো ; এই বিবর্ণনগরে মানুষের চেয়ে জন্তুর সংখ্যাই
ছিল বেশী । দ্বিগুণ সহিংস সব মানুষের হৃদয় 
সামন্ত শকুন বলে এর আগেও ভবঘাটে ছিল
যাদের আদি পরিচয় !
 ধ্বংশেই অস্তিত্ব খুঁজো । মিশে যাও, মাস্তুল তুলে
ভাসাও ডিঙা , পেতে পারো পার
না হয় বেঁচে থাকা অর্থহীন ; যদি না থাকে 
স্মৃতির কৃতিত্ব ..... মহিমা অপার !
                            
                    সর্বশেষ এডিট : ০৪ ঠা ফেব্রুয়ারি, ২০০৯  রাত ৮:০০                

