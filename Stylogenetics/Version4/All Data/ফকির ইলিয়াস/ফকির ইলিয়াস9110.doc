আমাকে খন্ডিত করে মেঘ আর মন্থনের মুদ্রিত করাত




 
                        কয়েকটি বীজ হাতে নিয়ে বসে থাকি। মাটিতে পুঁতে দিতে চাই। কি এক অমোঘ নেশা এসে ঘিরে ধরে। এই মাটির কণাগুলো হাতে নিয়ে খুঁজে পাই
দোআঁশ দুপুরের ঘ্রাণ । তবে কি কেউ মিশিয়ে দিয়েছিল আমার নাড়ির 
 রক্তাক্ত সূতো, বনের বিদগ্ধ বিছানায়! তবে কি পরিচিত বর্ষার বান ভাসিয়ে
নিয়েছিল এর ও আগে কোনো বিরহবিতান !
 হায় বীজ ! হায় বিপন্ন বৈভব ! 
সবকিছুই এভাবে পুঁতে দিতে হয় । মিশে যায় ছায়াদিন। মিশে থাকে
চিত্ররাত। আমাকে খন্ডিত করে মেঘ আর মন্থনের মুদ্রিত করাত ।
                            
                    সর্বশেষ এডিট : ০৩ রা ফেব্রুয়ারি, ২০০৯  রাত ১২:০৮                

