প্রতিহিংসা নয়, বদান্যতা দিয়ে জনসমস্যাগুলো সমাধান করুন




 
                        প্রতিহিংসা নয়, বদান্যতা দিয়ে জনসমস্যাগুলো সমাধান করুন 
ফকির ইলিয়াস
======================================== 
মহান মে দিবসকে কেন্দ্র করে দুটি পৃথক সমাবেশ করেছে শ্রমিক লীগ ও জাতীয়তাবাদী শ্রমিক দল। সমাবেশ দুটিতে মল বক্তব্য রাখেন প্রধানমন্ত্রী শেখ হাসিনা এবং বিরোধীদলীয় নেত্রী বেগম খালেদা জিয়া। সমাবেশের ভাষণে বিদ্যুৎ-পানি ইস্যুর জন্য বিগত চারদলীয় জোটকে দায়ী করেছেন বর্তমান প্রধানমন্ত্রী। আর বিরোধীদলীয় নেত্রী খালেদা জিয়া বর্তমান সরকারকে গদি ছেড়ে দেয়ার দাবি জানিয়েছেন। তিনি বলেছেন, সরকার সম্পূর্ণরূপে ব্যর্থ। তাই তাদের ক্ষমতায় থাকার আর অধিকার নেই।
বেগম খালেদা জিয়ার হঠাৎ ক্ষেপে যাওয়ার বিভিন্ন কারণ থাকতে পারে। বিশেষ করে তার সেনানিবাসের বাড়ি নিয়ে সরকার যে প্রক্রিয়া শুরু করেছে তাতে তিনি খুবই ক্ষুব্ধ। এই বাড়িটির বিষয় এখন আদালতে। রিট করা হয়েছে। আদালত কি রায় দেন, সিদ্ধান্ত কি হয়, তা দেখার বিষয়।
এ বিষয়ে সরকার এবং বিরোধী দল দু’পক্ষকেই ধৈর্য ধরা উচিত। রাষ্ট্র আছে। রাষ্ট্রের আইন আদালত আছে। সে রায় যাই হোক না কেন, দেশের মানুষের সেটা নিয়ে খুব বেশি কৌতূহল আছে বলে আমার মনে হয় না। সাধারণ মানুষের চক্ষু স্খির হয়ে আছে অন্য সমস্যাগুলোর দিকে। আর এর মধ্যে সন্ত্রাস, বিদ্যুৎ, পানি, দ্রব্যমূল্য, জননিরাপত্তা বিষয়গুলো অন্যতম।
প্রধানমন্ত্রী বলেছেন, বিদ্যুৎ সমস্যা রাতারাতি সমাধান করা যাবে না। নতুন স্খাপনা নির্মাণ করতে সময় লাগবে। তা দেশবাসীর অজানা নয়। তবে কথা হচ্ছে যে স্খাপনাগুলো রয়েছে তা থেকে পর্যাপ্ত পরিমাণ বিদ্যুৎ উৎপাদিত হচ্ছে তো? যারা এর কাজকর্মে নিয়োজিত তারা ঠিকমতো দায়িত্বটুকু পালন করছে তো? এই বিষয়গুলো সরকারি শীর্ষ মন্ত্রীদের দৃষ্টি দেয়া দরকার। একই কথা পানি সঙ্কট বিষয়েও। পানি সরবরাহ নিশ্চিত করার জন্য যা যা করা দরকার, তা করতে সরকারকে রেড এলার্ট জারি করা প্রয়োজন মনে করি। কারণ সরকারকে ‘সাবোটাজ’ করার একটি ডঙ্কা ইতিমধ্যে বাজতে শুরু করেছে। যা এই সরকারের জন্য মোটেই শুভ নয়।
‘দমন করা যাবে না’ কিংবা ‘পালন করা যাবে না’। এমন কোন বক্তব্য কোন রাষ্ট্রের ক্ষমতাসীনদের কাছ থেকে শোনাটা কাম্য হতে পারে না। নিরঙ্কুশ ম্যান্ডেট নিয়ে ক্ষমতায় আসার একটি গুরুত্ব তো অবশ্যই রয়েছে। তা পালন করার মতো মানসিকতা অর্জন করাও তাদের দায়িত্বের মাঝে পড়ে। মনে রাখতে হবে ক্ষমতায় থেকে দাম্ভিকতা দেখানোটা বাঙালি জাতি মোটেই ভাল চোখে দেখে না। 
দেশে ভোজ্যতেলের দাম সরকারিভাবে বেঁধে দেয়ার পরও কেন বিক্রেতারা তা পালন করছে না কিংবা কঠোর হাতে সন্ত্রাস দমনের কথা বললেও, সংশ্লিষ্ট কর্তৃপক্ষ কেন তা পালন করছে না তা একমাত্র সরকারই বলতে পারবে। আমরা জানি সরকারের সামনে এজেন্ডা অনেক। তবে জনগুরুত্বপর্ণ বিষয়গুলোকে প্রাধান্য দিতে হবে সবচেয়ে বেশি।
দুই ঢাকাস্খ মার্কিন রাষ্ট্রদত জন এফ মরিয়ার্টি ঢাকা রিপোর্টার্স ইউনিটির সমাবেশে বলেছেন, বাংলাদেশে এখনও জঙ্গিবাদের তীব্র আতঙ্ক রয়েছে। প্রায় একই প্রতিধ্বনি করেছিলেন প্রধানমন্ত্রীও মে দিবসের জনসভায়। মে দিবস উপলক্ষে আয়োজিত সমাবেশে বেগম জিয়া বলেছিলেন, বাংলাদেশে জঙ্গিবাদ নেই।
বেগম জিয়া এসব কথাবার্তা অনেক আগে থেকেই বলে আসছেন। তার বলার কারণও আছে। তা হচ্ছে, তিনি ক্ষমতায় থাকার মোর্চা করেছিলেন এ ডানপন্থী মৌলবাদীদের সঙ্গেই। যারা পক্ষান্তরে ‘জিহাদইজম’কে সমর্থন করে। আর তার সময়েই দেশে বাংলাভাই, শায়খ রহমানরা মাথাচাড়া দিয়ে উঠেছিল তারই সরকারের মদদে। বিএনপি মূলত একটি ডানপন্থী সুবিধাবাদী দল তা দেশে-বিদেশে স্বীকৃত। এদের জন্ম সেনানিবাসে হলেও তারা ধর্মীয় তমুদ্দুনকে কাজে লাগিয়েছে রাজনৈতিক মুনাফা লাভের লেবাস হিসেবে। নিজে ধর্ম পালন না করেও ধর্মের নামে বিলবোর্ড তৈরি করেছে বক্তৃতামালার জারিজুরিতে, তা দেশবাসীর অজানা নয়। আর প্রকৃত মৌলবাদীরা এদের ঘাড়ে সওয়ার হয়ে, নিজেদের প্রতিষ্ঠা করতে চেয়েছে।
এতকিছু ঘটে যাবার পরও বেগম জিয়া দেশে জঙ্গিবাদের অস্তিত্ব অস্বীকার করছেন কেন? নিশ্চয়ই তাদের নতুন কোন মতলব আছে। সেই মতলবটি হচ্ছে, দেশে এই অপশক্তিকে মদদ দেয়া। এদের সশস্ত্র কর্মকাণ্ডের মাধ্যমে বর্তমান সরকারকে বেকায়দায় ফেলা। এবং সরকার হঠাও আন্দোলন জোরদার করা। একটি রাষ্ট্রে গণতন্ত্র বাঁচিয়ে রাখার জন্য এমন মানসিকতা কোন রাজনীতিক কর্তৃকই কাম্য নয়। হতেও পারে না। এটা বেগম জিয়া নিজেও জানেন, মিথ্যার ওপর দাঁড়িয়ে তার রাজনীতির ঝাণ্ডা তিনি উড়াচ্ছেন। আমরা দেখছি, জামায়াতও একই প্যারালাল সূত্রে কথা বলা শুরু করে দিয়েছে। জোটের মোটিভ কি তা বুঝতে কারই কোন অসুবিধা হওয়ার কথা নয়।
কিন্তু কথা হচ্ছে, সরকার সব সমস্যা ধীর মস্তিষ্কে মোকাবেলা করতে পারবে তো? সরকারের ভেতরে যারা শীর্ষ নীতিনির্ধারক তারা প্রজ্ঞার পরিচয় দিয়ে এগিয়ে যেতে পারবেন তো?
দেশের বিভিন্ন অঞ্চলে কিছু আওয়ামী সমর্থক নেতা কর্তৃক লুটপাট, দখল, পেশিবাজির খবর পত্র-পত্রিকায় বেরুচ্ছে। এরাই মূলত ‘সিনক্রিয়েট’ করে সরকারকে সমালোচনার মুখে ঠেলে দিচ্ছে। খুঁজলে দেখা যাবে এদের সংখ্যা খুব বেশি নয়। এই ‘পরিচিত মুখ’গুলোর লাগাম টেনে ধরা খুবই জরুরি। প্রধানমন্ত্রী শেখ হাসিনা ‘ডিজিটাল বাংলাদেশ’ গড়তে সব পেশার মানুষের সাহায্য চাইছেন। মনে রাখা দরকার সরকারি দলের ‘পেশিবাজ’রা সক্রিয় থাকলে কোন পেশাজীবীই সুচারু রূপে তাদের দায়িত্ব পালন করতে পারেন না। দেশকে গড়ে তুলতে হলে এদের শায়েস্তা করতেই হবে। দেশে শান্তির পরিবেশ ধরে রাখতে হলে তৃণমূল পর্যায়ে নেতৃত্বের হাতকে শক্তিশালী করা প্রয়োজন। আমার মতে একজন সাংসদ ও একজন উপজেলা চেয়ারম্যান একে অন্যের সম্পূরক। একে অন্যকে বাদ দিয়ে নিজ নিজ এলাকায় কাজ করা খুবই কঠিন কাজ। তাই উপজেলা অধ্যাদেশ আইনটির দ্বার উন্মুক্ত করে উপজেলা চেয়ারম্যানদের কাজ করার সুযোগ দেয়া দরকার। আমরা জানি রাষ্ট্র ক্ষমতার বিকেন্দ্রীকরণ কিংবা জনগণের ক্ষমতা প্রতিষ্ঠার জন্য তৃণমল পর্যায়ে পরিশুদ্ধ নেতৃত্ব গড়ে তোলা অত্যাবশ্যক। তা একদিনে সম্ভবও নয়। সেজন্যই উপজেলা, ইউনিয়ন এমনকি গ্রাম পর্যন্ত মেধাবী নেতৃত্ব এবং সৎ ব্যক্তিত্বকে পৃষ্ঠপোষকতার অগ্রাধিকার থাকা দরকার।
বাংলাদেশ নামক রাষ্ট্রটির প্রকৃত রক্ষক কে? কারা খরা, বন্যা, মহামারীকে রুখে দাঁড়ায়? কারা কোন সরকারি সাহায্যের অপেক্ষা না করেই গ্রামে গঞ্জে সাধারণ মানুষকে প্রেরণা দেয়? এরা হচ্ছে সেই গণমানুষ, যারা গর্জে ওঠে তবু মাথা নেয়ায় না। যারা রাত জেগে বেড়িবাঁধ নির্মাণ করে আটকে দেয় বানের পানি। এর সঙ্গে এখন যুক্ত হয়েছে, প্রযুক্তি জ্ঞান সম্পন্ন তরুণ প্রজন্ম। এদের লালন করতে হবে। প্রধানমন্ত্রীর নির্বাচনী অন্যতম একটি ওয়াদা হচ্ছে, প্রতিটি ঘরে ঘরে একজনকে চাকরি দেয়া। এই কাজটির শুরু হওয়া দরকার। চাকরির বিশ্ববাজার যদিও অনুকূল নয়, তবুও সঙ্গতি দিয়ে মানুষের পাশে দাঁড়ানো উচিত বর্তমান সরকারের। প্রতিহিংসা নয়, বদান্যতা দিয়ে জনসমস্যাগুলো সমাধানই হোক প্রধান কাজ। 
নিউইয়র্ক
৫ মে ২০০৯
-------------------------------------------------------------------
দৈনিক সংবাদ । ঢাকা। ৮ মে ২০০৯ শুক্রবার প্রকাশিত
  ছবি - সাশা       

                    সর্বশেষ এডিট : ০৮ ই মে, ২০০৯  ভোর ৬:২২                

