বৈশাখ ১৪১৬




 
                        মাধবী মন নিয়ে এসো জোনাক।এসো প্রত্যয়ের নিখিল বোশেখে
এবার জয়ধ্বনি তোলে সকল বিষাদ দেবো ঢেকে 
আর দিয়ে প্রাণের পরাগ, সাজাবো প্রজন্মের প্রিয় মহাকাল  
ফলবতী মাটির সকাশে নত থাকে যে সবুজ কিংবা লাল
রঙের ফোয়ারা , তার স্বরবর্ণ খুঁজে ফিরবো গ্রামে গ্রামান্তরে
লিপির ললাটে এঁকে ধানজন্ম ছবি ,ফসলের ছায়াভাঙা ভোরে
গেয়ে যাবো আরেকটি ভাটিয়ালি গান। সুরে সুরে প্রেমের আদান
আর বিশ্বাসের নমিত চাতক ,উড়িয়ে আকাশে - দু:খের বিধান
বদলে দেবো। ঝড় এসে যোগাবে অনাগত মানুষের সাহস
এসো ফুল,এসো পাখি বোশেখি বৈভবে সাজাই সূর্যপরশ।  
 ছবি - প্রিসিলা নরিস

                    সর্বশেষ এডিট : ১৪ ই এপ্রিল, ২০০৯  ভোর ৬:০৭                

