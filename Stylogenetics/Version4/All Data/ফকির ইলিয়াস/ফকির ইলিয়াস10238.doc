স্পর্শ ২




 
                        বুকের ভেতর এসে মিশে গেছে মৈমনসিংহ জংশন। চন্দ্রাবতীর দেশ,
হাওরের শাপলাছায়া। আবার নৌকা বাইচ থেকে ফিরে বসেছি দাওয়ায় , জলটংগী ঘরের সামনে ফুটে থাকা লাল জবাফুল। হাতে
তুলে নিয়ে বলেছিলো চন্দনা ঘোষ , স্পর্শ করো হাতের তালু। পারিনি
অনেক কিছুই । বার বার গুটিয়ে নিয়েছি হৃদয়ের শান্ত শামুক। আর
রপ্ত রাতের মেঘে চুমু খেতে খেতে, মনের অজান্তেই গেয়ে উঠেছি
বাউল উকিল মুনশীর গান..........
'আমি আগে না জানিয়া সখীরে কইরে পিরীতি..
আমার দু:খে দু:খে জীবন গেলো , সুখ হইলো না এক রতি...'
                            
                    সর্বশেষ এডিট : ৩১ শে অক্টোবর, ২০০৭  সন্ধ্যা  ৭:২৪                

