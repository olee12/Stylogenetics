চুপচাপ




 
                        আমি পড়ে গেলাম। বললাম না কিছুই । ভালো লাগা মন্দ লাগা কিংবা একটা অভিনব ভেংচিও .... ধূর ছাই ! বলে, দেখালাম না বৃদ্ধাংগুলি । যা কি না আবার, খুব ভালো... খুব ভালো বলে বিবেচিত হয় পাশ্চাত্যে। আর প্রাচ্যের মানুষেরা রাগ করে , দেখায় পশ্চাতদেশ।  
 আমি দেখে গেলাম। চোখে ছানি পড়েনি।তবু অনেকটা আত্মপ্রতারকের মতো করা হলো না কোনো মন্তব্য। মত, পথ খুঁজে। মন্তব্য নাকি উসকে দেয় জলের বিবস্ত্র ঢেউ। তাই শীর্ষ নিরাপত্তার কথা ভেবে, অনেকটা কালিদাস কর্মকারের মতোই আমি রেখে গেলাম গোপন। আঁচড় আর অস্তিত্বের অহংকার।  
 ' ডগ অব আইল্যান্ড ' এ আদৌ কোনো কুকুর থাকে কি না তা দেখার জন্য
আমি হেঁটে গেলাম মাইলএন্ড পর্যন্ত। তারপর কিছু না দেখেই ফিরে
এলাম চুপচাপ। কিছু না বলার পরও, পরদিন সকালের পত্রিকায় ছাপা হতে দেখলাম আমার দীর্ঘ বিবৃতি !
 ছবি - গুনটিস স্ভিটিনস 

                    সর্বশেষ এডিট : ২৭ শে এপ্রিল, ২০০৯  সন্ধ্যা  ৭:৩১                

