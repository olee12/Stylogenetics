সেজদারত সকালের পংক্তি




 
নত হচ্ছি মহান প্রভুর কাছে। ক্ষমা চাইতে ভুলের কিংবা যে পাপআচ্ছন্ন করেছে আমাদের চারপাশ— যে রক্ত স্পর্শ করছে মৃত্তিকারশেষ বালিবিন্দু,সেই ধূসর ঘাসগুচ্ছ— যে ঘাসেের কোলে মাথা রেখেশুয়ে আছে কোনো যৌবনহীন দুপুর।নত হচ্ছি তাঁর কাছে। সকল প্রশংসা যাঁর। হাত তুলে আকাশের দিকেতাকালে যিনি ঝরিয়ে দেন মধুর প্রেমবৃষ্টি। আমাদের সকল বেদনাধুয়ে দিয়ে- নামাতে পারেন প্রশান্তির প্রিয়ধারা।দয়াময় নাম ধরে যিনি,মনের মায়াপুরে গড়েছেন নিবাস— ক্ষমা চাইছি তাঁর কাছে।সেজদারত সকালের পংক্তি এসে আমাকে দেখাচ্ছে ঝলক। গেল রাতেরশেষ প্রহরে ঝরে যাওয়া মেঘগুলো মিশে গেছে মাটিতে। কাতারবন্দীমুসল্লিদের মোনাজাতে মুখরিত হয়ে উঠেছে উডহ্যাভেন জামে মসজিদ।একটুকরো রোদ আমার চিবুকে খেলছে লুকোচুরি খেলা।হে পালনকর্তা !আমাকে আলো দিও এভাবেই সারাজনম—  আর আমার প্রজন্ম ওপরিবেশকে দিও শান্তির সুনিবীড় ঠিকানা। আমি নত হচ্ছি প্রভু।তোমার ছায়া ছাড়া আমার যে আর দাঁড়াবার জায়গা নেই ।[ নিউইয়র্ক/ ২৮ জুলাই ২০১৪ সোমবার, ঈদুল ফিতর ]
                    
