মনে পড়ে আমাকেই




 
                        আজকাল আমার ,আমাকেই মনে পড়ে খুব-আর মনে পড়ে সেই সড়ক, যে তার নাম ভুলেগেছে অনেক আগেই। সবুজ শুশ্রূষা পেয়ে সেরেউঠেছে যে নগর ,তার চৌরাস্তায় দাঁড়িয়ে একাকীবেহালা বাজায় যে বিবাগী বাউল , মনে পড়ে তারচাহনীর দূরমালা ,কীভাবে স্পর্শ করে আকাশের মেঘ ।আজকাল নিজের নাম লিখে বর্ণিল অক্ষরে সাজাই তার চারপাশ। রঙ দেখে চিনি আলোর ইন্ধন। লাল - কালো রূপের তপস্যা। দেখি খুব কাছেই নোঙর ফেলছে নতুন,আত্মকেন্দ্রিক ভোরের ছায়া। আর পুরাতন বিকেলগুলো কিছুই পারেনি ভেবে ক্রমশঃ হারিয়ে যেতে চাইছে পূবেরদিগন্তে। ভাবি, মানুষও তো এমনিভাবে হারায় নিজেকে,ভুলে যায় নিজ নাম। তারপর স্মরণের বেলায়, পোষে পাখিনাম শিখিয়ে, উড়িয়ে দেবে বলে ।  ছবি- পল ওয়ারেন

