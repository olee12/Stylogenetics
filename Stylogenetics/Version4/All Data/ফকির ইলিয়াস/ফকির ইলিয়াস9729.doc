প্লাস কিংবা মাইনাস বিষয়ক




 
                        কেউ লিখে । কেউ প্লাস কিংবা মাইনাস দিয়ে যায়। মাইনাস কি কোনো গতিথামাতে পারে ? প্লাস কি কাউকে তুলে দেয় নীলালোকে ? না কিছুই দেয় না।কেউ ঘৃণা ছড়াতেই পারে । কেউ দিতে পারে পুষ্প পাপড়ি ও। কিন্তু কথা হচ্ছে,যে যাই দিয়ে যাক না কেনো , তা তারা কতোটা আন্তরিকতার সাথে দিচ্ছে !মানুষ শিল্প- সময়- সংকীর্তন ভালোবাসে । মানুষ কখনোই  নাচ ও নর্তকীকেপৃথক করতে পারে না। নাচ যখন মিশে যায় নর্তকীর পায়ে, তখন ঘুঙুরগুলোমানুষের পাঁজরে বাজতে বাজতে রাতের তারায় হারিয়ে যায়।মানুষটি, কোনো মদ্যপ হতে পারে । কিংবা হতে পারে নিমগ্ন ভাবুক ও । আমাদের ভাবনাগুলো আমাদের ছায়া রেখে যায় প্রতি পদে পদে। পা আমরাফেলেই যাচ্ছি । কেউ আঁকনে। কেউ কাঁপনে । কেউ কথায় । কেউ  প্রতিবিম্বে।।আমরা কি মনে রাখি , যে গীতিকার গানটি লিখেছিলেন, তিনি জানতেন ও না কোন সুর এসে নীড় বাঁধবে তার শব্দসীমানায়।একটা কবিতা , একটা গদ্য , একটা গল্প , একটা অংকন আমাদের কে ছুঁলোকি না , তা ভাবার সময় অনেকেরই নেই , জানি। কিন্তু জলের কিনারে গিয়ে একটু থামার , একটু দাঁড়াবার সময় কি হবে ?ছবি - ইশরাত জাহান মিতা

