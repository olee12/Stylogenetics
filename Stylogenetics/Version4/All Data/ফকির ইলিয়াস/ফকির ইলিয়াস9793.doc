বার্লিন দেয়াল ভেঙে যাবার পর




 
                        তুমি আমাকে হাসতে শিখিয়েছো, অলৌকিক সূর্যের মতো
আমি বার বার হয়েছি নত,
আর বলেছি জীবনের যাযাবর কাহিনী
অবশ্য এটাও খুব ভালো করে জানি,
বার্লিন দেয়াল ভেঙে যাবার পর
ছ'টি ঋতুই আমাকে দিয়ে গেছে খুব সহজ উত্তর
ছায়াই সীমান্তহীন। আকাশই জীবনের প্রকৃত ছাদ
যতোই উপাত্ত হোক সংগ্রহের বিরহ নিনাদ।
---------------------------------------------------
( এই কবিতার সাথে শিল্পচিত্র এঁকেছে- নাহিয়ান ইলিয়াস)


                    সর্বশেষ এডিট : ১১ ই নভেম্বর, ২০০৭  রাত ১১:০৮                

