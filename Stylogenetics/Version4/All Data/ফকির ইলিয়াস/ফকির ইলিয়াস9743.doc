ফেসবুকের মুখছবি




 
                        ফেসবুকে আমি সবার সাথে আড্ডা দিই না। যারা পরিচিত তাদের সাথে কথা বলি মাঝে মাঝে। কখনো কখনো নতুন কাউকে জানতে চাই । কথা বলতে চাই। তেমনি একটা ঘটনা ঘটলো সেদিন। একজন প্রায়ই আমার ফেসবুকে না না ম্যাসেজ পাঠান। তিনি শিল্পচিত্র বিষয়ক একটা ওয়েবসাইট এর সাথে যুক্ত। আমি তাকে ''হাই'' বলে শুরু করি। জানতে চাই তিনি কোনো মিডিয়ার সাথেজড়িত কিনা । তিনি বলেন - ''না'' । অথচ আমি জানি , তিনি একটা ওয়েব মিডিয়া চালান।তবুও কথা চালিয়ে যাই। জানতে চাই তিনি কবিতা লিখেন কিনা। তিনি না সূচক জবাব দেন । জানতে চান আমি কবিতা লিখি কিনা । আমি বলি - 'না'।তিনি বলেন তা হলে এটা কি ?http://www.kobita.ws/feআমি বলি , এগুলো কি কবিতা হয়েছে ?কথা চলতে থাকে। ইতিমধ্যে তিনি আমার ফেসবুক দেখেন খুব ভালো করে। কথা যখন প্রায় শেষ পর্যায়ে, তখন তিনি জানতে চান- আমি কোথায়থাকি ? আমি বলি , এতো কিছু দেখলেন , থাকি কোথায় সেটা দেখলেন না ? এরপরই তিনি আম্রিকাকে গালি দিয়ে কথাবলা শুরু করেন। আমি খুবই বিব্রত হয়ে পড়ি। আম্রিকার সমালোচনা আমি ও করি।অনেকেই করেন । গালি দেবার কোনো দরকার আছে ? বর্বর , মূর্খ,অসভ্যের মতো বাজে ভাষা প্রয়োগের কোনো প্রয়োজন আছে ?তার দীনতা দেখে আমি খুবই কষ্ট পাই। আমি খুবই ভাবিত হই , তিনি বাংলাদেশের শিল্পচিত্রকে বিশ্বে সমুন্নত করে তুলে ধরতে চান । আর এই তার মানসিকতা ???ফেসবুকে কে কার বন্ধু হবে , সেটা সবার নিজস্ব বিষয় । কিন্তু আমার কেনো জানি মনে হচ্ছে সেই লোকটা সম্পর্কে যতোটুকু সম্ভব জানা যায় , তা জানা দরকার। কমপক্ষে  সে ব্যক্তির সাথে কমন ফ্রেন্ড ক 'জন আছেন ,তা দেখে নিলে মোটামোটি একটা ধারণা পাওয়া যেতে পারে।

