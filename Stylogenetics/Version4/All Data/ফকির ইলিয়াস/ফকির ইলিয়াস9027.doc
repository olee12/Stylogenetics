অনাগত সুন্দর , তুমি চির নমস্য হে ___________




 
                        এসো অনাগত সুন্দর। এসো নবীনের চিরজোয়ার। তোমাকে নিয়ে ভাসাই তরণী। ভেসে যাই আমরা এমন কোনো আনন্দলোকে,যেখানে হিংসা নেই, বিদ্বেষ নেই, অহমিকা নেই। একটি নতুন বটবৃক্ষের ছায়া আবার ঢেকে দিয়ে যাক আমাদের শরীর। একটি অলৌকিক চাঁদের ছায়া ভাসিয়ে দিয়ে যাক আমাদের যৌবন।আমরা স্নানের মিহি দানা গায়ে মেখে আবারো বলি, পূণ্য মৃত্তিকার মানুষ আমরা। ভালোবাসা আর ভালোলাগার বাণীবন্দনায় আবার আলোকিত হোক আমাদের প্রতিবেশ। যে সূর্য আমাদেরকে ছেড়ে পরবাসী হয়েছিল - সে আবার ফিরে আসুক আমাদের গ্রামে। রাখালিয়া দুপুরের কোণে ঠাঁই নিয়ে বলাকারা দাঁড়াক আমাদের পাশে। মুগ্ধ বাউলের কন্ঠে ধ্বনিত হোক মরমিয়া মেঘের কারুকাজ ...তুমি চির নমস্য হে..... ...অনাগত ভোরের ২০০৯।.................নিউইয়র্ক / ৩১ ডিসেম্বর ২০০৮ মধ্যরাত ১১:৫৫ মিনিট

