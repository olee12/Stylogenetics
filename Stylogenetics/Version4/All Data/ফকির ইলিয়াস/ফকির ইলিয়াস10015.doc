যে গোপন পুষেছি যতনে




 
                        রাতভর ঘুমভাঙা চোখে দেখি নামতার নগ্ননৃত্য । হাত রাখি তাসের
নগরে , আর বিভোর বয়ন শেষে খুঁজে পাই স্বতন্ত্র সন্যাস। কেউ 
দেখেনি তবুও মনে হয় - কোনো এক ঘোরলাগা রূপের নয়ন এসে
হানা দেয় বোধের বেদীতে।একজোড়া হাতের পরশ,পাশে ঝরে শিশির
হয়ে। ঝরে যায় কিছু পলাশের পাপড়ি ও। যে শীত আমাকে দেখাতো
দূরগামী সন্ধ্যার ঝিলিক, যে নদী আমাকে বয়ে নিয়ে যেতো ঐ কাচঘেরা
বাড়ির আঙিনায়; আজ তাকে মনে পড়ে খুব।জিয়ল জীবনের শ্লোকচিত্র
এভাবেই নাকি লেখা হয় ! আমি লিখিত হতে চাই নি কখনোই। তবু ফিরে
দেখি ,যে গোপন পুষেছি যতনে - সবকিছুই উন্মুক্ত হয়ে যাচ্ছে ক্রমশ:বেদনায়
                            
                    সর্বশেষ এডিট : ০৪ ঠা জানুয়ারি, ২০০৯  সন্ধ্যা  ৬:০৫                

