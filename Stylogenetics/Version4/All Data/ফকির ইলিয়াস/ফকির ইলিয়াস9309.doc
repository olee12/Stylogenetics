কোনো এক অর্ধেক জীবন




 
                        অফুরন্ত রোদের পসরা সাজিয়ে উড়ে যায় মেঘ
অন্য কোনো রূপের আকাশে , জেগে থাকে তারাতন্ত্র
এই ডেস্কটপে ক্রমশঃই ঘুরতে থাকে একটি শাদাচাঁদ
ছিল হলুদ, এখন রঙবদল করে পেয়েছে প্রথম পরশ।
 ভোরগুলো রাঙা হবার আগে , জলেরা ভিজিয়ে যায় 
নদীর কিনার। আর চরের পাখিরা আবারও বর্ণকোলাহলে
মাতে ঋতুউৎসবে , একটা নতুন সুরের নাচন ধরা পড়ে
ভ্রাম্যমান পথিকের যাত্রাপথে, ধ্রুপদী কালের ক্যামেরায়।
 আমারও ছবি তোলা হয় । কোনো এক অর্ধেক জীবন
ছুঁয়ে দেখি ,তুমি তার ভাগীদার ছিলে -দহনের প্রিয় পরিজন।  
 ছবি- জো রসেল

                    সর্বশেষ এডিট : ১৫ ই ফেব্রুয়ারি, ২০১০  রাত ১২:০৩                

