স্বাধীনতা পরবর্তী বাংলাদেশে বঙ্গবন্ধুর স্বপ্ন




 
                        স্বাধীনতা পরবর্তী বাংলাদেশে বঙ্গবন্ধুর স্বপ্ন ফকির ইলিয়াস========================================= যে প্রত্যয় নিয়ে জাতির জনক বঙ্গবন্ধু শেখ মুজিবুর রহমান মহান মুক্তিযুদ্ধের ডাক দিয়েছিলেন, তা দ্বিগুণ হয়েছিল স্বদেশ প্রত্যাবর্তনের পর। পাকিস্তানি হায়েনাদের জল্লাদখানা থেকে মুক্তি পেয়ে বাংলার মাটিতে পৌঁছার পরপরই তার চিত্তের উদারতা আরও বিশালতায় রূপ নিয়েছিল। তিনি তার মহানুভবতা দিয়ে দেখেছিলেন চারপাশ। বঙ্গবন্ধু কখনোই ভাবেননি, এই বাংলার মাটিতে কেউ তার শক্র হতে পারে। এমনকি সেই পরাজিত রাজাকার চক্রও আবার ফুঁসে উঠতে পারে সেটা ছিল তার কল্পনার বাইরে।বঙ্গবন্ধু কেমন বাংলাদেশ গড়তে চেয়েছিলেন? তার কিছু পরিকল্পনা সে সময়ই প্রণয়ন করেছিল তার দল, তার মন্ত্রী পরিষদ। নয় মাসে ধ্বংস  স্তূপে পরিণত বাংলাদেশকে তুলে দাঁড় করানো সে সময় কোন মতেই সহজ-সাধ্য ছিল না। তার ওপর রয়েছিল বিশ্বের বিভিন্ন শক্তিশালী দেশের সমর্থনের অভাব।একথাটি অস্বীকার করার উপায় নেই বঙ্গবন্ধুর দূরদর্শিতা এবং রাজনৈতিক প্রজ্ঞার কারণেই ভারত বাংলাদেশের মাটি থেকে দ্রুত সরিয়ে নেয় মিত্রবাহিনী এবং তা সম্ভব হয়েছিল ইন্দিরা-মুজিব পারস্পপরিক গভীর শ্রদ্ধাবোধের কারণেই। মার্কিন কবি অ্যালেন গিনসবার্গ তার জীবদ্দশায় একটি সাক্ষাৎকারে বলেছিলেন, যদি সেসময় ইন্দিরা গান্ধী ভারতের প্রধানমন্ত্রী না থাকতেন,  তবে ভারত এতটা সমর্থন বাংলাদেশের মুক্তিযুদ্ধকে দিত কি না -তা নিয়ে আমার সন্দেহ হয়। বাংলাদেশের মহান মুক্তিযুদ্ধ নিয়ে ‘সেপ্টেম্বর অন যশোর রোড’-অমর কবিতার জনক কবি অ্যালেন গিনসবার্গের মতে, ইন্দিরা গান্ধীর মতো একজন জননন্দিত নেত্রীর সাহসী সিদ্ধান্ত বাংলাদেশের মহান মুক্তিযুদ্ধকে ত্বরান্বিত করেছিল। আর এর নেপথ্যের কারণ ছিল ইন্দিরা-মুজিবের রাজনৈতিক মনন।বাংলাদেশের মুক্তিযুদ্ধ শুরুর ঠিক পূর্ববর্তী সময়ে একটি গোপন ছক এঁকে রেখেছিলেন শেখ মুজিব। তিনি নিজে বন্দি হয়ে গেলে নেতারা ভারতে কোথায় যাবেন, কার সঙ্গে যোগাযোগ করবেন, কিভাবে মুক্তিযুদ্ধ পরিচালিত হবে তার পুরো নকশাই ছিল তার নখদর্পণে। বর্তমানে আওয়ামী লীগের সিনিয়র নেতারা তাদের সেসব কথা এখন বলছেনও বিভিন্ন সাক্ষাৎকারে। এসব কিছুরই প্রধান শক্তি ছিল শেখ মুজিবের বিচক্ষণতাপূর্ণ নেতৃত্ব। এমনকি মুক্তিযুদ্ধ যখন চলছিল, তখন বন্দি মুজিবও ছিলেন ইয়াহিয়া-ভুট্টো-টিক্কাদের আতঙ্ক।স্বাধীন বাংলাদেশের অবকাঠামো পুনর্গঠনে শেখ মুজিবকে কাজ করতে হয়েছিল ঘরে-বাইরে। দেশ গঠনে আন্তর্জাতিক সমর্থন সংগ্রহে তাকে কম বেগ পেতে হয়নি; কিন্তু সেসব দুরূহ কাজ তিনি সাধন করতে পেরেছিলেন গণমানুষের ভালবাসার কারণেই। তিনি বিশ্বের ঘরে ঘরে পৌঁছাতে চেয়েছিলেন বাঙালির পরিচয়।১৭ সেপ্টেম্বর ১৯৭৪ তারিখে বাংলাদেশ নামক রাষ্ট্রটি জাতিসংঘের সদস্যপদ লাভ করে। এর পরপরই সরকারপ্রধান হিসেবে ২৪ সেপ্টেম্বর ১৯৭৪ সালে জাতিসংঘ সাধারণ অধিবেশনে ভাষণ দেন জাতির জনক বঙ্গবু শেখ মুজিবুর রহমান। বাংলা ভাষায় দেয়া সে ভাষণে তিনি বাংলাদেশে রক্তাক্ত, নৃশংস গণহত্যার চিত্র তুলে ধরেন। তিনি পেশ করেন বাঙালি জাতি এবং বিশ্ব মানবের কল্যাণে তার চিন্তা-চেতনার রূপরেখা। তিনি তার ভাষণে বিশ্বে নারী সমাজের অগ্রগতি, শিক্ষা, খাদ্য, স্বাস্খ্য, পানি, বিদ্যুৎ বিষয়াদিসহ তার সরকারের পাঁচ বছর মেয়াদি পরিকল্পনা তুলে ধরেন। বঙ্গবন্ধু, কৃষিপ্রধান দেশ হিসেবে বাংলাদেশে বিজ্ঞানসম্মত উপায়ে অধিক ফসল ফলানোর প্রয়োজনীয় সাহায্যও চান বিশ্ব নেতৃবৃন্দের কাছে। ডাক দেন সজুব বিপ্লবের।বঙ্গবন্ধুর জাতিসংঘে ভাষণ দৃষ্টি কাড়ে গোটা বিশ্বের রাষ্ট্রনায়কদের। ফিলিস্তিনের কিংবদন্তি নেতা ইয়াসির আরাফাত শেখ মুজিবকে গণমানুষের মহানায়ক উল্লেখ করে বলেন, মেহনতী মানুষের মুক্তির লক্ষ্যে মুজিবকে সর্বতোভাবে সাহায্য করবেন তিনি। একই সহযোগিতার কথা ব্যক্ত হয় সমাজতন্ত্রী নেতা ফিদেল ক্যাস্ট্রোর পক্ষ থেকেও।শেখ মুজিব বাংলাদেশকে, বাঙালি জাতিকে স্বাবলম্বী করে গড়ে তুলতে বিভিন্ন কর্মপদ্ধতি প্রণয়ন করতে চেয়েছিলেন। কৃষি খাতে বিপ্লবী ইতিবাচক পরিবর্তন ঘটাতে চেয়েছিলেন তিনি। তার এই অদম্য কর্মযজ্ঞ কারও কারও হিংসার কারণ হয়েছিল বৈকি। বিশ্বের ইতিহাস প্রমাণ করে যারা ফন্দি-ফিকির করে মহামানব নেলসন ম্যান্ডেলাকে কারাগারে পুরে রেখেছিল, পরবর্তী সময়ে তারাই ম্যান্ডেলার ভক্ত-অনুরাগী বলে বিশ্বে পরিচিত হয়েছে। কিংবা যারা মার্কিন কৃষ্ণাঙ্গ নেতা মার্টিন লুথার কিংকে হত্যার ইন্ধন যুগিয়েছিল, তারাই পরবর্তী সময়ে কিং-কে বিশেষভাবে সম্মানিত করতে চেয়েছে। বঙ্গবন্ধু শেখ মুজিবের জনপ্রিয়তা, রাজনৈতিক প্রজ্ঞা দক্ষিণ-পূর্ব এশিয়ার মোড়ল মনোভাবাপন্নদের জন্য আতঙ্কের কারণ ছিল ঠিক একইভাবে। তা না হলে যারা মানবতার ধ্বজাধারী বলে নিজেদের ঢোল নিজেরা পেটায়, সেই মার্কিন প্রশাসন একাত্তরে বাংলাদেশের গণহত্যার নিন্দা জানায়নি কেন? কেন রক্তবন্যায় মদদ দিয়েছিল তারা?আমার স্পষ্ট করেই বলতে পারি, পঁচাত্তরে জাতির জনককে হত্যার মাধ্যমে বাংলাদেশে গণতন্ত্র, সমাজতন্ত্র, জাতীয়তাবাদ, ধর্মনিরপেক্ষতা­ এই চার মলনীতির সমাধিই শুধু রচিত হয়নি, একটি জাতির মেরুদণ্ড ভেঙে দেয়া হয়েছে। আর তা করা হয়েছে পরিকল্পিতভাবে। যারা একাত্তরের মুক্তি সংগ্রামকে মনেপ্রাণে মেনে নিতে পারেনি, যারা দায়ে পড়ে মুক্তিযোদ্ধা সেজেছিল, মুজিব হত্যায় তাদের নেপথ্য ইন্ধন ছিল। পরবর্তীতে তারাই রাষ্ট্রক্ষমতার দখল নেয়।ভাবতে অবাক লাগে আজ যারা বঙ্গবন্ধুর বাকশাল পরিকল্পনার তীব্র সমালোচনায় পঞ্চমুখ হন তারাই সেদিন বাকশালের সদস্য হওয়ার জন্য প্রথম সারিতে থেকে আবেদন করেছিলেন। জাতির জনককে সপরিবারে ধ্বংস করে দেয়ার ষড়যন্ত্র স্বাধীনতার পর থেকেই শুরু হয়। ‘চুয়াত্তরের মন্বন্তর’­ নাম দিয়ে মাঠ গরম রাখার চেষ্টা করা হয়। অথচ এর চেয়ে ভয়াবহ দুর্ভিক্ষ মুজিবের তিরোধানের পর বাংলাদেশে ওপর দিয়ে কয়েকবারই গেছে। এখনও যাচ্ছে বলা যায়। সব চেয়ে মর্মান্তিক কথা হচ্ছে, খুনিদের বাঁচাতে যে দেশে অধ্যাদেশ পর্যন্ত জারি করা হয়, সে দেশে গণঅধিকার কতটা কিভাবে সংরক্ষিত হতে পারে? সেসব খুনির বিচারের রায় এখনও ঝুলিয়ে রাখা হয়েছে নানা টালবাহানার মাধ্যমে।শেখ মুজিব কখনই মৃত্যুকে ভয় পেতেন না। বাঙালি জাতির মুক্তির জন্য তিনি প্রাণ হাতের মুঠোয় নিয়েই মাঠে নেমেছিলেন। তার অগ্রজ কিংবা সমসাময়িক অন্য কোন নেতা যা পারেননি তিনি সেই অসাধ্য সাধন করেছিলেন। যে গোষ্ঠী এখনও শেখ মুজিব নামটিকে ভয় পায়, তারা কারা? সেসব বিষধরের পরিচয় জানাতে হবে এই প্রজন্মকে। শিকড়সন্ধানী বাঙালির আত্মপরিচয়ের স্তম্ভ শেখ মুজিব। তার নাম কোনভাবেই মুছে ফেলা যাবে না। ১২ আগষ্ট ২০০০৮--------------------------------------------------------------------------------- দৈনিক সংবাদ। ১৫ আগষ্ট ২০০৮ শুক্রবার প্রকাশিত        

