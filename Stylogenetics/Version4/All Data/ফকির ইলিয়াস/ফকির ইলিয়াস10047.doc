রাগের ছত্রপাঠ




 
                        রাত ও রাগের ছায়া হয়ে থেকে গেলে নারী, আর আমাকে
দেখালে শুধুই হিজলের রঙমনা ভোর। চাঁদ ডুবে যাবার
আগে রেখে গেলাম আরেকটি পাতার পবিত্র ছত্রপাঠ।ঠিক
যারা পড়ে দেখবে - তাদের জন্য;অথবা যারা পড়াবে অংক,
ইতিহাস, রসায়ন - তাদের করপুটে...কয়েকফোটা বৃষ্টির ললাটে।
 আমি আরও রেখে গেলাম, পটবিন্যাসের বিচিত্র কলাবিদ্যা।
কীভাবে মানুষ লিখে গ্রহের ভাগ্য অথবা নদী লিখে স্রোতের
উত্থানপর্ব , তার সমীকরণও। তুমি ফিরে এলে দেখে নিও,
খুঁজে নিও হলুদ গাঁদা ফুলের ভেজা শরীরে। পথচারী কার্তিক
যেভাবে নীল সংবরণে, একাকী কোনো ধ্বংসের নগরে ফিরে।  
 ছবি- এন্ড্রিয়া স্যাভিক 

                    সর্বশেষ এডিট : ০৪ ঠা নভেম্বর, ২০০৯  সকাল ১০:০২                

