করাত বিষয়ক




 
                        আপাতত: তোমাদের কামারকেন্দ্র থেকে আমার জন্য 
পাঠিয়ে দিও একটি করাত। রাতগুলোকে সাইজ করার
খুব প্রয়োজন আমার। যে কোদাল মাটি কাটতে পারে না,
সেই মাটির উর্বরতা পুনরুদ্ধার ও আছে আমার প্রকল্পে।
আর আমাদের মসৃণ মুখমন্ডল ,ধারণ করে আছে যে হাজার
বছরের তীব্র গ্লানি, তাও সেভ করে ফেলে দিতে ক্ষুরের বদলে
একটা করাত আমার খুব বেশী দরকার।তোমাকে আগাম জানিয়ে
দিই, আমাদের গ্রামে এখন উড়ছে শকুন। এখানে জোয়াল ফেলে
দিয়ে কৃষক ও হাতে তুলে নিয়েছে লাল ইটের সুরকি ,ঢিল মারবে বলে।  
 ছবি - মকবুল ফিদা হুসেন

                    সর্বশেষ এডিট : ৩১ শে মার্চ, ২০০৯  সকাল ৭:৪০                

