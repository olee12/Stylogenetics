প্রবাহ ও প্রহরের কাছে




 
প্রবাহ ও প্রহরের কাছে =====================
নিখুঁত নিয়মে আঁকি পথের ব্যাসার্ধ। চোখ রাখি শোকসিংহাসনে
জনে জনে জানতে চেয়ে জলের প্রকার,কটি পাতা আলগে রাখি।
কটি ভোর, কটি স্বপ্নের বাগান সাজাতে সাজাতে নিজেই ভেসে
যাই মনমুখরতায়। কারা যায় এই প্রতিবেশী পথ দিয়ে ! কারা 
আয়না হাতে আবার দেখে সিঁথির সীমানা। কিংবা পুরু চশমাজোড়া
দূরে রেখে তাকায় অভিমানে। তারপর পাঠায় প্রস্তাব, প্রবাহ ও
প্রহরের কাছে। শুনতে আমারও ভালোলাগে এইসব প্রস্তাবনার
শ্লোক। লোক থেকে লোকান্তরের দিকে মগ্ন হতে হতে আভিসারী
চাঁদ তেমনি অষ্টাদশী রাতকেও জানায় তার ভালোবাসার কথা।
প্রথা যতোই পুরনো হোক - নিখুঁত নিয়মে আমিও আঁকি সেই
রূপের পূর্ণতা । 
 

                    সর্বশেষ এডিট : ০৭ ই জুলাই, ২০০৮  সকাল ৮:৩১                

