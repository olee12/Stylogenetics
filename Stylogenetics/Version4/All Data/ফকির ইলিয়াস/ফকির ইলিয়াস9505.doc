তোমাদের ফ্যাশনফটকে




 
                        দেখে যেও , আমার ছায়া দাঁড়িয়ে আছে তোমাদের
ফ্যাশনফটকে। না ,কোনো ফটোসেশনের জন্য নয়;
বরং দেখিয়ে যেতে রাতের রত্নকুঠিরে লুকিয়ে থাকা
কংকালের ছবি, ধূসর মেঘের মনে জমে থাকা বেদনার
সংকলন। বিসর্জনের বিপরীতে জমা নিঝুম দু:খযশ।
 দেখে যেও , পৃথিবী তার নিজস্ব পটচিত্র বদলে দিলে
কিভাবে মানুষ ও বপন করে বিরহবীজ। ফটকে লাল
ফুটনোট ঝুলিয়ে দিয়ে কেউ একজন দারোয়ান প্রত্যয়ে,
বলে - ধরণীই আদি ফ্যাশন সচেতন তাই তার চারপাশে
চন্দ্র - সূর্যরাও হেঁটে যায় ........
আর দিগম্বর যোগ বিয়োগ মিলায় ।
 ছবি - অ্যালেন ভেনডেভর

                    সর্বশেষ এডিট : ২০ শে মে, ২০০৯  সকাল ৮:২০                

