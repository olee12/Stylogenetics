জন্মের জ্যোতিঘর




 
জন্মের জ্যোতিঘরফ কি র  ই লি য়া স---------------------------------------বন্দি জীবনই ভালো, অবিরত সূর্যের আলোয় এবং বিন্যস্থ আঁধারশিল্পে প্রতিরূপ গড়ে যারা কাতার বাঁধে, তাদের সতীর্থ হয়ে। ভেঙে পড়া সহজ কাজ। তবে ভেঙে গড়ার নিপুণতাই একদিন ফিরিয়ে দিয়েছিল বিশ্বের আহ্নিক গতি, মানুষ শুধু ভাসতে ভাসতেই খুঁজেছিল জন্ম জ্যোতিঘর আর ভাঙনের অধিক নিয়ম।নিয়মে আমার কোনো নিয়ন্ত্রণ নেই ।নিসর্গে বুক রেখে যে সত্য বলে দিতে পারি ;নদী ও নিদ্রায় হারায়, মন চায় মেঘাচ্ছন্ন ভোরআবছা আলো ফেলে যখন স্পর্শেরা খুঁজে শীতের শরীর।দীর্ঘ-দাগই ভালো, হারানো সন্ধ্যার সান্নিধ্যে যে পাখি সঞ্চয় করে ওড়ার সর্বশেষ শক্তি,বৃক্ষের বোহোমিয়ান সময়ের হাত ধরে যে স্মৃতি ক্রমশ শহর বদলায়। ‘স্মৃতিকে দু:খ দিও না’­ পরিপূর্ণ স্মৃতির নামই পুঁজির পরমাণু। বার বার ভালোবেসে তাই দাগ-বন্দনায় মাতে অনুগামী প্রসূতি পৃথিবী। 

