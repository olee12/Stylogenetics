কাব্যচিন্তন _ সাঈদ জুবেরী ( মাঠশালা) - এর একটি কবিতা




 
                        কবিতায় সমকাল চিত্রন একটা উল্লেখযোগ্য ঘটনা। তা হতে পারে সৃষ্টির। 
হতে পারে ভাঙনের। কিছু বেদনা আছে মানা যায় না। কিছু বেদনা আছে
প্রাকৃতিক। 
প্রজন্ম , সবসময়ই সকল দূষণ কে রুখে দাঁড়িয়েছে। লিখে রেখেছে সময়চিত্র। 
কবি সাঈদ জুবেরী এই প্রজন্মের কবি। এই ব্লগে তিনি লিখেন মাঠশালা 
নামে।
তার দেখা দিনগুলো , রাতগুলো কেমন ? 
 পড়ুন তার এই কবিতাটি ............
Click This Link  প্রতিদিনের উপপাদ্য
----------------------
প্রতিদিনই ভিন্ন ভাবে যাচাই করে নিতে হচ্ছে সব
প্রতিদিনই ঘুম ভাঙলেই গতকাল ভুল
প্রতিদিনই বদলে যাওয়া পরিস্থিতিতে
ঘুমাতে যাই আজকের বাস্তবতায়
 এভাবে প্রতিদিনের সাথে আমার বোঝাপড়া
এভাবেই ভেঙ্গে পড়া আমার সকল ইতিহাস
 নিরীক্ষার অযুহাতে অনেক কিছুই প্রতিদিন করেছি
গতকালের সেই পরীক্ষাগারে এখনও পড়ে আছে-
সিডেটিভ বড়ির খোসা আর তার সাথে জড়াজড়ি করে
রাংতার উপর বয়ে যাওয়া ধাবমান বাসনার ড্রাগন
আরো আছে এক কাপ চায়ের তলানিতে এল.এস.ডি বিস্মরণ
ঘরময় গুমট হয়ে আছে তামাকের ধোয়ার আবরন, সিরিঞ্জ...
সব, সব গতকাল; আর সব গতকাল ভুল
 আজ পকেটে একটা পিস্তল রেখে পরীক্ষা করে দেখে নিচ্ছি
শব্দ সশস্ত্র হতে পারে কি না, আর আমি কিছু লিখতে চাইছিনা
শুধু প্রচন্ড সশস্ত্র শব্দ ছাড়া কবিতায় আর কিছু চাই না 
 --------------------------------------------------------------------
একটি শংকার ছায়া বহন করে চলেছেন কবি। তার সময় দোদুল্যমান। 
কেউ বদলে দিচ্ছে ইতিহাস , কেউ নিরীক্ষার নামে করে নিচ্ছে আত্মঘাতি
সিদ্ধান্ত ।  
সিডেটিভ বড়ির খোসা আর তার সাথে জড়াজড়ি করে
রাংতার উপর বয়ে যাওয়া ধাবমান বাসনার ড্রাগন
আরো আছে এক কাপ চায়ের তলানিতে এল.এস.ডি বিস্মরণ
ঘরময় গুমট হয়ে আছে তামাকের ধোয়ার আবরন, সিরিঞ্জ...
 সময়ের চিত্রপট এঁকে কবি হতাশ হন নি । 
তিনি বলছেন - যা দেখছি সব ভুল । ভুল এইসব গতকাল। 
বরং তিনি দেখতে চাইছেন , শব্দ কতোটা সশস্ত্র হতে পারে । কারণ এই
যে শব্দ সেটাই তো প্রাণ। স্পন্দন থেমে গেলে জীবের মৃত্যু হয়। দেহ আর
সচল থাকে না। 
কবি বলেছেন .......
শুধু প্রচন্ড সশস্ত্র শব্দ ছাড়া কবিতায় আর কিছু চাই না
  ভাবনা মানুষের প্রতিদিনের উপপাদ্য বিষয় । যে ভাবতে পারে না , 
সে হাসতে পারে না । আর কান্না ; তাতো সে ভুলে গেছে অনেক 
আগেই ।
  --- কথাগুলো বলেছিলেন মার্কিনী কবি এডওয়ার্ড এস্টলিন কুমিংস ( ই ই কুমিংস ) । 
 ধন্যবাদ কবি সাঈদ জুবেরী ।
 ছবি- ডাভিনা নিকোলাস

                    সর্বশেষ এডিট : ০৪ ঠা ফেব্রুয়ারি, ২০১০  সকাল ১০:৫৮                

