মনজুরে মওলা, যতীন সরকার, লুৎফর রহমান রিটন - কে অভিনন্দন





তাঁদের অভিনন্দন । যারা বাংলা একাডেমী পুরস্কার ২০০৮ পেলেন। ==============================================
সংবাদ / বিডিনিউজ ২৪/বুধবার ২০ ফেব্রুয়ারি ২০০৮ /৬:৫৬ পিএম
-----------------------------------------------------------------------
বাংলা একাডেমী পুরস্কার পেলেন মনজুরে মওলা, যতীন সরকার ও রিটন  --------------------------------------------------------------------------------
 ঢাকা, ফেব্র"য়ারি ২০ (বিডিনিউজ টোয়েন্টিফোর ডটকম)- বাংলা একাডেমী সাহিত্য পুরস্কার ২০০৭ ঘোষণা করা হয়েছে। এ বছর সৃজনশীল শাখায় কবি মনজুরে মওলা, মননশীল শাখায় গবেষক যতীন সরকার এবং অনুবাদ ও শিশু সাহিত্যে ছড়াকার লুৎফর রহমান রিটন এ পুরস্কার পেয়েছেন। 
 বুধবার সন্ধ্যা পৌনে ছয়টায় বাংলা একাডেমীর মূল মঞ্চ থেকে নির্বাচিতদের নাম ঘোষণা করেন একাডেমীর মহা পরিচালক সৈয়দ মোহাম্মদ শাহেদ। 
 আগামী ২৮ ফেব্র"য়ারি বিকেল ৪টায় অমর একুশে গ্রন্থমেলার মূল মঞ্চে এ বছরের বিজয়ীদের হাতে পুরস্কার তুলে দেওয়া হবে। পুরস্কারের অর্থমূল্য হিসেবে তারা প্রত্যেকে পাবেন এক লাখ টাকা। 
 বাংলা একাডেমীর মহাপরিচালক সৈয়দ মোহাম্মদ শাহেদ জানান, গত বছর মোট ছয়জনকে বাংলা একাডেমী সাহিত্য পুরস্কার দেওয়া হলেও বিতর্ক এড়াতে এবার এ সংখ্যা কমিয়ে আনা হয়েছে। পাশাপাশি পুরস্কারের অর্থমূল্য ৫০ হাজার থেকে বাড়িয়ে দ্বিগুণ করা হয়েছে। 
 ২০০৬ সালের বাংলা একাডেমী পুরস্কারপ্রাপ্তরা হলেন,কবিতায় শামসুল ইসলাম, উপন্যাসে হরিপদ দত্ত, প্রবন্ধে আলী আনোয়ার, বিজ্ঞানে মুহাম্মদ ইব্রাহীম, নাটকে মান্নান হীরা ও শিশু সাহিত্যে আমীরুল ইসলাম। 
 বিডিনিউজ টোয়েন্টিফোর ডটকম/এমডিএস/এএল/জেকে/এমএ/১৮৪৩ ঘ.  
  

                    সর্বশেষ এডিট : ২০ শে ফেব্রুয়ারি, ২০০৮  রাত ১১:৫৩                

