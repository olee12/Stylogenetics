ফরমায়েশী লেখার লিখন




 
                        ফরমায়েশী লেখার প্রতি আগ্রহ আমার কোনো কালেই খুব বেশী ছিলো না। তার পরও যে লিখিনি , তা নয়। এখন আর পারি না। পেরে হয়ে ওঠে না।সমুদ্রে ফেলে কাউকে সাঁতার শিখতে বল্লে তার অবস্থা কেমন হতে পারে?আমার তেমনটি মনে হয়, কখনো কখনো। এতো শব্দের মাঝে লিখতে হবে , বলে যদি ফর্দ ধরিয়ে দেয়া হয় , তা আরোবেদনাদায়ক বৈ কি ! এখন কাগজের স্পেস নিয়ন্ত্রণ করে লেখকের মত , মেধা। ৫০০/ ৮০০/ ১০০০ শব্দের মধ্যে লিখুন , কথাগুলো হাস্যকর মনে হয়। অমুক আন্চলিক সংগঠন, অমুক সম্মেলন , তমুকদের বনভোজন - এসব উপলক্ষে লেখা দেবার অনুরোধ আমাকে বিব্রত করে তোলে প্রায়ই।ফরমায়েশী লেখার ভাগ্যলিখন নিয়ে আমি বরং একটা কবিতা লিখলেই ভালো করবো । মনে হয় চেঁচিয়ে বলি মনের কথাগুলো কাউকে।লিখি , লিখে যাই আমি আমার মতো করে ................আমার সামনে অনেক বিষয়। পঠনের বাকী ও অনেক। আমি মুক্তহাতেইলিখে যেতে চাই । ঢেউয়ের মতো । সমুদ্রের মতো ।
                    
