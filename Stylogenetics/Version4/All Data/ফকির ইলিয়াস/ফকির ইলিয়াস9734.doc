ফিরে এসো চৈত্রের চারু




 
                        পাতাগুলো ঝরে যাবে জানি। এই লোকালয়ে 
কিছু চিত্র থেকে যাবে আমাদের পায়ের ছাপে
আর চারুর চৈত্র আবারও আসবে ফিরে বছর
শেষে। নিয়ে কোনো বেদনার বৈভব, এই গ্রহ
থেকে আবারও হয়তো হারিয়ে যাবে অগ্রজ এক
মুখের আদল। হায় জীবন ! তোমার বন্দনা গেয়ে
আমরা বার বারই তাকাবো নদীর দিকে । কী এক
গরিমা নিয়ে বয়ে যাওয়া স্রোত ! 
 এই বুঝি প্রাণের পরিণাম ! মিশে যাবার প্রস্তুতি 
নিতেই সাজাই পানশী,আমরাতো জানি না গন্তব্য
তবুও খরা ও ঝড়ের দুয়ারে দাঁড়িয়ে থাকি অনিবার।
আবার ছবি আঁকা হবে , সেই মানস বৈচিত্র
দেখা হবে আবার ....................
 ছবি - ট্রেসি হেটন

                    সর্বশেষ এডিট : ১৩ ই এপ্রিল, ২০১০  সন্ধ্যা  ৭:৩৭                

