শাহবাগ _ ২০০২




 
                        নমস্য বিকেল জুড়ে সূর্যের ত্প্ত লালিমা
তখন কি তোমার গায়ে ছিল লাল রঙের জামা
কিংবা কোনো সবুজ প্রচ্ছদের বই
যে পাতায় তুমি চেয়েছিলে অক্ষরের সই !
আমি হাঁটি ,একাকী দাঁড়ায় সামনে এসে আজিজ মার্কেট
আমি তো বোকাই ছিলাম নিরেট
ভালোমানুষ বলে পারিনি বাড়িয়ে দিতে উষ্ণ দুহাত !
অথচ গোলাপ ফুটবে বলে ভোর ও পেতে চেয়েছিল বুকের সাক্ষাত
 তায়েফ তামরান ঠিক সে সময়ই আমার হাতে
তুলে দেয় প্রেস থেকে ছাপা হয়ে আসা 
একখন্ড লোক ,
আমি চেয়ে দেখি 
আমার দিকেও তাকিয়ে আছে
দ্বিতীয় সূর্যের মতো অলকার চোখ ।
 

                    সর্বশেষ এডিট : ০৯ ই ফেব্রুয়ারি, ২০০৯  সকাল ৮:৪১                

