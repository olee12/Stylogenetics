নমিত সন্ধ্যার ছায়া




 
                        আরাধ্য মাটির অস্তিত্ব খুঁড়ি । টবের ফুলগুলো উঁকি দেয় রোদের শিশিরে।জেগেছিলাম সারারাত, একরত্তি ঘুম নেই দুচোখে।বুকে মুক্তিঘোর, সূর্যউঠবে বলে , পতাকায় আচ্ছাদিত মায়ের অশ্রু। দমকা হাওয়ার গতি নেড়ে যাচ্ছে এ মাটির মন। উড়ছে ধুলি। আসলে উড়তে গিয়েই পাখির চোখে জমেছে বাষ্প। দীর্ঘ আলিংগন ছুঁয়ে যে নদীএকদিন ধারণ করেছিল রক্তস্রোত, আজো সে নদী কাঁদে।ছায়া নিয়ে প্রতিদিন নমিত হয় সন্ধ্যা , বাংলার মুখর প্রান্তরেসেসব লিপিবিদ সন্তানেরা বারবার হেঁটে যায়বিধুরমাদলে বাজে স্মৃতি, বিন্দুমেঘ সংবর্তে হারায় ।

