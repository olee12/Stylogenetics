ডাককথা




 
                        'ঝড় আসতে পারে ,ছাতাটা হাতে রাখিস '
এমন সতর্কবাণীর সাদা পৃষ্টা মনে 
ধরিয়ে দিতে দিতেই আমার পিছু হাটতেন
আমার মা। সবগুলো ভুলের বারান্দা 
পাড়ি দিয়ে আমি যখন গোলাপকুঁড়িটির
পাশে গিয়ে দাঁড়াতাম , তখন বলতেন 
' আজ পানি দিবি না ? ' আমি মাথা নেড়ে
সম্মতি জানাতেই এগিয়ে দিতেন নির্মল 
জলপাত্র। তাকিয়ে আমিও দেখতাম একটা
আধোফোটা গোলাপ ঠিক আমার মুখোমুখি
দিচ্ছে উঁকি । অনেকটা সূর্যের মতোই আমার
মাথার উপর দিয়ে বয়ে যাচ্ছে হাওয়া। একটা 
হাতপাখা হাতে চারটুকরো কচি শশা এগিয়ে 
দিতে দিতে তিনি বলছেন , আজ সোমবার ....
ডাক দেখতে তুই পোস্টাপিসে যাবি না !!!!!
                            
                    সর্বশেষ এডিট : ০৯ ই মে, ২০১০  সকাল ৮:৩৬                

