গ্রাফগদ্য ২ _ নৃত্যবান্ধব নদী ও নামগুলোর এক্সিট




 
                        নৃত্যবান্ধব নদীর মুখ দেখে শুরু হয় আমার যাত্রা । এর আগে যারা চিনেছে
দূরের পথ,তাদের ধূসর ছবি দেখে আমি থামিয়ে দিই প্লটযুদ্ধ।মাটির প্রয়োজন কমে যাবার পর আমারও মন ছুঁতে চেয়েছে কেবলই শূন্য আকাশের ভিত।আর খোপের জীবন ভালোবেসে নিজেকে বার বার সাজিয়েছি চিলেকোঠার সেপাই। পাই পাই করে জমানো পুঁজি দিয়ে কিনে নিয়েছি কৃত্রিম আঁধার। দিনের বেলায় ঝাড়বাতি জ্বালিয়ে মুখ দেখার গরল সংস্কৃতি! এভাবে হাঁটা যায় জানি , তবে পথ অতিক্রম করা যায় না। ' সহজ ' নাকি 'সঠিক' এক্সিট চেয়ে নেবো - এমন প্রশ্নের মুখোমুখি সমর্পণ করেছি ভাঙা পাঁজর।কিভাবে জন্মজয়ন্তীর রাতে জমা রাখতে হয় অব্যাহত শপথ, তাও ভুলে গেছি খুব দ্রুত।মাঝে মাঝে অনেক কিছুই ভুলে যেতে হয়। ক্ষতের নিয়তি, ঝরা শ্রাবণের মন, আর পালিয়ে যাওয়া প্রেমিক কিংবা প্রেমিকার প্রস্থানদৃশ্য। এমনকি সেই শহরের নামও , যে শহরে প্রাক্তন স্মৃতিরা থাকে পেখম মেলে। 
 ছবি- ইল মারস

                    সর্বশেষ এডিট : ০৭ ই জুন, ২০০৯  সকাল ৯:৪৬                

