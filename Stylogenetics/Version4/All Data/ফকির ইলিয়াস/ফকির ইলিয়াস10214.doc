সিদ্ধ স্বরচিহ্ন




 
                        একটি প্রবীণ হাত এসে স্পর্শ করে আমার
স্কন্ধদেশ। একটি প্রাচীন পাখি উড়ে যায় ঠিক
আমার বাধিত আকাশের কপাট ছুঁয়ে। বন্ধ
ছিল যে মোহনা, তার মাতৃদেশে আসে জোয়ার
আর জোসনার ঝিলিক। আমি পড়ি , পড়ে
যাই পাখিদের প্রিয় নামতা । আবৃত্তি করি দোর
খোলা রোদনামচার পাঠ।
 এই প্রবীণ হাতটি একজন সৈনিকের। যার
আঙুলে একদিন শাণিত হয়েছিল মসৃণ ট্রিগার ,
বিদ্ধ বালুকাবেলা এসে সিদ্ধ হয়েছিল একটি 
জাতির প্রিয় স্বাধীনতার স্বরচিহ্নে। আর একজন 
মা তাকিয়ে দেখেছিলেন কয়েকটি রক্তাক্ত পালক
ঝরে পড়ছে তার উঠোনে , তুলসিতলায় ।
                            
                    সর্বশেষ এডিট : ২৩ শে মার্চ, ২০০৯  সকাল ৭:৪০                

