আর কিছু প্রস্থানদৃশ্যের পদছাপ




 
রোদের রক্তিম রঙে ভিজে যায় বুকের পশম।গায়ে জ্বর নেই, তবু দেখি থার্মোমিটারেরপারদ উঠানামা করছে অহরহ। ধমনি ও শিরা কখনও পালন করছে না কার্যকরভূমিকা। একসময় প্রাত্যহিক প্রেমতালিকার অনেক কিছুই অকার্যকর হয়ে পড়ে। স্মৃতি-মোহ-মায়া, ছড়ানো পালকের মতো বিছিন্ন পড়ে থাকে মহাসড়কে। পথচারী যায়- দেখে কিছু বিবর্ণ রঙের ছটা লেগে আছে।কারিগর উধাও হয়েছে অনেক আগেই।পড়ে আছে রঙের কৌটা।ফ্যাকাশে তুলি-ব্রাশ।আর কিছু প্রস্থানদৃশ্যের পদছাপ।রাধিকার ঘোরলাগা চোখে, কৃষ্ণের সাতপাক। বাঁশি হাতে ঘাটে ফিরে আসা।লিখিত নয় অনেক কিছুইতবু কাঁপনের ভোর, আমাকেও দাঁড় করায় সূর্যের মুখোমুখি।জলে,ফিরতে চাই আমিও। 

