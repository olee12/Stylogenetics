তন্দ্রা টানেলে এসে





তন্দ্রা টানেলে এসে এই রূপ অন্য গতি পায়।মূর্চ্ছনায় 
নত হয় প্রতিবেশী বেহালা বাদক। আলগে মনের মায়া 
জলছবি পরখ করে ,আর ব্যঞ্জন বেদনা নিয়ে সমুদ্রের 
নিরিখে হারায়। যেতে হবে বহুদূর। বিশদ বনান্তরে যে
পথিক রেখে গেছে ছাপ, তার ছায়া মাড়িয়ে এই অভিবাসী
নদীদের গান শুনে রপ্ত করে নিতে হবে, না জানা বিকেলের
অভিভাষণ। যারা ঢেউসূত্র শিখে উজানের বিনম্র পাথরে
রেখেছিল হাত। বৈঠাডোরে নিজেদের ভবিষৎ জাগিয়ে 
রেখে ঠিক তোমার মতোই লিখেছিল চিঠি, 'খুব ভালো 
আছি'। জীবনেরই ভালো থাকা হয়। আর মৃত চাঁদ শুধুই
বিরহ ছড়ায়, গুহায়। গুহার দরিয়া থেকে ভাসে সূর্যমেঘ।
ভোর হবে, এই সত্য অনির্বাণ জেনে তুমিও হাত রাখো
আমার হাতে।
 তুমিতো সমুদ্র তাই,নাবিক আমি ,চন্দনা ঘোষ
নারীর বৃত্তে আঁকা পরাগের,অবনত প্রথম পুরুষ।


                    সর্বশেষ এডিট : ০৩ রা জানুয়ারি, ২০১১  রাত ১:০৮                

