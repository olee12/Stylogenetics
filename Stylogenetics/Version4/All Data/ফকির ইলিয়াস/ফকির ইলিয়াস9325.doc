খুনীরা যখন নিজেদেরকে ভালোবাসতে শুরু করে




 
                        আমার মাঝে মাঝে বেশ হাসি পায়। হাসি । একা একা ঠায় দাঁড়িয়ে থেকে
হাসি । ভাবি, খুনীরাও যখন নিজেদেরকে ভালোবাসতে শুরু করে - তখন
সাধারণ মানুষজন কী  ভাবে ?
জাতির জনকের খুনীরা নিজেদের প্রাণভিক্ষা চাইবে ! এখবর আমরা পড়েছি
ইতিমধ্যেই ।
আহা ! প্রাণ  !!!  আহা ! ভিক্ষা !!!!
 আমার মনে পড়ছে খুনী ডালিম - ফারুক- রশীদের সেই দাম্ভোক্তি গুলোর
কথা । ওরা কী না বলেছে ! কী না বলে বেড়িয়েছে - দেশ বিদেশ এর 
মিডিয়ায় । '' উই কিলড মুজিব '' ! কী নির্মমতম  হিংস্র হুংকার ! 
 সেই  গোঁয়ার খুনীরা এখন জেলবন্দী । এখন তাদের নিজের প্রাণের জন্য 
নিজেদের মায়াবোধ হচ্ছে ! তারা এখন মরতে চায় না । তারা ফাঁসির রশি
গলায় নিতে চায় না ।
 দেখছিলাম , জাতির জনকের পি এস মোহিতুল ইসলামের সাক্ষাতকার।
তিনি শেখ রাসেলকে শেষ কথাটি বলেছিলেন - '' না ভাইয়া ওরা তোমাকে
মারবে না '' ।
 খুনীরা কিছুই শোনে নি । ওরা শিশু হত্যা করেছিল। ওরা অন্তসত্ত্বা নারী 
হত্যা করেছিল । 
আজ তারাই কী না , প্রাণ ভিক্ষা চায় !
 ধূর ! এইসব নর্দমার কীটেরা বিষ খেয়ে মরে গেলেই তো ভালো করতো ।
                            
                    সর্বশেষ এডিট : ২৩ শে নভেম্বর, ২০০৯  রাত ১০:৩৪                

