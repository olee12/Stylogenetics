পুনর্পাঠের তথ্যতালিকা




 
অসম্পূর্ণ থেকে যায় পাওনার ছায়াতলিকা। দেনার নক্ষত্রগুলো লাল চোখ দেখিয়েপাড়ি দেয় অন্য ভূপৃষ্ঠে। এখানে কোনও সম্প্রদান নেই। যে আলো ঘিরে রাখেপ্রাকৃত সুন্দর— সেই তপস্যাগৃহে মানুষেরাই শিখে নেয় জন্মদান পদ্ধতি, প্রেমহিস্যা।মূলতঃ এই পৃথিবীও একদিন পাঠগামী ছিল।যারা পড়তে পারতো না বৃক্ষের শরীর, তাদেরকেই বলা হতো আদিম। যারা সূর্যের তথ্যসমূহ সংগ্রহ করে যেতো বনভোজনে, তাদের বলা হতো আলোকিত অনন্ত প্রজন্ম। আর শিশুরা তাদের হাতেই শিখতো আলোবিদ্যা। কোনও বিদ্যালয় ছিল না যদিও, পাতাগুচ্ছই পালন করতো শিক্ষকের ভূমিকা।জলের কাছ থেকেই মানুষ শিখেছিল পুনর্পাঠ। শিখেছিল পাখির কাছ থেকে।নদীকে সহোদরা ভেবে যে নারী অঝোরে কেঁদেছিল— সে ছিল চাঁদের প্রথমপ্রেমিকা। যে কৃষ্ণ বাঁশি বাজাতে জানতো না— সে' ই মেয়েটিকে ডাকতো রাধিকা। :: নিউইয়র্ক ॥ ২৭ নভেম্বর ২০১৪ বৃহস্পতিবার ::

