বনফলক




 
                        সামনেই সুন্দরবন। বপন করে রাখি একটি সর্ষেবীজ। নিজ নামে গাঁথি
লালনিশান।বান পেরিয়ে এসেছে আমাদের নৌযান।পরাণ জমা রেখে
এসেছি যে পল্লীপথে, মনে পড়ে তার ডাক। হাঁক দিয়ে ওপার থেকে কে
যেনো বলে, আবার দেখে যেও কুঠির।
 নদীর ছায়া দিয়ে ঘেরা বনগ্রাম। প্রণামপর্ব সেরে রাসমেলায় যাচ্ছে প্রত্ন
কিশোরীর দল। বদল করে দেবো ধুসরতা। কথা দিয়ে যাই ........
সবুজ ফলকে লিখি স্বপন সমগ্র, হলুদ বাঁশরি বাজাই ।
                            
                    সর্বশেষ এডিট : ২৪ শে ফেব্রুয়ারি, ২০০৮  সকাল ৮:০৬                

