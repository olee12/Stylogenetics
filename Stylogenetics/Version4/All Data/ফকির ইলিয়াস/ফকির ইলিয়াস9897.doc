ভুলে যাওয়া যুদ্ধকৌশলগুলো




 
মাঝে মাঝে খুব ইচ্ছে হয়,পাশাপাশি রাখি ক্লাউন ও করাত।স'মিলের দাঁতদিয়ে কাটা কাঠখণ্ডের মতো ক্লাউন গুলোও হোক খণ্ড-বিখণ্ড।দন্ডপ্রাপ্ত বৃক্ষও প্রশাখাগুলো আবার দেখুক মুক্তির আলো। নিভিয়ে দেয়া নিয়ন বাতিগুলোআবার জ্বলে উঠুক।লেদ মেশিনেই নির্ণিত হোক লোহার ভাগ্য। লৌহমানব-লৌহমানবীরা, সমাবায়ী হাত তুলে দখল নিতে থাকুক এই অনাবাদী ভূমির।শিশুদেরকে পতিত জমিগল্প শোনাবো বলে আমরা যারা লিখতে বসেছিলাম,থেমে যাক তাদের কলমও। কম তো লেখা হয় নি!কম হয় নি, গল্প বলাও।এবার শুরু হোক মেঘের মিসাইল প্রক্ষেপণ। তা না হলে আমরা যে ক্রমশঃভুলে যাবো যুদ্ধের কৌশল।॥ নিউইয়র্ক / ২৫ ফেব্রুয়ারি ২০১৪ ॥

