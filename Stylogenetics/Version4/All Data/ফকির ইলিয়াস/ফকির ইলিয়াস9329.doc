খোলা চিঠি _ বৈশাখী ই-বুক এর সম্পাদনা পরিষদ সমীপে




 
                        সম্মানিত সম্পাদক মন্ডলী ,
 আমার শুভেচ্ছা নেবেন।
প্রথমেই ধন্যবাদ জানাতে চাই, আপনাদের সম্পাদিত , (প্রকাশিতব্য)
ই-বুকে লেখা  দিতে আমাকে আমন্ত্রণ জানাবার জন্য।
এই  ই- সংকলনের একজন লেখক -সদস্য হিসেবে আমার একটা দায়
অনুভব করছি। সকল সৃজনশীল মতপ্রকাশের স্বাধীনতায় বিশ্বাসী মানুষ
হিসেবে এ তাগিদ একজন লেখকের থাকাটাই খুব স্বাভাবিক।
     সামহোয়ারে  কে কে লিখেন , কি লিখেন - সে বিষয়ে আপনারা খুব ভালো
অবগত আছেন। 
বৈশাখ, বাঙালির সংস্কৃতির অংশ। যারা বাঙালী সংস্কৃতির ঐতিহ্যে বিশ্বাস
করে না , বৈশাখ নিয়ে ও তারা না না কটু কথা বলে। সুযোগ পেলে বৈশাখী
উৎসবে বোমা হামলা চালায়।
এই ব্লগেও তেমন মৌলবাদী- সামপ্রদায়িক ,কালোশক্তির সংখ্যা কম নয়।
  আমি লক্ষ্য করেছি , আপনাদের আহ্বানে সাড়া দিয়ে এমন কিছু বর্ণচোরা,
তস্কর রা তাদের লেখার লিংক পাঠিয়েছে।
এ বিষয়ে আমি কিছু সুনির্দিষ্ট প্রস্তাবনা আপনাদের সমীপে তুলে ধরতে
চাই।
১। যারা মৌলবাদ, সাম্প্রদায়িকতা , সংকীর্নতায় আস্থাশীল , এদের 
   যে কোনো লেখা এই সংকলনে অন্তর্ভুক্তি  থেকে বাদ দেয়া হোক।
২। যারা আমাদের মহান মুক্তিযুদ্ধের চেতনা, শহীদের পবিত্র রক্ত,
    স্বাধীনতা সংগ্রাম কে বিভিন্ন সময়ে , বিভিন্ন ভাবে এই ব্লগে বা এর বাইরে
    কটাক্ষ করেছে তাদের লেখা যেনো কোনো ভাবেই এই সংকলনে
    স্থান না পায়।
৩। যারা অদূর অতীতে মুক্তিযুদ্ধের পক্ষের লেখকদের উপর না না ভাবে 
    আক্রমণ করে , উসকে দিয়ে ব্লগ অস্থির করে তুলেছে, এবং সৃজনশীল
   লেখকদের কে ব্যান হবার মতো দু:সহ পরিস্থিতির মধ্যে ঠেলে দিয়েছে
   এদের কে ও যেনো এই সংকলনে স্থান দেয়া না হয়।       আমি ব্যক্তিগত ভাবে ''মিলেমিশে'' পথচলায় বিশ্বাস করি না। সাপ সব সময়ই সাপ। সুযোগ পেলে ছোবল দেবেই। এই ঐতিহাসিক সত্য কথাটি
আমরা যেনো ভুলে না যাই।
              আপনাদের কে আবারো বিনীত ধন্যবাদ।


                    সর্বশেষ এডিট : ১২ ই এপ্রিল, ২০০৮  সন্ধ্যা  ৬:০১                

