নি_শ্বাস সংক্রান্ত পয়ার




 
                        তোমার উষ্ণতা আমাকে ভাসিয়ে রাখে আকাশের পালকে
উড়ে যাওয়া চাঁদের আস্তিন ছুঁয়ে একটি গ্রহের হাত, বাড়িয়ে
দিয়ে ডাকে সেই পরিচিত পাখি। আহা! রৌদ্রজীবনের প্রথম
ঘ্রাণ।এই প্রণালীতে যদি নিবন্ধিত হতো নি:শ্বাসের প্রতিটি
পয়ার।এভাবে জললিপি দিয়ে যদি সাজাতে পারতাম প্রান্ত
বালুচর।প্রণয়ের পরিমিত আলোয় ,লিখে যাতে পারতাম 
সকল বিসর্জনের সন্ধ্যাবলি, তোমার বুকের প্রশ্বাসে-প্রশ্বাসে।
 তারপর অভিযানবিলাসী নাগরের মতো আবার তাকাতাম
অনুবাদপ্রিয় শরতের ঘাস আর মুদ্রণপ্রিয় বসন্তবনের দিকে।


                    সর্বশেষ এডিট : ০৮ ই নভেম্বর, ২০০৮  সকাল ৯:০৯                

