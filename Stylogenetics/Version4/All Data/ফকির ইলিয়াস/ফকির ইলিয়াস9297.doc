কিছু বিষয় অমীমাংসিত থেকে যাচ্ছে !




 
                        কিছু বিষয় অমীমাংসিত থেকে যাচ্ছে!  ফকির ইলিয়াস==========================================কিছুটা ঝাপসা হয়ে উঠছে বাংলাদেশের রাজনীতি। যা হওয়ার কথা ছিল, তা খুব শিগগিরই হচ্ছে না। কেন হচ্ছে না, তার কারণ ক্ষমতা যারা নিয়ন্ত্রণ করছেন তারাই ভাল বলতে পারবেন। তবে কথা ছিল এতদিনে খালেদা, তারেক, কোকোর ব্যাপারে একটা সুরাহা হয়ে যাবে। তা এখনও হয়নি। ইতোমধ্যে খালেদা জিয়ার বিরুদ্ধে চার্জশিট দেয়ার প্রক্রিয়াও শুরু হয়েছে।সিটি ও উপজেলা নির্বাচনে আওয়ামী লীগ অংশ নেবে, এটা নিশ্চিত। দলের নেতারা বলেছেন, গণতন্ত্র প্রতিষ্ঠার জন্য নির্বাচনে অংশ নেয়া জরুরি। সবকিছু শেখ হাসিনার নির্দেশেই হচ্ছে­ তা অনুমান করছেন বিশ্লেষকরা। স্খানীয় প্রশাসনের নির্বাচনে আওয়ামী লীগ দলীয়ভাবে কিংবা মোর্চাগতভাবে কোন প্রার্থী দেবে কি না তা এখনও স্পষ্ট নয়। তবে অতীত ইতিহাস বলে, ‘জাতীয় নাগরিক কমিটি’ বলে একটি মোর্চার মাধ্যমে নির্বাচন বেশ জমে উঠে। এতে ঐক্য বা সমঝোতার মাধ্যমে প্রার্থী দেয়া যায় বিভিন্ন নির্বাচনে। আওয়ামী লীগ নির্বাচনমুখী দল। তাদের মাঠপর্যায়ে কর্মীবাহিনীও বেশ শক্তিশালী। ওয়ান ইলেভেন পরবর্তী সময় থেকে আজ পর্যন্ত এই ‘পলিটিক্যাল ক্রাইসিস’ তারা বেশ কৌশলের সঙ্গেই মোকাবেলা করে আসছেন। বর্তমান রাজনৈতিক দাবা খেলায় তারা এগিয়েই আছেন বলে মনে করেন অনেকেই। অবস্খাদৃষ্টে তা মনে হচ্ছে স্পষ্টতই।এই খেলা এতই নিদারুণ খেলা যে, অনেক কিছুই হজম করতে হয়। না করে উপায় থাকে না। তারেক রহমানের মেরুদণ্ডে প্রকট সমস্যার কথা ডাক্তাররা বলেছেন। কীভাবে তা হয়েছে এর কোন স্পষ্ট ব্যাখ্যা নেই। আমি ভেবে অবাক হয়েছি, এখন পর্যন্ত তারেক নিজে এ বিষয়ে স্পষ্ট কিছুই বলছেন না দেখে। কীভাবে তার এমনটি হলো?তাহলে কি তারও একই সুর, যেমনটি শেখ হাসিনা বলেছেন, আমার কারও প্রতি কোন ক্ষোভ নেই, অনুযোগ নেই। রাজনীতি এমন এক খেলা­ যার শেষ দেখার জন্য কারাবরণকে সহাস্যে বরণ করে নিতে হয়। গণতন্ত্র ও মানবাধিকারের মানসপুত্র নেলসন ম্যান্ডেলা তেমনটি মেনে নিয়ে ছিলেন। মেনে দিন কাটাচ্ছেন বার্মার জননেত্রী অং সাং সুচি। খালেদা জিয়া, তারেক রহমানরা তেমনটি হতে চাইছেন বোধহয়। কিন্তু প্রশ্ন হচ্ছে যারা বিত্ত, অবৈধ আয়, পেশিশক্তি, জঙ্গিবাদসহ সব হীনকর্মের পৃষ্ঠপোষকতা করেছিলেন তাদের দ্বারা আজ কি এমন আপসহীন হওয়াটা সাজে?‘চিকিৎসকের অনুমতি সাপেক্ষে’ মুক্তির প্রত্যাশা তালিকা ক্রমেই বাড়ছে। জামায়াতের আমীর নিজামী এই পথ অনুসরণ করতে যাচ্ছেন বলে অনুমিত হচ্ছে। আরও কিছু ভিআইপি বন্দিও রয়েছেন এই তালিকা অবলম্বনের অপেক্ষায়। এই প্রক্রিয়াটি যদি থাকে তাকে নেয়ার সুযোগ দেয়া হয় তবে ওয়ান ইলেভেনের চেতনা খুব সহজেই ভেস্তে যেতে পারে।আমরা লক্ষ্য করছি, সিটি ও উপজেলা নির্বাচনে আওয়ামী লীগ অংশ নেয়ার ঘোষণা দেয়ার পরই অনেকের গলা শুকিয়ে যাওয়ার উপক্রম হচ্ছে। চারদলীয় জোট পাঁচদফা দাবি দিয়ে মাঠ গরম করতে চাইছে। বর্তমান অবস্খা ১৯৮৬-এর মতো নয়­ তা দেশবাসী ভাল জানেন। ফলে আওয়ামী লীগ নির্বাচনে গেলে বিএনপি এবং তাদের দোসরদেরকেও নির্বাচনে  না গিয়ে উপায় থাববে না। আর সে জন্যই সকাল-বিকেল বৈঠক চালিয়ে যাচ্ছেন খন্দকার দেলোয়ার ও তার অনুসারীরা।জাতীয় পার্টি ইতোমধ্যেই নির্বাচনে যাওয়ার পক্ষে দৃঢ়তা ব্যক্ত করে তাদের অবস্খান পরিষ্কার করে দিয়েছে। অন্যান্য ছোট ছোট দল, কিছু ইসলামী মোর্চাও আওয়ামী লীগের পতাকা তলে সমবেত হতে শুরু করেছে। উপদেষ্টাদের ভাষ্য অনুযায়ী জানা যাচ্ছে তারা বিএনপির নির্বাচনে যাওয়ার বিষয়ে আশাবাদী।দুই.একটি বিষয় খুব অবাক হয়ে দেখছি। বেশকিছু ঝানু রাজনীতিক বলছেন, সময় হলে জনগণই সবকিছু উল্টেপাল্টে ফেলে দেবে। মানি, তা হয়তো দেবে। কিন্তু সে ওলটপালট কার পক্ষে যাবে? যারা এই দেশে কায়েমি স্বার্থবাদ প্রতিষ্ঠা করতে চেয়েছিলেন, তাদের বাঁচানোর জন্য জনগণ রাজপথে নেমে আসবে? নাকি ভাববে আরেকবার।জনগণের ঢেউটিন লেগেছিল এমপির গুদাম ঘরে। খাম্বা ব্যবসা করে কোটিপতি হওয়ার ইতিহাস আছে বাংলাদেশেই। এখনও এসব খাম্বা ব্যবসায়ীদের অনুচররা পলাতক রয়েছে। সারের অভাবে কৃষক ফসল ফলাতে পারেনি। অথচ সার কালোবাজারি করে কোটি টাকা বানিয়েছে ক্ষমতায় থাকা মুনাফাখোররা। বাংলার মানুষ কি সেসব কথা ভুলে গেছে?যারা নিজ সম্পত্তির মিথ্যে হিসাব দিয়ে আইওয়াশ করতে চেয়েছে তারা কাদেরকে বোকা ভেবেছিল? সরকারকে নাকি জনগণকে? এম মোরশেদ খানের মতো ব্যবসায়ীরা এখন বিদেশে থেকেই তাদের ব্যবসা চালাচ্ছেন? দেশে আসতে তাদের এত ভয় কেন? যদি দেশের, জনগণের সেবাই করে থাকেন­ তাহলে তো হারিস চৌধুরী, জয়নাল হাজারিদের দেশ ছাড়ার কথা নয়। এরা আজ পলাতক কেন?বেশ কিছু কথা অগোছালো থেকে যাচ্ছে। বেশ কিছু ইস্যু থেকে যাচ্ছে অমীমাংসিত। পলাতক রাঘব বোয়ালদেরকে দেশে আনার ব্যাপারে সরকারের কর্মপদ্ধতি এখনও জনগণের কাছে অস্পষ্ট। বিদেশে পাচারকৃত সব অর্থ ফেরত আনার বিষয়টি এখনও পরিষ্কার নয় জনগণের সামনে। সরকারের উচিত ছিল টাইম টু টাইম এ সবের আপডেট জনগণকে অবহিত করা।একটি কথা মনে রাখতে হবে­ সরকার পক্ষকিছু করতে গেলে বিরোধীপক্ষ (বর্তমানে রাজনীতিকরা প্রায় সবাই সরকার বিরোধী) প্রচলিত আইনে এর বিরোধিতা করবেই। সরকারকে এগুতে হবে সাহসের সঙ্গে। দণ্ডপ্রাপ্ত রাজনীতিকদের ভবিষ্যৎ কি­ তা জানার আগ্রহও বাড়ছে দিনে দিনে।বর্তমান আইনে যারা চরমভাবে অপরাধী সাব্যস্ত হয়েছেন, তাদের শেষ ভরসা, নিজ নিজ দল ক্ষমতায় গিয়ে (সম্মিলিতভাবে হলেও) তাদের কে মুক্ত করে আনবে। যদি তাই হয়, তাহলে কোথায় দাঁড়াবে বাংলাদেশের ভবিষ্যৎ? বলা হচ্ছে আগামী নবম জাতীয় সংসদ ক্ষমতা পেয়ে প্রথম অধিবেশনেই সব বৈধতা দেবে বর্তমান সরকারের। কিন্তু তা পেতে কি কি করণীয় সে বিষয়েও বর্তমান ক্ষমতাসীনরা কম ওয়াকিবহাল নন। তারা সবই জানেন এবং বোঝেন। রাষ্ট্রের জনগণ তাই চান, এসব অমীমাংসিত বিষয়গুলো মীমাংসা করেই ক্ষমতার হাত বদল করা হোক। বিশেষ ক্ষমতা আইনের মামলাগুলোর নিষ্পত্তি করা হোক। শাহ এএমএস কিবরিয়া হত্যাকাণ্ড, একুশে আগস্টের গ্রেনেড হামলা, দেশব্যাপী বোমা হামলা, জঙ্গিবাদী গডফাদারদের নেপথ্য ইন এসব গুরুত্বপূর্ণ মামলাগুলোর ন্যায় বিচার করে যাক বর্তমান সরকার। দেশে গণতন্ত্রের স্তম্ভ মজবুত করতে হলে এসব বিচারকার্য গুরুত্বের সঙ্গেই সম্পন্ন করা দরকার।নিউইয়র্ক, ১ জুলাই ২০০৮----------------------------------------------------------------------------------দৈনিক সংবাদ । ৪ জুলাই ২০০৮ শুক্রবার প্রকাশিত  

