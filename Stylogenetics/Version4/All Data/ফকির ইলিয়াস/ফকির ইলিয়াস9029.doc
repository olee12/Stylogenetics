অনুগত উপকূলের দিকে




 
                        আমার ভাবনা বাড়ে অনবদ্য বিস্তারের আঙিনা জুড়ে।
চিল নয়,ঠিক চিলের মতোই একখন্ড স্পর্শবাজ আকাশ
আমাকে নিয়ে যায় সেই নদীঘাটে। এখন এখানে আর খেয়া
নৌকো নেই । একটি সেতু ঠায় দাঁড়িয়ে আছে আমার ঠিক
মুখোমুখি। আমি তাকে তার বয়স জিজ্ঞাস করি । আর জানতে
চাই - কারা হেঁটে যায় অনুগত উপকূলের দিকে , আর কারা স্থির
থেকে যায় এই উত্তরের রাতে ! কারা যাবে বলে হাত রাখে পুনরায় হাতে !
 

                    সর্বশেষ এডিট : ২৮ শে মার্চ, ২০০৯  সকাল ৮:২২                

