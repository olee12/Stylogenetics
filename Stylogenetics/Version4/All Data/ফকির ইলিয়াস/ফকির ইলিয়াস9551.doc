দ্বিচারিতা




 
                        দ্বিচারিতা
-----------------------------------------------------------------------------
বললে, ঘুমিয়ে যাও। আবার বললে শীঘ্র জেগে উঠো
বললে ডুবে থাকো নিশীথ নেশাতে। আবার বললে
শাপলা হয়ে ফোটো।
আমি জেগে রইলাম , কলমের কণ্ঠস্বর হয়ে। ফোটে
রইলাম বনের বিপন্ন গোলাপ! পরিণাম না জেনে ,
খেলে গেলাম জলাগ্নি খেলা। প্রশ্নহীন পরাণে যেটুকু
রাগিণী ছিল-তা দিয়ে পদ্য প্রজাতির শাখায় বাজালাম
পাতালের সুর।
দুপুর গড়ালো। এলো সন্ধ্যা। মহামতি রাতের কোটরে
নিলাম আশ্রয়। কুম্ভ কাঁপন এসে দেখিয়ে গেলো ঝড়ের
গম্ভীরা। কেউ কি উঁকি দিলো ? রাতের ওপারে দাঁড়িয়ে
অন্য কেউ কি খেলে গেলো ফাঁকিঝুকি খেলা !


                    সর্বশেষ এডিট : ১৭ ই জানুয়ারি, ২০০৮  সকাল ১১:১৬                

