পাঠ নিও ঢেউ থেকে




 
                        পাঠ নিও হাট থেকে আর ছিটিও জল
মোড়ক খুলে নিলে এই ঘুম আলোর মাতমে
মাতোয়ারা হয়ে ডাকে কাছে ,এসো প্রবল
আশ্বিন। ভুলেছি তবে কি স্মৃতি দ্রুম মোহভ্রমে !
 ব্রাত্য বনের দেখা পেলে বলো তাকেও আবার
ধারণের সূত্র এসে শেষ হয়ে গ্যাছে কৃত্তিকা'য়
আঁকার অপেক্ষা শেষে সমুদ্রও ভুলে যার যার 
ঘরে ফিরে সাজিয়েছে নতুন জীবন ঢেউয়ের প্রভায়।
 পাঠ নিও ঢেউ থেকে উত্থানের অধীর নিশীতে
আর এসো জল নিতে খোলাবুকে ছবি এঁকে দিতে।
  ছবি - নাজিব তারেক

                    সর্বশেষ এডিট : ২৩ শে আগস্ট, ২০০৮  রাত ১০:১২                

