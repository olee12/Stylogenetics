নদীবর্গ




 
                        কোনো কিছু ফেরত না চেয়েই দাঁড়িয়ে থাকি , ঠিক পথের
মাঝখানে। উড়াউড়ি দেখার ইচ্ছে আমার আগেও ছিল। এবার
একটি পিষ্ট পাখির পালক উড়ে যেতে দেখলাম। দেখলাম একটা
মৃত নদী জেগে আছে তার হাড়গোড় নিয়ে । একটা দুপুর তার
শিয়রে বসে হাত বুলাচ্ছে মাথায়। মনে পড়ে গেলো, একদিন
আমিও জলবর্গের সিথানে বসে রপ্ত করেছিলাম , কিভাবে 
কাঁদতে হয়। কিভাবে মুছে ফেলে রোদের অশ্রু, দাঁড়াতে হয়
মাঠের মুখোমুখি । তারপর দখলের তরবারি দুলিয়ে বলে দিতে
হয়, ভূমির সামন্ত নিয়ে আমি আছি , জেগে আছি প্রিয় সন্তানেরা ।
                            
                    সর্বশেষ এডিট : ১০ ই নভেম্বর, ২০০৮  সকাল ৯:১৮                

