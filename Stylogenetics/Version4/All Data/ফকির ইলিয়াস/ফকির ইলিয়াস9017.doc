অকবিতাগুলো



অকবিতাগুলো ॥  ফকির ইলিয়াস_________________________________১অর্ধেক নিভেছে আলো। বাকি অর্ধেক-চলে যাবে উইপোকাদের দখলেআর যারা সারিন্দা বাজাবার জন্য সেজেছিল মৌসুমি বাদক, এরা সবাইপেছন দরোজা দিয়ে পস্তাতে পস্তাতে পালাবে,বলবে আমারাও তো কবি ছিলাম- কবি !কই ডাকলো না কেউ আমাদের, পঠনের শেষ মহড়ায়প্রতিবেদন দেখে সম্পাদকও বলবেন- এমননাগিনীও এই শহরে ছিল, তা তো কেউ বলেনি আগেহায় !শবদেহ রেখে তাই বুঝি বাহকেরা দূরে সরে যায় !২১ সেপ্টেম্বর ২০১৪ / নিউইয়র্ক২আমি দিব্যি কাটি জলের সাথে।আর বৃক্ষকে বলিসহযাত্রী হও হে স্বজন। অনেক দূরে যাবো।নশ্বর সূর্যকে দেখাবো আমার প্রতাপ।যে ভালোবাসা আমিপথে কুড়িয়ে পেয়েছিলাম, আজ তাকেই ভাসিয়ে দেবোঅনলের সপ্তশিখরে।কেউ দেখবে না জেনেওঝাঁপ দেবো জলে, শিখে নিয়ে রক্তরসায়ন।বিদ্যায় আমার বিশ্বাস নেই জেনেও, যে প্রেমিকাআমাকে বিদ্যালয়মুখি করেছিল,আজ তাকেই খুঁজি আবার। আমি ভাঙনগামী পুরুষ, জেনেও যে রমণীরা আমাকে ছুঁতে চেয়েছিল-তাদের আবারও বলিতোমরা কেবল আগুন দেখেছো। আমাকে দেখোনি !২২ সেপ্টেম্বর ২০১৪/ নিউইয়র্ক৩প্রেমিক না হয়েও নদীকে বলা যায়- ভালোবাসিপ্রেম না দিয়েও এই বৃষ্টিকে আঁকড়ে ধরে,করা যায় স্নান— এমন তত্ত্বে আমার বিশ্বাস নেই। যে হিজলতলেদাঁড়িয়ে আমাকে কেউ পরিয়েছিল বালিকাকুসুম,আমি তার পদরেখার দিকেই তাকিয়ে থেকেছিআজীবন। নদী ও বৃষ্টি দুজনকেই বলেছি— পাঁজর খুলে দেখো, পোড়ামাটিতে কেউ বসতি গড়ে না !২৩ সেপ্টেম্বর ২০১৪ / নিউইয়র্ক

