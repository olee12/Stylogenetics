জন্মান্ধ ভোরের গান




 
কিছু কাঁটা রেখে যাবো। কিছু গোলাপ, বিলাপ করে ডাকবে তোমার নাম-পরিণাম কিছুই জানি না। কবিদের পরিণাম জানতে নেই। উচ্ছ্বসিত ঢেউয়েরজ্যোতি দেখে কেবলই নিবারণ করে যেতে হয় চোখের অশ্রু। আর সমষ্টিগতমাটির নিবেদিত আলোক্ষেত্র।কিছু জল রেখে যাবো। কিছু অনলের কাছে দাঁড়িয়ে- সাক্ষী দেবোআমিও প্রত্যক্ষ করেছি মৃত্যুর অনর্গল হাসি। যে হাসি দেখে সজীবথাকে ঘাসের বুকে জেগে উঠা সবুজ সমাধি।রেখে যাবো শব্দ- শব্দের কফিন এবং কয়েকটুকরো কালো কাপড়তুমি সেই কাপড় আকাশের গায়ে জড়িয়ে, সাজিয়ে দিওসবটুকু রাতের শরীর। আর লিখে দিও- এই কাব্যজনকএকটি মৃত নদীর মতো জন্মান্ধ ছিল।
                    
