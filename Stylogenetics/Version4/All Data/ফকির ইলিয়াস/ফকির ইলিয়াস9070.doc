আজ  কবি বুদ্ধদেব বসু - এঁর মহাপ্রয়াণ দিবস




 
তাঁর প্রতি প্রণতি জন্ম : ৩০ নভেম্বর, ১৯০৮জন্মস্থান : কুমিল্লামৃত্যু : ১৮ মার্চ, ১৯৭৪মৃত্যুস্থান : কলকাতা।বুদ্ধদেব বসু বিংশ শতাব্দীর দুই ও তিনের দশকের নতুন কাব্যরীতির সূচনাকারী কবি হিসেবে সমাদৃত। তার পিতা ভূদেব বসু পেশায় উকিল ছিলেন, মায়ের নাম বিনয়কুমারী। তার পৈতৃক আদি নিবাস ছিল বিক্রমপুরের মালখানগর গ্রামে। বুদ্ধদেব জন্মের অল্প পরেই তার মাতার মৃত্যু ঘটে। এতে শোকাভিভূত হয়ে তার পিতা সন্যাসব্রত গ্রহণ করে গৃহত্যাগ করেন।ঢাকা বিশ্ববিদ্যালয় থেকে ইংরেজিতে ১৯৩০-এ প্রথম শ্রেণীতে বিএ অনার্স এবং ১৯৩১-এ প্রথম শ্রেণীতে এমএ ডিগ্রি লাভ করেন। তিনি মেধাবী ছাত্র ছিলেন। বিএ অনার্স পরীক্ষায় তিনি যে নম্বর লাভ করেন তা একটি রেকর্ড। আজও সে রেকর্ড অক্ষুণ্ন আছে। ঢাকা বিশ্ববিদ্যালয়ে শিক্ষাজীবন শেষে ১৯৩১ থ্রিস্টাব্দে তিনি কলকাতায় অভিভাসন গ্রহণ করেন।তাকে কল্লোল যুগের অন্যতম প্রধান কান্ডারি হিসেবে গণ্য করা হয়। ইউরোপীয় এবং মার্কিন সাহিত্যের কলাকৌশল বাংলা সাহিত্যে প্রবর্তনে তিনি বিশেষ ভূমিকা রাখেন। কলকাতায় তার বাড়ির নাম রেখেছিলেন কবিতাভবন যা হয়ে উঠেছিল আধুনিক বাংলা সাহিত্যের তীর্থস্থান। সাহিত্যের প্রায় সব শাখায় তিনি কাজ করেছেন।কবিতা পত্রিকার প্রকাশ এবং সম্পাদনা কবি বুদ্ধদেব বসুর জীবনের একটি উল্লেখযোগ্য কীর্তি।মর্মবাণী, বন্দির বন্দনা, কঙ্কাবতী, শীতের প্রার্থনা : বসন্তের উত্তর, তিথিডোর, কালের পুতুল ইত্যাদি তার উল্লেখযোগ্য গ্রন্থ।    তাঁর একটি কবিতা --------------------চিল্কায় সকাল   কী ভালো আমার লাগল আজ এই সকালবেলায়কেমন ক'রে বলি।কী নির্মল নীল এই আকাশ, কী অসহ্য সুন্দর,যেন গুণীর কণ্ঠের অবাধ উন্মুক্ত তানদিগন্ত থেকে দিগন্তে :কী ভালো আমার লাগল এই আকাশের দিকে তাকিয়ে;চারদিক সবুজ পাহাড়ে আঁকাবাঁকা, কুয়াশায় ধোঁয়াচে,মাঝখানে চিল্কা উঠছে ঝিলকিয়ে।তুমি কাছে এলে, একটু বসলে, তারপর গেলে ওদিকে,ইস্টেশনে গাড়ি এসে দাঁড়িয়েছে, তা-ই দেখতে।গাড়ি চ'লে গেল। - কী ভালো তোমাকে বাসি,কেমন ক'রে বলি।আকাশে সূর্যের বন্যা, তাকানো যায় না।গোরুগুলো একমনে ঘাস ছিঁড়ছে, কী শান্ত।- তুমি কি কখনো ভেবেছিলে এই হ্রদের ধারে এসে আমরা পাবযা এতদিন পাইনি?রুপোলি জল শুয়ে-শুয়ে স্বপ্ন দেখছে, সমস্ত আকাশনীলের স্রোতে ঝ'রে পড়ছে তার বুকের উপরসূর্যের চুম্বনে। - এখানে জ্ব'লে উঠবে অপরূপ ইন্দ্রধনুতোমার আর আমার রক্তের সমুদ্রকে ঘিরেকখনো কি ভেবেছিলে?কাল চিল্কায় নৌকোয় যেতে-যেতে আমরা দেখেছিলামদুটো প্রজাপতি কত দুর থেকে উড়ে আসছেজলের উপর দিয়ে। - কী দুঃসাহস ! তুমি হেসেছিলে, আর আমারকী ভালো লেগেছিলতোমার সেই উজ্জ্বল অপরূপ সুখ। দ্যাখো, দ্যাখো,কেমন নীল এই আকাশ। - আর তোমার চোখেকাঁপছে নীল এই আকাশ, কত মৃত্যু, কত নতুন জন্মকেমন ক'রে বলি।১১ নভেম্বর ১৯৩৪, চিল্কা 

