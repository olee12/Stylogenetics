কালের বণিক হয়ে থেকে যায় নবারুণ দিন




 
                        কালের বণিক হয়ে থেকে যায় নবারুণ দিন
পাহারার পথ এসে মিশে যায় এই নদীবাঁকে
কেউ কি দাঁড়িয়ে ছিল ভুল করে তরুনীল শাখে
তাকেই এগিয়ে নিতে বাজে বাঁশী,সময়ের বীণ।  
 বিপুল তাড়না এসে ঢেউ খেলে পদ্মপুকুরে
দূরেও তীরের ছায়া দেখে যারা পোহায় রজত
জয়ের জোসনা দেখে চিনে নেয় লোকায়ত পথ
পৃথক পয়ার ছুঁয়ে ধূপ জ্বালে হীরক মুকুরে।  
 অল্প আলোর বুকে ভেসে থাকে পরিচিত দ্বীপ
সেখানেও তাঁত মেলে বীজ বোনে তাঁতীদের দল
স্থাবর সমুদ্র জানে মানুষেরা কেমন কৌশল
করে প্রিয় প্রতীকের জলমন করেছে জরিপ । 
 ভাষার বীরত্ব আছে ,রেখে যায় শুরুর শমন 
ঋতুমেঘে পোড়ে রোদ,চেয়ে দেখে প্রতিবেশী বন।
 ছবি- হুগ অ্যাসসো

                    সর্বশেষ এডিট : ১৭ ই এপ্রিল, ২০০৯  সকাল ৭:৩৪                

