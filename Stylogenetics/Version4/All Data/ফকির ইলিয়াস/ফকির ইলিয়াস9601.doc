নির্বাচন, নৈতিকতা , নিসর্গ




 
                        নির্বাচন, নৈতিকতা, নিসর্গ ফকির ইলিয়াস=========================================নদীমাতৃক বাংলাদেশে নির্বাচনী আমেজের একটা আলাদা গুরুত্ব আছে। বর্ষায় নদীগুলো পর্ণ হয়ে উঠলে বাঙালির মন ও মনীষায় একটি পরিবর্তনের হাওয়া আমরা লক্ষ্য করি। নদীর জোয়ার নতুন পলি দিয়ে যায় বাংলার মাটিকে। ভাসিয়ে নিয়ে যায় সয পুরনো। সয জ্বরা, দু:খ। মানুষ মাত্রেই নতুনের পজারী এবং তার কামনা থাকে সৃজনশীল ও আলোকিত আগামী। নির্বাচনও তেমনি নতুন সুখের সান দেয়। দেয় জেগে উঠার নতুন প্রেরণা।নির্বাচনকে সামনে রেখে বর্তমান ক্ষমতাসীন সরকার নানা ধরনের পর্যবেক্ষণ করছে। স্বরাষ্ট্র উপদেষ্টা বলেছেন, তারা আর কারও বিরুদ্ধে নতুন করে দুর্নীতির মামলা করবেন না। এই সংবাদে অনেকেই স্বস্তির নি:শ্বাস ফেলেছেন বৈকি। তার কারণ হচ্ছে, যারা প্রকৃতপক্ষে দুর্নীতিবাজ এমন অনেক রাঘাব বোয়াল রাজনীতিক, ব্যবসায়ী এখনও রয়ে গেছেন ধরাছোঁয়ার বাইরে। একটি কথা আমার বোধগম্য হয় না। তা হচ্ছে যারা দুর্নীতি করে তারা কি ঘোষণা দিয়ে দুর্নীতি করে? না, তারা তা করে না। তাহলে সরকার পক্ষ ঘোষণা দিয়ে দুর্নীতি দমনে নামবে কেন? সরকারের পরিকল্পনা কি, তা আগাম সবাইকে জানাতে হবে কেন? যারা দুর্নীতি করবে তাদের বিরুদ্ধে ব্যবস্খা নেয়া হবে। এটাই সাধারণ নিয়ম। এখানে ঘোষণা দিয়ে বলার কি আছে? বিশ্বের সভ্য কোন দেশ কি এভাবে দুর্নীতিদমনে ‘ইঁদুর-বিড়াল’ খেলা খেলে? বর্তমান সরকারের এজেন্ডা কি তা নিয়ে প্রশ্ন রয়েছে নানামুখী। সরকার উপজেলাসহ সিটি করপোরেশন ও পৌরসভা নির্বাচনগুলো করার ঘোষণা দিয়েছে। কোন কোন রাজনৈতিক দল এই নির্বাচন প্রতিহত করার ঘোষণাও দিয়েছে। জামায়াতের আলী আহসান মুজাহিদ বলেছেন, প্রয়োজনে তারা সরকারকে টান মেরে ফেলে দেবেন। বিভিন্ন মামলার আসামি মুজাহিদের এমন দাম্ভিকতা জাতিকে আশ্চর্যান্বিতই করছে বটে। জামায়াত এখন আবার বিএনপির আশ্রয়ে গিয়ে কথা বলতে শুরু করেছে। ওয়ান-ইলেভেন থেকে নিজামীর গ্রেফতার পর্যন্ত তারা ছিল মধ্যপন্থি। কয়েকজন এমপি গ্রেফতার হলেও জামায়াত নিজেদের শীর্ষ নেতাদের বাঁচাতে ছিল তৎপর। এখন তারা খালেদা-তারেক-কোকোর মুক্তির মাধ্যমে নিজামীর মুক্তির পথকে প্রশস্ত করতে চাইছে। এভাবে জামায়াতের ভাল মানুষি আর সৎ মানুষের পার্টির মুখোশটা মুখে নিয়ে দুর্নীতির কালো চেহারাটা বেরিয়ে পড়েছে। এদিকে সরকার কি রাজনৈতিক দলগুলোর সঙ্গে গোপন কোন সমোঝতার মাধ্যমে এক্সিটকে নিরাপদ করতে চাইছে? তা নিয়েও জনমনে আগ্রহের অন্ত নেই। প্রথমত নির্বাচন করতে হলে তা লোক দেখানো প্রহসন হলে চলবে না। দ্বিতীয়ত জনগণের আশা পরণে এই প্রায় দু’বছর বর্তমান সরকার কি সৃজনশীল ভমিকা রেখে গেল এরও একটা হিসাব-নিকাশ চাইছে বিদেশের দাতাগোষ্ঠী ও মিত্র শক্তিরা। সবচেয়ে বড় হয়ে উঠেছে এখন যুক্তরাষ্ট্রের অবস্খানরত শেখ হাসিনার কথা। তিনি বলেছেন, তার কারও বিরুদ্ধে কোন ক্ষোভ নেই। গণতন্ত্র প্রতিষ্ঠায় তিনি সবাইকে ঐক্যবদ্ধ হয়ে কাজ করার আহ্বানও জানিয়েছেন। দুই.সিটি ও পৌর নির্বাচনকে সামনে রেখে সরগরম হয়ে উঠেছে বাংলাদেশ। আমরা বেশ কিছু নতুন মুখ দেখছি। ইতোমধ্যে সেনাপ্রধান জে. মইন উ আহমেদ বলেছেন, জাতি যোগ্য নেতৃত্ব বেছে নিয়েই সামনের পানে এগিয়ে যাবে। বলার অপেক্ষা রাখে না, এই যোগ্য নেতৃত্ব ও সঠিক পথের দিশা পাওয়ার জন্যই স্বাধীন হয়েছিল বাংলাদেশ। জাতি দেখেছিল মুক্তির এক নবতর স্বপ্ন। কিন্তু প্রকৃতপক্ষে তা হয়নি। যে বুর্জোয়া শ্রেণী এ দেশে বেড়ে উঠেছে এরাই তো একদিন যোগ্য নেতৃত্ব দেয়ার প্রত্যয়বাণী জাতিকে শুনিয়েছিল। আজ তাদের এমন অধ:পতন কেন? ধন মানুষকে ক্রমেই বেনিয়া হতে পথ দেখায়। মিলিয়ন থেকে বিলিয়ন, ট্রিলিয়ন ডলার বানানোর স্বপ্ন ক্রমেই ধ্বংস করে দেয় মধ্যবিত্ত কিংবা দরিদ্র প্রতিবেশীর বন-বেতের কুটির। লুটেরা শ্রেণীর উচ্চ দালানের ছাদের বৃষ্টি তছনছ করে দেয় টোকাইদের জীর্ণ আবাস। বড় দলগুলোর রাজনীতিকরা বাংলাদেশের সাধারণ মানুষকে ঠিক তেমনি নিজেদের অলিখিত প্রজা ভেবেছে অঞ্চলে অঞ্চলে। আর সেজন্যই চট্টগ্রামে অমুকের রাজস্ব, সিলেটে অমুকের রাজত্ব, রাজশাহীতে অন্যজনের রাজত্ব, বরিশালে আরেকজনের তালুক­ এভাবে খণ্ড খণ্ডভাবে ভাগ করে নেয়া হয়েছে গোটা বাংলাদেশকে। এখানে জনগণের স্বপ্ন নিয়ে শুধু জুয়া খেলাই হয়নি বরং নিজেদের স্বার্থ প্রতিষ্ঠায় ফেলে দেয়া হয়েছে লাশের পর লাশ। একুশে আগস্টের জঘন্য বোমা হামলা ছিল তেমনি একটি চরম জিঘাংসার পরিকল্পনা। আজ যে মন্ত্রী আবদুস সালাম পিন্টুর বিরুদ্ধে ঘটনাবলি প্রমাণিত হতে যাচ্ছে সে পিন্টু কি পরিকল্পনায় একা ছিল? নাকি তার পেছনে আরও বড় তৎকালীন রাজশক্তি কাজ করেছিল। সে বিষয়গুলোও খতিয়ে দেখা দরকার। যেমন দরকার নব্য নেতৃত্ব তুলে দেয়ার আগে সেই নতুন ব্যক্তিটিকে পরখ করে দেখা।কেউ ক্ষমতায় গিয়ে দুর্নীতি, স্বজনপ্রীতি করবে কি না সে আগাম নিশ্চয়তা কেউ দিতে পারে না। কিন্তু সেই লোকটির মেধা, যোগ্যতা, অতীত এবং প্রজ্ঞা বিবেচনা করা যায় কিংবা যাবে যে কোন সময়। নৈতিক বিবেকবান মানুষকে নির্বাচনের মাধ্যমে সে চাহিদা ও দাবি ক্রমেই পরণ হতে পারে। আর এজন্য জনগণ ও ক্ষমতাসীনদের ঐক্যবদ্ধ সদিচ্ছার কোন বিকল্প নেই। তিন.প্রকৃতির নিসর্গে আমরা বারবার মুগ্ধ হই। কিন্তু রাজনীতিরও একটি মনোরম নিসর্গ আছে সে কথা আমরা ভুলে যাই বেমালুম। কিংবা চেপে যাওয়ার চেষ্টা করি কখনও কখনও। একটি ছোট্ট ঘটনা এখানে প্রণিধানযোগ্য। যুক্তরাষ্ট্রের ডেমোক্রেটিক পার্টির মনোনয়ন প্রত্যাশী ফাইনালিস্ট বারাক ওবামা তার নির্বাচনী প্রচারণার জন্য কোন সরকারি বরাদ্দ না নেয়ার সিদ্ধান্ত নিয়েছেন। প্রচলিত নিয়মানুযায়ী একজন মনোনীত প্রেসিডেন্ট পদপ্রার্থী সর্বোচ্চ ৮৪.১ মিলিয়ন ডলার নির্বাচনী প্রচারণা ফান্ড পেতে পারেন রাষ্ট্রীয় কোষাগার থেকে। এই নিয়ম ১৯৭৬ সাল থেকে চালু হয়ে আসছে মার্কিন মুল্লুকে। সরকারের পক্ষ থেকে এটাকে পাবলিক ফান্ডিং বলা হয়ে থাকে। বারাক ওবামা বলেছেন, পাবলিক ফান্ডিং নেয়ার পর প্রার্থীর কণ্ঠ ও স্বাধীনতা রুদ্ধ হয়ে যায় বলেই তার বিশ্বাস। পাবলিক ফান্ড নেয়ার প্রধান অসুবিধা হচ্ছে, যিনি এই ফান্ড নেবেন, তিনি এই ফান্ডের সঙ্গে ম্যাচ করেই নিজের তোলা অনুদান ব্যবহার করতে হবে। আর এই ফান্ড না নিলে তার নির্বাচনী ব্যয়ে কোন বাধ্যবাধকতা থাকবে না। একটি জরিপে দেখা গেছে, সিংহভাগ মার্কিনি তাদের ট্যাক্সমানি, নির্বাচনী ফান্ড হিসেবে দেয়ার বিপক্ষে। বারাক ওবামা সে জনমতটিকে প্রাধান্য দিতে চাইছেন। তিনি দলের পক্ষ থেকে ফান্ড রেইজিংয়ের মাধ্যমে নির্বাচন করার পক্ষেই এগিয়ে যাচ্ছেন। ফলাফল যাই হোক, বারাক বলেছেন, আমি রাজনৈতিক নিসর্গ নির্মাণে বিশ্বাসী। যে নিসর্গে আমাদের প্রজন্ম শান্তির নি:শ্বাস নিয়ে বেড়ে উঠবে। ধর্ম, বর্ণ নির্বিশেষে তার এই যে উচ্চারণ তা গোটা বিশ্বকে নতুন আলোর ঝলক দেখাচ্ছে। আমি খুব সুদৃঢ়ভাবেই মনে করি রাজনীতির মল লক্ষ্য হওয়া উচিত মানবতার সৌন্দর্য নির্মাণ। আর তা নির্মাণ করার প্রথম ও প্রধান শর্ত হচ্ছে ভোগহীন মানসিকতা গড়ে তোলা। মনে পড়ছে, ২০০৫ সালের এক গ্রীষ্মে নিউইয়র্কের পঞ্চম এভিনিউ দিয়ে গ্রিক ডে প্যারেডের মার্শাল হিসেবে নেতৃত্ব দিয়েছিলেন নিউইয়র্ক অঙ্গরাজ্যের প্রভাবশালী সিনেটর চার্লস শুমার। নিউইয়র্ক পাবলিক লাইব্রেরির সামনে থেকে তার সঙ্গে খোলা প্যারেডে আমিও হেঁটে গিয়েছিলাম প্রায় দু’মাইল। এ সময় তিনি নিউইয়র্কের প্রাচীন ল্যান্ডমার্ক ভবনগুলোর সামনে দিয়ে যেতে যেতে নানা স্মৃতিচারণ করছিলেন। বলেছিলেন, তার কৈশোরে দেখা নিউইয়র্ক মহানগরীর কথা। সিনেটর শুমার বলেছিলেন, স্টেটের আইন অনুযায়ী এসব ল্যান্ডমার্ক ভবন ভাঙা যাবে না বলে আইন রয়েছে। এসব ভবন সংস্কার, পুনর্নির্মাণ করতে হলেও ল্যান্ডমার্ক চিহ্নগুলো রেখে সরকার পক্ষের পর্বানুমতি নিতে হবে। শুমার বলেছিলেন, রাজনীতিকরা শুধু আইন প্রণয়নই করেন না­ রাষ্ট্র সম্পত্তির চৌকিদারিও তাদের করতে হয়। বাংলাদেশের রাজনীতিতে এমন নিসর্গ পাহারাদার কবে পাব আমরা? নিউইয়র্ক, ২৪ জুন ২০০৮ ---------------------------------------------------------------------------------দৈনিক সংবাদ । ২৭ জুন ২০০৮ শুক্রবার প্রকাশিত        

