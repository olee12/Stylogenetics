পদত্যাগই শেষ কথা নয় মি_ জেনারেল !




 
                        জাতীয় ক্রীড়া সংস্থার চেয়ারম্যানের পদ থেকে পদত্যাগ করেছেন মি. মইন
উ আহমেদ। কেন এই পদত্যাগ তা দেশবাসী আঁচ করতে পারছেন কিছুটা হলেও। আমার অগ্রজ প্রতিম সাংবাদিক বিভুরঞ্জন সরকার একটা কলাম লিখেছিলেন ১৭ এপ্রিল ২০০৯ শুক্রবার দৈনিক সংবাদে।লেখাটি এখানে তুলে দিলাম।
--------------------------------------------------------------
ফুটবলের জয়,   নৈতিকতার পরাজয়  
বিভুরঞ্জন সরকার ---------------------------------------------------------------- 
প্রথমে বিশ্বাস করতে একটু কষ্ট হয়েছে। যা দেখছি ঠিক তো, যা শুনছি ঠিক তো? হ্যাঁ, ঠিকই আছে। কোন ভুল নেই। সেনাবাহিনী প্রধান জেনারেল মইন উ আহমেদের পাশে বসে আছেন বসুরা গ্রুপের বিতর্কিত-সমালোচিত চেয়ারম্যান আহমেদ আকবর সোবহান, যিনি শাহ আলম নামে বেশি পরিচিত। বাংলাদেশ ফুটবল ফেডারেশনের সঙ্গে গত ১২ এপ্রিল তিনি একটি চুক্তি স্বাক্ষর করেছেন। এই খবর প্রচার হয়েছে ওই দিনই বিভিন্ন টিভি চ্যানেলে, সচিত্র প্রতিবেদন ছাপা হয়েছে পরের দিন সব জাতীয় দৈনিকে। চুক্তি অনুযায়ী বসুরা গ্রুপের পক্ষ থেকে বাফুফেকে দুটি খেলার মাঠ দেওয়া হবে। মোট ২০ বিঘা জমির দুটি মাঠের বাজারমল্য প্রায় দুইশ’ কোটি টাকা বলে জানানো হয়েছে। এছাড়া জেলা পর্যায়ে ফুটবলের উন্নতির জন্য বসুরার পক্ষ থেকে তিন বছরে সাড়ে চার কোটি টাকা নগদ সহায়তাও দেয়া হবে বাফুফেকে। বিরাট খবর। বাংলাদেশের ফুটবলের জন্য এর চেয়ে বড় আনন্দের খবর আর কি হতে পারে! সে জন্য বাফুফে সভাপতি কাজী সালাউদ্দিন উল্লসিত হতেই পারেন। ফুটবলপ্রেমীরাও নিশ্চয়ই এই খোশখবরে পুলকিত। কিন্তু সবাই কি খোশদিলে এই খবরকে খোশ আমদেদ জানাতে পারছেন? নাকি মনে করা হচ্ছে যে, শাহ আলম নামের ব্যক্তির সঙ্গে বাফুফে এই চুক্তি স্বাক্ষর করে জাতির মুখেই চুনকালি মেখে দিয়েছে। বিশেষ করে দুর্নীতি-অনিয়মের বিরুদ্ধে যারা সোচ্চার তাদের কাছে এই চুক্তি স্বাক্ষরের খবর কোনভাবেই আনন্দের নয়, বিষাদের। তাছাড়া ওই চুক্তি স্বাক্ষর অনুষ্ঠানে সেনাবাহিনী প্রধান জেনারেল মইন উ আহমেদের উপস্খিতি অনেকেরই মনোকষ্ট বাড়িয়ে দিয়েছে।
গত আড়াই বছরে আমাদের কাছে সেনাপ্রধানের যে ইমেজ গড়ে উঠেছে, তার সঙ্গে এই ঘটনাটি একেবারেই বেমানান। এটা সবারই জানা যে, ড. ফখরুদ্দীন আহমদের তত্ত্বাবধায়ক সরকার গঠনের পেছনে জেনারেল মইন উ আহমেদের রয়েছে একটি বড় ভূমিকা। বলা যায় ১/১১-এর প্রধান রূপকার তিনি। সেনাপ্রধানের নিজের লেখা বই পড়েও পাঠকের মনে তার ভূমিকা সম্পর্কে কোন সংশয় থাকে না। ড. ফখরুদ্দীনের তত্ত্বাবধায়ক সরকার দুর্নীতির বিরুদ্ধে অভিযান চালাতে গিয়ে দেশকে গভীরভাবে নাড়া দিয়েছে। দেশের মধ্যে দুর্নীতির যে মহামারীর মতো বিস্তার ঘটেছে, সে সম্পর্কে কারও মনে সন্দেহ নেই। কিন্তু দুর্নীতির মুলোৎপাটনের জন্য যে কিছু করা সম্ভব এটা যেন সবাই ভুলতে বসেছিল। তত্ত্বাবধায়ক সরকার সেই ভুল ভাঙাতে কিছুটা সহায়তা করেছিল। স্বাধীন দুর্নীতি দমন কমিশন গঠন, তত্ত্বাবধায়ক সরকারের সাবেক উপদেষ্টা ও সাবেক সেনাপ্রধান লে. জেনারেল (অব.) হাসান মশহুদ চৌধুরীকে দুর্নীতি দমন কমিশনের চেয়ারম্যানের দায়িত্ব দেয়া, দুর্নীতির অভিযোগে অসংখ্য রাঘব-বোয়াল আটক করা ইত্যাদি ঘটনা দেশের মানুষের মনে কিছুটা ইতিবাচক প্রভাব তৈরি করতে শুরু করেছিল।
আমরা সবাই জানি, দুর্নীতি রাতারাতি দর করা যাবে না। এর সঙ্গে জড়িত অনেকে এবং অনেক কিছু। কিন্তু দুর্নীতির লাগাম যে টেনে ধরা সম্ভব­ সরকারের সদিচ্ছা ও আন্তরিকতা থাকলে দুর্নীতিবাজের অবস্খান যে পর্যায়েরই হোক না কেন, তারা যে ধরাছোঁয়ার বাইরে থাকবে না­ এটা মানুষ বুঝতে শুরু করেছিল। দেশের মানুষের মধ্যে দুর্নীতির বিরুদ্ধে এক ধরনের জাগরণ বা সচেতনতা সৃষ্টির লক্ষণ দেখা দিয়েছিল। আর সবচেয়ে বড় কথা, দুর্নীতিবিরোধী অভিযানে সেনাবাহিনী প্রধান জেনারেল মইন উ আহমেদের অবস্খান খুব শক্ত বলেই দেশবাসীর মধ্যে ধারণা সৃষ্টি হয়েছিল। তিনি সে সময় তার একাধিক বক্তৃতার দুর্নীতির বিরুদ্ধে, দুর্নীতিবাজদের বিরুদ্ধে জোরালো বক্তব্য রেখেছেন। ফলে জেনারেল মইনকে বসুন্ধরা গ্রুপের চেয়ারম্যানের পাশে দেখে অনেকেই বিস্মিত এবং হতবাক হয়েছেন! বসুন্ধরা গ্রুপের চেয়ারম্যান সম্পর্কে সেনাবাহিনী প্রধানের কাছে কোন আপডেট তথ্য নেই­ এটা বিশ্বাসযোগ্য নয়।
একথা ঠিক যে, বসুরা গ্রুপ দেশের একটি বড় শিল্প প্রতিষ্ঠান। অনেক ধরনের ব্যবসার সঙ্গে তারা জড়িত। অসংখ্য মানুষের কর্মসংস্খানের সুযোগ হয়েছে এই প্রতিষ্ঠানের বদৌলতে। একই সঙ্গে এটাও হয়তো সত্য যে, বিএনপি-জামায়াত জোট সরকারে আমলে হাওয়া ভবন কানেকশনে এই গ্রুপ বেশি ফুলেফেঁপে উঠেছে। ফলে এই প্রতিষ্ঠানের চেয়ারম্যান আহমেদ আকবর সোবহান ওরফে শাহ আলমের ইমেজ মোটেও ক্লিন নয়, তার সম্পদের সিংহভাগই হয়তো বৈধ উপায়ে উপার্জিত হয়নি। তিনি অনেক কর ফাঁকি দিয়েছেন এবং এই তথ্যগুলো দেশের মানুষ ব্যাপকভাবে জেনেছে ড. ফখরুদ্দীন আহমদের তত্ত্বাবধায়ক সরকারের আমলে, যখন জেনারেল মইনকে মনে করা হতো ক্ষমতার ভরকেন্দ্র। তত্ত্বাবধায়ক সরকার দুর্নীতিবিরোধী অভিযান শুরু করার গোড়ার দিকেই বসুরা গ্রুপের চেয়ারম্যান সপরিবারে দেশ ত্যাগ করেন। তার নামে পরবর্তী সময়ে ১২টি ফৌজদারি মামলা হয়েছে। এর মধ্যে দুটি মামলায় তার ১০ বছর সাজাও হয়েছে। বসুরা গ্রুপেরই একজন কর্মকর্তা হুমায়ুন কবির সাব্বিরকে হত্যা করা হয় ২০০৬ সালের জুলাই মাসে, বিএনপি-জামায়াত জোট সরকারের আমলে। তত্ত্বাবধায়ক সরকারের সময় অনুসানে বের হয় যে, শাহ আলম ও তার পুত্র সাফায়েত সোবহান সানবীর এই হত্যাকাণ্ডের সঙ্গে জড়িত এবং এই হত্যাকাণ্ডের ঘটনা ধামাচাপা দেওয়ার জন্য হাওয়া ভবন এবং তৎকালীন স্বরাষ্ট্র প্রতিমন্ত্রী লুৎফুজ্জামান বাবরের সঙ্গে ৫০ কোটি টাকা ঘুষ দিয়ে রফা করা হয়েছিল। শাহ আলম এবং তার পুত্রসহ মোট ৭ জন সাব্বির হত্যা মামলায় আসামি। হত্যাকাণ্ডসহ বসুরা গ্রুপের নানা কীর্তিকাহিনীর খবর পত্রপত্রিকায় ব্যাপকভাবে প্রকাশিত হয়েছে। সংবাদপত্রের পাঠকমাত্রেরই এগুলো জানা। আরও জানা ছিল যে, শাহ আলম এবং তার পরিবারের সদস্যরা কেউ দেশে নেই, পুলিশের ভাষায় তারা পলাতক! ফৌজদারি মামলায় অভিযুক্ত ও দণ্ডপ্রাপ্ত আসামি, যিনি প্রায় দুই বছর পালিয়ে ছিলেন, তিনি আকস্মিকভাবে ঘটা করে জনসম্মুখে হাজির হলেন ১২ এপ্রিল বাফুফের সঙ্গে চুক্তি স্বাক্ষর করতে কুর্মিটোলা গলফ ক্লাবে সেনাপ্রধানের উপস্খিতিতে। বিষয়টি খটকা লাগার মতোই। একে হালকা করে দেখার কোন সুযোগ নেই। প্রশ্ন হলো, তত্ত্বাবধায়ক সরকারের সময় শাহ আলম কি দেশের মধ্যে পালিয়ে ছিলেন নাকি বিদেশে পাড়ি দিয়েছিলেন? যদি বিদেশে গিয়ে থাকেন তাহলে ১০ বছরের সাজাপ্রাপ্ত আসামি কবে, কীভাবে, কাদের সহায়তায় নির্বিঘ্নে দেশে ফিরলেন? ইমিগ্রেশন কর্তৃপক্ষ, আইন-শৃখলা বাহিনী কারই কি এ ব্যাপারে কোন বক্তব্য নেই? আমাদের দেশের সদাসতর্ক এতো এতো মিডিয়াও কিছুই জানতে পারল না?
সেনাবাহিনী প্রধান চুক্তি স্বাক্ষর অনুষ্ঠানে উপস্খিত ছিলেন সম্ভবত জাতীয় ক্রীড়া পরিষদের চেয়ারম্যান হিসেবে। এটা একটি পর্বনির্ধারিত কর্মসচি। অর্থাৎ কার সঙ্গে কি বিষয়ে চুক্তি স্বাক্ষর হচ্ছে এটা তিনি জানতেন। তাহলে বসুরা গ্রুপের মতো একটি বিতর্কিত প্রতিষ্ঠানের কাছ থেকে বাংলাদেশের ফুটবলের উন্নতির জন্য এ ধরনের সহায়তা নেওয়াটা যুক্তিযুক্ত কিনা এ প্রশ্ন কি সেনা প্রধানের মনে একবারও হয়নি? দুর্নীতি ও অপরাধ দমনের জন্য এতদিন তিনি যেসব কথা বলেছেন তা কি এখন ‘কথার কথা’ বলে মানুষের কাছে মনে হবে না? পত্রিকায় খবর বের হয়েছে, সরকারের কেউ নাকি এই চুক্তির ব্যাপারে আগে কিছুই জানতেন না। এমনকি ক্রীড়া প্রতিমন্ত্রীকেও কিছুই জানানো হয়নি। তাজ্জব কি বাত! সবকিছুতে সরকারের নিয়ন্ত্রণ অবশ্যই কাম্য নয়। কিন্তু কোন কিছুই কি সরকারের অজ্ঞাতে হওয়া ভাল? বাংলাদেশে ফুটবলের দুর্দিন দর করতে হবে। ফুটবলের উন্নতি করতে হবে। এ জন্য চাই টাকা। টাকা ছাড়া ভাল কিছু করা যায় না। এসব নিয়ে বিতর্ক নেই। কিন্তু টাকার উৎস জানা না থাকা কি ভাল লক্ষণ? টাকা সংগ্রহের জন্য কোন নীতি-নৈতিকতা অনুসরণ করা হবে না? ফৌজদারি অপরাধে অভিযুক্ত, দণ্ডিতদের কাছ থেকে টাকা নিয়ে ফুটবলের সুদিন এলেও গোটা দেশ যে আবার ভয়াবহ দুর্দিনের মুখোমুখি হবে সেটা কি অস্বীকার করা যাবে? হায়! আমরা সবসময় এমন একচোখে এবং একদিকে দেখি কেন?
বসুরা গ্রুপের সঙ্গে চুক্তি করার ব্যাপারে সাফাই গেয়েছেন বাফুফে সভাপতি কাজী সালাউদ্দিন। তিনি বলেছেন, আমি রাজনীতি করি না, রাজনীতি বুঝিও না। (রাজনীতি না বুঝলেই বুঝি দুর্নীতিবাজ-অপরাধীর সঙ্গে সমঝোতা করতে হয়?) বসুন্ধরা দেশের একটি বড় প্রতিষ্ঠান। তারা দেশে অনেক ধরনের ব্যবসা করে। ব্যবসায়ী হিসেবে প্রতিষ্ঠানটি বিতর্কিত কি-না, সেটা আমার দেখার বিষয় নয়। আমি ফুটবলের উন্নয়নের স্বার্থে তাদের কাছে গিয়েছি।
কাজী সালাউদ্দিনের মনে কোন গ্লানি নেই, তিনি মোটেও বিব্রত নন। বসুরা গ্রুপের কাছ থেকে টাকা পাওয়াকে তিনি ফুটবলের জন্য বড় জয় বলে মনে করছেন। সে জন্যই বলতে পেরেছেন, আমাকে তো কেউ তালিকা দিয়ে বলেনি কার কাছ থেকে টাকা নেয়া যাবে, কার কাছ থেকে নেওয়া যাবে না। যদি এমন বিধিনিষেধ থাকত তাহলে আমি সেটা অবশ্যই মানতাম। ... বসুন্ধরার সঙ্গে চুক্তির ব্যাপারটা সমীচীন হয়েছে কিনা, এ প্রশ্ন যদি ওঠে তাহলে আমি ওই বিতর্কেই যাব না। 
সেনাবাহিনী প্রধানকে চুক্তি স্বাক্ষর অনুষ্ঠানে কেন উপস্খিত করা হয়েছিল সে বিষয়ে কাজী সালাউদ্দিনের বক্তব্য : ‘এই চুক্তির সময় তাকে আমন্ত্রণ জানিয়েছি একটা কারণেই। বসুরার সঙ্গে আমাদের চুক্তিটা জেলার ফুটবল উন্নয়নে, আর জেলায় ফুটবল খেলতে গেলে মাঠ দরকার। সব মাঠ জাতীয় ক্রীড়া পরিষদের অধীনে। আমি চিন্তা করলাম এনএসসির চেয়ারম্যান চুক্তি স্বাক্ষর অনুষ্ঠানে এবং প্রেস কনফারেন্সে উপস্খিত থাকলে মাঠ পেতে সুবিধা হবে।’ (প্রথম আলো, ১৪ এপ্রিল ২০০৯)। ফুটবলপ্রেমী কাজী সালাউদ্দিন যেমন তার সুবিধার কথা চিন্তা করে কাজ করেছেন, তেমনি বসুরা গ্রুপের চেয়ারম্যান আহমেদ আকবর সোবহান ওরফে শাহ আলমও নিশ্চয়ই তার সুবিধার কথা চিন্তা করেই ওই চুক্তি স্বাক্ষর অনুষ্ঠানে উপস্খিত হয়েছিলেন। সেনাবাহিনী প্রধানকে পাশে বসিয়ে ফুটবলের জন্য বদান্যতা দেখিয়ে যদি ফৌজদারি মামলা থেকে রেহাই পেতে সুবিধা হয় তাহলে সে সুযোগ কেউ হাতছাড়া করে?
ক্ষমতাসীনদের সঙ্গে ওঠাবসা থাকলে আইন যে স্বাভাবিক গতিতে চলে না, সে অভিজ্ঞতা আমাদের অনেক আছে। ফুটবলের উন্নতির জন্য বসুন্ধরা গ্রুপের কাছে জমি এবং টাকা দান বা অনুদান নিয়ে কাজী সালাউদ্দিন হয়তো ভাবছেন যে তিনি একটি বড় বিজয় ছিনিয়ে এনেছেন। কিন্তু এতে যে সামগ্রিকভাবে আমাদের সবারই নৈতিক অবস্খান দুর্বল হয়েছে অর্থাৎ নৈতিকতার পরাজয় ঘটেছে সেটা সম্ভবত তিনি বিবেচনায় নিতে পারছেন না। আমাদের আফসোস এটাই যে, তত্ত্বাবধায়ক সরকারের আমলে বসুরা গ্রুপের চেয়ারম্যান মোটা অংকের দানদক্ষিণার বিনিময়ে কাউকে ‘বশ’ করে সেনাপ্রধানের পাশে বসে ছবি তোলার সুযোগ না পেলেও দিনবদলের সরকারের আমলে তা কত সহজেই তা পেয়ে গেলেন। এক বছরেই যে গ্রুপের ৫৬৭ কোটি টাকার সম্পদ বাড়ে, সেই গ্রুপ যদি কাউকে ২০০ কোটি টাকা দান করে নানা ধরনের সমস্যা-সঙ্কট থেকে পরিত্রাণ পায় তাহলে তো তাদের কোন ক্ষতি নেই। ফুটবলে টাকা ঢেলে বিনিময়ে আরও কত শত বা হাজার কোটি টাকার সম্পদ বাড়ানোর পরিকল্পনা নিয়ে তারা মাঠে নেমেছে, এ প্রশ্ন সম্ভবত কাউকেই করা যাবে না। করলে ফুটবলের শত্রু হিসেবে চিহ্নিত হওয়ার আশঙ্কা উড়িয়ে দেয়া যায় না।
 ################################### 


                    সর্বশেষ এডিট : ২১ শে এপ্রিল, ২০০৯  সন্ধ্যা  ৭:৫৭                

