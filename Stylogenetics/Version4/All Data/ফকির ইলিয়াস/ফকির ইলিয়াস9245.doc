কবি হুমায়ুন আজাদ এর অটোগ্রাফ




 
                        আমার স্ত্রী ফারহানা ইলিয়াস তুলি হুমায়ুন আজাদের ঘনিষ্ট পাঠিকা। প্রায় সব কটি বই ই তার পড়া । ২০০২ সালে নিউইয়র্কের বইমেলা উদ্বোধনে এসেছিলেন ড: হুমায়ুন আজাদ। সেদিন ও তুলি বেশ কয়েকটি বই কিনে তাঁর। লাইন ধরে সবাই অটোগ্রাফ নিচ্ছে। আমরাও দাঁড়ালাম।আমরা কাছে যেতেই কবি আমার দিকে তাকিয়ে মুচকি হাসলেন। বললেন,বলতো কার নাম টা আগে লিখবো?আমি বললাম - তুলি'র। তিনি হেসে ফেললেন । বললেন , ঠিকই ধরেছো। নারীপ্রেমিক আমি । তাই  সেই  প্রেমপুষ্প দিয়ে যেতে চাই।২আজ কবি নেই। শেষ নি:শ্বাস ত্যাগ করেন জার্মানীতে। কারো কারো মতেতিনি দেহত্যাগ করেন ১১ আগষ্ট ।  তাঁর পরিবারের মতে ১২ আগষ্ট। তাঁর মৃত্যু এখনো রহস্যাবৃত। আজো বিচার হয়নি তাঁর প্রতি মৌলবাদী দানবীয় আক্রমণের। রাষ্ট্রতন্ত্র কি তবে খুনীদেরকে লালন করে যায় ?????
                    
