পাঠসূত্রের প্রতিকল্প




 
                        পাঠসূত্রের প্রতিকল্প
--------------------------
পাঠসূত্র হাতে দাঁড়িয়ে আছো বরেণ্য মানবী। যারা পঠনপ্রিয় তাদের জন্য ছিটিয়ে যাচ্ছো পুষ্প-হিজল। অতল সমুদ্রও জানে তার নিপুণ ঢেউচক্র কতো বদান্য বিভায়, মানবের মর্মঘ্রাণ মানবীর কণ্ঠে এঁকে যায়। হায়! চন্দ্রচূড়া গ্রাম! তোমাকে সামনে রেখেই এই ছবি ফের আঁকিলাম।
 আঁকার অরণ্যে এসো গড়াগড়ি, লেনা-দেনা খেলি। ভুলি নাই প্রতিকল্প, খুলি নাই যে বদ্ধ দুয়ার। যার জন্যে রাতউৎসব, যার ছোঁয়া অণুউষ্ণ ভেবে। রবে পড়ে স্মৃতির নয়নে। বনে এসো বরেণ্য মানবী। কবি ও নামবে জলে বুকে নেবে অধিরাজ রবি।
               

                    সর্বশেষ এডিট : ২৬ শে ডিসেম্বর, ২০০৭  রাত ১২:৪৭                

