আমি শুধুই কবিতা লিখতে চেয়েছিলাম




 
                        কবিতার শত্রু নেই। কবিতা আসলেই মাটির মতো। মৃত্তিকার মায়া লেগে থাকে। কবিতা কোনোই প্রতিউত্তর দেয়না। শুধু গ্রহণ করে। মাটিকে যেমন
বার বার কাটাকুটি করা যায়। কোনো প্রতিক্রিয়া দেখায় না মাটি। কলাম -নিবন্ধ গুলো তেমন নয়। লিখলেই অনেক প্রতিক্রিয়া আসে। কেউ হামলে
পড়ে। তা কোনো পরিশুদ্ধ মননের কাজ নয়। তার পরও যুক্তি ছাড়াই অনেকে পেশীশক্তি দিয়ে মতের জোর দেখাতে চায় ! আমি দেখি। হাসি।প্লাস-মাইনাস নিয়ে আমার কোনো ভাবনা কোনোদিনই নেই। কেউ কেউ অশোভন আচরণ করতেও উদ্যত হয় ! এটা মেনে নেয়া যায় না।
আমার মিশন এবং ভিশন দুটোই আছে। যা লিখি - বুঝেই লিখি। আমি সংশয়বাদী নই। তাই আমার দায়িত্ববোধ বিষয়ে সন্দিহান হই না আমি।
লেখক হিসেবে কি লিখবো , কোন বিষয়ে লিখবো - তা নিয়ে আমার ও 
একটা পছন্দ ছিল । ভেবেছিলাম শুধু কবিতাই লিখবো। কিন্তু পারিনি।
আমাকে পারতে দেয়া হয় নি।
পরিস্থিতি আমাকে ঠেলে দিয়েছে গুহামুখে। যে গুহায় সাপ বাঘ বাস করে একসাথে। নিজেকে বাঁচাবার জন্য, নিজ প্রজন্মকে বাঁচাবার জন্য , নিজ
নাড়ীমাটিকে বাঁচাবার জন্য তাই আমাকে লিখতে হয়। লিখি ,কলাম,নিবন্ধ,
প্রবন্ধ । এতে অনেকে অখুশী হন। বলেন , আপনি কবিতাই লিখুন। কবিতা আপনার হাতে মানায় ভালো !
আমি ও ভাবি , আমিও তো শুধুই কবিতা লিখতে চেয়েছিলাম !
পারলাম না কেন ? পারছি না কেন ?
আমার চারপাশে নপুংশক রাজনীতি। আমার চারদিকে হত্যার উল্লাসনৃত্য।
আমার প্রতিবেশে হায়েনার চিলচোখ । আমার আকাশে ঘাতক ঝড়ের থাবা। 
আমি কি বসে বসে শুধু দেখেই যাবো ? প্রতিবাদ করবো না ? প্রতিরোধের ডাক দেবো না ?
আমি চেয়েও অনেক কিছু পারিনি। কিন্তু বিশ্বাস রাখি , আমি না পারলেও
অন্যকেউ পারবে। কেউ একদিন না একদিন সম্পন্ন করবে আমার অসমাপ্ত
কাজ। আমার স্বপ্ন। কারণ মানুষকে আসন ছেড়ে দিয়ে নতুনকে জায়গা 
দিতে হয়। আমি মনে প্রাণে সেই সংস্কৃতি লালন করি ।  
 ছবি - সিসিলি এলেনর ব্যাকস্ট্রম  

                    সর্বশেষ এডিট : ২৫ শে মে, ২০০৯  রাত ২:৩৬                

