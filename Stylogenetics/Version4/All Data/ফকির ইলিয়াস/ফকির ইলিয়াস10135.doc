শেখ হাসিনা বার বার হুমকির সম্মুখীন হচ্ছেন কেন _




 
                        না, আমি ও রাজনীতি নিয়ে খুব বেশী লিখতে চাই না । রাহমান ভাই (শামসুর রাহমান) বলেছিলেন- '' ইলিয়াস , আমিও তো রাজপথ ছেড়ে আসতে চাই। কিন্তু রাজপথ আমাকে ছাড়ছে না যে ! কারণ আমার চারপাশে  হায়েনা শকুনেরা পাখনা মেলে উড়ছে।'' আমি তাঁকে গভীর মমতায় স্মরণ করি। আমি গ্রাম থেকে উঠে আসা এক বাউল কবি।খুব বেশী চাওয়ার নেই আমার। আমি লিখতে চাই। আমি গভীর রাতে হাকালুকি কিংবা ডাউকি হাওরের মাঘরাতে বসে শুনতে চাই ,
মরমী বাউল কবিকন্ঠে মালজোড়া গান। লিখতে চাই পৌষপ্রভাত নিয়ে একটি কবিতা ।
কিন্তু পারিনা। একটা দানব শক্তি আমাকে তাড়া করে ফিরে। আমার মাতৃমাটি আমাকে জাগিয়ে তুলে মধ্যরাতে। কলম নিয়ে বসি। কলাম লিখি । জাতীয়  দৈনিকগুলোতে পাঠাই । ছাপা হয়। কেউ বাহবা দেয়। কেউ বিরূপ সমালোচনা করে গালি ও দেয় মাঝে মাঝে। 
তাতে আমার কিছু যায় আসে না। এসব আমি অনেক আগেই পেরিয়ে এসেছি। আমার শিকড় চিনি আমি। আত্মপরিচয়ের কোনো সংকটই নেই আমার। থাকবে কেন ? আমি তো মোনাফেক নই। আমার রক্তপ্রদেশে
শাণিত যে চেতনা, তা আমাকে এগিয়ে নিয়ে যায়।
এ দেশ কেন ছেড়ে এসেছিলাম , সে প্রশ্নের জবাব অনেক। আমি ও জবাব
খুঁজি প্রতিদিন। 
চৌদ্দ কোটি মানুষের দেশে একজন সাবেক প্রধানমন্ত্রী বার বার প্রাণনাশের
হুমকির শিকার হচ্ছেন কেন ? রাজনীতিক তো এদেশে আরো অনেকেই 
আছে। আছে রাজাকার নিজামী, মুজাহিদ , গো আজম, সাঈদী , সা কা।
আছেন আরেক সাবেক প্রধানমন্ত্রী  খালেদা জিয়া ও। 
এদের জনসভায় এমন করে বোমাবাজি হয় না কেন ? কেন শেখ হাসিনাই
টার্গেট হচ্ছেন ?
চার দলীয় জোটের সময় নিহত হয়েছেন, আহসান উল্লাহ মাস্টার, শাহ এএম এস কিবরিয়া, আইভি রহমান সহ অনেক ত্যাগী - গুনী নেতা।
রাজাকার - ডানপন্থী কেউ এর শিকার হয় নি। 
আজ জনসভায় দাঁড়িয়ে সেই দুর্নীতিমাতা খালেদা জিয়া বলছেন , মিডিয়ায় নাকি চারদলের খবর প্রচারিত হচ্ছে না ব্যাপকভাবে । কি প্রচার করবে মিডিয়া ? সেই জংগী মদদের কাহিনী ? রাজাকার দের কে পৃষ্টপোষকতা দেবার কাহিনী ???
একটা জংগল তৈরি করেছেন খালেদা জিয়া। এই জংগল কেটে বের না হতে পারলে বাংলাদেশে ফুলের বাগান করা যাবে না । 
২৯ ডিসেম্বরের নির্বাচন তাই বাঙালী জাতির অগ্নিপরীক্ষার দিন। বিএনপির
চামচা মাহমুদুর রহমান জানিয়েছেন , রাজাকার - জাতীয়তাবাদী জোট নাকি ১৬০-১৭০ আসন পাবে।
Click This Link এটা তাদের জরিপ এর ফলাফল। যদি তাই হয় , তবে এদেশে সকল সত্যবাদী মানুষের মুন্ডুপাত অনিবার্য !
জাতি কি সেই বিভীষিকাময় ভবিষ্যতের অপেক্ষা করছে ???
   

                    সর্বশেষ এডিট : ২২ শে ডিসেম্বর, ২০০৮  সকাল ১০:২৪                

