নদী আমারও প্রতিবেশী ছিল




 
                        নদীটা বয়ে গিয়েছিল আমার বাড়ির পাশ দিয়েই। আমি তার দর্শক ছিলাম,আর সে আমার । কথা ও হতো মাঝে মাঝে । কুশল জানতে চাইতাম  একেঅপরের। তারপর আমি যখন কবিতা লিখতে শিখি , তখনই ঘটে যত সববিপত্তি। আমি কিছু লিখে তার বুকে ছুঁড়ে দিয়েছিলাম। তার মন সেজন্যইখারাপ কি না, তা নিয়ে সংশয় বাড়ছিল আমারও। একদিন দেখি, আমার প্রিয় হিজল গাছটির তলায় জটলা পাকিয়ে কেউ কি যেনো খুঁজছে। ফুলগুলোকে সুতোয় গেঁথে মালা সাজাচ্ছে  কেউ।আমি কাছে যাই । সবাই ডালাপেতে দেয় আমার দিকে । একটি কবিতা লিখে দাও কবি । আজ নদীর বিয়ে।আমরা সবাই কিছু না কিছু তুলে দেবো নদী বরাবর..............
                    
