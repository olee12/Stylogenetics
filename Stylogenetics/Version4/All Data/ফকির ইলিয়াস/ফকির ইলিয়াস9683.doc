পৃথিবীর লেখাবৃত্তান্ত




 
                        গ্রীষ্মের মুকুল ঝরিয়ে পৃথিবী ও লিখে নতুন কবিতা
বর্ষার বৃষ্টি হয়ে ঝরে আকাশ। কদমফুলগুলো ভার
নিয়ে তাকায় দিগন্তের দিকে। কখন আসবে শরত 
কখন ভোরের নেত্র ছুঁয়ে জাগবে নদী , আরেকটা দিন
থেকে যাবে কাছে - আরেকটা রাত বলে যাবে কানে
কানে গল্পের আনমনা অধ্যায়! এভাবে নৃত্যগীতি 
শোনাতে শোনাতে চারপাশে প্রদক্ষিন করবে হেমন্তের
ফসলের ঘ্রাণ। জীবন , মৃত্তিকার উষ্ণতা নিয়ে কালে 
কালেই লিখে রাখে যে বৃত্তান্তবীজ , শীতের পরশ পেয়ে
একদিন তা ও ভেদ করে সম্ভাবনার নবম স্তর। আহা
বসন্ত ! আহা লালপুষ্প ! তুমিও কি আমাকে রাঙাতে আসো ?


                    সর্বশেষ এডিট : ২৫ শে অক্টোবর, ২০০৮  সকাল ৭:৩৯                

