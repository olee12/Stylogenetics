সময় যাচ্ছে, ফসল ঘরে উঠবে কি_




 
                        সময় যাচ্ছে, ফসল ঘরে উঠবে কি? 
ফকির ইলিয়াস
--------------------------------------------------------------------------------
বর্তমান তত্ত্বাবধায়ক সরকার এক বছর পূর্ণ করল। এ উপলক্ষে মাননীয় প্রধান উপদেষ্টা জাতির উদ্দেশে ভাষণ দিয়েছেন। তিনি বলেছেন, তার সরকার শিগগিরই রাজনৈতিক দলগুলোর সঙ্গে সংলাপ শুরু করবে। গেল এক বছর ছিল বাংলাদেশের ইতিহাসে অত্যì গুরুত্বপর্ণ বছর। অনেক অপ্রত্যাশিত ঘটনা ঘটে গেছে। বাংলাদেশের রাজনৈতিক দলগুলোর জীবনে নেমে এসেছে ভিন্ন অনুষঙ্গ। তত্ত্বাবধায়ক সরকার এগিয়েছে নিজস্ব এজেন্ডা নিয়ে। ঘটে গেছে তাদের নিজের ভেতরেও বিভিন্ন ভাঙচুর। 
এ কথাটি খুব স্পষ্ট, ড. ফখরুদ্দীন আহমদের নেতৃত্বে এই সরকার যেসব ইতিবাচক সিদ্ধান্ত গ্রহণ করেছে এর সুফল পেতে রাষ্ট্রের জনগণকে আরও ক’বছর অপেক্ষা করতে হবে। কারণ তারা যে ‘লেভেল প্লেইং ফিল্ড’ তৈরি করেছেন­ সে ফিল্ডে খেলে যেসব খেলোয়াড় জয়ী হবে তারাই হবেন আগামীর বাংলাদেশের নীতিনির্ধারক। আর তাদের কর্মকাণ্ডই প্রমাণ করবে কেমন হবে আগামীর বাংলাদেশ। এখন প্রশ্ন হলো, এই ‘লেভেল প্লেয়িং ফিল্ড’ কতটা ‘লেভেল’ আর কতটা পরিচ্ছন্ন হবে পরবর্তী সরকারের কর্মযজ্ঞে।
কিন্তু বর্তমান সরকারের যেসব ব্যর্থতা, তাও দেখা যাচ্ছে এ সময়েই। আর ব্যর্থতার কারণে কিছু লেজেগোবরে অবস্খা জানান দিয়ে যাচ্ছে, এসব ব্যর্থতা অনেক সফলতাকে ম্লান করে দিতে পারে। সন্ত্রাসীদের দাপট, জঙ্গিবাদীদের নতুনরূপে আবির্ভাব, শীর্ষ জঙ্গিদের মদদদাতাদের কাঠগড়ায় না তুলতে পারার ব্যর্থতা, দ্রব্যমল্য বৃদ্ধি, কিছু শীর্ষস্খানীয় ব্যক্তির স্বজনপ্রীতি, প্রত্নসম্পদ চুরির ঘটনা, মানবাধিকার লংঘনের ঘটনা এবং সবশেষে দু’দফায় পাঁচজন উপদেষ্টার পদত্যাগ প্রমাণ করেছে, সরকারের ভেতরের ভাঙচুরগুলো খুব ইতিবাচক নয়। বরং কোথাও প্রতিহিংসা কিংবা কাউকে কাউকে কোণঠাসা করে রাখার একটি মানসিকতা কাজ করছে অন্দরমহলের কারও কারও মনে। যা একটি রাষ্ট্রের ভবিষ্যৎ, গণতান্ত্রিক রাজনীতি, সর্বোপরি সাধারণ মানুষের জন্য শুভ সংবাদ বহন করে না। কথা হচ্ছে, যদি সেটাই ক্ষমতাসীনদের ইচ্ছা হয়। তবে তো পরিশুদ্ধভাবে অগ্রসর হওয়ার পথ কন্টকাকীর্ণই হতে পারে তাহলে এত ঢাকঢোল, এত ত্যাগ কি বৃথাই যাবে?
দেশে সংঘবদ্ধ একটি বেনিয়াচক্র সব সময় তৎপর ছিল। এখনও আছে। আর এ বেনিয়া গোষ্ঠীটি সবসময় প্রশাসনের কাছাকাছি থাকে। এরা মìী, আমলা, সাংসদ যে কেউ হতে পারে। ঢাকায় চৌদ্দ লাখ টাকা ঘুষ নেয়ার ঘটনায় আটক সাতজন প্রকৌশলী কিংবা সদ্য পদত্যাগকারী উপদেষ্টা গীতিআরা সাফিয়া চৌধুরীর বিরুদ্ধে মামলা প্রমাণ করেছে, শোষকরা ছিল এবং এখনও আছে বহালতবিয়তেই। জনগণের আইওয়াশ করে যতই আলোর ঝলকানি দেখানোর চেষ্টা করা হোক না কেন, ভেতরে এবং শীর্ষপর্যায়ে ঘাপটি মেরে থাকা অপশক্তিরা এখনও তৎপর আছে আগের মতোই। তারা তাদের দলও বড় করছে প্রতিদিন।
দুই.
বিচার বিভাগ পৃথকীকরণ, ভোটার আইডি প্রদান, দুর্নীতিবিরোধী অভিযান, নির্বাচন কমিশন পুনর্গঠন বর্তমান সরকারের উল্লেখযোগ্য সফলতা। কিন্তু আমার কেন জানি মনে হয় কোন সফলতাই পর্ণাঙ্গ রূপ পায়নি বর্তমান সরকারের হাতে এ পর্যন্ত বিচার বিভাগ স্বাধীন হলেও সরকার প্রভাবিত মামলাগুলো স্পেশাল ট্রিটমেন্ট পাচ্ছে। সেটাকে স্বাধীনতার কোন স্বর বলা হবে? কিংবা দুর্নীতিবাজ অনেক সাবেক মন্ত্রীরা এখনও রয়ে গেছেন ধরাছোঁয়ার বাইরে। এরা কেউ কেউ ‘সংস্কারবাদী’ সেজে নিজেদের গা-বাঁচাতে চাইছেন। এমন বৈষম্য তো কোনভাবে কাম্য হতে পারে না। সরকারের পরোক্ষ পৃষ্ঠপোষকতায় কয়েকটি রাজনৈতিক দলের জন্মও হয়েছে। নির্বাচন কমিশন তাদের ইচ্ছেমতো সংলাপে বসেছেন প্রিয় গ্রুপগুলোর সঙ্গে। কিন্তু এভাবে গণতন্ত্র বাঁচানোর কোন নজির তো বিশ্বের কোথাও নেই।
অন্যদিকে ঘাতক, রাজাকার, আলবদর ইস্যুতে সরকার স্খবির ভমিকা অবতীর্ণ থেকেছে। তারা প্রত্যক্ষ কিংবা পরোক্ষভাবে বলতে চেয়েছে, এ বিচার কাজের দায়দায়িত্ব তারা নেবে না। বরং আগামীতে যে নির্বাচিত সরকার ক্ষমতায় আসবে, সেটা তাদের জন্যই তারা রেখে যাবে। তাহলে তো সেরা দুর্নীতিবাজদের বিচারকার্যের বিষয়টি ও আগামী সরকারের জন্য তারা রেখে যেতে পারতেন। কারণ দুর্নীতির পুরনো ফাইল ঘেঁটে দেখা, আর যুদ্ধাপরাধের পুরনো ফাইল ঘেঁটে দেখা সমান কথা। খুনের অপরাধ বরং দুর্নীতির চেয়ে একধাপ বেশি। 
মাননীয় প্রধান উপদেষ্টা তার বর্ষপুর্তি ভাষণে বলেছেন, তারা যথাসময়েই নির্বাচন দিয়ে জনগণের ক্ষমতা তাদের হাতে ফিরিয়ে দেবেন। কারা হবেন সে ক্ষমতার ভাগীদার, সে সম্পর্কে কিছুই বলেননি মাননীয় প্রধান উপদেষ্টা। এটা অত্যì নিশ্চিত যে, বাংলাদেশের মানুষ ন্যায়নীতিবান মানুষদের রাষ্ট্র ক্ষমতায় দেখতে চান। কিন্তু সাবেক তত্ত্বাবধায়ক উপদেষ্টা বিচারপতি ফজলুল হকের বিরুদ্ধে অভিযোগ, সাবেক উপদেষ্টা গীতিআরা সাফিয়ার বিরুদ্ধে অভিযোগ কিংবা ক্ষমতা ছাড়ার শেষ মুহর্তে ব্যারিস্টার মইনুলের নীতিহীনভাবে বিভিন্ন ফাইলে স্বাক্ষর করার ঘটনা প্রমাণ করে সরকার ভুল মানুষদের এমন গুরুত্বপর্ণ পদে নির্বাচন করে দায়িত্ব দিয়েছিল। এমন পরিস্খিতি গোটা সরকারের ভাবমর্তিই ক্ষুন্ন করে দেয়। ক্ষমতা ছাড়ার মাত্র দু’দিন আগেও আইন উপদেষ্টা ব্যারিস্টার মইনুল হোসেনের নানা রকম দম্ভোক্তি হতবাক করেছিল গোটা জাতিকে।
আগামী সংসদ নির্বাচন নিয়েও নানা মতপ্রকাশ করছে বিভিন্ন রাজনৈতিক দল। দিনক্ষণও দাবি করছে প্রধান দলগুলো। আওয়ামী লীগ নেত্রী শেখ হাসিনা ন্যায়বিচার পাওয়ার বিষয়ে শঙ্কা প্রকাশ করেছেন। এসব শংকা দর করতে সরকারকে এগিয়ে আসা উচিত। ফিন্স অ্যান্ড ফেয়ার শুনানির মাধ্যমে সব বিচার কার্য অনুষ্ঠানের কথা বিশ্বের বিভিন্ন মানবাধিকার সংস্খাগুলোও জানিয়েছে বর্তমান সরকারকে। এসব বিষয়গুলো গুরুত্বের সঙ্গে বিবেচনা করে সরকারের উচিত ভবিষ্যতের জন্য নজির সৃষ্টি করে যাওয়া। যদি সবকিছু ঠিকঠাক মতো চলে তবে এই এক বছরের মধ্যেই দেশে গণতান্ত্রিক সরকার প্রতিষ্ঠিত হবে। রাষ্ট্রের জনগণের প্রত্যাশা একটাই­ দেশে সুশাসনের ধারাবাহিকতা প্রতিষ্ঠিত হোক। দিন যাচ্ছে কেবল প্রতীক্ষায়। ফসল ঘরে উঠবে কি? এ প্রশ্ন আসছে বারবার। নতুন ৫ জন উপদেষ্টা দেশ ও জাতি গঠনে তাদের প্রত্যয় পুনর্ব্যক্ত করেছেন। জনগণ এর বাস্তব প্রতিফলন দেখতে চায়। ক্ষমতা চিরস্খায়ী নয়­ এ প্রমাণ আমরা বারবারই তো পাচ্ছি।
নিউইয়র্ক, ১৫ জানুয়ারি ২০০৮
--------------------------------------------------------------------------------
দৈনিক সংবাদ / ঢাকা / ১৮ জানুয়ারী ২০০৮ শুক্রবার।
       

                    সর্বশেষ এডিট : ১৮ ই জানুয়ারি, ২০০৮  সকাল ৯:৩৯                

