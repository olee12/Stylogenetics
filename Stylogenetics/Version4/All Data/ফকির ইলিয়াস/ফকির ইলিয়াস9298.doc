কী কথা তাহার সনে !




 
                        নিউইয়র্কে এবিসি সম্মেলন ( আমেরিকা বাংলাদেশ কানাডা সম্মেলন) চলছে। এই সম্মেলনকে ঘিরে নিউইয়র্ক এখন সরগরম। 
অনেক অতিথি , অনেক শিল্পী-গুণীজনের পদচারণা ।
ম্যারী লুইস একাডেমীর প্রাংগন মেতে উঠেছিল নাচে গানে কবিতায় আড্ডায়।
 'কবিতা বিষয়ক আড্ডা ' অনুষ্টানটির মডারেটর এর দায়িত্বে ছিলাম আমি ।
আমাদের আড্ডার মূল প্রাণপুরুষ ছিলেন কবি শহীদ কাদরী ।
আড্ডায় অংশ নিলেন যায়যায়দিন এর প্রতিষ্টাতা সম্পাদক শফিক রেহমান।
ভয়েস অব আমেরিকার সাংবাদিক রোকেয়া হায়দার। 
মহান মুক্তিযুদ্ধের সাব সেক্টর কমান্ডার , সাবেক এম পি মাহবুবুর রব সাদী।
কবিতা পড়লেন কবি তমিজ উদদীন লোদী , কবি শামস আল মমীন,
কবি সালেম সুলেরী , বিশিষ্ট আবৃত্তিকার লুৎফুন নাহার লতা প্রমুখ।
 শফিক রেহমানের কাছে জানতে চাইলাম , কবিতা প্রেম কে নাকি বিরহ কে বেশী ধারণ করে ?
তিনি জবাব টা দিলেন , অনেকটা রাজনৈতিক । 
বললেন , বাংলাদেশে অনেক দিবস পরিবর্তন হয়, হয়ে যায় ।
শফিক রেহমান দাবী করলেন - বাংলাদেশে  ভালোবাসা দিবস  চালু করেছেন তিনি নিজে। বললেন , অনেক দিবস চেন্জ হয়ে গেলেও এই ভালোবাসা দিবস টি কেউ পরিবর্তন করে নি । করতে পারবে না।
আড্ডার শেষ পর্যায়ে কবি শহীদ কাদরীর হাতে সম্মাননা তুলে দেন ,
সম্মেলনের প্রধান অতিথি , যুক্তরাষ্ট্রের নিয়োগিত সাবেক রাষ্ট্রদূত 
ডঃ ওসমান সিদ্দিক ।
আড্ডায় শহীদ কাদরী তুলে ধরলেন তাঁর কবিতাকথা ।
বললেন , কবিতা চিরকাল বহমান ।
 ছবিতে -  আড্ডার শেষে কবি শহীদ কাদরীর সান্নিধ্যে গিয়ে একান্তে কথা বললেন
শফিক রেহমান ।  উৎসুক সবাই জানতে চাইলেন - কী কথা তাহার সনে !  

                    সর্বশেষ এডিট : ১৮ ই জুলাই, ২০১০  রাত ১০:০৮                

