আত্মজার মুখ




 
                        আজ ২৮ অক্টোবর '০৭ রোববার। আমার মেয়েটি যখন পরীক্ষার
হলে বসে একটি বিশেষ পরীক্ষায় অংশ নিচ্ছে, ঠিক সে সময়েই
ট্রেনের কামরায় দাঁড়িয়ে বেহালায় সুর তুলছে একটি বালক।সাথে
তার পিতা, হাতে বাঁশী। সুরের মূর্চ্ছনায় এই তাপসী সকালটিকে 
আরো তন্ময় করে রেখেছে তারা। বালকটি আমার দিকে তাকিয়ে
মৃদু হাসে। আমি কটি ডলার তুলে দিই তার হাতে। বলি, 'বি  এ
গ্রেট মিউজিশিয়ান'। সে বলে 'থ্যাংকস'। ট্রেনের জানালার কাঁচ
ভেদ করে সুরের তরংগ প্রতিধ্বনিত হয়।প্রাণ পুড়ে রাগিণী আলোয়।
মানুষের হাসি কান্না আনন্দ বেদনার ভাষা একই । সমিল ছন্দে 
আলো দেয় চন্দ্র -সূর্য । নক্ষত্রেরা সমান্তরাল ঝিলিমিলি করে।
ভেসে উঠে আত্মজার মুখ................
ম্যানহাটানের দিকে ছুটে চলে ট্রেন, পাতালের বুক চিরে ।


                    সর্বশেষ এডিট : ২৯ শে অক্টোবর, ২০০৭  সন্ধ্যা  ৬:৩৭                

