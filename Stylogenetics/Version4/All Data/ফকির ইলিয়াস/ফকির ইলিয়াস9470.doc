ডিসেম্বর ১৯৭১




 
                        অনেকটা রোদকে চিনে নিয়েছি তখন । সেই ভোরবেলা 
সেই তুমুল সর্ষে ক্ষেতে হলুদের ঢেউ দেখতে দেখতে খুব
সাবধানে এগিয়েছি বাঁকে । সুরমা আর বাসিয়া নদী দুটির
মিলন মোহনায় , একটি সূর্যকে স্বাগত জানাবো বলে।
 একটি শিখার কাছে বন্ধক রেখেছি আমার সব প্রেম , আর
প্রতিমার প্রথম চুম্বন । এই মাটিঘেরা উষ্ণ বাদাড় । কিছুটা
অবহেলায় , হেলান দিয়ে দেখেছি উত্তরগামী নৌকোর সারি।
 হাফপ্যান্ট পরা ক'জন যুবক আমার পাশ দিয়ে হেঁটে যেতে
যেতে জানতে চেয়েছে তোমার কথা ।
'কেমন আছে মাধবী ' ?
আমি ওদের বলে দিয়েছি , একটা শাদা শাড়ীর চিহ্ন রেখে
যে নিয়েছে বিদায় , ওর কোনো সমাধি নেই........
 শুধুই রেখে গেছে ঘন পৌষের মতো 
সবটুকু ভালোবাসার দায় ।
                            
                    সর্বশেষ এডিট : ১৫ ই ডিসেম্বর, ২০০৯  রাত ১১:০৯                

