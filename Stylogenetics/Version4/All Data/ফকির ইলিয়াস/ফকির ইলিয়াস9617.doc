নেই




 
আমার কাছে চমকে দেবার কোনো চেরাগ নেই। নেই পুড়িয়ে দেবার জন্যআগুনের কোনো হলকা। এই যে বনবিথী আমাকে শাসন করে, তাকেঢেকে দেবার জন্য আমার হাতে নেই কোনো রঙিন পোশাক। বেআব্রুনদীর পাশেই শিথান পেতে, যে আমি ঘুমিয়েছিলাম অনন্তকাল- তার হাতেদেবার মতো নেই একটি গোলাপ।আমি পাতার পরিহাস দেখেছি। দক্ষিণমুখি ঢেউয়ের আঘাত যখন স্পর্শ করেছে আমার কনুই- অনুভব করেছি কীভাবে ভেঙে পড়ে পাড়আর কীভাবে ভিটে বদলায় মেঘনা পাড়ের মানুষ।থৈ থৈ বসন্তের বন্যায় দাঁড়িয়ে তোমাকে একটি নক্ষত্র দেবার মতোসাহস আমার কোনো কালেই ছিল না। আর ছিল না বলেইসংসার আমাকে পরিত্যাগ করেছিল অনেক আগে, আমি একাইআনমনে হয়ে গিয়েছিলাম ভাসমান মেঘের বিফল পাহারাদার ।

