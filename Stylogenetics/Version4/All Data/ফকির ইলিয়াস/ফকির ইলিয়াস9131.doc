আমি যেভাবে পরাজিত হয়ে যাই




 
                        কুয়াশা ভেঙে ভেঙে সাজাই দক্ষিণা দিন। কালভোরে
যে জীবন আমার সাথে দেখা করতে এসেছিল, আমি
তাকে আর না আসার অনুরোধ করেছি বিনীতভাবে। 
আর বলেছি, কি প্রয়োজন আছে এইসব ধূসর পাতা
কুড়িয়ে। কিংবা সংগ্রহ করে মলিন পৃষ্টাসংখ্যা। কে এতো
খবর রাখে কার ! যে জন চলে গেছে , যে জন যেতে চায়
মূলত সবাই পরাজয়ের অনুগামী জলালোকের দিকে
যাবে আর পার হবে মৃত নদীদের হাড়গোড়। কিছুটা 
বিস্মৃতিতে , কিছুটা আনমনা আকাশের বিবিধ বিভায়।
 

                    সর্বশেষ এডিট : ২৬ শে জানুয়ারি, ২০০৯  বিকাল ৫:৫০                

