প্রণীত প্রান্তর




 
দাগ দেখে আগের মতোই সনাক্ত করতে পারি জন্মের আবাস। কিছু ভুলতৃণঢেকে দিয়েছে যে ভগ্নাংশ, সেই নদীভাঙনের রাতকেও ধরে রাখি বুকের আঁচলে।আর বলি,চুম্বনের কামাংশ হয়েই থাক এই মরুচিহ্ন, এই প্রণীত প্রান্তর।প্রণয়নের বীরত্ব আমার একার নয়। কিংবা আমি একা নই, এই সমুদ্ররেখাগুলোকে জোড়া লাগাবার অংশীদার। একদা যে হ্রদে ভালাবাসারমৃদু ঢেউ ছিল - সেই সুনিবীড় ঢেউছায়ায় গড়ে উঠেছিল পাখিদের প্রেমখতিয়ান।আমি আজ কোনো অতীত তত্ত্বতালাশে যাবো না। আবার হাত ধরবো বলে,যে চাঁদকে সাক্ষী মেনেছি - তার কাছেই পৌঁছে দেবো প্রণীত জলের রুহানী।
                    
