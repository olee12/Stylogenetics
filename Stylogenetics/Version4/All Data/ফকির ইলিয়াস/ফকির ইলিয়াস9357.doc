গ্রামের বিস্তীর্ণ সবুজে




 
একদিন বেষ্টসেলার হয়ে আগুনও দেখাবে তার সহস্র নিমরাজি শক্তি।পরিচয়হীনপাখিরা পাশে দাঁড়িয়ে দেখবে, কোনো প্রাণীই জানতে চাইছে না তাদের কুশল।যারা ভালোবাসার জন্য এতদিন পথে নামতে রাজী ছিল, তারাও গৃহসন্ধানেভুলে যাবে পুরনো প্রতিশ্রুতি। এই গ্রামের বিস্তীর্ণ সবুজে কোনো যুদ্ধচিহ্নই আরখুঁজে পাওয়া যাবে না। অথচ কথা ছিল- মানুষ ভুলে যাবে না যুদ্ধ ও জন্মেরমিথষ্ক্রিয়া। আগুন ভুলে যাবে না, তার অবিক্রীত প্রাচীন ইতিহাস। আমরা যারাএকান্তই পাঠক বলে নিজেদেরকে বিবেচনায় রাখতাম, তারাও পঠন-পাঠন ভুলেগিয়ে বদ্ধ জলাশয়কে সমুদ্র বলে সনদ দিতে থাকবো। ভূগোলের ছাত্র-ছাত্রীরা জানতে চাইবে, মানুষের চোখই কী তবে কঠিন শিলাখণ্ড !॥ নিউইয়র্ক / ১ মার্চ ২০১৪ ॥
                    
