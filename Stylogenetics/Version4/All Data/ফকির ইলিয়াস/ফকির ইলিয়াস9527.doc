দু'টি কবিতা





                         দু'টি কবিতা 
ফকির  ইলিয়াস 
 প্রতীক অরণ্য খুঁজি চাঁদ চাষাবাদে 
-----------------------------
প্রতীক অরণ্য খুঁজি চাঁদ চাষাবাদে।  জীবন যথেষ্ট নয়, 
দৃশ্যভোরের  প্রিয়  প্রজনন অপ্রতুল বৃষ্টির মতোই থেকেছে
দৃষ্টির গ্রহসীমার বাইরে। তবুও বর্ষারথে চড়ে হয়েছি বারবার 
বেনামি পরিজন । মোহের  গ্রন্থাগারে তবে কি দ্বিধাই উজ্জ্বল 
চাঁদ ! কিংবা ডিজিটাল ফ্রেমে  বন্দী মুক্ত রাগিনী! 
জানি না, ঘুঙুর বাজিয়ে নাচে যে জন, 
ডিঙি  বেয়ে অন্য যে জন আঁকে গভীর নদী-সম্বন্ধ, 
তাদের জীবনে বিরহ ও বসন্ত সংখ্যা সমান কিনা । লতা ও 
ললিতে । জড়ানো আগুন বয়ে তারাও কি যায় চাঁদের
গহীন থেকে আলো ঋণ নিতে।
  পূর্নদৈর্ঘ্য ভুল পথে শুদ্ধ পরত্রিাণ 
----------------------------
 পূর্ণদৈর্ঘ্য ভুল পথে শুদ্ধ পরিত্রাণ ৷ যারা চায় বারবার রোদনের
সহজ আদান, একদিন তারাই লিখবে নিজহাতে আবর্তনের
সামগ্রিক রূপরখো ৷ এবং পাঁজরের পিন্জর প্রধান সময়কে ঢেকে দেবে প্রবাহের প্রস্তুতিপর্বে।  তারপর খামার থেকে কীটগুলো সরাতে সরাতে চালাবে লাঙল ৷ ব্রাত্যফসল তুলে পৃথিবীর পরিচর্যা সারবে এই সিলিকিন প্রজন্ম ৷ শূন্যের বামে এক বসিয়ে দিলে
জন্ম নেয় যে প্রিয় দশাংক, কিংবা অর্ধবৃত্ত সুর্য নেমে এলে মৃত্তিকা যেমন সাজে আলোর আবছায়ায় ৷ মাটির মাতৃমন খুঁজে উৎস উত্পাদক, তেমনি শূন্যতা ও স্বাভাবকি গতিপথ পেয়ে যাবে।
বীজ পরম্পরায় ৷ অনল চক্রচহ্নি যে অর্ধেক রখা রেখে যায় ৷ 
   

                    সর্বশেষ এডিট : ০৬ ই নভেম্বর, ২০০৭  ভোর ৬:৪৪                

