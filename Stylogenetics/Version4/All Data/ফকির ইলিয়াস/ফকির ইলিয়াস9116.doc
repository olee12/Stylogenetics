আমাদের দায় , আমাদের অপারগতা




 
                        আমাদের দায়, আমাদের অপারগতা 
ফকির ইলিয়াস
---------------------------------------------------
প্রবল টর্নেডো বয়ে গেছে বাংলাদেশের বেশকিছু অঞ্চলের ওপর দিয়ে। মারাত্মক ক্ষতি হয়েছে জানমালের। প্রাণহানির সংখ্যা কয়েক সহস্রাধিক হতে পারে বলে অনুমান করা হচ্ছে। বাংলাদেশের নিরীহ মানুষের ওপর দিয়ে এই প্রলয়ঙ্করী ঘূর্ণির ছোবল বিশ্ব মিডিয়ায় স্খান পেয়েছে গুরুত্বের সঙ্গে। জাতিসংঘসহ বিভিন্ন সংস্খা বাংলাদেশের আক্রান্ত মানুষের প্রতি সাহায্যের হাত বাড়ানোর জন্য বিশ্ব সম্প্রদায়েরর প্রতি উদাত্ত আহ্বান জানিয়েছে। প্রবাসী বাঙালিরাও নিজ নিজ সাধ্য এবং অবস্খান থেকে সাহায্যের ব্যাপক চেষ্টা চালিয়ে যাচ্ছেন।
বাংলাদেশের বর্তমান সরকার বলেছে, তারা পরিস্খিতি মোকাবেলার জন্য সর্বশক্তি নিয়োগ করেছে। এই যে প্রাকৃতিক দুর্যোগ তা কোনভাবেই প্রত্যাশিত ছিল না। এরপরও পীড়িত মানুষের পাশে দাঁড়ানোর জন্য সবার সম্মিলিত উদ্যোগ প্রয়োজন। বিভিন্ন ওয়েবসাইটে, ডিসকাশন গ্রুপের ব্লগে রেডক্রস, প্রধান উপদেষ্টার ত্রাণ তহবিল, মানবাধিকার সংস্খাসহ বিভিন্ন স্বেচ্ছাসেবী সংগঠনের ঠিকানা, একাউন্ট নম্বর দেয়া হয়েছে। সবাইকে বিনীত অনুরোধ করি যে যেভাবে পারেন আক্রান্ত মানুষের পাশে দাঁড়ান। টর্নেডো সিডর চলে গেছে; কিন্তু এর ক্ষতি আক্রান্তদের বহন করতে হবে দীর্ঘদিন। তাই সম্মিলিত সাহায্য-সহযোগিতাই এই বহনের শক্তি বাড়িয়ে দিতে পারে মানুষে মানুষে।
অতীতেও আমরা লক্ষ্য করেছি, সব প্রতিকূলতা পেরিয়ে বাঙালি জাতি আবারও দাঁড়িয়েছে সাহস নিয়ে। সরকারি সাহায্য কখনও সমস্যা কাটানোকে লাঘব করেছে। কখনও মানুষ নিজস্ব উদ্যোগেই অতিক্রম করেছে অনেক ঝড়-বাদল, তীব্র প্রতিকূলতা।
বলার অপেক্ষা রাখে না, একটি রাষ্ট্রে সরকারের সৎ ও সুদৃঢ় সহযোগিতা একটি জাতিকে বহুলাংশেই বলীয়ান করে তোলে। রাষ্ট্রের মানুষের মৌলিক প্রয়োজন মেটাতে সরকারের সদিচ্ছাই কাজ করে সবচেয়ে বেশি। দেশের মানুষ মন্ত্রী, এমপির কাছে তাদের দাবি জানায়; কিন্তু তা পূরণ করতে হয় সরকারকেই। আর উন্নত গণতান্ত্রিক বিশ্বে জনগণের মনের আয়না পাঠ করেই সরকার বিভিন্ন উদ্যোগ নেয়। এই হিসাবে ভুল হলে এই সরকার, দল এবং রাজনীতির ওপর খড়গ নেমে আসে। জনগণ মুখ ফিরিয়ে নেয় ক্রমেই। রাষ্ট্রের মালিক যদি জনগণ হয় তবে রাষ্ট্রের জনগণ দ্বারাই নির্বাচিত যে সরকার, তারা জনগণের ইচ্ছে পূরণ করবে না কেন?
দুই.
একটি মর্মান্তিক সড়ক দুর্ঘটনা একজন সৎ, মহৎ মানুষের প্রাণ কেড়ে নিয়েছে সপরিবারে। সুনামগঞ্জ পৌরসভার চেয়ারম্যান মমিনুল মউজদীন গেল ১৫ নভেম্বর ঢাকা থেকে সুনামগঞ্জ ফেরার পথে ব্রাহ্মণবাড়িয়ার সরাইলে মুখোমুখি গাড়ি দুর্ঘটনায় নিহত হয়েছেন। তার প্রিয়তমা স্ত্রী তাহেরা চৌধুরী এবং শিশুপুত্র কাহলিল জিবরানও মারা গেছেন। অন্য পুত্র ফিদেল নাহিয়ানও শঙ্কটাপন্ন অবস্খায় আহত হয়ে চিকিৎসাধীন আছেন।
জাতীয় দৈনিকগুলোর ইন্টারনেট সংস্করণে সংবাদটি দেখার পর অত্যন্ত মর্মাহত হয়েছি। প্রথমেই বলে নেই, বাংলাদেশে এই চলমান সময়ে যে সৎ রাজনীতিক, আদর্শবাদী মানুষ খোঁজা হচ্ছে, আমার মতে মমিনুল মউজদীন ছিলেন তার শ্রেষ্ঠ উদাহরণ। অত্যন্ত নি:স্বার্থ, নির্লোভ এই মানুষটি জনগণের পাশে থেকে কাজ করতে ভালবাসতেন দিনের চব্বিশটি ঘন্টা। তিনি একটি মহৎ কর্ম করে দেশে-বিদেশে ব্যাপকভাবে আলোচিত হয়েছিলেন। সুনামগঞ্জের নগরপিতা হওয়ার পর তিনি জোৎস্ন্যা-পূর্ণিমা রাতে নির্দিষ্ট সময়ের জন্য বিদ্যুৎ ব করে সুনামগঞ্জ নগরবাসীকে চন্দ্রের আলোতে অবগাহন করার সুযোগ করে দিতেন। তিনি বলতেন, নিসর্গের সঙ্গে প্রজন্মের সেতুবন গড়ার লক্ষ্যেই তার এই প্রচেষ্টা। এক আড্ডায় একবার তাকে জিজ্ঞাসা করেছিলাম, এই আইডিয়া আপনি কোথা থেকে পেলেন? তিনি হেসে জবাব দিয়েছিলেন আমাদের হৃদয়ে প্রাকৃতিক আলোর বড় অভাব। সে অভাব আমি আমার নগরীর মানুষের জন্য পূরণ করতে চাই। প্রজন্মের জন্য চন্দ্রের আলোর দরজা খুলে দিতে চাই। মমিনুল মউজদীন সহাস্যে বলেছিলেন, আমি পারলে গোটা বিশ্বের মানুষকেই চন্দ্রালোকে স্নান করাতাম। কত চমৎকার ছিল তার মনন! কত সুদৃঢ় ছিল তার প্রজ্ঞা!
আমরা যারা সব সামন্তবাদের বিরুদ্ধে এই যৌবনকে সঁপে দিতে চেয়েছিলাম, মউজদীন ছিলেন তাদের অগ্রপথিক। জাতীয় সমাজতান্ত্রিক দলের (জাসদ) চিন্তা চেতনায় সম্পৃক্ত ছিলেন ছাত্রাবস্খা থেকেই। লক্ষ্য একটিই ছিল, শোষণহীন সমাজ নির্মাণ। পরপর তিনবার সুনামগঞ্জের নির্বাচিত নগরপিতা হয়েছিলেন তিনি। তার অঞ্চলে তার জনপ্রিয়তা ছিল ব্যাপকভাবে ঈর্ষণীয়। সুনামগঞ্জে হাছন উৎসবের অন্যতম উদ্যোক্তা ছিলেন মরমি কবি হাছন রাজার প্রপৌত্র কবি মমিনুল মউজদীন। তার প্রকাশিত কবিতাগ্রন্থ ‘এ শহর ছেড়ে আমি পালাব কোথায়’­ প্রকাশিত হওয়ার পর বিপুলভাবে পাঠক নন্দিত হয়েছিল।
সপরিবারে এই মহান মানুষটির মৃত্যু আমাদের অপরাধী করে গেছে নি:সন্দেহে। সড়ক দুর্ঘটনার মতো মর্মান্তিক দৃশ্য আমরা বারবার দেখার পরও বাংলাদেশে এর কোন প্রতিকার, প্রতিরোধ গড়ে তোলা সম্ভব হচ্ছে না। সম্ভব হচ্ছে না এর বিরুদ্ধে তীব্র সামাজিক আন্দোলন।
বাংলাদেশের জনপ্রিয় চিত্রনায়ক ইলিয়াস কাঞ্চন তার প্রিয়তমা স্ত্রীকে সড়ক দুর্ঘটনায় হারানোর পর ‘নিরাপদ সড়ক চাই’ নামে একটি সামাজিক আন্দোলন গড়ে তুলেছিলেন। এখনও মাঝে মধ্যে ব্যানারে আমরা বিভিন্ন সমাবেশ দেখি। কিন্তু যা ১৪ কোটি মানুষের দেশে খুবই অপ্রতুল। বাংলাদেশের সড়কগুলো এখন বহন করছে সনাতনী পিচঢালা পথ। দেশের যোগাযোগ মন্ত্রণালয় অন্যতম দুর্নীতিবাজ মন্ত্রণালয় হিসেবে চিহ্নিত হয়েছে। সড়ক ও জনপথ বিভাগের বড় কর্তারা কোটি কোটি টাকা লুটপাট করে খেয়েছে। দেশের রাস্তাঘাটের কোন উন্নতি হয়নি। আজ যদি দেশটিকে একটি সুষ্ঠু যোগাযোগ ব্যবস্খার আওতায় আনা যেত তবে এত ঘন ঘন মারাত্মক সড়ক দুর্ঘটনা ঘটতো না। বড় বড় হাইওয়েতে ডিভাইডার দিয়ে দুই প্রান্তমুখী (টুওয়ে) করার কাজ গোটা দেশে সিকিভাগও হয়নি। অথচ বিভিন্ন সময়ে রাস্তা সংস্কার, সড়ক উন্নয়ন, নতুন সড়ক নির্মাণের নামে হাজার হাজার কোটি টাকা লুটপাট করে নেয়া হয়েছে।
মনে পড়ছে, একবার সিলেটের জেলা পরিষদ মিলনায়তন থেকে একটি কাব্যসন্ধ্যা শেষে আমরা ক’জন একসঙ্গে বেরিয়ে ছিলাম। আমাদের আড্ডার মধ্যমণি কবি মমিনুল মউজদীন। হেঁটে বন্দরবাজার হয়ে জিন্দাবাজার পর্যন্ত গিয়েছিলেন এই নগরপিতা শুধু কবি বন্ধুদেরকে সঙ্গ দিতেই। 
বলেছিলাম, আপনি তো জনপ্রতিনিধি মানুষ। হেঁটে কষ্ট করবেন। তিনি বলেছিলেন, ‘আরে কি যে বলেন। আমি তো মাটির মানুষ। একদিন মাটির নিসর্গে মিশে যাব।’ কিন্তু তিনি যে এত অকালে মিশে যাবেন­ তা ভাবিনি কখনোই।
আবারও বলি, মমিনুল মউজদীনের মৃত্যুর দায় আমরা এড়াতে পারি না। না, রাষ্ট্র সড়ক ব্যবস্খার উন্নয়নে অনেক কিছু করতে পারত। তারা তা করেনি। সড়ক দুর্ঘটনা রোধে, বাংলাদেশের সড়ক যোগাযোগ ব্যবস্খার উন্নয়ন খুবই জরুরি। আমরা এখন একবিংশ কাল অতিক্রম করছি। 
এখানে প্রাসঙ্গিক আরেকটি কথা বলতে চাই। একজন খুনির হাতে অবৈধ অস্ত্র তুলে দেয়া, আর একজন অনভিজ্ঞ ড্রাইভারের হাতে গাড়ির চাবি তুলে দেয়াও প্রায় সমান অপরাধ। বাংলাদেশে অত্যন্ত অনভিজ্ঞ চালকদের গাফিলতির কারণে প্রায় পঞ্চাশ শতাংশ দুর্ঘটনা ঘটছে। তাই লাইসেন্স প্রদানে কড়াকড়ি আরোপ করাটাও এখন সময়ের দাবি। যে কেউ, যে কোনভাবে লাইসেন্স নিয়ে রাস্তায় নামলে তো দুর্ঘটনা ঘটাবেই। প্রশাসনকে এ বিষয়ে কঠোর হওয়ার বিনীত অনুরোধ করি।
 কোন কৃতকর্মের দায় কেউই এড়াতে পারেন না। সম্প্রতি আইন উপদেষ্টা ব্যারিস্টার মইনুল হোসেনের একটি বক্তব্যের জবাব দিয়েছেন আওয়ামী লীগ নেতা সুরঞ্জিত সেনগুপ্ত। তিনি বলেছেন, ১৯৭২ সালে ব্যারিস্টার মইনুল হোসেন তৎকালীন আওয়ামী লীগ সরকারের সঙ্গে ছিলেন। 
১৯৭৩ সালে প্রথম সংবিধান সংশোধনীর সময় মইনুল হোসেন এমপি ছিলেন। তাই যুদ্ধাপরাধীদের বিচারের ব্যর্থতার দায় তার ওপরও বর্তায় এমপি হিসেবে। ব্যারিস্টার মইনুল বলেছেন, যারা এখন যুদ্ধাপরাধীদের বিচার চায়, আগে তাদের বিচার করা উচিত। তিনিও তো বঙ্গবন্ধুর সময়ে সাংসদ ছিলেন। নিজের দায় ঢাকবেন কী দিয়ে? আমরা অপারগতার নানা অজুহাত দেখাতে পারি; কিন্তু দায়মুক্ত হতে পারি না। 
আর দায় না নিয়ে কাজ করলে লক্ষ্য অর্জন করা যায় না। যা পারিনি, তা যে পারব না­ এমন তো কথা নয়। রাজনৈতিক দায়বদ্ধতাই একটি জাতির মুক্তির সোপান ।
                নিউইয়র্ক, ২০ নভেম্বর ২০০৭
------------------------------------------------------
(দৈনিক সংবাদ । ঢাকা । ২১ নভেম্বর ২০০৭ বুধবার প্রকাশিত )
        

                    সর্বশেষ এডিট : ২১ শে নভেম্বর, ২০০৭  সকাল ৮:০৩                

