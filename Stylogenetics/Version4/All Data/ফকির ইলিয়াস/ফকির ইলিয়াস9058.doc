অস্ত্রহীন যুদ্ধের অস্তিত্ব




 
                        বুলেট শেষ হয়ে গেলে সৈনিককে দেখাতে হয় বাহুর দক্ষতা।ক্যরাটে কসরতকরে নিতে হয় মাঠের দখল।যে যুদ্ধ অস্ত্র হাতে শুরু হয়েছিল- সেই মুক্তহাতের দশটি আঙুলই হয়ে উঠে সর্বশেষ মরণাস্ত্র। জামানত হারিয়ে তখনবজ্রশিলার মতো বৈশাখও সৈনিকের পাশে দাঁড়িয়ে বলে-এগিয়ে যাও। বাঁচো,ও বাঁচাও পুষ্পদেশ, মাটি ও মৈত্রীর নিশানা। যেখানে একদিন পরম গৌরবে, দাঁড়িয়েছিলেন পূর্বপুরুষ, রক্ষা করো তাদের অস্তিত্ব।পাল্লা দাও এইসব ঢেউয়েরসাথে। আমি এমন বুলেটহীন যুদ্ধের পাশ দিয়ে হেঁটেছি অনেকবার। রক্তাক্তনা হয়েও জড়িয়ে ধরেছি সবুজ আচ্ছাদন।যুদ্ধবাজ পাথরগুলোকে কাদামাটিরবুক থেকে সরিয়ে দিতে দিতে তালাশ করেছি-'এইচএমএস ভিক্টরি' নামের সেই যুদ্ধজাহাজটির।১৮০৫ সালে ট্রাফালগার যুদ্ধের যে জাহাজটি এখনও সাক্ষী হয়ে আছে।॥ নিউইয়র্ক / ২৪ ফেব্রুয়ারি ২০১৪ ॥

