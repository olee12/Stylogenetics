কাব্যচিন্তন _ হাসান মাহবুব -এর একটি কবিতা




 
                        একটা প্রশ্ন আমি নিজেকে প্রায়ই করি। পৃথিবীতে অব্যবহৃত কি কোনো
শব্দ আছে ? নাকি সবগুলো শব্দই এপর্যন্ত ব্যবহৃত ! আমি এমন কিছু
শব্দাবলি খুঁজি । 
আমি যখন কবিতায় ডুবে যাই , তখন ভুলে যাই অনেক কিছুই । আমার সামনে তখন কেবল থাকেন একজন কবি , একটি কবিতা । কবিতার রূপকল্প আমাকে সম্মোহিত করে। আমি তাকিয়ে থকি কবিতার উত্থানপর্বের দিকে । আর ভাবি কিভাবে পংক্তির আলো আমাদেরকে দিয়ে যায় মুগ্ধ আমিষ ।
হাসান মাহবুব কবিতা লিখেন অন্য বিনয়ে। তার এই বিনয় একান্তই 
আত্মস্থ অনুষদ ।
পড়ুন এই কবিতাটি ................
Click This Link  নিস্পৃহের অগ্নিস্পৃহা
=============
আমার পুড়তে ইচ্ছে করে ভীষণ
আগ্নেয়গিরির উত্তপ্ত জ্বালামুখে ঝাঁপ দি বারংবার
রৌদ্রকরজ্বল আকাশের নীচে হেঁটে চলি বহুপথ
তবুও পোড়েনা আমার ত্বকরন্ধ্র
গলনাঙ্কে পৌঁছেনা মগজের ধূসর থিকথিকে পদার্থ।
আমাকে দগ্ধ করেনা অগ্নির লেলিহান শিখা
অথবা তেতে থাকা কর্পোরেট জীবিকা।
বাসন্তী উন্মাদ বাতাসে ভস্ম হয় ঘর
আমি সাগ্রহে প্রবেশ করি জ্বলন্ত বসত ভিটায়
অঙ্গার হওয়া হয়না আমার
দগ্ধ হওয়া হয়না আমার..
উপরন্তু
সপ্তম নরকের আলতো উষ্ণতা
আমায় জড়িয়ে ধরে নিবিড়ে
আমি যেন কাঁথামুরি ওম পেয়ে
ভুলে যাই পুড়ে যাবার প্রবল স্পৃহা..
তারপর
আমার আর পুড়তে ইচ্ছে করেনা
দোজখের ওমের সাথে ভীষণ সখ্য আজকাল
দহনপ্রক্রিয়া দেখেই বরং আমোদিত হই
হাসপাতালের বেডে থার্ড ডিগ্রী বার্নের রোগী
অথবা মন পুড়ে যাওয়া বেবাক বিবাগী
অতিশয় আনন্দে অবলোকন করি
এখন
আমি জেনে গেছি কখনও পুড়বোনা আর
তপ্ত উনুনে বসে দেখি হাস্যকর মানবিক আকার।
   --------------------------------------------------------------------
এই কবিতায় কবি পুড়তে চেয়েছেন। কেন ? শাণিত হতে ? নাকি
শাণিত করে যেতে মাটির উষ্ণতা ?
তবুও পোড়েনা আমার ত্বকরন্ধ্র আমাদের বোধের দরজায় করাঘাত করে কবি নিজেই হয়েছেন সমাজের
প্রতীক ।
হাঁ, কর্পোরেট  জীবিকা আজ নিয়ন্ত্রণ করছে আমাদের চারপাশ ।
আমরা ক্রমশঃই অতিক্রম করছি বসন্তের উন্মাদ বাতাস ।
 তারপর কবি বলছেন ...
 সপ্তম নরকের আলতো উষ্ণতা
আমায় জড়িয়ে ধরে নিবিড়ে
আমি যেন কাঁথামুড়ি ওম পেয়ে
ভুলে যাই পুড়ে যাবার প্রবল স্পৃহা..
তারপর এটাই আজ শান্তির অবারিত আনন্দ মানুষের জন্য !  
 কবিতাটির শেষাংশে কবি বলেছেন , আর পোড়া হবে না । বরং শুধুই 
দেখা হবে হাস্যকর মানবিক আকার !
 খুবই কঠিন প্রশ্ন রেখেছেন কবি । মানবতার মহান শক্তি তবে কী
পরাজিত হবে ! 
না হবে না। হবার নয় । কবি জাগাবার যে মাইলস্টোন স্থাপন করতে 
চেয়েছেন , সেটাই প্রজন্মের জন্য ধ্রুব।
ধন্যবাদ কবি হাসান মাহবুব ।
 ছবি - ফ্রেড প্রপস্ট

                    সর্বশেষ এডিট : ০৩ রা ফেব্রুয়ারি, ২০১০  সকাল ১০:০৫                

