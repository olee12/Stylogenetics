নীল চাঁদের মুখ




 
                        তুমি চাঁদ, নীল আলোর স্তবক । আমাকে আলো দাও নারী
কোমল বসন্ত হয়ে ফের খুলো ঋতুর কপাট। বয়ে যাও ধীর
তপস্যাতনু ডান পাশে রেখে। আমি এই প্রবাহনে সিক্তরূপ
দেখেছি জমিনে। কিভাবে শিশিরনিদ্রা চোখে নিয়ে আমনের
সজীব মুগ্ধতা ,মাতে আর মাতায় আকাশ। ছায়ামন চারপাশে
ভালোবেসে ঘুর ঘুর করে। ঘোর থাকে ঢেউয়ের জলেও। আর 
থাকে বন;জোড়ারাত। মাঝিও বৈঠা ফেলে সে আলোতে, রাতের
গহীনে। আমাকে চুম্বন করো নারী, রেখে দাও নীলের অধীনে !
                            
                    সর্বশেষ এডিট : ২৫ শে জানুয়ারি, ২০০৯  রাত ৯:৫৩                

