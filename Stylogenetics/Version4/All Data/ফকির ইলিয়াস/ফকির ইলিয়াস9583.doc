নরসুন্দর




 
                        নরসুন্দর নই , তবু চালাতে পারি কাঁচি -ক্ষুর
আর যতো দূর 
কিংবা কাছে থেকে পতিত মানবসভ্যতার চালায়
যারা দাঁড়িয়ে থেকে দেখে মৃত্যুদৃশ্য , কিন্তু নেয় না দায়
অথচ খুনী তারাই , লেফাফা দুরুস্ত করে - চায় নিয়ন্ত্রণ
কেটে যাই , আমার ক্ষুরে , তাদের রচিত নষ্ট প্রাঙ্গন ।
 নরসুন্দর নই তবু শব্দের কাঁচিতে এই শ্বাপদ আগাছা 
কেটে দিতে পারি 
তা শোনে তুমি হেসে উঠতেই পারো !
কিংবা বলতে ও পারো 
'এভাবেই জাহাজের খোঁজ নেয় আদার বেপারী ' 
                            
                    সর্বশেষ এডিট : ১০ ই মার্চ, ২০০৯  রাত ৯:৩৬                

