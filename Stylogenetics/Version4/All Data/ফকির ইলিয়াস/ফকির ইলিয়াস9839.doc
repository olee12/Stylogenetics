বৃত্তান্তহীন ভ্রমণবিলাপ




 
বৃত্তান্তে কখনও ভ্রমণের কাহিনি লেখা থাকে না।পদ্মায় ফিরেছে মাঝিরা,আবার ধরা পড়বে ঝাঁক ঝাঁক ইলিশ, আবার রূপোলি ঝলকে হেসে উঠবেঢেউয়ের কিনার— এমন সংবাদ মুখে ফিরে যায় দিগন্তের পাখি। আরমানুষেরা সাহসী বাহুর হাড়ে সাঁতারের কৌশল লিপিবদ্ধ করে এগিয়ে যায়,যেতে থাকে এই জীবনের মহান উদ্যানে, যেখানে থাকে ফুল-থাকে কাঁটা।আমি কাঁটার নিগুঢ় আলোয় বহুবার পরখ করেছি আমার মুখ। দেখেছি— ভোমর উড়ে যাবার পর পুষ্পের বিরহ বিলাপ, বিচ্ছেদের অনন্ত লহরী।দেখেছি, সারারাত জাল বেয়ে মাছ না ধরার বেদনা নিয়েও ঘরেফিরছে বয়স্ক ধীবর। প্রিয়তমার আঁচলে চোখ মুছতে মুছতে কেবলই বলছে,এই গঞ্জ আর আমাদের নয় সখি,              চলো, অন্য কোনো গ্রামে, যেখানে নদী নেই- ক্রন্দন নেই।॥ নিউইয়র্ক / ১৭ অক্টোবর ২০১৪ শুক্রবার, ভোররাত- ১:৩০ ॥ 

