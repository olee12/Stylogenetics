অতন্দ্র অক্ষর




 
                        কিছুটা বিশিষ্ট হবার আগে এ মাটির অস্তিত্ব ছিল 
জলের আকর। আঁকাআঁকি নিয়ে ব্যস্ত ছিলাম বলে
আমাদের ও দেখা হয়ে ওঠেনি, বৈঠার টান আর 
নদীদের বিবিধ সূত্রমুখ। পাশ কাটিয়ে যেতে যেতে
কেবল গোণে রাখতাম দূরের বনমুদ্রা এবং সুদূরের
প্রান্তিক পরাণ । কেউ সাথে যাবে না জেনেও আমরাই
বাড়িয়ে নিতাম পথের পরিধি , প্রেমের নৃত্যপরিধান।
 কিছুটা নিমগ্ন হবার আগে জোসনার গতি ছিল সমান্তরাল
ফসলের ঢেউ। বাঁকা আ'লের বুকে বেড়ে উঠা সবুজ ঘাসে
কার্তিকের কলি - আবার ফুটবে বলে ছড়াতো যে প্রহর,
সেখানেই অতন্দ্র অক্ষর পোষে লিখতাম রোজনামচা .....
রোদের রশ্মিতে ভেজা পৃথিবীর জোড়াসাঁকো গ্রামে ।


                    সর্বশেষ এডিট : ২৩ শে ফেব্রুয়ারি, ২০০৯  রাত ৮:২৩                

