যুদ্ধাহত জীবনের গান




 
আহত কোকিল উড়ে যায়। তার পালকে যে রক্ত লেগে আছে, তা একজন মুক্তিযোদ্ধার।ডিসেম্বরের এক ভোরে তাঁর আহত দেহটি পড়েছিল আখাউড়া জংশনে। বুলেটের সীসা,অতিক্রম করেছিল পাখি ও মানুষের শরীর।সেই মুক্তিযোদ্ধা সাদেক আলি আজও বেঁচে আছেন। বেঁচে নেই কোকিল'টি আর। অনেকআগেই বিগত হয়েছে পাখিটির ডানার ঝাপটা।এই মাটিতে মিশে গেছে পালকের ভগ্নাংশ।সাদেক আলি বিষয়টি নিয়ে খুব ভাবেন। যে নদীগুলোতে একদিন বয়েছিল শহিদের রক্ত,কিংবা যে বৃক্ষগুলোতে একদিন উড়েছিল স্বাধীন বাংলার পতাকা- সেই নদীগুলো আজকেমন আছে ? কেমন আছে বৃক্ষগুলো ? ওরা বেঁচে আছে কি ?যুদ্ধাহত জীবনের গান গেয়ে সাদেক আলি একহাত দিয়ে একতারা বাজান। কেউ তাঁকেদু'টো টাকা দেয়। কেউ দেয় না। তারপরও এই আখাউড়া জংশনই তাঁর প্রিয় চারণভূমি।ট্রেন আসে- ট্রেন যায়। তিনি যাত্রীদের মুখের দিকে তাকিয়ে তাদেরস্বাধীনতা উপভোগ করেন কয়েকবিন্দু অশ্রুর আলোতে।
                    
