কি লিখবো , কেন লিখবো




 
                        কখনো কখনো ভাবি কি লিখবো ! কেন লিখবো ! আমি তো জেনারেল নই।
আমার নেই কোনো বিবিধ বিবরণ । কিংবা ত্রাণকর্তা হবার খায়েশ।বড়জোর
কিছু বিষয় নিয়ে আলোচনা করতে পারি।
আমার কথা শুনবেই বা কে ! তারচেয়ে আকাশের পানে তাকিয়ে তাকিয়ে 
আত্মগান লেখা ভালো। ভালো, কোনো রাজপথের মিশেল পাথরচূর্ণের সাথে
সমান্তরাল হেঁটে যাওয়া।
অথবা কোনো বিধবা গাছের ছায়ায় জিরিয়ে নিতে নিতে তৈরি করে নেয়া
আরেকটি কবিতার প্লট। আবাহনে মত্ত ঝড়ের শরীর ছুঁয়ে উচ্চকন্ঠে বলা,
আমি লেখক হতে চাইনি। প্রকৃতিই আমাকে দিয়ে লিখিয়ে নিয়েছে কিছু 
নির্মম শব্দাবলী !


                    সর্বশেষ এডিট : ০৫ ই ফেব্রুয়ারি, ২০০৯  সকাল ১০:১৫                

