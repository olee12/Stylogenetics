উড়ে যাওয়া পাখির পালক




 
                        জানি এই বুক কখনওই স্পর্শ করবে না বুকের কিরণ । তবুবলি , ভালোবাসা থাক । বলা না ই বা হলো , অনেক গোপনচিত্রবাঁকের বয়ান, অথবা নির্ঝর রাতের সাথে মিশে থাকার স্পৃহা।জানি দেখা হবে না এই ভিটের বৃত্ত । এই মাটিমন্ত্রের ঘ্রাণ নিয়ে,বলা হবে না , আমি এর উত্তরাধিকারী । তবু স্বপ্নগুলো থাক, বিচিত্রঘুমের গহীনে। জাগবো বলে , সাজিয়ে রাখা হোক শিয়রের ঘড়িকন্ঠ।জানি হবে না অনেক কিছুই । উড়ে যাওয়া পাখির পালক আঁকড়ে ধরেই হবে বেঁচে থাকা । এই এপ্রিলের পড়ন্ত দুপুর লিখে রাখবে নাম,পাখি ও প্রাণের । আহা ! প্রেমের বিধান - পাতা হয়ে উড়বে তুমিও !জানি পড়া হবে এই পৃষ্টার অক্ষর। তবু চেয়ে থাকবো । দেখবো তোমাররূপ, রূপকল্প ,রঙের বসতি । পালকের বিদগ্ধ দরদে মিশে গিয়ে আমিওখুঁজবো , তোমার অস্তিত্ব । ছিলে তো বটেই , মরমের পঞ্চস্বরে - পাশে । ছবি - শারাদ বওদেকার 

