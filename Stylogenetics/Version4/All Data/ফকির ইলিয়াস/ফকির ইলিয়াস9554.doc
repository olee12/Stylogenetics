দ্বৈত সড়কের ছায়া




 
                        তোমাকে মৃত্যুর কথা বললেই হেসে ওঠো । আর বলো ,' ঘুমুতেপারিনা দীর্ঘরাত । হাতের দিকে তাকিয়ে চাঁদ দেখি । দেখি আলোরযাওয়া আসা ।' আমার যাওয়া আসায় বিশ্বাস খুব। না গেলে কী ফিরে আসা হয় ! এই বিনয় নিয়ে বিনয় মজুমদার যেদিন বিদায় নিলেন , সেদিনওআকাশে চাঁদ ছিল। সড়কের ছায়া এসে পড়েছিল নন্দিতার বলিষ্টবাহুতে । 'সড়কের ছায়া' - কথাটি এজন্য বললাম , কারণ সড়কআমাদেরকে ঘরে পৌঁছে দিয়েছিল বিনম্র জোসনায়।তোমাকে ভালোবাসার কথা বললেই কেঁদে ওঠো । আর বলো, 'এমনবৃষ্টির ঘোর আমাকে কখনও ই আচ্ছন্ন করেনি ! তবে কী অশ্রুও মেঘেরমনন ! 'আমি বৃষ্টিকেই বেশী বিশ্বাস করি । ধুয়ে দেয়া ফুলের সকাল দেখে জেনেযাই , গতরাতে বৃষ্টি হয়েছে খুব । আর তুমিও কেঁদেছো ..........এই বারান্দাবিভায় ।আর আমি সড়কের হাতে হাত রেখে অন্ধপাখির মতো খুঁজেছি গন্তব্য,সেইসব কান্নার ছায়ায় । 

