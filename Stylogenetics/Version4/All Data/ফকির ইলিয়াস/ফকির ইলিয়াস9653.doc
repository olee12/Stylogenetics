পরিণত পালকের ভিড়ে




 
                        থেকে যাও হে অগ্নি , ঈশানের রূপ
আমি আবারও জলের নিশ্চুপ
রেখা করে যাবো পরখ। বিনয়ে
করে যাবো ঢেউয়ের প্রণয় বন্দনা , সয়ে
সমূহ উত্তাপ। কিছু আলো ঢেলে
দিয়ে ভাসাবো নিজেকে, জলে
নেমে ভেজাবো পাঁজর
আর উত্তরের বাঁকে ডুবে যাওয়া অষ্টম প্রহর।
 থেকে যাও হে বৃষ্টি , পরিণত পালকের ভিড়ে
তোমার প্রতিমা দেখে ফিরবে নীড়ে
পাখিরাও প্রবল প্রতাপে
আমি তার সাক্ষী থেকে খুঁজে নেবো সুখ , সূর্যঅনুতাপে।
 ছবি- হেনরী ক্রুজ মন্টাস

                    সর্বশেষ এডিট : ১০ ই ফেব্রুয়ারি, ২০১০  রাত ৮:৫৯                

