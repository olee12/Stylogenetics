ভোরবালিকার মন




 
সূর্যেরা পরখ করতে পারে ভোরবালিকাদের মন। যে মন বিচ্ছেদ পুষে,যে হাড় লিখে রাখে বেদনার বৃন্ত- একদা সেই স্মৃতির কাছেই ফিরেযেতে রাতের তারাও অনুসরণ করেছিল একই পথ - একই নামতার গতি।আমি সূর্যের মুখোমুখি হেঁটে যেতে যেতে সেই বালিকার দুঃখগুচ্ছ দেখেছি।দেখেছি- একটা নীলসালু গায়ে দিয়ে কবি বসে আছেন তার অনাথকবিতার পাশে। আর ডাক দিয়ে বলছেন-একদিন আমরাই জয়ী হবো,মানুষ !এরপর থেকে আমি সকল দুঃখকে বিসর্জন দিয়েছি প্রতিবেশি বাসিয়া নদীতে।যে গাঙে একদিন ভরা জোয়ার ছিল- তার বুকে ধূসর চর দেখে, আমিজেনে গেছি একদিন ভুলের উজানে উঁকি দেয় পাখির পাঁজর, যে পাঁজরকোনোদিনই স্পর্শ করা যায় না। 
                    
