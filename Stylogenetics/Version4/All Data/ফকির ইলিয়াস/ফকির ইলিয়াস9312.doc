ক্ষমতা ফিরে যাচ্ছে পুরনো বলয়ে !




 
                        অবশেষে নির্বাচনের তারিখ ঘোষিত হলো। ১৮ ডিসেম্বর সংসদ নির্বাচন। ২৪ ও ২৮ উপজেলা নির্বাচন। চ্যানেল আই তে দেখলাম
দুনেত্রী এই সংবাদে মোটামোটি আশ্বস্থ । তারা সংলাপে ও নাকি বসছেন। ব্যা: রফিক উল হক এ বিষয়ে বেশ দৃঢ়তা দেখাচ্ছেন । ফলাফল কি হবে, তা দেখার বিষয়। 
তবে এটা নিশ্চিত- দুনেত্রী চাইছেন, ক্ষমতা নিজেদের মাঝে রাখতে 
হবে। কামড়া -কামড়ি করা যাবে পরে। পটপরিবর্তনের পর। কিন্তু 
কথা হচ্ছে , ওয়ান - ইলেভেন তো আবারও আসতে পারে বাংলাদেশে!
 রাজনীতিতে প্রতিদিন নতুন নতুন ঘটনা ঘটছে। তারেক রহমানের মুক্তির পর খালেদা জিয়ার জামিনও সম্পন্ন হলো। এখন চলছে শেখ
হাসিনা কে স্থায়ী মুক্তি দেবার প্রক্রিয়া । 
ওয়াশিংটন সফররত উপদেষ্টা ড হোসেন জিল্লুর রহমান , শেখ হাসিনার সাথে বৈঠক করবেন বলেও শোনা যাচ্ছে। নির্বাচনে অংশগ্রহনের মাধ্যমে দু দলের আটক নেতাদের মুক্তির বিষয়টিও নিশ্চিত হতে যাচ্ছে ! 
ক্ষমতা পুরনো বলয়ে ফিরিয়ে দেয়ার প্রক্রিয়া চলছে নাকি নতুন ওয়ান-ইলেভেন আনার ফন্দি হচ্ছে , তা এ মুহুর্তে বলা মুশকিল। একটি
কথা প্রায় নিশ্চিত , 
১। তত্ত্বাবধায়ক সরকার প্রথা চিরতরে মুছে ফেলা 
২। জেনারেলদের ক্ষমতা কেটে-ছেটে সাইজ করা
এই দুটি বিষয়ে দুই নেত্রী একমত হয়ে যাবার একটা সম্ভাবনা ঝিলিক দিচ্ছে !
 

                    সর্বশেষ এডিট : ২০ শে সেপ্টেম্বর, ২০০৮  রাত ১১:০২                

