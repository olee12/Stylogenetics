জোনাক রহস্য




 
                        কৃষ্ণপক্ষের রাতকে খুঁজতে গিয়েই খুঁজে পেয়েছিলাম
মুগ্ধ জোনাক রহস্য। হাওরের থৈ থৈ ধ্বনি ,প্রাণখোলা 
নৌকার পাটাতনে জলন্ত মশাল,নিমিষেই বলে দিয়েছিল
আমাদের সহজ গন্তব্য , রিমঝিম শব্দের নিগুঢ় অন্বেষা।
 শব্দই ছিল আমাদের প্রাণ । তোমার বাড়ন্ত বুকের পেশী
ছুঁয়ে জেনেছিলাম শাপলারা কি গরিমা নিয়ে ফুটে থাকে
জলের ভাসানে। ভোর কাঁপিয়ে সূর্য উঠবে বলে, কতো 
মমতায় চাঁদ খায় চুমু সবটুকু কামের নির্লজ্জ গোপনে।
 

                    সর্বশেষ এডিট : ০৬ ই ডিসেম্বর, ২০০৭  সকাল ৯:৫০                

