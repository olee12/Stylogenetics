দর্শনের দ্বিতীয় দুয়ার




 
                        একটা পথ ছিল আমার । ফেরা ও ফেরারী শব্দ
দুটির সাথে পরিচিত হবার। অথবা কোনো বয়স্ক
বেদনার কাছ থেকে নিয়ে মাসিক ভাতা , চালিয়ে
যাওয়া জীবনপ্রবাহ। আমি কোনোটাই গ্রহণ করিনি।
তার'চে একটা বাঁশি হাতে নির্বাক বসে থেকেছি 
পথের ধারে। একটা সূর্য ওঠার সহগামী হবো বলে।
 একটা দুয়ার ছিল আমার। পালিয়ে যাবার কিংবা অন্য
কোনো ছায়াকে জড়িয়ে, থেকে যাবার তোমাদের শহরে।
আমি পলায়নপর অথবা পরগাছা হতে চাইনি,কোনোটাই।
 আর দুটো চক্ষু ছিল আমার। কিছুই দেখবো না বলে
প্রতিজ্ঞার পরতে সাজিয়ে নীল গোলাপের উষ্ণ পাপড়ি
তারপর চোখ খুলে তাকিয়ে দেখেছি ,আমার বুকের 
বহ্নিবৈশ্যতা, ভিজে গেছে শরণার্থী শিশিরে। যেভাবে
আবার জাগবে বলে বৃহস্পতির চাঁদ
বিরহের চারপাশ পরিভ্রমণ করে।
 ছবি- রব কয়েডজিক

                    সর্বশেষ এডিট : ০৯ ই নভেম্বর, ২০০৯  রাত ১২:২৮                

