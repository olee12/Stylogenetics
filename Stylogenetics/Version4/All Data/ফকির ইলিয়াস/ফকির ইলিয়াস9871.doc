ভাঁজবিধান




 
                        তুমি যখন আমাকে স্পর্শ করতে চাইলে তখন
আমার শবদেহ বহন করে নিয়ে যাচ্ছে চারটি
শালিক । একটা পোড়া সূর্য চেয়ে আছে আমার
মুখের দিকে ; ঠিক যেভাবে আশ্বিনের অপেক্ষায়
থাকে নদী । কিংবা আবার জাগবে বলে মধ্যরাতের
তারা খুঁজে নিগুঢ় আঁধারের সান্নিধ্য, দক্ষিনা আকাশে।
 সকল ছোঁয়া জীবনকে শিহরিত করতে পারে না। সব
ক'টি ভাঁজ রেখে যেতে পারে নিজস্ব পরিচিহ্ন। হয়তো
বা তাই একটা জনম গেলো, আমাকে স্পর্শ করা হলো
না তোমার । যখন চেয়েছো ছুঁতে, তখন একটি তপ্ত
দেয়াল ক্রমশ: আমাকে করছে আড়াল অন্য দ্বীপান্তরে !


                    সর্বশেষ এডিট : ০৪ ঠা এপ্রিল, ২০০৯  সকাল ৯:৫০                

