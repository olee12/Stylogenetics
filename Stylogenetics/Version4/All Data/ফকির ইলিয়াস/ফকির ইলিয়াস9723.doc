প্রান্তিক পক্ষশক্তি




 
আমিও অনেকটা টিপসই জানা মানুষ। বৃদ্ধাঙুলের রেখায় যে কালো কালিলেগে থাকে তার দিকে তাকিয়ে চিনি আঁধারের পরিচয়। জানি,নিরক্ষরনদীদের জন্মঠিকানা। পাহাড়ের আত্মদানের ইতিহাস।চূড়ার অতীত জীবনী।যারা কিছুই জানে না বলে দাবী করে, তারা কিছুটা হলেও জানে গৃহপ্রবেশেরকৌশল। আমি এ বিশ্বাস স্থাপন করেছি পাতাদের হাতে হাত রেখে।দক্ষিণেরমৃদুহাওয়ায় নিঃশ্বাস নিতে নিতে তাকিয়েছি দূরের সমুদ্রপাথরের দিকে।অবেলায়।আমি কী কখনও বেলাচিহ্নের পূজারি ছিলাম!কখনও কী চেয়েছি একহাতেখুলে দেখতে তোমার দেয়া ঘামে ভেজা প্রেমপত্র ! অথবা রুমালের ছায়াপাচার করে আমি কী চেয়েছি, গড়ে তুলতে ভোগের লাল-নীল দালান !কেউ আমার পক্ষে দাঁড়াক, তা আমার কাম্য ছিল না। আমার কন্ঠে—কন্ঠ মিলিয়ে সুর তুলে উড়ে যাক কোনও হলদে পাখি, তা-ও চাই নিআমি।তারপরও আমার পক্ষে দাঁড়িয়েছিল চাঁদ আর তার প্রতিবেশিরা।:: নিউইয়র্ক॥ ৩০ ডিসেম্বর ২০১৪ ::

