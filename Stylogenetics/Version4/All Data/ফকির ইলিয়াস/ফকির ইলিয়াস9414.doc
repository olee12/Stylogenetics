জন্মের অধিক যদি




 
                        জন্মের অধিক যদি থাকে কোনো অমর বিস্ময়সবুজের পুস্পকোষে আলোরেখা ঢেউ তুলে বলেএ মাটির স্মৃতিভূমে তাঁর ছায়া দীপ হয়ে জ্বলেএখনো আকাশ নুয়ে বলে জয় - বাংলার জয়।লগ্ন রোদের মন পোড়ে , আর পোড়ায় আষাঢ়পরিচয় খুঁজে খুঁজে নদী যায় দক্ষিণের বনেফিরে এলে দেখা হবে মানচিত্রে, গ্রহের মৈথুনেবুকের উত্তাপে বাড়া উদ্ভাসিত প্রজন্মের হাড়।ঋতুর বৈচিত্র্যে লেখা যে জীবন মানুষের গানেভরে ওঠে প্রতিদিন সুখে-দু:খে খাল বিল মাঠেধানের রোপণে আর শিশুদের প্রিয় শব্দপাঠেস্বপ্ন স্বাধীন হাওয়া বয় ধীরে , মেঘ -প্রাণে প্রানে।যে নাম থেকেই যাবে বাংলায় , গোটা বিশ্বলোকে'মুজিব' 'মুজিব' বলে মুক্তিকামী মানুষের ডাকে।

