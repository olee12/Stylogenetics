তাও তে চিং গ্রন্থের প্রথম চরণ




 
                        তাও তে চিং গ্রন্থের প্রথম চরণ
 তাও এর পথ কোন বাঁধা পথ নয় ...
   লাওৎ-সে রচিত “তাও তে চিং” গ্রন্থে সব মিলিয়ে রয়েছে ৮১টি ছোট ছোট কবিতা।
একালের পাঠকের কথা ভেবে আমি কেবল নির্বাচিত অংশটুকু তুলে ধরছি । আমরা প্রতিদিন অল্প অল্প করে পাঠ করব প্রাচীন চিনের এই মহৎ গ্রন্থটি, আমাদের মগজে ঢোকাব পরমজ্ঞান; তারপরে দেখব আমরা নির্লিপ্ত হয়ে উঠতে পারি কিনা।
প্রাচীন এই মহাগ্রন্থের কোনও আয়াতের ব্যাখ্যা আমি করব না । কেননা, আপনি সহজেই লাওৎ-সের হৃদয় থেকে উচ্চারিত বক্তব্যসমূহ  উপলব্দি করতে পারবেন। মুগ্ধ হয়ে যাবেন। 
এবার শুরু করা যাক।
 ২.
 পরমজ্ঞান যিনি লাভ করেছেন
ব্যস্ত না হয়েই
কাজ তিনি সাঙ্গ করেন।
বিণা বাক্যব্যয়ে শিক্ষা দান করেন।
দশহাজার প্রাণির মধ্যেই (মানে সবার মধ্যেই) তাঁর কাজ,
তিনি এদের উপেক্ষা করেন না।
এদের বাঁচিয়ে তোলেন,
কিন্তু, নিজের জন্য দাবী করেন না।
তিনি কাজ করেন; কিন্তু নির্ভর করেন না।
নির্ভর করেন না বলেই তিনি কাজ ছাড়েন না।
 ৩
 ক্ষমতার পূজা যদি বন্ধ হয়,
মানুষের হানাহানি তবে শেষ হবে।
 যে জিনিষ সহজে মেলে না,
তার চাহিদা যদি না থাকে,
মানুষ তবে আর ডাকাত হবে না।
আকাঙ্খার জিনিষটি যদি না দেখে,
তবে মানুষের মন অশান্ত হবে না।
 যে পরমজ্ঞান লাভ করেছে
সে যখন দেশের কর্ণধার,
তখন মানুষের মন সে করে তুলে শূন্য
শুধু পেটটি রাখে ভরিয়ে
সঙ্কল্পকে করে দূর্বল
কিন্তু হাড় করে শক্ত।
মানুষকে করে তোলে জ্ঞানহীন আকাঙ্খাহীন।
 যে বুদ্ধিমান, সে তখন কাজ করতে সাহস পায় না।
 যে বিণা কাজে কাজ সারে
তার হাতে অগোছালো  কিছুই থাকে না।
 আজ এ পর্যন্তই।
 বইটির বাংলা অনুবাদ করেছেন-অমিতেন্দ্রনাথ ঠাকুর।
বাংলাদেশে প্রকাশক-অস্ট্রিক আর্যু।
প্রকাশনা- বাঙলা।


                    সর্বশেষ এডিট : ২৭ শে সেপ্টেম্বর, ২০০৯  সকাল ৯:৩১                

