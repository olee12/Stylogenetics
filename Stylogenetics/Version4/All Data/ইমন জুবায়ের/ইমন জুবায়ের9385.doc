চিকিৎসাবিদ্যার  দেবতা  এসক্লেপিয়াস



  এসক্লেপিয়াস । গ্রিক চিকিৎসক হিপপোক্রাটেসকে চিকিৎসাবিদ্যার জনক ধরা হলেও তাঁর আগেও আরও একজনের নাম পাওয়া যায়। তিনি হলেন এসক্লেপিয়াস। ইলিয়াদে  হোমার এঁকে একজন দক্ষ চিকিৎসক বলে  উল্লেখ করেছেন। এঁর দুই ছেলেও চিকিৎসক ছিলেন। এঁদের নাম যথাক্রমে  ম্যাকহাওন এবং পোডালিরিয়াস । এরা ট্রয় নগরে বাস করতেন। 
        প্রাচীন মুদ্রায় এসক্লেপিয়াস ।
  পরবর্তীকালে  গ্রিক জগতে এসক্লেপিয়াস একজন বীরের মর্যাদা লাভ করেন। ক্রমান্বয়ে তাঁকে দেবতার মর্যাদাও দেওয়া হয়। লোকে বিশ্বাস করত: এসক্লেপিয়াস হলেন দেবতা অ্যাপোলোর পুত্র। দেবতা অ্যাপোলো আরগ্য, সত্য ও ভবিষ্যৎবাণীর দেবতা। 
   এসক্লেপিয়াস।
 সেন্টাউর চিরন ছিলেন প্রাচীন গ্রিসের একজন প্রজ্ঞাবান ব্যক্তি।  এসক্লেপিয়াস  তাঁর কাছেই  চিকিৎসাবিদ্যার জ্ঞানলাভ করেছিলেন। এতে জিউস নাকি ভয় পেয়ে গিয়েছিলেন। জিউস ভাবলেন:  এসক্লেপিয়াস পৃথিবীর সব মানুষকে অমর করে ফেলবে। তিনি  এসক্লেপিয়াস কে বজ্রপাতে নিহত করলেন। সেই বজ্র তৈরি করেছিল সাইক্লপস। অ্যাপোলো আবার সাইক্লপস কে হত্যা করলেন। 
   থেসালির মানচিত্র। এসক্লেপিয়াস গোষ্ঠীর উত্থান হয়েছিল থেসালি তে। থেসালি থেকেই এসক্লেপিয়াস উপাসনা  গ্রিসের নানা জায়গায় ছড়িয়ে পড়েছিল।
   এপিডাওরাস-এর মানচিত্র। দক্ষিণ গ্রিসের একটি জায়গার নাম এপিডাওরাস। এককালে সেখানে অনেকগুলি উপাসনালয় ছিল। গ্রিসের অসুস্থ লোকজন এসব উপাসনালয়ে এসে ঘুমাত। কেননা, মনে করা হত যে দেবতা এসক্লেপিয়াস স্বপ্নে দেখা দিয়ে অসুস্থ মানুষকে সুস্থ করেন। একে বলা হয়   Asclepian incubation.      মানচিত্রে রোমান সভ্যতা। ২৯৩ খ্রিস্টপূর্বে এসক্লেপিয়াস মতবাদ রোমে পৌঁছোয়। রোমের জনগন আরগ্য লাভের আশায়  এসক্লেপিয়াস  কে উপাসনা করে।
   এসক্লেপিয়াস এর দীর্ঘ আলখাল্লা পরিহিত দাঁড়ানো প্রতিমূর্তি কল্পনা করা হয়েছে। খোলা বুক, হাতের ছড়িতে সাপ জড়ানো। 
   এই সাপ জড়ানো ছড়িই ঔষধের প্রকৃত প্রতীক। 
   এসক্লেপিয়াস। আমাদের সময়ে।
   Asclepias নামের  উদ্ভিদ; এই উদ্ভিদের নামকরণ করা হয়েছে  এসক্লেপিয়াস এর নামে; বলাবাহুল্য এসব  উদ্ভিদের রয়েছে   ঔষধি গুণাগুণ ।
  তথ্যসূত্র: 
 কারা রজার সম্পাদিত ‘দি হানড্রেড মোস্ট ইনফ্লয়েনশিয়াল সাইনটিস্ট অভ অল টাইম’


                    সর্বশেষ এডিট : ২১ শে সেপ্টেম্বর, ২০১০  সকাল ৯:৫৩                

