বারাক হোসেন ওবামা_ লঙ্কার রাজা_



  মার্কিন প্রেসিডেন্ট বারাক হোসেন ওবামা। লোকটা অসাধারণ বাগ্মী- অর্থাৎ অত্যন্ত আকর্ষনীয় ভঙ্গিতে  কথা বলতে পারেন এই ভদ্রলোকটি। যেমন-ধরুন, সিগারেট পান করা যতই ক্ষতিকর হোক না কেন- অবলীলায় সিগারেট পানের ভালো দিকগুলি চমৎকার যুক্তি সহকারে উপস্থাপন করে বারাক ওবামা দর্শকশ্রোতাদের মুগ্ধ করে দিতে পারেন।  
 বারাক হোসেন ওবামার বিজয়ে যখন সারাবিশ্ব পরিবর্তনের আশায় উৎফুল্ল হয়ে উঠেছিল- সাম্রাজ্যবাদ তখন মুচকি হেসেছিল। কারণ, কৃষ্ণাঙ্গ মুসলিম প্রেসিডেন্টের মাধ্যমে সাম্রাজ্যবাদ ঠিকই তার উদ্দেশ হাসিল করে নিচ্ছে । কথাটা এই জন্য বলা যে - ইরাক ও আফগানিস্থানে যুদ্ধব্যয় মেটাতে মার্কিন কংগ্রেসের কাছে সম্প্রতি ৮৩.৪ বিলিয়ন ডলারের তহবিল চেয়েছেন মার্কিন প্রেসিডেন্ট বারাক হোসেন ওবামা । এই পরিমান অর্থের তহবিল যদি পাশ হয় তাহলে ২০০১ সালে শুরু হওয়া এ যুদ্ধের ব্যয় ১ ট্রিলিয়নে উন্নিত হবে। অথচ, ওবামা তাঁর নির্বাচনি প্রচারণায় ইরাক যুদ্ধের বিরুদ্ধে তীব্র সমালোচনা করেছিলেন। (অবশ্য তিনি বলেছিলেন ইরাকের বদলে আক্রমন করা উচিত ছিল ইরান!) আমাদের দেশে একটি কথা প্রচলিত আছে। যে যায় লঙ্কায়; সে হয় রাবণ। এই কথার মানে হল; লঙ্কার রাজা রাবণ অতিশয় দুর্বৃত্ত ছিল -তো লঙ্কার সিংহাসনে যে-ই বসুক- সে দুর্বৃত্তপনা করবেই।
বারাক হোসেন ওবামার সাম্প্রতিক কর্মকান্ডে তাই মনে হচ্ছে। এখন তিনি লঙ্কার রাজার ভূমিকায় অভিনয় করছেন। অবশ্যই-সাম্রাজ্যবাদের নির্দেশে।
 

                    সর্বশেষ এডিট : ০১ লা অক্টোবর, ২০০৯  রাত ১:০০                

