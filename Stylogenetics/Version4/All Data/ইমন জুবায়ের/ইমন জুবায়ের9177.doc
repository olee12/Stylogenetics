কবিতা থেকে গান_ অপলাপ




 
                        দীর্ঘ রাত জাগে চোখের গভীরে
দেওয়ালে কার ছায়া কাঁপে
যদিও এই রাত এক প্রবল প্রতিপক্ষ 
তোমার অপসৃত মুখে ওঠে ঢেউ 
 জানালার আলো ছেড়ে ঘরে যাও
ওখানে অন্ধকারে মুখ লুকাও
বিক্ষত বুকে কারও স্পর্শ পাবে বলে ...
 গভীর অন্ধকার থেকে এসে 
তোমার আলোকিত ঘরে 
তোমাকে পাইনি বলে চলে যাচ্ছি 
আরও গভীর আঁধারে ...
 জানালার আলো ছেড়ে ঘরে যাও
ওখানে অন্ধকারে মুখ লুকাও
বিক্ষত বুকে কারও স্পর্শ পাবে বলে ...
 এই কবিতার শিরোনাম: অপলাপ। অপলাপ মানে,  মিথ্যা ভাষণ। এই কবিতার শিরোনাম অপলাপ কেন? মানে এই কবিতার শিরোনাম কেন মিথ্যা ভাষণ? কবিতার শিরোনাম এই কারণে মিথ্যা ভাষণ যে ...তবে এটুকু বলতে পারি: 
 গভীর অন্ধকার থেকে এসে 
তোমার আলোকিত ঘরে 
তোমাকে পাইনি বলে চলে যাচ্ছি 
আরও গভীর আঁধারে ...
 এই কথাগুলি রবীন্দ্রনাথের একটি বাণীর বিকল্প রুপ বলা যায়:
 কেন বাণী তব নাহি শুনি নাথ হে
অন্ধজনে নয়ন দিয়ে অন্ধকালে ফেলিলে ...
 অপলাপ কবিতাটি বা গানটি প্রেমের বা বিরহের নয়। তীব্র এক "ম্যাটাফিজিকাল এংজাইটি" থেকে লিখেছি -যে কারণে কথাগুলি ক্রোধের ...তার কারণ  ... কেন বাণী তব নাহি শুনি নাথ হে/অন্ধজনে নয়ন দিয়ে অন্ধকালে ফেলিলে ...জগতে বেঁচে থেকে জগতের জগৎকর্তাকে না দেখে না চেনা একটি মিথ্যে ভাষণ নয় কি?
    কবিতাটি গানে উর্ত্তীণ করল জন। কবিতার থিম নিয়ে আমাদের মধ্যে দীর্ঘ বৈঠক হয়নি। এখানেই আশ্চর্য হতে হয়।  সিনিয়ার বলে আমি ওকে দীর্ঘ অহেতুক দার্শনিক লেকচার দিইনি। জন যা বোঝার বুঝে গেছিল ...   প্রচন্ড ক্রোধ টের পেলাম কম্পোজিশনে। বিস্ময়কর সৃজনশীলতাও টের পেলাম মিউজিক্যাল কম্পোজিশনে; টের পেলাম গানের পৃথিবীতে  খুলে দিচ্ছে নতুন এক পথ ...
  অডিও লিঙ্ক 
 http://www.mediafire.com/?dzzonjjtkju   ঠিক সেভাবে অপলাপ এর মিউজিক ভিডিও আজও হয়নি, তবে ব্ল্যাক এর একজন ফ্যান (তানভীর) চমৎকার একটি কাজ করেছে অপলাপ নিয়ে ...
   উৎসর্গ: হাসান মাহাবুব। 
 

                    সর্বশেষ এডিট : ০১ লা ডিসেম্বর, ২০০৯  রাত ৯:০১                

