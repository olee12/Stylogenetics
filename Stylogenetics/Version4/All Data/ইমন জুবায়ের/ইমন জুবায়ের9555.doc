Gnostic সংঘের ইতিবৃত্ত



 সময়টা খ্রিষ্টীয় প্রথম শতকের মাঝামাঝি। যিশু সদ্য ক্রশবিদ্ধ হয়েছেন। ফিলিস্তিনের যিশুভক্তেরা যিশুর বাণী আঁকড়ে ধরে ক্রদ্ধ রোমান শাসকদের কোপদৃষ্টি এড়িয়ে চলছে;  সাধু পল (৩-৬২ খ্রিস্টাব্দ) খ্রিস্টীয় মতবাদের নতুন ব্যাখ্যা করছেন-যে ব্যাখ্যা পরবর্তী শতকে খ্রিস্টধর্ম নামে পরিচিত হয়ে উঠবে। এ রকম একটা সময়ে মিশরসহ মধ্যপ্রাচ্যের  একটি বিশেষ সাধু সম্প্রদায় এই দাবী করে বসল যে; “যিশু যা বলতে চেয়েছেন তা কেবল তারাই বুঝতে পেরেছে, অন্যরা কেউ যিশুর বাণীর মর্মার্থ উপলব্দি করতে ব্যর্থ হয়েছে।” পরবর্তীকালে খ্রিস্টধর্মের ইতিহাসে এরাই নোসটিক (  Gnostic)  নামে পরিচিত হয়ে ওঠে।  খ্রিষ্টীয় যাজকগন অবশ্য এদের বলল: উৎপথগামী বা খারেজি। তা সত্ত্বেও খ্রিস্টীয় প্রথম শতক আর ২য় শতকে Gnosticism  বা জ্ঞানবাদী মরমীবাদের বিকাশ অব্যাহত থাকে। তবে পরবর্তী ১৮০০ বছর নোসটিকদের সম্বন্ধে তেমন কিছু জানা যায়নি। ১৯৪৫ সালে মিশরের নাগ হামাদিতে প্রাপ্ত ‘কৌডিসীজ’ বা প্রাচীন গ্রন্থাদির পান্ডুলিপি আবিস্কারের ফলে জানা যায় যে- খ্রিষ্টীয় প্রথম ও দ্বিতীয় শতকের একটি আধ্যাত্মিক গোষ্ঠী জ্ঞানবাদী (নোসটিক) মরমী দর্শন প্রচার করেছিল যে মরমীদর্শনের বৈশিষ্ট্যে ছিল বিস্ময়করভাবে স্বতন্ত্র।  মিশরের নাগ হামাদিতে প্রাপ্ত ‘কৌডিসীজ’ বা প্রাচীন গ্রন্থাদির পান্ডুলিপি; দ্য বুক অভ টমাস, দ্য গসপেল অ্যাকডিং টু ম্যারি মাগদেলেন , দ্য হাইপোসটাসিস অভ দি আরক্রোনস, থান্ডার, পারফেক্ট মাইন্ড। এসব গ্রন্থকে ডেডে সি স্ক্রোলও বলে।  নোসটিক মরমী দর্শনের ভিত্তি ছিল মূলত গ্রিক ধ্যানধারণা; অবশ্য  এর সঙ্গে পারস্য ও প্যাগান (পৌত্তলিক)  চিন্তাচেতনার মিশ্রণ ঘটেঠে। নোসটিক মরমী দর্শনের ভারতীয় দর্শনের কিছু সিদ্ধান্ত খুঁজে পাওয়া যায়।  তার কারণ আছে। নোসটিক ভাবনার সূত্রপাত হেলেনসম্ভূত (হেলেনিস্টিক এজ ) কালে।  খ্রিস্টপূর্ব ৪র্থ থেকে প্রথম অবধি সময়কাল হেলেনিস্টিক এজ নামে পরিচিত। সম্রাট আলেকজান্দারের পারস্য জয় দিয়ে যে সময়কালের শুরু এবং রোমান সভ্যতার গ্রিকরাজ্যসমূহ দখলের মাধ্যমে যে সময়কালের সমাপ্তি।  এই সময়কালে প্রাচ্যসংস্কৃতির সঙ্গে পাশ্চাত্যের মেলবন্ধন ঘটেছিল; এবং প্রাচ্যও পাশ্চাত্যের ধ্যানধারণা লাভ করেছিল। এশিয়া মাইনরের (বর্তমান তুরস্ক) পারগামাম,  মিশরের আলেকজান্দ্রিয়া  প্রভৃতি হেলেনিস্টিক  নগরগুলির শিক্ষিত মহলে ভারতীয় দর্শনের চর্চা হত। খ্রিস্টীয় ২য় শতকের নোসটিক মরমী দর্শনের একজন প্রবত্তা ভালেনটিনাস জন্মেছিলেন মিশরে এবং পড়ালেখা করেছিলেন আলেকজান্দ্রিয়ায়।  নোসটিক ধর্মতাত্ত্বিক ভালেনটিনাস (১০০-১৬০ খ্রিস্টাব্দ) বিখ্যাত হয়েছিলেন। রোমে তাঁর আখড়া গড়েছিলেন। এ লেখায় যাযা বলা হবে তার অধিকাংশই ভালেনটিনাস এর মতবাদ। যেমন, খ্রিস্টানরা যে ঈশ্বর মানে সে আসলে হীন বা Demiurge ...কারণ সে ঈশ্বরও সৃষ্ট; তাকে সৃষ্টি করেছেন পরমপুরুষ, যাকে জানা যায় না তবে তার ভিতরে লীন হওয়া যায়। বলছিলাম। নোসটিক ভাবনার সূত্রপাত হেলেনসম্ভূত (হেলেনিস্টিক এজ ) কালে। যে কালে প্রাচ্যসংস্কৃতির সঙ্গে পাশ্চাত্যের মেলবন্ধন ঘটেছিল। কাজেই, বৌদ্ধধর্মের মতো নোসটিক মতবাদের মূলেও রয়েছে অভিন্ন ধারণা। জগৎ দুঃখময়। নোসটিক ধর্মতাত্ত্বিক ভালেনটিনাস মনে করতেন সর্বগ্রাসী জীবন নিজেকে পুষ্ট করতে একে অন্যকে গ্রাস করে -এভাবে একে অন্যের ওপর চাপিয়ে দেয় মৃত্যু ও ধ্বংসের বিভীষিকা। এমন কী তৃণভোজী পশুও উদ্ভিদের প্রাণ নাশ করে। এর ওপর রয়েছে প্রাকৃতিক ধ্বংসলীলা। ঝড়জল, ভূমিকম্প, অনাবৃষ্টি। মানুষ এসব ভয়ংকর প্রাকৃতিক দুর্যোগ সম্বন্ধে সচেতন। জগতে তার নিজেকে আগন্তক মনে হয়।  নসটিকরা নিছক বাহ্যিক ধর্মাচরণের তুলনায়  gnosis এর ওপর গুরুত্ব দেয়।বলছিলম। নোসটিক মরমী দর্শনের ভিত্তি ছিল মূলত গ্রিক ধ্যানধারণা । নোসিস অর্থ: “জ্ঞানের প্রত্যক্ষ অভিজ্ঞতা।” (দ্র. ইনস্টিটিউ ফর নোসটিক স্টাডিজ:  প্রণীত দি নোসটিক হ্যান্ডবুক। পৃষ্ঠা; ৫) ঈশ্বরের নির্যাস বা ঈশ্বরের প্রকৃতসরূপের অভিজ্ঞতাই নোসটিসিজম।  ঈশ্বরের প্রত্যক্ষ অর্ন্তগত জ্ঞানই নোসিস। নোসটিক শব্দটি গ্রিক । এর অর্থ জানা বা ‘টু নো।’ দু’ধরনের জ্ঞানের কথা বলতেন গ্রিকরা। (১) প্রত্যক্ষ জ্ঞান। (২) পরোক্ষ জ্ঞান। পরোক্ষ জ্ঞানের উদাহরণ হল: তাজমহল ভারতের অপূর্ব কীর্তি। আর, প্রত্যক্ষ জ্ঞানের উদাহরণ হল: গত মাসে তাজমহল দেখে এলাম। এই প্রত্যক্ষ জ্ঞান হল নোসিস-এর  বৈশিষ্ট্য  ।সুইস মনোবিদ কার্ল গুস্তাফ ইয়ূং (১৮৭৫/১৯৬১)। ইনি নিজেকে নোসটিক ভাবতেন। তাঁকে একবার জিজ্ঞেস করা হয়েছিল- আপনি এখনও ঈশ্বর বিশ্বাস করেন কিনা। উত্তরে ইয়ূং বলেছিলেন,...‘আই কুড নট সে আই বিলিভ। আই নো।’ ইয়ূং এরকম বলেছিলেন। কেননা,  প্রত্যক্ষ জ্ঞান হল নোসিস-এর  বৈশিষ্ট্য  ।এবার নোসটিক মতবাদের উদ্ভবের কারণ ব্যাখ্যা করা যাক।  ১১০০ খ্রিস্টপূর্বে জেরুজালেমকে কেন্দ্র করে প্রাচীন ফিলিস্তিনে হিব্রুভাষীদের রাজ্যটি গড়ে উঠেছিল। কালক্রমে রাজনৈতিক বিরোধের কারণে রাজ্যটির দক্ষিণ ভাগ জুদাহ নামে পরিচিত হয়। (পারসিকরা জুদাহ রাজ্যকে ইহুদা বলত বলেই জুদাহবাসীরা পরবর্তীকালে ইহুদি বলে চিহ্নিত হয়।) খ্রিষ্টের জন্মের দুই শতাব্দী পূর্বে জুদাহ ছিল উপ্তত্ত। ইহুদিবাদ বা জুদাইজম বিবর্তিত হচ্ছিল। রাজনৈতিক অস্থিরতা। তার আগে ব্যবিলনের সম্রাট ২য় নেবুচাদনজর (খ্রিস্টপূর্ব ৬০৫ থেকে ৫৬২) জুদাহ আক্রমন করে ধ্বংস করেন ও বহু সংখ্যক জুদাহবাসীকে বন্দি করে নিয়ে যায় ব্যাবিলন। এই করুণ অধ্যায়টি  ইহুদিদের ইতিহাসে ‘ব্যাবিলনিয় ক্যাপটিভিটি’ নামে পরিচিত।  পারসিক সম্রাট সাইরাস দ্য গ্রেট (৬০০-৫৩০ খ্রিস্টপূর্ব) উদারতায়  খ্রিস্টপূর্ব ৬ষ্ট শতকের শেষে ব্যাবিলন থেকে নির্বাসিত ইহুদিরা জুদায় ফিরে আসে। আগে থেকেই যারা জুদাহ প্রদেশে  ছিল তাদের সঙ্গে নির্বাসিত ইহুদিদের মতপার্থক্য দেখা দেয়। নির্বাসিত ইহুদিরা দাবী করল তারা ঈশ্বরের প্রকৃত সন্তান, তারা তোরায় (ওল্ড টেস্টামেন্টের প্রথম ৫ অধ্যায়)  বিশ্বাস রেখে নির্বাসিত জীবনের শাস্তি ভোগ করেছে। যারা থেকে গেছে তারা কোলাবোরেটর! ওই সময়ে গ্রিক সম্রাট আলেকজান্ডারের সেনাপতি সেলুকাসের বংশধর সেলুসিডরা  জুদাহ শাসন করত। ইহুদিরা বিদ্রোহ করে সেলুসিডদের পরাস্ত করে। এই ঘটনার পর জেরুজালেমের প্রধান উপাসনলয়ের দায়িত্ব গ্রহন করে নির্বাসিতরা।এরা ছিল কট্টরপন্থিরা।  পরবর্তীকালে দেখা গেল, এদেরই বংশধরেরা ইহুদি মূলস্রোতে গা না ভাসিয়ে স্বতন্ত্র জীবনযাপন করতে লাগল। এরা অত্যন্ত সংযমী ও মহাপ্রলয়ের ভবিষ্যৎবানীতে বিশ্বাস করত। সম্প্রদায়টি ডেড সি-র কাছে কামরান গুহার কাছে ধ্যান করতে লাগল। এরাই পরবর্তীকালে এসেনেস নামে পরিচিত হয়ে ওঠে। এদের নাজারেথও বলা হত। প্রাচীন ফিলিস্তিনের মানচিত্র। লোহিত সাগর। এককালে এখানেই উদ্ভব হয়েছিল ফিলিস্তিনের ক্ষুদ্র উপগোষ্ঠী এসেনেসদের যারা ঈশ্বরের সঙ্গে আধ্যাত্মিক সম্পর্কের কথা কল্পনা করেছিল। এরা বিশ্বাস করত-পুরাতন সংহিতা (কভনেন্ট) লঙ্ঘন করে ইসরাইল পাপ করেছে। প্রাচীন ফিলিস্তিনের মানচিত্র। লোহিত সাগর ও কামরান গুহা।  কামরান-সম্প্রদায় দুভাগে বিভক্ত ছিল। (ক) একদল কামরানে বাস করে প্রার্থনায় মগ্ন থাকত ও  কৌমার্যব্রত পালন করত (খ) অন্য দলটি শহরে বাস করত। তারা বিবাহ করত এবং ব্যবসাবানিজ্য করত। কারও কারও মতে সেন্ট জন ও যিশু ডেড সি কমিউনিটির সদস্য ছিলেন কিংবা তাদের দ্বারা  প্রভাবিত ছিলেন।কামরান গুহার প্রবেশ পথ । এখানেই খ্রিস্টীয় ২য় শতকের এক নোসটিক মরমীবাদী গেয়েছিলেন; As the breath of the wind sweeps through the harp and the chords sing, / So the breath of the Lord's spirit sweeps through my members, and I sing in his love.আর, বাংলার লালন গেয়েছেন: গুরু তুমি তন্ত্রের তন্ত্রীগুরু তুমি মন্ত্রের মন্ত্রীগুরু তুমি যন্ত্রের যন্ত্রীনা বাজাও বাজবে কেনে।মানচিত্রে প্রাচীন ফিলিস্তিনআমি আগেই একবার বলেছি যে মিশরসহ মধ্যপ্রাচ্যের  একটি বিশেষ সাধু সম্প্রদায়েরএই দাবী করে বসল যে; “যিশু যা বলতে চেয়েছেন তা কেবল তারাই বুঝতে পেরেছে, অন্যরা কেউ যিশুর বাণীর মর্মার্থ উপলব্দি করতে ব্যর্থ হয়েছে।” এর কারণ? নোসটিকদের ছিল নিজস্ব দৃষ্টিভঙ্গি। সত্য এদের কাছে বুদ্ধিবৃত্তিক নয়; অধ্যাত্মবাদের নিষ্ক্রিয় উপলব্ধিও নয় বরং প্রত্যক্ষ অভিজ্ঞতা, যে প্রত্যক্ষলব্ধ  জ্ঞান মানুষকে জাগতিক বন্ধন থেকে মুক্তির পথ দেখায়। নোসটিকরা মনে করত যে, আত্মার উৎস স্বর্গীয় এবং আত্মা শুভ ও মঙ্গলময়; শরীর মূলগতভাবেই জাগতিক ও অশুভ। নোসটিকরা জগৎসংসার, বস্তু ও শরীরের প্রতি বিরূপ তবে মনে করত যে মানবশরীরে আছে স্বর্গীয় বীজ; মানবদেহই অসীমের গূঢ় ইঙ্গিত। গূহ্যজ্ঞান চর্চা করে অধ্যাত্মিক নির্যাস লাভ করলে শরীরের মাঝে  ঝলসে উঠতে পারে স্বর্গীয় স্ফুলিঙ্গ। তা হলেই জীবনমৃত্যুর বন্ধন থেকে মুক্ত হওয়া সম্ভব।  মৃত্যুর পর আত্মা পরমপুরুষের সঙ্গে  মিলিত হবে। নোসটিকরা মনে করত, মানবজাতির ৩ ভাগে বিভক্ত। ১. আধ্যাত্মিক। জগতে এরা যাই করুক না কেন - মুক্তি এরা পাবেই। ২. আত্মময়: এরা নোসটিক পথ অবলম্বন করলেই তবে মুক্তি পাবে। ৩.ভোগী। এদের মুক্তির আশা নাই!  (নোসটিকরা এরকম ভাবল কেন-তা বোঝা গেল না। মানবজাতি এরকম তিন ভাগে ভাগ করাটা কেমন বিসদৃশ আর  নিয়তবাদী মনে হল।)নোসটিকদের চিন্তাধারা নিয়ে বর্তমান সময়েও লেখা হচ্ছে প্রচুর গবেষনাধর্মী বই-পুস্তক।অশুভ সম্বন্ধে নোসটিকদের ধারণা চমকপ্রদ। খ্রিস্টানরা বিশ্বাস করে আদিতে জগৎ পরিপূর্ণ ভাবে সৃষ্টি হলেও আদম-হাওয়ার জ্ঞানবৃক্ষের ফল খাওয়ার পর পৃথিবী পাপে পূর্ণ হয়ে ওঠে। পক্ষান্তরে নোসটিকরা মনে করে জগৎ সৃষ্টি করেছে নিকৃষ্ট ঈশ্বর বা ডেমিআর্জ। এ কারণেই জগৎ অশুভ। নোসটিকদের মকে ইহুদি ও খ্রিস্টান ধর্মের ঈশ্বর ডেমিআর্জ, কারণ, সে ঈশ্বরেরও সৃষ্টিকর্তা আছে। যাকে নোসটিকরা বলে সুপ্রিম গড বা পরমপুরুষ। ঈশ্বরের নির্যাস বা  প্রকৃতসরূপের অভিজ্ঞতাই নোসটিক সংঘের মূল বিবেচ্য বলেই বাধাধরা ধর্মীয় কৃত্যাদির গুরুত্ব নোসটিক সংঘে কম। আসলে এটি এক ধরনের ফর্ম অভ পারসেপশন। নোসটিক বলতে প্রজ্ঞা বোঝালেও কখনোই গ্রন্থগত জ্ঞান বোঝায় না।  ঈশ্বরের নির্যাস বা  প্রকৃতসরূপের অভিজ্ঞতাই নোসটিক দর্শনের মূল, এখানে বুদ্ধিবৃত্তিক বিশ্লেষন অনুপস্থিত। প্রত্যক্ষ অভিজ্ঞতার মানে-ঈশ্বরের মুখোমুখি হওয়া। নোসটিক দৃষ্টিভঙ্গিতে দ্বৈতবাদ ছিল। জগৎ হল স্বর্গ-নরকের রণক্ষেত্র। মানুষ ঐ যুদ্ধের ক্ষুদ্ররুপ। ‘দ্য স্পিরিটস অভ ট্রুথ অ্যান্ড ফলসিহুড স্ট্রাগল উইদিন দ্য হিউম্যান হার্ট।’ They also insisted that what mattered was not one’s ethnic origin – be it Jewish or Gentile – but one’s morality: only the pure of heart would be saved. (Sean Martin  ; The Gnostics : The First Christian Heretics. pp.23) নোসটিকদের অধিবিদ্যা মূলত দ্বৈতবাদী; মহাবিশ্বের সর্বত্র দুর্জ্ঞেয় ও অলীক  অধ্যাত্মচেতনাবিশিষ্ট বাস্তবতা বিরজমান;  নোসটিকরা একে বলে Pleroma ; বা পূর্ণতা। নোসটিকদের প্রকৃতি সংক্রান্ত   ধারণাও অত্যন্ত জটিল। কেননা  নোসটিক সৃষ্টিতত্ত্বে রয়েছে  বিভিন্ন স্বর্গীয় সত্তার উম্মোচন ও  প্রবাহ। Aeons হল শাশ্বত -যা সামগ্রিক ভাবে নির্মাণ করে অলীক প্লেরোমা কিংবা আলোকের রাজ্য (রেলম অভ লাইট)। প্লেরোমা কিন্তু ভারতীয় দর্শনের নির্গুণব্রহ্ম ও বৌদ্ধবাদী শূন্যতার মতো কিছু নয়; প্লেরোমা সৃস্ট হয়েছে স্বতন্ত্র অধ্যাত্মচেতনা হতে, যেমন: এওনস। এই  এওনগুলি হচ্ছে উচ্চতর স্বগীয় চেতনার জাগতিক নিদর্শন । (আমার মনে হয় এই ধারণা সম্ভবত প্লেটোর দর্শনের প্রভাব ...) বিশ্ব, জীবন, মানুষ, গীর্জা - আরও অধিক আদি দুর্জ্ঞেয় নীতিমালা থেকে এসবের উদ্ভব হয়েছে! ভারতীয় অদ্বৈতবাদের ব্রহ্ম এবং এই আদি দুর্জ্ঞেয় নীতিমালা গবেষকদের কাছে অভিন্ন মনে হয়েছে।  নোসটিক চার্চ। আমাদের মনে রাখতে হবে নোসটিক মতবাদ একেবারেই বিলুপ্ত হয়ে যায়নি; এই একুশ শতকেও টিকে রয়েছে; মানুষ চর্চা করছে। ১৯৪৫ সালে মিশরের নাগ হামাদিতে প্রাপ্ত ‘কৌডিসীজ’ বা প্রাচীন গ্রন্থাদির পান্ডুলিপি আবিস্কারের ফলে এর চর্চা সমন্বিত রুপ লাভ করেছে।নোসটিক মতবাদকে কেবল  খ্রিষ্টীয় মরমীবাদ বলা যাবে না; কেননা, নোসটিকদের দলে যেমন খ্রিস্টানরা ছিল, তেমনি প্যাগান ও ইহুদিরাই ছিল । বৈশিষ্ট্যে নোসটিক মতবাদ  আধ্যাত্মিক দর্শন হওয়ায় - যারা এ দর্শনে বিশ্বাস করত তারা নোসটিক সংঘে যোগদান করতে পারত।    অনেক নোসটিক ছিল নিঃসঙ্গ উপাসক। এদের অনেকেই আবার খ্রিস্টান ধর্মের মূলস্রোতে  মিশে গিয়েছিল। নোসটিক সংঘের প্রধান ধর্মীয় গ্রন্থ নেই। এদের বিভিন্ন ধারা-উপধারা ছিল; একেক গোষ্ঠী ছিল একেক গ্রন্থ; সে গ্রন্থ মেয়েরাও লিখত। যেমন যিশুর অনুসারী ম্যারি মাগদেলেন। অনেক নোসটিক গোষ্ঠীতে ম্যারি মাগদেলেন-এর যিশুর পরে তার মর্যাদা ছিল। সবচে বিস্ময়কর এই-নোসটিকদের উপাস্য পরমপুরুষ এর প্রতিরুপ পুরুষের পাশাপাশি  নারীও হত। নোসটিক সংঘে  নারীর সমমর্যাদা ছিল। নোসটিকরা কি তান্ত্রিকও ছিল? এই প্রশ্নটি নিয়ে ভাবতে হবে।  নোসটিকদের কাছে সাপ পবিত্র। কেননা, সাপ আদম-হাওয়াকে জ্ঞানবৃক্ষের ফল খাইয়ে ভালোমন্দ চিনতে শিখিয়েছে, তাদের  পরিপূর্ন মানুষ করে তুলেছে। নোসটিকরা খ্রিস্টকে মনে করে বিচারক বা উদ্ধারকর্তা নন বরং স্বর্গীয় জ্ঞানের প্রকাশক, মুক্তিদাতা;    খ্রিস্টের মিশন হল জ্ঞানের আলোক ছড়িয়ে মানবজাতিকে হীন ঈশ্বর বা ডেমিআর্জের হাত থেকে রক্ষা করা, যাতে করে মৃত্যুর পরে মানুষ তার আপন আধ্যাত্মিক ঘরে ফিরে গিয়ে তার পরমপুরুষের সঙ্গে মিলিত হতে পারে। নোসটিকদের কারও কারও মতে যিশু বিশুদ্ধ আত্মা; তিনি ভক্তের কাছে মানবদেহে দর্শন দিয়েছেন। এসব পড়তে পড়তে লালনের একটি গান মনে পড়ে যায় ...পাড়ে কে যাবি নবীর নৌকায়রুপকাঠের নৌকাখানি নাই ডুবার ভয় ... এ কালের শিল্পীর আঁকা যিশু খ্রিস্ট। কী এক রহস্যে আবৃত খ্রিস্টের সংক্ষিপ্ত মরমী জীবন। তাঁর জন্মের ২০০০ বছর কেটে গেছে, রহস্যের জট খোলা গেল না। কে পরিপূর্ণ ভাবে যিশুকে ব্যাখ্যা করতে পারে? 

