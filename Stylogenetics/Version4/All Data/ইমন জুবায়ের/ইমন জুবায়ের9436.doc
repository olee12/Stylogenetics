জয়দেব_ দ্বাদশ শতকের সেই সংগীতজ্ঞ কবি





                        আপনি কখনও সাউথ ইন্ডিয়ায় বেড়াতে গেলে পুরাতন মন্দিরগুলি ঘুরে দেখবেন । সম্ভব হলে মন্দিরের পুরোহিতের সঙ্গে দেখা করবেন। বলবেন: “আমি বাঙালি। আমি জয়দেবের দেশের লোক।” দেখবেন পুরোহিত আপনার দিকে অদ্ভূত চোখে চেয়ে আছে। তার কারণ আছে। ১২ শতকের এক অসামান্য বাঙালি কবি নৃত্যাচার্য ও প্রতিভাবান সংগীতজ্ঞের কথা তিনি জানেন এবং জানেন যে সেই কবির লেখা একটি অসামান্য কাব্যগ্রন্থ আজও দক্ষিণ ভারতের কলাকেন্দ্রসমূহকে আলোকিত করে রেখেছে।  দক্ষিণ ভারতের মন্দিরের গায়ে আপনি যে নারী ভাস্কর্যের নৃত্যরত  মুদ্রাটি দেখবেন -তা সম্ভবত সেই বাঙালি কবি জয়দেব-এরই নির্দেশিত এবং যে নারীর ভঙ্গিমাটি দেখবেন তা সম্ভবত জয়দের দক্ষিণ ভারতীয়  স্ত্রী পদ্মাবতীর অনুকরণে তৈরি।
   দক্ষিণ ভারতের মন্দির নৃত্যরতা নারী। এই ভঙ্গিটির পিছনে রয়েছে এক বাঙালি নৃত্যবিদের সৃজনশীলতা 
 কেবল দক্ষিণ ভারতেই নয়- জয়দেবের সংগীতপ্রতিভার  খ্যাতি ছড়িয়ে পড়েছিল সারা ভারতবর্ষে। এমন কী  ‘১৬ শতক রচিত শিখদের ধর্মগ্রন্থ গ্রন্থসাহেবে  জয়দেবের দুটি শ্লোক উদ্ধৃত হয়েছে।’ (পরেশচন্দ্র মন্ডল: বাংলাপিডিয়া) জয়দেবের এরকম আসমুদ্রহিমাচল খ্যাতির কারণে উড়িষ্যার পন্ডিতের দাবী জয়দেব উড়ে, মানে জয়দেবের জন্ম হয়েছিল উড়িষ্যায় ; বাংলার পন্ডিতের দাবী নাকচ করে দিয়ে বলে আসছেন যে পশ্চিম বঙ্গের বীরভূম জেলার অজয়নদের তীরবর্তী কেঁদুলি গাঁয়ে জয়দেবের জন্ম ।  যে গাঁয়ে প্রতি বছর পৌষ সংক্রান্তিতে বসে জয়দেব মেলা। যে মেলায়  বাউলেরা আর বৈষ্ণব সহজিয়ারা ভিড় করে ...
সুতরাং জয়দেব বাঙালিই ছিলেন।
   পশ্চিমবঙ্গের মানচিত্রে বীরভূম  
 জয়দেবের বাবার নাম ভোজদেব (পেশা জানতে পারিনি) Ñ মা বামাদেবী; স্ত্রী পদ্মাবতী।  পদ্মাবতীর জন্ম দক্ষিণ ভারতে। মেয়েবেলায় সংগীত ও নৃত্যর শিক্ষা হয়েছিল। তৎকালে গুণী কন্যাকে দেবালয়ে উৎসর্গ করার চল ছিল। মা বাবা নিয়ে এলেন পুরীর জগন্নাথ মন্দিরে। 
   পুরীর জগন্নাথ মন্দির। এখানে থাকাকালীন পদ্মাবতীর মা-বাবা দৈববানী শুনতে পান: জয়দেব হবেন পদ্মাবতীর স্বামী। তাইই হয়েছিল। গীত ও নৃত্যপটিয়সী পদ্মাবতী জীবনভর স্বামীর সঙ্গে একসঙ্গে গান করেছেন। নেচেছেন।  
 হলায়ূধ রচিত ‘শেখ শুভোদয়া’ একটি ঐতিহাসি গ্রন্থ। তাতে জয়দেব আর  পদ্মাবতীর সম্পর্কে নানা অলীক কাহিনী রয়েছে।  একবার। পদ্মাবতী গঙ্গায় নাইতে যাচ্ছিলেন। পাশেই  রাজা লক্ষণ সেনের (১১১৯-১২০৫) প্রাসাদ। বিপুল করতলধ্বনি শুনে রাজসভায় উপস্থিত হলেন। জয়দেব লক্ষণসেনের  রাজসভার পঞ্চরতেœর অন্যতম। প্রায়ই জয়দেবের সঙ্গে রাজা লক্ষণ সেনের দরবারে উপস্থিত হয়ে নাচগান করেন। কী হয়েছে জিজ্ঞেস করে শুনলেন,  মিথিলার সংগীতাচার্য বুড়ণ মিশ্র রাজা লক্ষণ সেনের কাছ থেকে জয়পত্র (সম্মান সূচক উপাধি) নেবেন।
কেন? পদ্মাবতী বিস্মিত। 
কেননা তিনি গান গেয়ে গাছের পাতা ঝরিয়েছেন। একজন সভাষদ বললেন।   
পদ্মাবতী এগিয়ে গিয়ে রাজ লক্ষণ সেনকে বললেন, আমার স্বামী বেঁচে থাকতে ইনি জয়পত্র নেবেন কেন?
রাজা বললেন পদ্মাবতী ইনি জয়পত্র নেবেন কারণ ইনি অসাধারণ গায়ক। তিনি গান গেয়ে গাছের পাতা ঝরিয়েছেন।
বুড়ণ মিশ্র জিজ্ঞেস করলেন ইনি কে?
রাজা  বললেন ইনি পদ্মাবতী ; বাংলার প্রখ্যাত গায়ক জয়দেবের স্ত্রী ।  
যা হোক। পদ্মাবতী মিথিলার সংগীতাচার্য বুড়ণ মিশ্র  কে পরাজিত করার জন্য মালব গৌড় রাগে আলাপ ধরলেন।  গঙ্গার নৌকাগুলি দুলে দুলে উঠল। রাজার কাছ থেকে জয়পত্র পদ্মাবতীই নিলেন। 
এসই হল গালগপ্পো; সে কালের লোকে বিশ্বাস করত; আমরা বিশ্বাস করি না। তবে বোঝা যায় পদ্মাবতীজয়দেবযুগল কী ভীষণ শিল্পময় জীবন যাপন করতেন। জর্মন মহাত্মা নিৎসে বলেছেন, “আর্ট ইজ দ্যা প্রপার টাস্ক অভ লাইভ।” জীবন শিল্পশূন্য হলেই উগ্রপন্থার জন্ম হবে। বাউলের জীবন বিপদজনক হয়ে উঠবে। তখন একবার লিখেছি বীরভূম জেলার অজয়নদের তীরবর্তী কেঁদুলি  গাঁয়ে প্রতি বছর পৌষ সংক্রান্তিতে বসে জয়দেব মেলা। যে মেলায় বাউলের আগমন ঘটে। বাউলশ্রেষ্ঠ লালন গেয়েছেন:
 এই মানুষে হবে মাধুর্য-ভজন 
তাই তো মানুষ-রুপ গঠলেন নিরঞ্জন 
 এখানে আমার এক ভাবনার কথা বলি। ঐতিহাসিক নীহাররঞ্জন রায় লিখেছেন, “রাধাকৃষ্ণের ধ্যান-কল্পনাও বোধ হয় এই পর্বের বাঙলাদেশেরই সৃষ্টি এবং কবি জয়দেবের গীতগোবিন্দ- গ্রন্থেই বোধ হয় প্রথম এই ধ্যান-কল্পনার সুপ্রতিষ্ঠিত ও সুপ্রচলিত রুপ আমরা দেখিতেছি।”(বাঙালীর ইতিহাস। পৃষ্ঠা; ৫৪৮) তার মানে দ্বাদশ শতকের কবি জয়দেবের লেখাতেই প্রথম রুপ পেলেন শ্রীরাধিকা।
শ্রীরাধিকা। কল্পনা প্রথম করলেন জয়দেব। এর পিছনে পদ্মাবতীর প্রভাব উড়িয়ে দেওয়া যায় না। ইস কৃষ্ণ একা সঙ্গীনি জুটিয়ে দাও। খাটো করছি না।
   রাধাকৃষ্ণ। ভাবলে অবাক হতে হয়। রাধাকল্পনা এক বাঙালি কবির ...
 জয়দেবরচিত অন্যতম কাব্যগ্রন্থ হল গীতগোবিন্দ। বিষয়: রাধাকৃষ্ণের প্রেমলীলা। কাব্যটি সংস্কৃত ভাষায় লেখা। সংস্কৃত কেন? সেকালের রীতি। সময়টা সেন আমল। সেন রাজারা হিন্দু। সংস্কৃত দেবভাষা। এ জন্যই । করুণাময় গোস্বামী ‘বাংলা গানের বিবর্তন’ বইতে লিখেছেন: ‘ বাংলা গানের ইতিহাসে, এবং বলতে গেলে ভারতবর্ষের সংগীত ও নৃত্যকলার ইতিহাসে এক অতুলনীয় স্থান অধিকার করে আছে গীতগোবিন্দ গ্রন্থটি।’ (পৃষ্ঠা, ২৩) অধ্যাপক সুনীল চট্টোপাধ্যায় লিখেছেন, ‘ রাধাকৃষ্ণের বিরহ-মিলন কাহিনী অবলম্বনে রচিত জয়দেবের গীতগোবিন্দ কাব্যটি সমধিক পরিচিত। ভারতের বিভিন্ন অঞ্চলে এই কাব্যটির ওপর ৪০টিরও অধিক টীকা রচিত হয়েছে। তা থেকে এর সর্বভারতীয় খ্যাতির পরিমাপ করা যায়। ’ (প্রাচীন ভারতের ইতিহাস। ২য় খন্ড; পৃষ্ঠা, ৩৫৫)
ভারতীয় সাহিত্যের ইতিহাসে তথা বাংলাসাহিত্যের ইতিহাসে জয়দেবই প্রথম দেবতার দিক থেকে মুখ ফিরিয়ে মানুষের দিকে তাকালেন। অধ্যাপক অধ্যাপক সুনীল চট্টোপাধ্যায় লিখেছেন, “অলৌকিক দেবতাদের মানবীকরণের ইঙ্গিত তিনিই প্রথম দেন।” ( প্রাচীন ভারতের ইতিহাস। ২য় খন্ড; পৃষ্ঠা, ৩৫৫) এ কারণে জয়দেব রচিত গীতগোবিন্দের গানগুলি বলা যায় মানুষের গান। এর অর্ন্তগত গানগুলি অষ্টপদী বা আট লাইনের। গীতগোবিন্দ বারোটি সর্গে ও চব্বিশটি গানে বিভক্ত। প্রতিটি গানের ওপরে রাগ ও তালের নাম লেখা আছে। চর্যাপদের শীর্ষেও তেমন রাগের নাম উল্লেখিত আছে। তবে তালের নাম উল্লেখ নেই। গীতগোবিন্দের কয়েকটি তালের নাম: রুপক, নিঃসার, যতি, একতালী, অষ্টতাল। রাগের নাম: মালবগৌড়, গুজ্জরী,কর্ণাট, দেশাখ, ভৈরবী, বিভাস, বসন্ত। গীতগোবিন্দ সংস্কৃত ভাষায় লেখা বলে সংস্কৃত সাহিত্যের অর্ন্তগত। তবে   সংস্কৃতকাব্যের সঙ্গে পার্থক্যও রয়েছে। যেমন অন্তমিল।  গীতগোবিন্দের অন্তমিল বিস্ময়ের উদ্রেক করে।
এই লেখার সূচনায় দক্ষিণ ভারতের প্রসঙ্গ উল্লেখ করেছিলাম। সেই প্রসঙ্গটি আবাও উত্থাপন করি। দক্ষিণ ভারতের অন্যতম সাধক কবির নাম ত্যাগরাজ । তাঁর সময়কাল ১৭৬৭/১৮৪৬ খ্রিস্টাব্দ। বাঙালি সমাজে লালন ও রবীন্দ্রনাথের যে স্থান ও সম্মান, দক্ষিণভারতের সমাজেও ত্যাগরাজের স্থানও অনুরুপ। তাঁর ‘ প্রহলাদ বিজয়ম’ এর ভূমিকায় ত্যাগরাজ বাঙালি কবি জয়দেব কে শ্রদ্ধা নিবেদন করেছেন । এ থেকে দক্ষিণ ভারতে জয়দেবের গ্রহনযোগ্যতা অনুমান করা যায় । ত্যাগরাজের কয়েকটি  গীতিনাট্যগুলি জয়দেবের অনুপ্রেরণায় রচিত। 
  দক্ষিণের ভারতীয় নারীদের নৃত্যের অনুশীলন। ১৭ শতক থেকে তামিলনাড়–তে গীতগোবিন্দের রুপায়ন হতে থাকে। সাধারণ মানুষের মধ্যে জয়দেবের গীত-নৃত্য জনপ্রিয় হয়ে ওঠে। অন্ধ্রের নৃত্যকলার মতন তামিল নৃত্যেও  জয়দেবের গীতগোবিন্দের প্রভাব লক্ষ করা যায়। তাঞ্জোর জেলার অনেক কাব্য অষ্টপদী র আঙ্গিক। কথাকলি নৃত্যের ওপরও জয়দেবের প্রভাব স্পষ্ট। 
 পরবর্তীকালে বাংলা পদাবলী সাহিত্যে জয়দেবের গভীর প্রভাব পড়েছে। ভগবান শ্রীচৈতন্যদেবপন্থী বৈষ্ণব সহজিয়াগন জয়দেবকে আদিগুরু এবং নবরসিকের অন্যতম বলে মর্যাদা দিয়েছেন। মনিপুরেও জয়দেবের অপরিসীম সম্মান। মনিপুরী ধর্মীয় জীবনে  রাধাকৃষ্ণলীলা অপরিহার্য বিষয়। ষোড়শ সপ্তদশ শতক থেকে মনিপুরে গীতগোবিন্দ জনপ্রিয় হয়ে উঠতে থাকে। 
  তথ্যসূত্র: 
 ১ করুণাময় গোস্বামী ; বাংলা গানের বিবর্তন।
২ অধ্যাপক সুনীল চট্টোপাধ্যায়; প্রাচীন ভারতের ইতিহাস। ২য় খন্ড;
৩ বাংলাপিডিয়া
 

                    সর্বশেষ এডিট : ১৬ ই ফেব্রুয়ারি, ২০১০  দুপুর ১২:৪৩                

