Pentatonic Scale_ বিশ্বজুড়ে অসম্ভব জনপ্রিয় একটি স্কেল



   গ্রিক শব্দ  pente  মানে পাঁচ, আর tonic অর্থ স্বরগ্রাম। এ দুটি শব্দ মিলে তৈরি হয়েছে  Pentatonic শব্দটি যা দিয়ে পাঁচ নোটের একটি অতি জনপ্রিয় স্কেল বোঝায়। আসলে  Pentatonic Scale  এমন একটি স্কেল যে স্কেলে রবীন্দ্রনাথ থেকে আলম খান-প্রত্যেকেই নিজের অনবদ্য সংগীত প্রতিভার ছাপ রেখেছেন। সময়ের দু প্রান্তে বেঁচে থেকে এই দুজনই কালজয়ী গান রচনা করেছেন ...
    পেন্টাটনিক মেজর স্কেল এর প্রধান বৈশিষ্ট্য হল এই স্কেলে সাতটির বদলে পাঁচটি স্বর ব্যবহৃত হয়। 
 সা রে গা পা ধা র্সা 
 তবে এর অন্য ভ্যারিয়েশনও সম্ভব। যেমন:
 সা রে গা পা নি র্সা।
 এটি রাগ হংসধ্বনি। 
    কৌশিকী চক্রবর্তীর কন্ঠে রাগ হংসধ্বনি। 
 তবে পেন্টাটনিক মেজর স্কেল এর প্রকৃত রূপ হল
 সা রে গা পা ধা র্সা 
 সি মেজর স্কেলে পেন্টাটনিক মেজর স্কেল এর স্বরগুলি নিু রুপ: 
 C D E G A C
 স্কেলটি পাঁচস্বরের বলেই এর সংজ্ঞায় বলা হয়েছে: Any musical scale that has five notes to an octave, especially a major scale in which the fourth and seventh degrees are omitted. বাদ দেওয়া দুটি স্বর হল F ও B.  
 সাত স্বরের স্কেলকে ওয়েষ্টার্ন মিউজিকাল সিস্টেমে বলে ডায়াটোনিক স্কেল। 
সি  মেজর  ডায়াটোনিক স্কেলের স্বরগুলি নিম্নরুপ: 
 C D E F G A B C
 তাহলে সহজেই বোঝা যাচ্ছে একটি ডায়াটোনিক স্কেল থেকে কীভাবে  পেন্টাটনিক মেজর স্কেল তৈরি হয়। 
   ভারতীয় শাস্ত্রীয় সংগীতে জাতি বলে একটি শব্দ রয়েছে। সাত স্বরের রাগ হল ষাড়ব জাতির অর্ন্তগত। পাঁচ স্বরের পেন্টাটনিক মেজর স্কেল ‘ঔরব’ জাতি নামে পরিচিত। ভারতীয় শাস্ত্রীয় সংগীতের অনেক রাগই  ‘ঔরব’ জাতির অর্ন্তগত। যেমন,  পাহাড়ী, ভূপালী, দূর্গা । তবে পার্থক্যও রয়েছে। পাহাড়ী রাগের বাদী (রাগের সবচে গুরুত্বপূর্ণ স্বর) ‘সা’। আর ভূপালী রাগের বাদী “গা।” 
 পেন্টাটনিক মেজর স্কেলে রবীন্দ্রনাথ এর ‘মেঘের কোলে রোদ হেসেছে বাদল গেছে টুটি’ ...এ গানটি আজও সজীব ... আজও এ গানটি ঢাকা-কলকাতা শহরের ইট-কাঠ ফুঁড়ে আধা-গ্রামীণ এক শ্যামল বাংলার পরিবেশ তৈরির ক্ষমতা রাখে। আমার অন্তত তেমনই মনে হয়। 
   পেন্টাটনিক মেজর স্কেলে আলম খান এর সুর করা বিখ্যাত একটি গান ‘ওরে নীল দরিয়া’; যে গানটি প্রথম রিলিজ হওয়ার বহু বছর পরে আবার নতুনপ্রজন্মনন্দিত হয়েছে এর অসাধারণ কথা ও সুরের কারণে। সমগ্র গান জুড়ে দূরত্বের একান্ত  বিষন্নতা পাই যেটি রবীন্দ্রনাথের ‘মেঘের কোলেতে’ পাই না ...ওই গানে কেবলি কৈশরিক খুশি ছড়ানো ... সংগীতের অর্ন্তনিহিত রূপ ও শক্তি এখানেই নিহিত।
   “ফাইভ হানড্রেড মাইলস অ্যাওয়ে ফ্রম হোম”  নামে পরিচিত ফোক গানটি ইউরোপ ও আমেরিকায় ষাটের দশকে অত্যন্ত জনপ্রিয় হয়ে উঠেছিল । গীতিকার হেডি ওয়েস্ট। কারও কারও মতে ববি বেয়ার কে সহযোগী গীতিকার । ববি বেয়ার এর গাওয়া  “ফাইভ হানড্রেড মাইলস অ্যাওয়ে ফ্রম হোম” ...আমার মতে এই গানটি বিশ্বজুড়ে পাঁচ স্বরের পেন্টাটনিক স্কেলকে জনপ্রিয়তার শীর্ষে নিয়ে গেছে। 
    ভারতীয় শাস্ত্রীয় সংগীতে রাগ ভূপালী-র স্থান অনন্য। অনেক শিক্ষার্র্থীই শিক্ষা জীবনে অনেক রাগ এড়িয়ে যায়, তবে ভূপালীকে এড়িয়ে যাওয়া সহজ নয় ঔরব জাতির অন্যতম রাগ বলেই। 
     পাঁচ স্বরের পেন্টাটনিক স্কেলের  আরেক বিস্ময় রাগ পাহাড়ী, এর স্বর কম্পনে পাহাড়ের নির্জন নৈঃশব্দই যেন ফুটে ওঠে ...
   এই গান ও কম্পোজিশনগুলি সবই পাঁচ স্বরের পেন্টাটনিক স্কেলের ওপর রচিত। অথচ, স্বর প্রয়োগের কারণে কী অসাধারণ স্বাতন্ত্র্য সৃষ্টি হয়েছে। সংগীতের অর্ন্তনিহিত রূপ ও শক্তি এখানেই নিহিত। 
    পেন্টাটনিক স্কেলের মাইনর রূপও হয়। সে সম্বন্ধে পরে আলোচনা করার ইচ্ছে রইল। 
    

                    সর্বশেষ এডিট : ১৭ ই মে, ২০১০  সকাল ১০:৫২                

