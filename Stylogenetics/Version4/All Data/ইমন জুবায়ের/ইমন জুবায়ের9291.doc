গল্প_ টোপ





                        ওই, দুই কাপ চা দাও।না ভাই, আমি এখন আর চা খাব না, আপনি খান। কেন, আপনি চা খাবেন না কেন? দুধ চা খেলে  ইদানীং আমার সমস্যা হয়।  ও তাই নাকি? হ্যাঁ। তাহলে র চা দিতে বলি।থাক, ঝামেলা করার দরকার নাই।আচ্ছা, থাক তাহলে। ওই, চা এক কাপ । এবার বলেন খবর কি?খবর ভালো।  কবি চরম আর্থিক সঙ্কটের মধ্যে রয়েছেন, ইদানীং অত্যন্ত মাজুল বোধ করছেন।আলহামদুলিল্লাহ!হ্যাঁ। আমাদের জন্য খোশ খবর। আমাদের এখন ফিকির করতে হবে। কবি তাঁর কবিতায় ঠিক কি লেখেন তা আমি জানি না; কারণ, আমি আবার শিল্পসাহিত্যের  একেবারেই সমঝদার নই ; যাই হোক। কবির  বিস্তর সম্মান বাংলাদেশে- ইনডিয়ার হিন্দু বাঙালি পাঠকদের মধ্যেও কবির  বিস্তর সম্মান । কবি কখনও কলিকাতায় গেলে বিশেষ সম্মান পান। তবে বাংলাদেশের  ক্রিটিকদের ওপর কবি অত্যন্ত বিরক্ত হয়ে আছেন।কেন?বাংলাদেশের  কবি-লেখকরা সমালোচনা করতে  খুবই পটু।  এরাই তো ষাটের দশকে পাকিস্তানের সমালোচনা করেছিল-  বিশেষ করে বাঙালি বুদ্ধিজীবিরা। আপনি তো জানেন এরাই পাকিস্তান ভাঙতে মুজিবকে এনকারেজ করেছিল। হুঁ।যাই হোক।  কবি এখন তাঁর  কবিবন্ধু আর সমালোচকদের ওপর সাঙ্ঘাতিক নাখুশ হয়ে আছেন ।   আমাদের এখনই ফিকির করতে হবে। টাকা-পয়সার চিন্তা কি-তাছাড়া এবার কোটি টাকার ফান্ড  এসেছে। পত্রিকাও ভালো চলছে। সবই আল্লাহতালার ইচ্ছা। কবিকে আমাদের পত্রিকায় যোগ দিতে অনুরোধ করলে কেমন হয়?হুমম। আপনি ভালোই বলেছেন। ওনাকে তো আর সরাসরি আর্থিব সাহায্য করা যায় না, একটা উছিলা লাগে।  তাছাড়া কবির মানইজ্জত আছে,  সরাসরি টাকা দিতে গেলে কবির শরম লাগতে পারে।  কবি এখন চরম আর্থিক সঙ্কটে রয়েছেন- তাঁর উপযুক্ত স্যালারির ব্যবস্থা করতে হবে। সেটা কোনও সমস্যা না। কবির যখন যা ইচ্ছে পত্রিকার ক্যাশ থেকে চেয়ে নেবেন।  এ ছাড়া আরও একটা ব্যাপার আছে।কি?শুনেছি কবির কবিতায়  বাংলার  মানুষ, প্রকৃতি ও ইতিহাস বারবার ঘুরেফিরে আসে। এদেশের মানুষ আবার একটু বেশি বাংলা-বাংলা করে। কবি আমাদের পত্রিকার সঙ্গে যুক্ত হলে  আমাদের ভাবমূর্তি স্বচ্ছ হবে। এ দেশের মানুষ আবার আমাদের সহজ ভাবে নিতে শুরু করবে। বুঝেনই তো সেই গৃহযুদ্ধের সময়...বুঝি, বুঝি।  আমাদের ইমেজ ক্লিন করা দরকার। সেই গৃহযুদ্ধের সময় সত্যের পক্ষে দাঁড়িয়ে এ দেশে আমাদের ইমেজ থুতু ছিটেছিল।  বাংলাদেশে আমাদের ভাবমূর্তি নির্মল করতে একজন মরহুম জেনারেল কত ফন্দি-ফিকির করলেন -কই, কোনও লাভ হল কী! এখন  কবি আমাদের কাতারে এলে  আমাদের ইমেজ ক্লিন হবেই হবে । আমরা অনেক বছর এগিয়ে যাব। আপনার সঙ্গে আমি একমত।আর একটা কথা ভেবে দেখেছেন কি?কি?কবি এই সময়ের বাংলা সাহিত্যের একজন উল্লেখযোগ্য কবি। কবিতা লিখে দুই বাংলায় তুমুল আলোরণ তুলেছেন।হুমম। তাতে আর সন্দেহ কি।কবি যদি তার কবিতায় তেরো শতকের গোড়ায় বাংলায় ঘোড়সওয়ার আরব-তুর্কি সৈন্যদের অভিযানের গরজ  তুলে ধরেন  এবং হিন্দুয়ানি বাংলা শব্দ কম ব্যবহার করে আরবি-ফারসি শব্দের বেশুমার ব্যবহার করেন তাহলে ... তাহলে আমাদের মকসেদ পূর্ণ হয় না কি?তোফা! তোফা! বাংলাদেশের সাহিত্যকে যে করেই হোক হিন্দুয়ানি প্রভাব থেকে মুক্ত করতেই হবে।(ফিসফিস করে) আরে! এইসব কথা আস্তে বলেন! সবাই শুনতে পাবে। এরশাদ সাহেবের মার্শাল ‘ল চলছে। শহরের হোটেল রেস্তোঁরায় টিকটিকিরা সব ঘোরাফেরা করছে। আমি দুঃখিত ভাই।ঠিক আছে, ঠিক আছে। আরে! আপনি চা খাচ্ছেন না কেন? খান, চা খান।ওহ্ । আমি চা খাব কি। আসলে আমি কবির কথা ভেবে ভীষন উত্তেজিত রয়েছি। যখন ‘হাই কমান্ড’-এর কাছে আমাদের প্রস্তাব যাবে –আপনি ভেবে দেখেছেন লাহোরে আমাদের দু’জনের কদর কেমন বেড়ে যাবে। হ্যাঁ আপনি ঠিকই বলেছেন। আমিও উত্তেজনা    বোধ করছি। আরে শোনেন।জ্বী। বলেন।আমার আব্বাজানের শরীরের গতিক বিশেষ ভালো না। একবার যদি  ‘হাই কমান্ড’-এর দয়ায়  একবার জজিরাতুল থেকে  এলাজ করিয়ে আনতে পারতাম তা হলে ভালো হয়। আরে, এ নিয়ে ভাববেন না। এই বছর আমাদের আদর্শে পরিচালিত অর্থনৈতিক ও সেবাদানকারী প্রতিষ্ঠানগুলি  প্রচুর মুনাফা করেছে। আরে করবে না কেন- আমাদের প্রতিষ্ঠানগুলির প্রতি যে জেনারেল এরশাদ সাহেবের বিশেষ নেক নজর আছে। আর থাকবেই-বা না কেন- জেনারেল এরশাদ-এর সামান্য সর্দি হলেও যে  এলাজের জন্য জজিরাতুল যান । বড় ভালো মানুষ জেনারেল এরশাদ। আল্লাহ্ নিশ্চয়ই তাঁকে মৃত্যুর পর বেহেস্ত নসীব করবেন। জেনারেল এরশাদ সাহেবের হুকুমে বর্তমানে পাকিস্তানি গোয়েন্দা সংস্থার উর্ধ্বতন কর্মকর্তাদের বাংলাদেশে আসার জন্য ভিসা লাগে না। তাই বলছিলাম আপনার  আব্বাজানকে নিয়ে  জজিরাতুল যেতে আমাদেরও ভিসার কোনও সমস্যা না। এলাজ শেষে একেবারে ওমরাহ করেই ফেরা যাবে কী বলেন।জানেন তো-আমার আব্বাজানের  উপর একাত্তরের গৃহযুদ্ধের সময় মুজিবের না-মরদ গেলমানরা অনেক অত্যাচার করেছে।জানি।সবটা কি আর জানেন। শোনেন, মুজিবের কমবখত গেলমানরা কেরানিগঞ্জের এক স্কুলঘরে  আমার আব্বাজানের পা ভেঙে ফেলে রেখেছিল। আল্লার রহমতে কতল করার সময় পায়নি।  সময়মতো আমাদের পাক আর্মির ভাইয়েরা এসে উদ্ধার করেছেন আমার আব্বাজানকে।  মুজিব এক কুফর যাদুকর! ইস্ট পাকিস্তানের মুসলমানের ওপর  কেমন কুফরি করে ওয়েস্ট পাকিস্তানের প্রতি মহব্বত কমিয়ে দিয়েছিল। সেই ঘোর কাটাতে ১৯৭৫ সাল পর্যন্ত অপেক্ষা করতে হল।আরে, ১৯৭৫ বলছেন কী-যাদুর ঘোর আসলে অনেক আগেই কেটেছে। আল্লাহ মুজিবের খুনিদের বেহেস্ত নসীব করবেন।  কুফর যাদুকর মুজিবের কী স্পর্ধা ! তার নালায়েক গেলমানরা  এমন পরহেজগার মানুষের পা ভেঙে দেয়!  শান্তিকমিটির মেম্বার মাওলানা ছিদ্দিকুর রহমান ছাহেব আমাদের পার্টির তরুণ সদস্যদের কাছে বিশেষ সম্মানের পাত্র।শেষ জীবনে তিনি সামান্য আরাম-আয়েশ  আশা করতেই পারেন। অবশ্যই পারেন।  ‘হাই কমান্ড’ -এর কুদরতে  জজিরাতুল-এই তাঁর এলাজ হবে দেখবেন। হ্যাঁ। আমিও তাই আশা করি। যাক। কবি এখন থেকে আমাদের পত্রিকায় নিয়মিত কলাম লিখবেন। আর্থিক সচ্ছলতার মধ্যে থাকবেন। আশা করি তিনি হিজাবের প্রয়োজনীয়তা নিয়ে লিখবেন, মুসলমানের একমাত্র কবি হিসেবে নজরুলকেই হাইলাইট করবেন, ঠাকুর নামের সেই হিন্দু জমিদারের সংকীর্ণতা উন্মোচন করবেন- যিনি বাঙালি মুসলমান কৃষকদের নিয়ে দুই পৃষ্ঠাও লিখেন নি   আর ...আর আল্লাসৃষ্ট  প্রকৃতিকে ‘মা’ ডেকে বেদাত করেছেন।হ্যাঁ। বেদাত করেছেন ঠাকুর নামের সেই হিন্দু জমিদার!যাক। আমাদের পত্রিকায় কলাম লিখে কবির আর্থিক সঙ্কট এবার কেটে যাবে। কবি যেন সংকীর্ণমনা  ঈর্ষাকাতর বাংলাদেশি কবি-সমালোচকদের সঙ্গে আর না মেশেন। হ্যাঁ। আপনি ঠিকই বলেছেন। কবি যেন  ঈর্ষাকাতর  সংকীর্ণমনা বাংলাদেশি কবি-সমালোচকদের  সঙ্গে না মেশেন।চলেন, এখন উঠি, ওদিকে আবার সন্ধ্যা হয়ে আসছে। এরশাদ সাহেব না আবার কখন কারফিউ জারী করে বসেন। হ্যাঁ, চলেন। ‘হাই কমান্ড’ -এর সঙ্গে যোগাযোগ করি। হ্যাঁ। কবির ব্যাপারটা ওনাদের বুঝিয়ে বলতে হবে। আশা করি তারা বুঝতে পারবেন। নিজের ভালোটা পাগলও বুঝে। আপনি ঠিকই বলেছেন। তা আপনার কি মনে হয়-কবি টোপ গিলবেন?গিলবেন, গিলবেন। অবশ্যই গিলবেন। টাকা পায়সার কাছে সবাই কাৎ। খোঁজখবর নিয়ে জানলাম কবির তবিয়তও বিশেষ ভালো নাই। কেন? কেন? কবির তবিয়ত বিশেষ ভালো নেই কেন?মাস কয়েক আগে কবির পরিবারের কে একজন অসুস্থ ছিল, সেই সময় কবিবন্ধুদের কাছে ধারদেনা চেয়ে বিফল হয়েছেন কবি।  এর ওপর সময় নেই, অসময় নেই-দফায় দফায়  বাড়িতে লোকজন আসে কবিতা শুনতে, সাহিত্য আলোচনা করতে, তাদের জন্য চা-নাশতা অ্যারেঞ্জ করতে হয়; সে টাকা কোত্থেকে আসবে? তার ওপর কবি ভাড়া বাড়িতে থাকেন, শুনলাম মীরপুরের দিকে চারকাঠা জমি কেনার ইচ্ছে আছে। সুতরাং। এদিকে ঈর্ষান্বিত কবি-সমালোচকরা কবির  কবিতার তিক্ত সমালোচনা করছে। কবির কবিবন্ধুরা কবির খ্যাতি সহ্য করতে পারছে না।  জানেন তো বাংলাদেশি কবি লেখকরা আবার কারও নামধাম হোক তা একেবারেই সহ্য করতে পারে না। হুঁ। জানি। 

