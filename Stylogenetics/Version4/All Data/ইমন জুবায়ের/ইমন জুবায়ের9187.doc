কবিতা থেকে গান_ মানুষ




 
                        কারও কারও চোখে দেখি ঘৃনা
কারও বুকের গভীরে থাকে সুখ।
বিপরীত এই স্রোতের পাশে বন্দি আমরা
কেবলি যুদ্ধের অয়োজন করে চলেছি।
 অনেক অনেক মৃত্যুর পর শান্তি ফিরবে একদিন
ক্রমাগত ঘৃনায় পুড়ে মানুষ হবে নিষ্প্রান। 
 তবুও মানুষ জানি স্বপ্নময় স্বাধীন
আর সে থাকবে না পরাধীন। 
মানুষ ফিরে পাবে তার ঠিকানা তার আশ্রয়। 
নিয়তির বিরুদ্ধে লড়ে যায় সোনালি মানুষ 
একদিন চলে যাবে সূর্যের খুব কাছে। 
 অনেক অনেক মৃত্যুর পর শান্তি ফিরবে একদিন
ক্রমাগত ঘৃনায় পুড়ে মানুষ হবে নিষ্প্রান। 
   মানুষ ব্ল্যাক এর প্রথম অ্যালবামের গান। আমার লেখা তাহাসানের সুর কথা। 
২০০১ সালে ওর কি বোর্ডের সামনে বসে লেখা। জন এর জন্য লেখা যতটা কঠিন হয়, তাহাসানের জন্য লিরিক অত কঠিন করা যায়নি। 
   তাহাসান। কম্পোজিশনে তাহাসানের বৈশিষ্ট্য প্রকট। ওর পিছনে সেতারটা জাহান এর। ওই সেতার দিয়েই আমার পৃথিবীতে জাহান বাজিয়েছিল সেই অবিস্মরণীয় ঝঙ্কার ...
   জাহান। ওর গিটার সলো আজও ভালো লাগে। 


                    সর্বশেষ এডিট : ০১ লা ডিসেম্বর, ২০০৯  দুপুর ২:২২                

