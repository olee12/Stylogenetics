জেন গল্প (৩)





                        সেকালে জাপানে নান-ইন নামে  একজন জেনগুরু বাস করতেন। 
একদিন ‘জেন’ সম্বন্ধে জানতে তাঁর কাছে  একজন অধ্যাপক এলেন । 
অতিথির জন্য  নান-ইন পেয়ালায় চা ঢালতে লাগলেন। পেয়ালা পূর্ণ হল। তারপরও নান-ইন চা ঢালতেই থাকলেন।  এমন কী পেয়ালা উপচে চা গড়িয়েও পড়ল। 
অধ্যাপকটি হা হা করে উঠলেন। বললেন, আরে! আপনি করছেন কী, করছেন কী। আর চা ঢালা যাবে না। দেখছেন না পেয়ালা পূর্ণ হয়ে গেছে।  
নান-ইন বললেন, এই পূর্ণ পেয়ালার মতোই আপনিও অনুমান ও ধারণায় পরিপূর্ণ ;  প্রথমে আপনি যদি  আপনার পেয়ালা খালি না করেন, তাহলে  আপনাকে আমি কী ভাবে জেন সম্বন্ধে বলব? 
 জেন দর্শনের পটভূমি:
 পঞ্চম শতাব্দীর গোড়ার কথা। একজন ভারতীয় বৌদ্ধ সন্ন্যাসী-তাঁর নাম বোধিধর্ম; তিনি বৌদ্ধ ধর্মের ধ্যানধারণা নিয়ে চিনের উদ্দেশে যাত্রা করেন। বোধিধর্ম চিনের বুদ্ধের ধর্ম-দর্শন প্রচার করলেন। চিনের লোকে শ্রদ্ধাভরে গ্রহন করল। যদিও চিনে সে সময় ‘তাওবাদ’ প্রচলিত ছিল। বৌদ্ধধর্মের অন্যতম ধারণা হল ধ্যান। কিন্তু, তাওবাদের প্রভাবে ধ্যান শব্দটি পরিবর্তিত হয়ে চিনে গিয়ে হল Chán। অস্টম শতাব্দীর শুরুতে Chán এর ধারনা পৌঁছল জাপানে । জাপানে Chán শব্দটি পরিবর্তিত হয়ে হল Zen এবং Zen Buddhism হয়ে উঠল বুদ্ধের অনুসারী জাপানি সাধু স¤প্রদায়ের দর্শন ।
  জেন গল্পের সূত্র: ‘ওয়ান হানড্রেড ওয়ান জেন স্টোরিজ’ 


                    সর্বশেষ এডিট : ২০ শে জুলাই, ২০১২  দুপুর ১:০৯                

