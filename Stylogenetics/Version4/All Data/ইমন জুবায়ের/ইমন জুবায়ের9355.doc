গল্প_ সাবিন-এর গল্প





                        শেষ বিকেলের ম্লান আলো বৈরুতের হামরা স্ট্রিট-এর ওপর ছড়িয়ে আছে। ফুটপাতের ওপর ক্যাফে, ছোট ছোট দোকান। বেশির ভাগই ফুল আর কেক-প্যাষ্ট্রির ।  বৈরুতের নাট্যমঞ্চগুলোও সব এই হামরা স্ট্রিট-এই। এ কারণে ষাটের দশক থেকেই  হামরা স্ট্রিট বৈরুতের প্রধান সাংস্কৃতিক কেন্দ্র হয়ে উঠেছে। ওই একই কারণে  বেশ ক’বার জঙ্গিদের বোমা হামলা হয়ে গেছে হামরা স্ট্রিট-এ । তন্ন তন্ন করে খুঁজলে পিচ রাস্তায় বারুদের চিহ্ন হয়তো এখনও দেখা যাবে, অবশ্য দেয়ালে লেগে থাকা রক্ত ও মগজের হলুদ অবশ্য মিলিয়ে গেছে।হামরা স্ট্রিট -এর ভবনগুলি সবই ফরাসি স্থাপত্য রীতিতে নির্মিত। তার কারণ আছে। প্রথম মহাযুদ্ধের আগে  লেবানন ছিল অটোমান সাম্রাজ্যের অধীন। প্রথম মহাযুদ্ধের পর অটোমান সাম্রাজ্যের পতন হয়। লেবাননের ম্যানডেট লাভ করে ফ্রেঞ্চরা । ১৯৪৩ সালে লেবানন স্বাধীনতা লাভ করে এবং লেবাননের রাজধানী হয়ে ওঠে বৈরুত । তা সত্ত্বেও স্বল্পকালীন ফরাসি প্রভাবেই লেবাননে, বিশেষ করে বৈরুতের ইমারত শৈলীতে ছাপ পড়েছিল ফরাসি স্থাপত্য রীতির ।  একান্ন বছর বয়েসী ব্রিটিশ সাংবাদিক জেমস গ্রিন ফুটপাতের ওপর দিয়ে ধীরেসুস্থে হাঁটছেন ।  বাশহির ব্লিস স্টিটে একটা কফি শপের সামনে  অপেক্ষ করছে। সে দিকেই যাচ্ছেন জেমস গ্রিন। হঠাৎই গাড়ির হর্নের শব্দে সচেতন হয়ে উঠলেন । পুলিশের একটি গাড়ি সাইরেন বাজিয়ে চলে গেল।  আজ দুপুরের পর থেকে খানিক বিষন্ন বোধ করছেন জেমস গ্রিন ।  আজও বাগদাদে সিরিজ বোমা হামলায় অন্তত কুড়ি জন নিহত হয়েছে। দীর্ঘ আট বছর ধরে ইঙ্গ-মার্কিন আগ্রাসনে ইরাক রক্তাক্ত হচ্ছে। এই অকাঙ্খিত রক্তপাতের জন্য জেমস গ্রিন অনুতপ্ত। বর্তমানে  জেমস গ্রিন এখন ফ্রিল্যান্স সাংবাদিক, আগে রয়টার্সে ছিলেন, রয়টার্স ব্রিটিশ প্রতিষ্ঠান, ২০০২ সালে ইরাক আক্রমনে ব্রিটেন যুক্তরাষ্ট্রের সঙ্গে শামিল হলে জেমস গ্রিন প্রতিবাদসরূপ চাকরি ছেড়ে দেন। তারপর থেকে বৈরুতেই পাকাপাকি ভাবে বাস করছেন, লিভারপুলের বাড়িটা বিক্রি করে বৈরুতের আশরাফিয়ায় একটি দু কামড়ার ফ্ল্যাট কিনেছেন। জেমস গ্রিন নিজেকে লেবানিজই মনে করেন।   বৈরুত থেকে প্রতিদিন বেশ ক’টি আর্ন্তজাতিক মানে সংবাদপত্র প্রকাশিত হয়। আল নাহার, আস সাফির, আল বালাদ, আদ দিয়ার এবং ইংরেজি দৈনিক ডেইলি স্টার । জেমস গ্রিন এসব সংবাদপত্রে নিয়মিত প্রবন্ধ-নিবন্ধ লিখে থাকেন। একটু থেমে সিগারেট ধরালেন জেমস গ্রিন;  কাছেই কোথাও গান বাজছে। অত্যন্ত পরিচিত গান।  জনপ্রিয়  লেবানিজ কন্ঠশিল্পী ন্যান্সী নাবিল আজরাম এর একটি হিট গান। এনতা ইহ মেশ কেফায়া আলাইকতেগরানি হারাম  আলাইক এন্ত ইইহজেমস গ্রিন দীর্ঘশ্বাস ফেললেন। সংগীত ও বাস্তব এক জিনিস নয়। ন্যান্সী  আজরাম যতই সুরেলা ভঙ্গিতে নিজস্ব দুঃখের কথা বলুন না কেন- এই  হামরা স্ট্রিট এর বাস্তবতা কিন্তু অতি নির্মম। কে জানে, বাশহির আজ কী অশুভ সংবাদ নিয়ে অপেক্ষা করছে। হঠাৎই সাইরেনের বিকট শব্দে চমকে উঠলেন জেমস গ্রিন।  ব্লিস স্টিটের মাথায় একটা পুলিশের গাড়ি থেমে আছে। সাংবাদিক বলেই সেদিকে দ্রুত এগিয়ে গেলেন জেমস গ্রিন ।  পুলিশ টেনে হিঁচড়ে  গাড়িতে দু-জন যুবককে তুলছে । জেমস গ্রিন উদ্বিগ্ন হয়ে উঠলেন। কারা এরা? দেখে তো জঙ্গি বলে মনে হল না। ইরাকি উদ্বাস্তু নয় তো? হ্যাঁ, তাইই হবে। জেমস গ্রিন চলার গতি বাড়িয়ে দেন। ইরাক আক্রমনের পর সিরিয়া ও জর্দানে আশ্রয় নিতে বাধ্য হয় ইরাকি উদ্বাস্তুরা । এদেরই একটা উল্লেখযোগ্য সংখ্যা লেবাননেও বাস করছে। অবশ্য লেবানন সরকার এই রিফুজিদের কখনোই লিগ্যাল স্ট্যাটাস দেয়নি। যে কারণে  ইরাকি উদ্বাস্তুরা  লেবাননে দুর্বিষহ  পলাতক-জীবনযাপন করছে। জেমস গ্রিন দীর্ঘশ্বাস ফেললেন। তিনি ব্রিটিশ। এই কারণে তিনি অনুতপ্ত। তবে ব্রিটেনের সবাই ইরাক আগ্রাসন সমর্থন করে না।  সান্ত্বনা এখানেই  ... ব্লিস স্টিটের মাথায় বাশহির কে দেখতে পেলেন।  বাশহির  ছেলেটির সঙ্গে জেমস গ্রিন-এর অনেক দিনের জানাশোনা। বাশহির অত্যন্ত  বিশ্বস্ত একটি ছেলে।   ছেলেটি আগে  আল বালাদ পত্রিকার পিওন ছিল। এখন বেতন বেশি বলে  একটা কুরিয়ার সার্ভিসে কাজ করছে । সপ্তা খানেক আগে জেমস গ্রিন বাশহির কে নতুন একটি দায়িত্ব দিয়েছেন।   সান্ড্রা কারেন নামে একজন  মার্কিন সাংবাদিক  লেবাননে ইরাকি উদ্বাস্তুদের ওপর একটি প্রামাণ্যচিত্র নির্মাণ করতে চান।  সান্ড্রা কারেন মানবতাবাদী, ফিলাডেলফিয়ার একটি যুদ্ধবিরোধী সংস্থার জয়েন্ট সেক্রেটারি। ব্যাক্তিজীবনের ওপর   সামরিক আগ্রাসনের পরিণাম মার্কিন তরুণ-তরুণীদের দেখাতে চান । সান্ড্রা  কারেন তার প্রামাণ্যচিত্রের জন্য লেবাননে ইরাকি উদ্বাস্তুদের  বেছে নিয়েছেন। এবং   জেমস গ্রিন  এর কাছে লেবাননে ইরাকি উদ্বাস্তুদের সম্পর্কে তথ্য চেয়েছেন। বাশহির এগিয়ে আসে। ছেলেটি বেশ লম্বা। কালো কর্ডের প্যান্ট আর সাদা টি-শার্ট পরে আছে বাশহির ।  ঈষৎ লাল রঙের কোঁকড়া চুল, ফরসা মুখে লাল লাল ছোট, নীলাভ চোখ। দেখলেই বোঝা যায় শরীরে ফিনিসিয় রক্ত বইছে।  বয়স ২৫/২৬ এর বেশি না।কোনও খবর পেলে? এদিক-ওদিক তাকিয়ে জেমস গ্রিন জিগ্যেস করলেন। যে কাজটি তিনি করতে যাচ্ছেন সেটি বিপদজনক। পুলিশ টের পেলে সমস্যা করবে। হয়তো নাগরিকত্ব বালিত করে দেবে। হ্যাঁ, আমার সঙ্গে আসুন।  বাশহির চাপাস্বরে বলল। বলে বাশহির ঘুরে হাঁটতে থাকে। জেমস গ্রিন একটু পিছিয়ে পড়ে হাঁটতে থাকেন। প্রায় কুড়ি মিনিট পর বাশহির ব্লিস স্টিটের তিনতলা হলুদ রঙের বাড়ির সামনে এসে থামল। দেখেই বোঝা যায় অনেক পুরনো বাড়ি। জেমস গ্রিন এর চোখে আগেও পড়েছে। তিনি জানেন এটি একটি ব্রথেল। বৈরুতের এসব পুরনো বাড়িতেই সভ্যতার আদিমতম পেশা চলছে। এই বাড়িটিও ফরাসি স্থাপত্য রীতিতে নির্মিত। চওড়া সিঁড়ি, ঘোরানো কাঠের রেলিং, সিঁড়ির ধাপে পুরনো কার্পেট মোড়ানো। দোতলায় করিডোরের দু-পাশে সার সার ঘর। একটি দরজার সামনে এসে  বাশহির  চোখের ইঙ্গিত করল। কোটের পকেট থেকে একশ পাউন্ডের কয়েন বার করলেন জেমস গ্রিন । তারপর কয়েনটি বাশহির কে দিলেন। চোখের পলকে অদৃশ্য হয়ে গেল বাশহির । জেমস গ্রিন এদিক-ওদিক তাকিয়ে দরজায় নক করলেন। একটু পর দরজা ঠেলে ঘরে ঢুকলেন। সস্তা পারফিউমের গন্ধ পেলেন। ঘরটি ছোট, দেওয়ালে হলুদ রং করা। বড় একটি জানালা। জানালায় শেষ বেলার রোদ। দেওয়াল ঘেঁষে কালো সোফাসেট। সোফার ওপর কালো গাউন পরা একটি মেয়ে বসে আছে।  ঢেউ খেলানো কালো চুল। নিষ্পাপ ফরসা মুখ, সে মুখে বিষন্নতা।  গভীর কালো চোখ।   বয়স ছাব্বিশ-সাতাশ বেশি  মনে হল না বলে মনে হল জেমস গ্রিন এর ।জেমস গ্রিন মুখোমুখি বসলেন।  সিগারেট ধরালেন। কোটের পকেট থেকে সনি রেকর্ডার বার করে অন করলেন। তারপর মেয়েটিকে বললেন,   আমি তোমাকে কিছু প্রশ্ন করব।হ্যাঁ। আমাকে  বাশহির বলেছে।মেয়েটিকে প্রথম প্রশ্ন  জিগ্যেস করলেন, কি নাম তোমার?সাবিন। মনে হল শব্দটা অনেক দূর থেকে ভেসে এল। ইরাকে বাড়ি কোথায় ছিল?মসুল। আমরা সাত পুরুষ ধরে ইরাকের মসুল-এই বাস করছিলাম । ওহ্ ।‘করছিলাম’ শব্দটি কানে বাজল। ইঙ্গ-মার্কিন স্বার্থের জন্য ইরাকের মসুলে সাত পুরুষ ধরে বসবাস করা একটি পরিবার উৎখাত হয়ে গেল। জেমস গ্রিন বিষন্ন বোধ করেন। তিনি গম্ভীর কন্ঠে জিগ্যেস করলেন, মসুলের কোথায়?মসুলের নাবী ইউনুস মসজিদের পাশে। জায়গাটা মসুলের আল-তাওবা পাহাড়ের কাছে।  জেমস গ্রিন মাথা নাড়লেন। তিনি মসুলে গিয়েছেন। তারপর?সাবিন বলল,  দশ বছর বয়েসে আমার মা মারা যায়। আমি আমার মা-বাবার বেশি বয়েসের সন্তান। আমি যখন কিশোরী তখন আমার বাবা বৃদ্ধ।বাবার নাম?তাহা ইয়াসিন। তিনি কি করতেন?বাবা ছিলেন সোউক এর মুহতাসিব। জেমস গ্রিন মাথা নাড়লেন। তিনি ভালো আরবি জানেন। সোউক মানে  বাজার। ইরাকের সোউকগুলি গনপূর্ত অধিদপ্তরের অধীন।  মুহতাসিব  সোউক দেখভাল করেন। কর আদায় করেন।তারপর? যুদ্ধের বছরে আমার বিয়ে ঠিক হয়েছিল।  এ কথার পর ঘরে নীরবতা। জানালায় তখন শেষবেলার রোদ। একটা কবুতর জানালার কাছে পাখসাট করছে। যেন ঘরে ঢুকতে চাইছেন।  তারপর?ছেলের নাম হাওয়ার মোহাম্মদ। বাড়ি আল মসুল ইউনিভারসিটি স্টেডিয়ামের কাছে।  তারপর?তারপর পাত্রপক্ষকে আর পাওয়া যায়নি।  ইরাকে বিদেশি সৈন্যরা ঢুকে পড়েছে। মসুলে বোম ফেলছে প্লেন থেকে। তারপর?তারপর আমরা কে কোথায় ছিটকে পড়লাম। বৃদ্ধ বাবার হাত ধরে ছাড়লাম দেশ । সিরিয়া হয়ে অতি কষ্টে ঢুকলাম লেবানন । লেবানন কেন? সাবিন এর মুখের ওপর জেমস গ্রিন এর দৃষ্টি প্রখর হয়ে ওঠে।সুলেইমান শাকের  নামে বাবার এক দূর সম্পর্কের চাচাতো ভাই  ছিলেন বৈরুতে । সুলেইমান চাচার সঙ্গে  বাবার চিঠিপত্রে নিয়মিত যোগাযোগ ছিল ।  ইরাক আক্রমনের পর তিনিই ফোন করে বৈরুত যেতে বলেছিলেন।ওহ্ । তা কি করতেন তিনি?অধ্যাপনা করতেন। সুলেইমান চাচা ছিলেন ইতিহাসের অধ্যাপক । অবসরে যাওয়ার আগে বৈরুতের আমেরিকান বিশ্ববিদ্যালয়ে পড়াতেন। ওহ্ । জেমস গ্রিন এবার ভদ্রলোককে চিনতে পারলেন। প্রখ্যাত ঐতিহাসিক  সুলেইমান শাকের। ফিনিসিয় সভ্যতার ওপর বিশেষ পান্ডিত্য ছিল ভদ্রলোকের। কিন্তু তিনি তো বছর কয়েক আগে খুন হয়েছেন।  সুলেইমান চাচা ছিলেন অন্ধ। জেমস গ্রিন মাথা নাড়লেন। তিনি জানেন  ঐতিহাসিক  সুলেইমান শাকের অবসর নেওয়ার কিছুদিন পর অন্ধ হয়ে যান।সুলেইমান চাচার বাড়ি ছিল আশরাফিয়ার এক গলির ভিতরে । তিন তলায় থাকতেন। একাই থাকতেন, স্ত্রীর সঙ্গে অনেক আগেই ডির্ভোস হয়ে গিয়েছিল । আমরা তার বাড়িতেই উঠলাম। বুঝতে পারলাম আমরা বৈরুত যাওয়ায় তিনি খুশি হয়েছিলেন । মেরি নামে একটি খ্রিস্টান মহিলা  সুলেইমান চাচার দেখাশোনা করতেন। আমি বললাম, চাচা এখন থেকে আমি আপনার দেখাশোনা করব।  সুলেইমান চাচা মেরি কে ছাড়িয়ে দিলেন। ... বাবা সারাক্ষণ টিভির সামনে বসে থাকত। খাওয়া-দাওয়া এক রকম ছেড়েই দিয়েছিলেন। সারাক্ষণ আমেরিকাকে অভিশাপ দিত বাবা। ২০০৬ সালে ডিসেম্বরে বাবা মারা যায়। কি হয়েছিল?স্ট্রোক। সাদ্দাম হুসেন-এর ফাঁসী সেদিনই কার্যকরা হয়েছিল।জেমস গ্রিন বিষন্নতা টের পেলেন।তারপর? তারপর আর কি। বাবা মারা যাওয়ার পর আমার জীবনে দুঃসময় নেমে এল। বলছি কেন।  সুলেইমান  চাচা ছিলেন নিঃসন্তান।  তবে তার এক পালক ছেলে ছিল। সেই ছেলের নাম মিচেল সাদ। মিচেল সাদ এর মা ছিল নেস্টরিয় খ্রিস্টান। বাবা বেঁচে থাকতেই  মিচেল সাদ মাঝে-মাঝে আশরাফিয়ার বাড়িতে আসত। ব্যবসা করত। সাদ দেখতে ছিল সুদর্শন, ফিলম স্টারদের মতন। সাদ ... সাদ আমার  রূপ সৌন্দর্যে  মুগ্ধ হয়েছিল। আমি সব ভুলে গিয়ে নিরাপত্তার আশায় সাদকে ভালোবাসলাম। সাদ এর ইঙ্গিতে আমরা মিলিত হতাম। তখন বুঝিনি ঠিক প্রেমিক নয় মিচেল সাদ। যৌনমিলনের ছলে রেইপ করত। ...আমি ছিলাম কুমারী। ধর্ষন আমার জন্য নতুন অভিজ্ঞতা হলেও মেনে নিলাম। বিয়ের জন্য সাদ-কে বলতাম।  সাদ এড়িয়ে যেত।  তখনও জানি নি   সাদ স্মাগলার। বুঝলাম আমার বাবা মারা যাওয়ার পর। ব্যবসায় কি লস হয়েছিল ...  টাকা-পয়সার জন্য  সুলেইমান  চাচাকে প্রেশার দিত। অসহায় সুলেইমান  চাচা আমাকে আঁকড়ে ধরল।   সাদ এর বিশ্বাস সুলেইমান  চাচার কাছে গুপ্তধন আছে। আমি    সাদ কে ঘৃনা করতাম। আমি সুলেইমান  চাচার পক্ষ নিলাম।  সাদকে কে বোঝাতাম  সুলেইমান  চাচা ইতিহাসের গবেষক তার কাছে গুপ্তধন থাকা সম্ভব না।  আমার কথা বিশ্বাস করত না সাদ। বলল, তুমি কিছু জান না সাবিন। এই লেবাননে অনেক অনেক বছর আগে ফিনিসিয় জাতি বাস করত। ওদের অনেক ধনসম্পদ ছিল। বাবার কাছে পুরনো দিনের ম্যাপ আছে। অন্ধ হওয়ার আগে মাঝে-মাঝে বেক্কা উপত্যকায় যেত বাবা। লেবাননের মানুষজন বিশ্বাস করে  বেক্কা উপত্যকার এক পাহাড়েই ফিনিসিয়দের  ধনসম্পদ লুকানো আছে  ।  তুমি কিছু জান না। এরপর  সাদ আমাকে মানারার একটি বাড়িতে তুলল। সুন্দর দোতলা বাড়ি, একেবারে সমুদ্রের ধারে। দোতলার বারান্দায় দাঁড়ালে সমুদ্র চোখে পড়ত। মানারার বাড়িতে বিদেশি লোকজন আসত। অ্যানিটা পার্ল নামে  একজন মধ্যবয়েসী সুন্দরী মার্কিন মহিলাকে ওই বাড়িতে দেখলাম । মহিলা আমাকে জিগ্যেস করলেন, আমি নীলছবি করব কি না। আমি ঘৃনাভরে প্রত্যাখান করলাম। কয়েকদিন  পর  আল বালাদ পত্রিকায় পড়লাম আশরাফিয়ার বসবাসকারী প্রখ্যাত  ঐতিহাসিক  সুলেইমান শাকের খুন হয়েছেন ।  বুঝলাম কার কাজ ... আমি ক্রোধে উন্মাদ হয়ে যাই ...পরে সাদ এলে আমি তার ওপর ঝাঁপিয়ে পড়লাম। ও আমাকে বেল্ট দিয়ে ভীষণ মারল। মার খেয়ে আমি অজ্ঞান হয়ে যাই। আমার জ্ঞান ফিরে এলে আমি এই ঘরে  নিজেকে আবিস্কার করি। কতক্ষণ পর সাদ এসে বলল, এখন থেকে  তুমি এখানে থাকবে। পালাতে চেষ্টা করো না। তুমি রিফিউজি, পালাতে চেস্টা করলে পুলিশে ধরিয়ে দেব। তোমার যা ইনকাম হবে অর্ধেক তোমার অর্ধেক আমার।  পরে জানলাম এখানকার দেহব্যবসার সঙ্গে   সাদও জড়িত। জেমস গ্রিন দীর্ঘশ্বাস ফেললেন। বাইরে সন্ধ্যা নামছে। সাবিল উঠে ঘরের বাতি জ্বালিয়ে দিল। রেকর্ডার অফ করলেন জেমস গ্রিন । মনে মনে ভাবলেন সাবিন এর গল্প শুনে সান্ড্রা  কারেন দুঃখ পেলেও সন্তুষ্ট হবেন নিশ্চয়ই।  অত্যন্ত অপরাধী বোধ করছেন জেমস গ্রিন । উঠে দাঁড়ালেন। সাবিন দরজা অবধি এল।   সাবিন কে এক হাজার পাউন্ডের সবুজ একটা নোট দিয়ে বেরিয়ে এলেন জেমস গ্রিন । ৩এখন অনেক রাত। ভূমধ্যসাগরের বেলাভূমিতে হাঁটছেন জেমস গ্রিন। মুখ তুলে একবার দেখলেন ফ্যাকাশে আকাশে  মুঠো মুঠো অনেক নক্ষত্র ছড়ানো। আর বেলাভূমির ওপর অশান্ত ঢেউয়ের গর্জন। আবছা আলোয় দেখলেন শতাব্দী প্রাচীন একটি ফিনিসিয় কাঠের জাহাজ বেলাভূমির ওপর নোঙর করে আছে। জলদস্যুরা শেকল বাঁধা বাক্স নামাচ্ছে জাহাজ থেকে ...ওই গুপ্তধনের জন্যই কত হাজার বছর পর খুন হলেন  ঐতিহাসিক  সুলেইমান শাকের ... জেমস গ্রিন ঢেঁকুর তুললেন।  ঘন্টাখানেক আগে ওই ক্লাবে ঢুকে ভোদকা পান করেছেন জেমস গ্রিন। কিছুতেই সাবিন এর নিষ্পাপ মুখটি ভুলতে পারছেন না। ...মানারা এলাকাটি হামরা স্ট্রিট-এর পশ্চিমে ।  মানারার পশ্চিমে ভূমধ্যসাগরের নিথর সৈকত। এখানেই সমুদ্রের পাড়ে একটি স্পোটিং ক্লাব রয়েছে। স্পোটিং ক্লাব থেকে বেরিয়ে বেলাভূমিতে হাঁটছেন জেমস গ্রিন। ভীষণ অস্থির বোধ করছেন। ইউরোপ -আমেরিকার ভোগ-সুখের জন্য এই শতাব্দীতেই সারা পৃথিরীর সম্পদ লুঠ করা হবে। একদিন এই বেলাভূমিতেও  ল্যান্ড করবে ইঙ্গমার্কিন সৈন্যরা  । কপাল পুড়বে লেবাননের নিস্পাপ সাবিনদের। ...বেলাভূমির ওপর এক জোড়া তরুণ-তরুণী পরস্পরকে জড়িয়ে ধরে চুমু খাচ্ছে। হেলুসিনেশন হচ্ছে? তরল মদ কাজ করছে না। সাবিন-এর গল্পটা মাথায় ঘুরছেই। সান্ড্রা কারেন ইরাকি উদ্বাস্তুদের নিয়ে প্রামাণ্যচিত্র  তৈরি করবেন। সাবিন এর বাবার মৃত্যু দৃশ্য। ২০০৬। ডিসেম্বর; লেবানন, বৈরুত। আশরাফিয়ার গলি। অঝোর ধারায় বৃষ্টি ঝরছে। অন্ধকার ঘর।  এক জোড়া তরুণ-তরুণী জানালার কাছে দাঁড়িয়ে পরস্পরকে জড়িয়ে ধরে চুমু খাচ্ছে। ... মিচেল সাদ ঘুমিয়ে গেলে সাবিন অন্ধকার ড্রইংরুমে উঁকি দিল। টিভির আলো। সোফায় এক বৃদ্ধ। ঢলে পড়ে আছে। বাবা! সাবিন এর চিৎকার।   সহসা জেমস গ্রিন টের পেলেন পকেটে তার মোবাইল-এর রিং টোন বাজছে। হ্যালো গ্রিন। সান্ড্রা কারেন এর কন্ঠস্বর। হ্যালো কারেন।খবর কি?এই তো। জেমস গ্রিন বললেন।কারেন জিগ্যেস করলেন, আমার  প্রামাণ্যচিত্র জন্য তেমন কোনও তথ্য পাওয়া গেল গ্রিন?হ্যাঁ।খুলে বল। কারেন এর কন্ঠস্বরে উত্তেজনা। আজ একজন ইরাকি উদ্বাস্তুর সঙ্গে আমার কথা হল। নাম সাবিন।মেয়ে?হ্যাঁ।ওহ্ । তা মেয়েটার গল্পটা কেমন লাগল?ভীষণ করুন কারেন ।করুন তো হবেই। কারেণ বললেন। অন্যায় যুদ্ধের কারণে  নিজের দেশ থেকে উৎখাত হয়ে অন্য একটা দেশে জীবন কাটাচ্ছে। আমি  ...আমি মার্কিন তরুণ-তরুণীদের দেখাতে চাই যে কোনও দেশে আগ্রাসনের পরিণাম কী রকম ভয়াবহ হতে পারে। গ্রিন?বল।সে রকম ম্যাসেজ কি সাবিন এর গল্পে আছে?আছে।তাহলে সংক্ষেপে সাবিন এর গল্পটা বল।সাবিন এর জন্ম ইরাকের মসুল শহরে জন্ম । ওর মা কম বয়েসে মারা যায়। বাবা ছিলেন স্থানীয় একটা  মার্কেট -এর সুপারভাইজার। ২০০২ সালের মার্চ মাসের শেষে সাবিন এর বিয়ে ঠিক হয়। তখনই ওরা ইরাক অ্যাটাক করে। সাবিন ওর বাবার সঙ্গে লেবাননের বৈরুত শহরে পালিয়ে আসে।লেবানন কেন? কারেন এর কন্ঠস্বর প্রখর হয়ে ওঠে।বলছি ...সাবিন এর গল্পটা বলতে বলতে জেমস গ্রিন টের পেলেন,  মোবাইল-এর অপর প্রান্তে   কারেন কাঁদছে ...উৎসর্গ: যারা শান্তির পক্ষে ...

