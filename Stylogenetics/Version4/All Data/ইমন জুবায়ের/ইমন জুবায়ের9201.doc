কারা ছিল Goths_




 
                        গথরা ইউরোপের একটি নৃগোষ্ঠী হলেও গথ থেকে উদ্ভুত গথিক শব্দটি প্রধানত শিল্পকলার ক্ষেত্রেই ব্যবহৃত হয়; যা দ্বারা মধ্যযুগীয় স্থূল, বেঢপ কাঠামো বোঝায়;  কখনও-বা বোঝায় হলদে হয়ে যাওয়া প্রাচীন পান্ডুলিপি। কখনও কখনও গথিক বলতে ভৌতিক অনুসঙ্গও বোঝায়। যেমন গথিক দূর্গ।  Originally the word Gothic was used by Italian Renaissance writers as a derogatory term for all art and architecture of the Middle Ages, which they regarded as comparable to the works of barbarian Goths.  The Gothic Age is now considered one of Europe’s outstanding artistic eras.
  ইউরোপীয় ইতিহাসে Germanic Peoples দের ভূমিকা  অত্যন্ত গভীর।
তো কারা ছিল Germanic Peoples?
অভিন্ন ভাষা ও সংস্কৃতির অধীন পশ্চিম ও মধ্য ইউরোপের গোষ্ঠীগুলিই ছিল Germanic Peoples । 
সময়কাল? 
খ্রিস্টপূর্ব ২য় শতক থেকে খিস্টীয় পঞ্চম শতাব্দী।
টিউটনস-রা ছিল তেমনি এক  জার্মানিক ট্রাইব। এদের আদিবাসভূমি ছিল জুটল্যান্ড। 
জুটল্যান্ড কোথায়? 
ডেনমার্কের উত্তরে। 
পরে টিউটনরা দক্ষিণমূখী অগ্রসর হয়।
গথরা এই টিউটনদেরই গোত্রের। তাইই ওদের বলা হয় টিউটনিক।
গথরা ৩য় থেকে ৫ম শতকে রোমানদের মুখোমুখি হয়েছিল।
ষষ্ট শতকে একজন গথিক ঐতিহাসিক ছিলেন। জর্দানেস। তাঁর মতে,  গথরা সুইডেন থেকে বের হয়েবাল্টিক সাগর পাড়ি দিয়ে ভিসতুলা নদীর উপত্যকা অবধি পৌঁছেছিল । ৩য় শতকে তারা আরও দক্ষিণে অগ্রসর হয়ে দানিয়ুব নদীর পাড় অব্দি পৌঁছায়। কৃষ্ণসাগরের আশে পাশেও চলে যায় তারা। ঐ শতকেই গথ সৈন্যরা পূর্ব গ্রিসের থ্রাস ও দাসিয়া অঞ্চল তছনছ করে। তারা এজিয়ান সমুদ্রের পাড়ের এশিয়া মাইনরের অনেক নগরও ধ্বংস করে। ২৬৭ থেকে ২৬৮ এথেন্স আক্রমন করে নগরটি ধ্বংস করে। তারপর তারা ইতালির দিকে চোখ দেয়। প্রায় এক শতক ধরে রোমানদের সঙ্গে যুদ্ধ চলে। বলকান অঞ্চল ও ভূমধ্যসাগরের উত্তরপূর্ব অঞ্চল রক্তে সয়লাব হয়ে যায়। সেই রক্তক্ষয়ী যুদ্ধে অন্যান্য গোত্রগুলি গথদের সাহায্য করে। ৪র্থ শতকে গথদের রাজা ছিল আরমানারিক। তাঁর রাজ্যটি বালটিক থেকে কৃষ্ণসাগর অবধি ছড়ানো ছিল।
৩৭০ খ্রিস্টাব্দ নাগাদ গথরা দুটি ভাগে ভাগ হয়ে যায়। 
 ১/ অসট্রোগথ।
২/ভিসি গথ।
 অসট্রোগথ। মানে পুবদিকে গথ। এদের রাজ্য ছিল কৃষ্ণসাগরের উপকূল অবধি। বর্তমানকালের ইউক্রেইন, বেলেরুশ অবধি।
ভিসি গথ। মানে অভিজাত গথস। এরা ছিল ইউরোপের পশ্চিমে। দানিয়ুব নদীর আশেপাশে।
প্রথমে ভিসিগথদের কথা বলি।
হুনরা ছিল যাযাবর এশিয় তুর্কি। তবে অনেকেই এদের উগরিয়ান মনে করেন। কাস্পিয়ান স্তেপ থেকে যাদের উত্থান।
তো, ভিসি গথদের নিশ্চিহ্ন করার হুমকী দিচ্ছিল দুধর্ষ হুনরা। 
তখন রোমান সম্রাট ছিলেন ভালেনস। ভিসি গথরা সম্রাটের কাছে নিরাপত্তা চায়। দানিয়ূব নদীর দক্ষিণে ছিল ময়েসিয়া প্রদেশ। সেখানে ভিসি গথরা বসবাসের অনুমতি দিলেন সম্রাট। জগতে মনে হয় লোকের উপকার করতে নেই। রোমান সম্রাট  ভালেনস ভিসিগথদের হাতেই নিহত হয়েছিলেন। 
কী ভাবে?
বলি। রোমান সৈন্যরা ভিসি গথদের সঙ্গে দুব্যবর্হার করে। ভিসি গথরা স্বাধীনচেতা বলেই বিদ্রোহ করে। অ্যাড্রিয়ানপোল ছিল বর্তমান তুরস্ক। সেখানে ভিসিগথ ও রোমান সৈন্যদের মধ্যে তুমুল যুদ্ধ হয়। যুদ্ধ চলাকালীন সময়ে সম্রাট ভালেনস নিহত হন। বিজয়ী গথরা কনসস্টানটাইন শহর, মানে ইস্তানবুল আক্রমনের হুমকি দেয়। সম্রাট ভালেনস-এর পর মৃত্যুর পর রোমান সম্রাট হলেন থিওডোসিয়াস।  সম্রাট থিওডোসিয়াস ভিসিগথদের সঙ্গে শান্তিচুক্তি করেন। ভিসি গথ সৈন্যদের রোমান সৈন্যদলে  অর্ন্তভূক্ত করে নেন। তারপর থেকে ভিসি গথরা রোমান সাম্রাজে গুরুত্বপূর্ন ভূমিকা পালন করে। যারা ময়েসিয়া প্রদেশ বাস করছিল তারা কৃষিজীবন বেছে নেয়। 
জার্মানিক জাতির মধ্যে এরাই প্রথম খ্রিস্টান ধর্ম গ্রহন করেছিল। গথদের শ্রদ্ধেয় যাজক ছিলেন উলফিলাস । তিনি গথিক ভাষায় বাইবেল অনুবাদ করেন। এককভাবেই উলফিলাসই  গথদের খ্রিস্টধর্মে  কনভার্ট করেন। তবে কথা আছে ...
খ্রিস্টানধর্মের একটা রুপ হচ্ছে Arianism।  উলফিলাস বিশ্বাস করতেন Arianism-এ। কাজেই তিনি   গথদের আরিয়াবাদে দীক্ষিত করে তোলেন। Arianism, a Christian heresy of the 4th century that denied the full divinity of Jesus Christ. It was named for its author, Arius. A native of Libya, Arius studied at the theological school of Lucian of Antioch, where other supporters of the Arian heresy were also trained. After he was ordained a priest in Alexandria, in 319, Arius became involved in a controversy with his bishop concerning the divinity of Christ. In 325 Arius finally was exiled to Illyria because of his beliefs, but debate over his doctrine soon engulfed the whole church and agitated it for more than half a century. Although his doctrine was eventually outlawed throughout the Roman Empire by Emperor Theodosius I in 379, it survived for two centuries longer among the barbarian tribes that had been converted to Christianity by Arian bishops. (Microsoft ® Encarta ® 2008. © 1993-2007 Microsoft Corporation. All rights reserved.)
সম্রাট থিওডোসিয়াস মারা গেলেন। ভিসিগথরা রোমের প্রতি আনুগত্য আর দেখায় না। তারা তাদের নিজস্ব শাসক নির্বাচন করতে উদ্যত হয়ে ওঠে। প্রথম আলারিক। প্রথম আলারিক গ্রিস ও ইতালি আক্রমন করে বসে। ৪১০ খ্রিস্টাব্দে  তছনছ করে রোম। 
ঠিক ওই সময়ে সেনাপতি আতাউলফ এর নেতৃত্বে ভিসিগথরা স্পেন আক্রমন করার জন্য  পিরানিজ পবর্তশ্রেণি পাড়ি দিচ্ছিল। তাদের নেতৃত্বের ভারও প্রথম আলারিক-এর ওপর এসে পড়ে।
প্রথম আলারিক এর পর ভিসিগথদের রাজা হন ওয়ালিয়া। তার নেতৃত্বে বেশির ভাগ স্পেন ও দক্ষিণ গল (বর্তমান ফ্রান্স) ভিসিগথদের দখলে আসে । তুলো নগর (বর্তমান ফ্রান্স) হয়ে ওঠে ভিসিগথদের রাজধানী। 
প্রথম থিওডোরিক ছিলেন আলারিক-এর ছেলে। ওয়ালিয়ার পরে প্রথম থিওডোরিক ভিসিগথদের শাসক হলেন। তখন ভিসিগথরা রোমানদের পক্ষে হুনদের বিরুদ্ধে যুদ্ধ করছিল। প্রথম থিওডোরিক সে যুদ্ধে মারা যান। 
সবচেয়ে বিখ্যাত  ভিসিগথ রাজা হলেন প্রথম থিওডোরিক-এর ছেলে ইউরিক। সময়কাল ৪২০ থেকে ৪৮৪ খ্রিস্টাব্দ। ইউরিক ছিলেন স্পেনীয়।  তিনি রোমের কতৃর্ত্বের ধার ধারতেন না। বিশাল সাম্রাজ্য শাসন করেছেন ইউরিক। রোমান আইন ও জার্মানিক আইনের সংমিশ্রন করেছেন। তার রাজ্যে রাজা নির্বাচিত হত। তবে প্রায়শ অভিজাতরা বিদ্রোহ করত। ওদিকে ফ্রাঙ্করা ও বাইজেনটাইন সাম্রাজ্য  ছিল ভিসিগথদের জন্য হুমকি।
শেষমেষ ফ্রাঙ্করা ভিসিগথদের নিশ্চিহ্ন করে। (পড়–ন, শার্লিমেন কে ছিলেন) কেবলমাত্র স্পেনে ভিসিগথরা টিকে ছিল।
মুসলিমরা ৭১১ সালে শেষ ভিসিগথ রাজা রডোরিককে হত্যা করে। ৭১৩ খ্রিস্টাব্দে। মুররা আংশিক স্পেন দখল করে। 
 ২
 এবার বলি অসট্রগথদের কী হল।
মনে থাকার কথা। অসট্রোগথ মানে পুবদিকে গথ। এদের রাজ্য ছিল কৃষ্ণসাগরের উপকূল অবধি। বর্তমানকালের ইউক্রেইন, বেলেরুশ অবধি ...
৩৭০ খ্রিস্টাব্দ। 
হুন-রা ইউরোপ তছনছ করে।  
হুনদের বশ্যতা অসট্রগথরা  স্বীকার করে নেয়। আটিল ছিল হুনদের রাজা। ৪৫১ খ্রিস্টাব্দ। আটিলা গল অভিযানে বেরুলেন।  অসট্রগথরা আটিলবাহিনীকে সাহায্য করে। গল তখন ভিসিগথদের দখলে। চালনে ভয়াবহ যুদ্ধ সংগঠিত হয়। বহুসংখ্যক অসট্রগথকে হত্যা করে ভিসিগথরা।
হুনরা চলে গেলে অসট্রগথরা আবার স্বাধীন হয়।
রোমান সাম্রাজ্যে  প্যানোনিয়া নামে একটি অঞ্চল ছিল। অঞ্চলটি দানিয়ুব নদীর পাড়ে। বর্তমান পশ্চিম হাঙ্গেরি, উত্তর ক্রোয়েশিয়া, স্লোভেনিয়া এবং পুর্ব অস্ট্রিয়া।  রোমের অনুমতি নিয়ে অসট্রগথরা প্যানোনিয়ায় বাস করতে থাকে। তাদের সঙ্গে অন্য অসট্রগথরাও যোগ দেয়। হুন আক্রমনের প্রাক্কালে এরা রোমে আশ্রয় নিয়েছিল।
শ্রেষ্ট অসট্রগথ শাসক ছিলেন থিওডোরিক । ৪৭৪ খ্রিস্টাব্দে তিনি   সিংহাসনে বসেন। সেসময় বাইজানটিয়াম সম্রাট ছিলেন জেনো। তার সঙ্গে মিত্রতা স্থাপন করেছিলেন থিওডোরিক। রোমের উপর রুষ্ট ছিলেন জেনো। তিনি থিওডোরিক কে  ইতালির দিকে লেলিয়ে দিলেন। তখন রোমের শাসক ছিলেন ওডায়েসার। ওডায়েসার ঠিক অভিজাত ছিল না, ছিল বর্বরউদ্ভূত।   থিওডোরিক  ওডায়েসারকে হত্যা করে। রোমের শাসক হয়। পশ্চিম রোমান সম্রাটের উপাধি গ্রহন করেছিলেন থিওডোরিক। তারপর থেকে রোমান ও টিউটনরা পাশাপাশি বাস করতে থাকে ইটালিতে। একে অন্যকে প্রভাবিত করে।  রোমান কাউন্সিল শাসন করতে ইতালি। থিওডোরিক পেরেছিলেন রোম ও গথদের মধ্যে মিলনসেতু গড়তে। 
৫২৬ খ্রিস্টাব্দ। মারা যান থিওডোরিক। বাইজানটিয়াম সম্রাট তখন প্রথম জাস্টিনাইন। তিনি রোম আক্রমনের নির্দেশ দেন।
৫৫৫ খ্রিস্টাব্দে গথিক শক্তি নিশ্চিহ্ন হয়ে যায়। রোমের শাসনভার গ্রহন করে বাইজেনটাইন গর্ভনর। 
অসট্রগথরা অন্য গোত্রে বিলীন হয়ে যেতে থাকে। যেমন, ভ্যান্ডালস, ফ্রাঙ্ক, বুরগান্ডিয়ানস। 
 তথ্যসূত্র:
 "Goths." Microsoft® Student 2008 [DVD]. Redmond, WA: Microsoft Corporation, 2007. Microsoft ® Encarta ® 2008. © 1993-2007 Microsoft Corporation. All rights reserved.
 

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:৪৬                

