হায়াসিন্থ ফুলের ইতিকথা



হায়াসিন্থাস ছিল গ্রিক উপকথার এক সুদর্শন তরুণ। আলোর দেবতা অ্যাপোলো;- তিনি তরুণ হায়াসিন্থাস কে ভারি স্নেহ করতেন, ডিসকাস নিয়ে হায়াসিন্থাস-এর সঙ্গে খেলতেন। পশ্চিমা বায়ূ জেইফার;- সে  ঈর্ষা করত। সে চাইত হায়াসিন্থাস কেবল তার সঙ্গেই খেলুক। একদিন। হায়াসিন্থাস ও অ্যাপোলো ডিসকাস নিয়ে খেলছিল। জেইফার এসে উপস্থিত হল; ওদের সঙ্গে খেলতে চাইল। কিন্তু,  হায়াসিন্থাস ও অ্যাপোলো কেউই তাতে সম্মত হল না। তখন জেইফার ক্রদ্ধ হল ও অদৃশ্য হয়ে গেল; এবং প্রবল ঈর্ষার বশবর্তী হয়ে  অ্যাপোলোর নিক্ষিপ্ত ডিসকাসটির গতিপথ বাতাসে সুকৌশলে ঘুরিয়ে দিল।এবং তাতে হায়াসিন্থাস  মাথায় প্রবল আঘাত পেল। এবং সে মারা গেল । হায়াসিন্থাস-এর মৃতদেহের পাশে শিশুর মতন কাঁদতে লাগলেন অ্যাপোলো।হায়াসিন্থাস এর মাথা থেকে দরদর করে রক্ত বেরুচ্ছিল। শোকগ্রস্থ অ্যাপোলো হায়াসিন্থাস-এর নাম চিরদিনের মতন অমর করে রাখবেন ঠিক করলেন। হায়াসিন্থাস এর রক্ত দিয়ে একটি ফুলের জন্ম দিলেন আলোর দেবতা। সেই ফুলের নামই হল হায়াসিন্থ।সূত্র: ফরহাদ খান রচিত প্রতীত্য পুরাণ।
                    
