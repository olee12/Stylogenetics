উপজাতি না-বলাই ভালো





                        ক.
 উপভাষা মানে, ভাষার মতন। 
তা হলে উপজাতি মানে জাতির মতন? পুরো জাতি না! 
তা হলে উপজাতি না বলাই ভালো।
 খ.
 আর পাহাড়ি? 
পাহাড়ি না বলাই ভালো। 
পাহাড়ে থাকে বলে পাহাড়ি? 
তা হলে যে বা যারা সমতলে থাকে সে বা তারা সমতলী?
ঢাকা জেলায় বসবাস করার সুবাদে আপনাকে শুধুমাত্র "সমতলী" বলা হলে আপনার অন্যসব পরিচয় ঢেকে যায় না কি?
 গ.
 কিন্তু "আদিবাসী" শব্দটা কি ব্যবহার করা যায় ? 
আপাতত করা যায়, তবে আমার দৃঢ় বিশ্বাস- ভবিষ্যতের মানুষ আদিবাসী শব্দটাও ব্যবহার করবে না। কেননা, আদিবাসী শব্দটাও দূরত্ব সৃস্ট করে। 
এবং,আমরা যেকোনও রকম ভেদ-এর বিরুদ্ধে।
 ঘ. 
 আমরা বাস করছি জ্ঞানযুগে। আমরা অজানাকে জানব। ভালোবাসব। 
আসুন, আমরা প্রত্যেকে আদিবাসীদের ভাষা শিখি। ওদের আরও কাছে যাই। 
আমরা ইংরেজী-জার্মান ভাষা শিখে ইংরেজ-জার্মানদের কাছে যেতে চাই। 
আসলে আমাদের সাঁওতাল, হাজং, চাকমা ও মারমাদের ভাষা শিখে ওদের আরও কাছে যাওয়া উচিৎ।
 ঙ.
 গবেষকদের মতে, গনহত্যার একটা অন্যতম কারণ-অজানাকে ভয় বা "ফিয়ার টু আননোন"। ষাটের দশকে পূর্ব বাঙলার সভ্যতা-সংস্কৃতি পশ্চিম পাকিস্থানের অধিকাংশ মানুষের কাছে ছিল অজানা। কাজেই, ওরকম নৃশংস গনহত্যা সম্ভবপর হয়েছিল একাত্তরে!
 চ.
 আসুন, জ্ঞানের আলোয় অজানাকে প্রিয় করে তুলি। 
আমরা আরও স্পস্ট হই, একে অন্যের কাছে নিরাভরণ হই।


                    সর্বশেষ এডিট : ২৬ শে সেপ্টেম্বর, ২০০৯  দুপুর ১২:৩৩                

