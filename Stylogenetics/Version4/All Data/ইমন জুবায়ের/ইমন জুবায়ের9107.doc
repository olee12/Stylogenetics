আলেকজান্দ্রিয়া




 
                        প্রাচীন মিশরের মানচিত্র। 
প্রাচীনকালে মেসোপটেমিয় যাযাবর গোষ্ঠী হাইকসসরা শাসন করেছিল মিশর। তারপর গ্রিকরা। তারাপর পারশিকরা। গ্রিকদের সময়ই গড়ে ওঠে এর অন্যতম নৌবন্দর-আলেকজান্দ্রিয়া। এই আলেকজান্দ্রিয়া নগরেই শায়িত আছেন আলেকজান্দার  । তার মাওসোলেআমটিও ওখানেই। নগরের পশ্চিমে।
 ৩৩২ খ্রিস্টপূর্ব। আলেকজান্দার তখন মিশরে। তার দূরদৃষ্টির অভাব ছিল না। তার ভবিষ্যৎ সাম্রাজ্যের কথা মনে করে তিনিই প্রথমে মিশরে একটি নৌবন্দরের পরিকল্পনা করলেন। তাঁর নির্দেশে ভুমধ্যসাগরের জলে বড় বড় পাথরের চাঁই ফেলা হল। তৈরি করা হল ১ মাইল লম্বা জলপথ। জলপথের নাম হল: “হেপতাস্টেডিয়াম।” এর মানে, সাত ফার্লং। তো সেই পথ মিশল ফারোস দ্বীপে। পরে ওই দ্বীপেই টলেমিরা তৈরি করেছিল একটি  বাতিঘর-যা হয়ে উঠেছিল প্রাচীন পৃথিবীর সপ্তম আশ্চর্যের একটি অন্যতম নিদর্শন। 
ফারোস দ্বীপের পশ্চিমে নির্মান করা হল (সে কালের তুলনায়) অত্যাধুনিক একটি বন্দর। 
এভাবেই  বন্দর ঘিরে একটি নগর গড়ে উঠতে থাকে। তারপর সে নগরের নাম রাখা হয় আলেকজান্দিয়া। দৈর্ঘে সে প্রাচীন নগরটি ছিল ৪ মাইল। পরিকল্পিত আড়াআড়ি সড়ক। সড়কের দুপাশে মনোরম সব গাছ। ভূমধ্যসাগর থেকে ছুটে আসা ঝিরিঝিরি হাওয়ায়  কাঁপত সেসব গাছের পাতা। প্রধান সড়কের পাশে পায়ে চলার পথ। পথের পাশে সাদা রঙের দেওয়াল। সে দেওয়ালে গ্রীষ্মদিনের প্রাচীন রোদ। একটি নির্মেঘ নীলাকাশ। হ্রেষা ধ্বনি, ঘোড়ার ক্ষুরের আওয়াজ। সড়কে রথ। ঝলমলে ঘোড়াগাড়ি। কিংবা তেজি গ্রিক অশ্বারোহী সৈন্য। একা। কিংবা দলবেধে। 
আলেকজান্দ্রিয়া নগরের পুবে ছিল একটি অভিজাত এলাকা। নাম: ব্রূচেইয়াম। বোঝাই যায় কারা থাকত সে এলাকায়। 
মিশরের দেবতা ছিলেন সেরাপিস।  তার উপাসনাগৃহটি ছিল পশ্চিমে। আলেকজান্দারের মাওসোলেআমটিও ছিল নগরের পশ্চিমে।  গ্রিকদের সমুদ্রদেবতার নাম পোসাইদন। তার উপাসনাগৃহটিও ছিল নগরের পশ্চিমে। তা ছাড়া নগরের পশ্চিমেই ছিল যাদুঘর। রঙ্গমঞ্চ। ইত্যাদি। আলেকজান্দার নিজেই নাকি নগরটির পরিকল্পনা করেছিল। যে কারণে বলা হয় যে মানবসভ্যতায় আলেকজান্দারের অন্যতম অবদান ছিল নাগরিক সভ্যতার বিস্তার। আলেকজান্দার যে কটি নগর স্থাপন করেছিল এশিয়ায় তার সমর অভিযানের সময় তার সবকটির আদলই ছিল হুবহু  গ্রিক নগরের আদল। প্রাচ্যের পাশ্চাত্যকরণ মূলত আলেকজান্দারকে দিয়েই শুরু।
ইহুদি, গ্রিক ও মিশরীয় মিলে আলেকজান্দ্রিয়া নগরটিতে সর্বমোট মুক্ত নাগরিক ছিল ৩ লাখের মতন। এ ছাড়া ছিল বিদেশি ও দাস। 
 ২
 টলেমি ছিলেন আলেকজান্দারের প্রধান তিন সেনাপতির একজন। তো, আলেকজান্দারের মৃত্যুর পর টলেমির ভাগেই পড়েছিল মিশরসহ অনান্য অঞ্চল। আলেকজান্দ্রিয়া নগরটিকে তার সাম্রাজ্যের রাজধানী করলেন টলেমি। গ্রিক বলেই তিনি ছিলেন জ্ঞানবিজ্ঞানে উৎসাহী।  আলেকজান্দ্রিয়া নগরে একটি গ্রন্থাগার প্রতিষ্ঠা হল মূলত তারই উৎসাহে। সব মিলিয়ে নাকি ৫ লক্ষ বই ছিল সেই গ্রন্থাগারে। কথিত আছে, কোনও জাহাজ আলেকজান্দ্রিয়া বন্দরে ভিড়লে সরকারী সৈন্যরা প্রথম যা খুঁজত তা হচ্ছে বই। তবে সে বই আজকে দিনের বইয়ের মতন দেখতে ছিল না; ছিল প্যাপিরাসে লেখা পান্ডুলিপি।
যা হোক। টলেমিদের উৎসাহে জ্ঞান বিজ্ঞান চর্চার কেন্দ্র হয়ে উঠল আলেকজান্দ্রিয়া।
আলেকজান্দ্রিয়া নগরের উত্তরপুবে থাকত ইহুদিরা। এখানেই ইহুদিরা গ্রিকদের সংস্পর্শে এসে বদলে ফেলতে বাধ্য হয় নিজেদের জীবনবোধ। গ্রিক ভাষায় অনুদিত হল ওল্ড টেস্টামেন্ট । নাম হল:Septuagint।  সে অনুবাদে তারা তাদের ঈশ্বর ইয়াওয়ের বদলে লিখতে বাধ্য হল গ্রিক ভাষার ঈশ্বর শব্দটি।
 ৩
 ক্লিওপেট্রা ছিলেন টলেমি বংশের শেষ শাসক। তিনি রোমানদের কাছে ৩১ খ্রিস্টপূর্বে পরাজিত হন। তারপর  রোমানদের হাতে চলে যায় আলেকজান্দ্রিয়া নগরটি। Its position made it the center of commerce between East and West, and fleets of grain ships sailed from Alexandria to Italy year after year. Gradually, however, the city lost its prosperity. A Jewish revolt in ad 116 resulted in the annihilation of the Jewish population and the destruction of a large portion of the city. In 215 the Roman emperor Caracalla ordered a massacre of the male inhabitants of the entire city for reasons that remain obscure but might have involved a punishment for some form of seditious conduct. The founding of Constantinople (present-day İstanbul) further eclipsed the Egyptian metropolis. The Muslims under General Amr ibn-al-As besieged Alexandria, capturing and almost destroying the city in 641. After losing the city in 645, the Muslims reasserted their control for good in 646. Under Muslim rule the city declined, particularly after the rise of Cairo after about 968 and the opening of the sea route to India in the 15th century. Alexandria was captured and held from 1798 to 1801 by Napoleon I.
 তথ্যসূত্র:
 "Alexandria (Egypt)." Microsoft® Student 2008 [DVD]. Redmond, WA: Microsoft Corporation, 2007. 
Microsoft ® Encarta ® 2008. © 1993-2007 Microsoft Corporation. All rights reserved.
   

                    সর্বশেষ এডিট : ২৭ শে সেপ্টেম্বর, ২০০৯  সন্ধ্যা  ৭:৪৯                

