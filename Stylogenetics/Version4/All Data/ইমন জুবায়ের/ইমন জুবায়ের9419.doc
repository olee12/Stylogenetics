জেন গল্প (১০)





                        এককালে জাপানে শোইচি নামে একজন প্রাজ্ঞ জেনগুরু বাস করতেন। টোফুকু উপাসনালয়ে তিনি শিষ্যদের জেন সম্বন্ধে শিক্ষা দিতেন।  টোফুকু উপাসনালয়ে সারাদিন গভীর নৈঃশব্দ বিরাজ করত। এমন শব্দহীন ছিল সে উপাসনালয়। জেনগুরু শোইচি এমন কী শিষ্যদের ধর্মগ্রন্থ থেকে শ্লোকের পাঠও নিষিদ্ধ  করেছিলেন। শিষ্যরা ধ্যান ছাড়া কিছুই করত না। একদিন। পুরনো প্রতিবেশী শুনল টোফুকু উপাসনালয়ে ঘন্টা বাজছে। আর শ্লোকের পাঠ হচ্ছে। সে বুঝল জেনগুরু শোইচি আর বেঁচে নেই।  

