ইতিহাসের পাঠ_ প্রাচীন বাংলা (প্রথম পর্ব)





বাংলাদেশ নিয়ে আমাদের কত গর্ব,না?
“এমন দেশটি কোথা ও খুজে পাবে নাকো তুমি।” 
তো, সব কিছুরই তো শুরু আছে। সেই রকম বাংলার শুরু কীভাবে হয়েছিল?  কেমন ছিল প্রাচীন বাংলার মানুষ,জনপদ, ভূপ্রকৃতি?
আসুন, সংক্ষেপে বাংলাদেশের সুপ্রাচীন ইতিহাসের দিকে ফিরে তাকাই।
তবে একটা কথা। ইতিহাসের কোনও তথ্যই চূড়ান্ত নয়। আজ যা সত্য হয়ে আছে কালই তা মিথ্যে প্রতিপন্ন হতে পারে। কাজেই,কিছুই ধ্রুব সত্য ভেবে নেওয়ার কোনও কারণ নেই।
প্রাচীন বাংলায় মানুষ এসেছিল অস্ট্রেলিয়া থেকে!
কীভাবে?
আজ থেকে ৪০ হাজার বছর আগে  একদল মানুষ পূর্ব আফ্রিকা থেকে নৌপথে অস্ট্রেলিয়া  এসেছিল।
নৃবিজ্ঞানী ক্রিস ষ্ট্রিনজার এবং পিটার অ্যান্ডুস একটি তত্ত্ব দিয়েছেন। তত্ত্বটিকে “আউট অভ আফ্রিকা মডেল” তত্ত্ব বলে। এই তত্ত্বানুযায়ী, আধুনিক মানুষ বা হোমো সাপিয়ান্স আফ্রিকায় বিবর্তিত হয়েছিল ২ লক্ষ বছর আগে। তারপর আজ থেকে ৭০ হাজার থেকে ৫০ হাজার বছর আগে আফ্রিকা থেকে বেরিয়ে ইউরোপ ও এশিয়ায় ছড়িয়ে পড়ে। 
তাদেরই একদল নৌপথে অস্ট্রেলিয়া গিয়েছিলআজ থেকে ৪০ হাজার বছর আগে।
তাদেরই একটা দল আবার অস্ট্রেলিয়া থেকে উত্তরমূখি হয়ে  বঙ্গোপসাগর পাড়ি দিয়ে এমন একটা জায়গায় পৌঁছেছিল- যাদের আমরা বলি প্রাচীন বাংলা। 
কত বছর আগে? 
সঠিক বলা যাবে না। তবে বিগত ৮/১০ হাজার বছরের মধ্যেই সম্ভবত অষ্ট্রেলিয়া থেকে অভিপ্রয়াণের ঘটনাটা ঘটেছিল।
যারা অষ্ট্রেলিয়া থেকে প্রাচীন বাংলায় এসেছিল তারা কথা বলত অষ্ট্রিক ভাষায়। 
অষ্ট্রিক ভাষা কি?
দক্ষিণ-পূর্ব এশিয়ার ভাষাগোষ্ঠী।
অষ্ট্রিকভাষী ওই মানুষগুলো দেখতে ছিল কালো, বেঁটে। চুল কোঁকড়া। 
অন্য একটা তত্ত্বমতে অবশ্য প্রাচীন বাংলায় অস্ট্রিকভাষীরা এসেছিল দক্ষিণ ভারত হয়ে।
যাহোক। ওরা বাংলায় এসে কি করল? কি আর । বসবাস করতে লাগল। অনুমান করি, তখন প্রাচীন বাংলা ছিল জল ও জঙ্গলে পরিপূর্ন। তারা অরণ্যেই বসবাস করতে লাগল। ফলমূল কুড়িয়ে খেত, পশু-পাখি শিকার করত। আর উপাসনা করত। 
ওদের দেবতার নাম ছিল বোঙ্গা।  
অনেকের অনুমান এই বোঙ্গা শব্দ থেকেই বঙ্গ শব্দটির উদ্ভব।
তারপর?
পরে বলব। আজ এ পর্যন্তই। 
 

                    সর্বশেষ এডিট : ২৬ শে সেপ্টেম্বর, ২০০৯  দুপুর ১২:২৪                

