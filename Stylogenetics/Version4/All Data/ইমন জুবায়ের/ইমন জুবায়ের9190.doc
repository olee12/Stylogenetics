কবিতা_ এ শহরে ___





                        এ শহরে পাতা খসার শব্দ শোনা যায় না।
এমনই অ-নির্জন এ শহর!
পাতা খসার শব্দ শোনা হয়তো তেমন জরুরি কিছু নয়-
তবুও সেরকম প্রাকৃতিক শব্দ শুনলে 
বেঁচে আছি বলেই মনে হয় ।
 পাতা খসার শব্দ এই শহরে শোনা যায় না
পাতারা তবু ঝরে যায় হেমন্তকাল এলেই -
ফুটপাতে পড়ে থাকে অজস্র  হলদে  পাতার লাশ।
ওদের উড়িয়ে নিয়ে যায় চৈত্রের তপ্ত বাতাস;
কিংবা পিষে মারে এ শহরের দ্রুতগামী  মানুষের পা ...
 এমনই অদ্ভুত রীতি এ শহরের ...
 রাস্তার দু-ধারের গাছগুলোও মলিন 
আর-
 কেবলি পোড়া পেট্রোলের গন্ধ 
কেবলি পোড়া পেট্রোলের গন্ধ 
কেবলি পোড়া পেট্রোলের গন্ধ ...
 এসবের মধ্যেই জন্ম হয় বসন্তে নতুন পাতার ...


                    সর্বশেষ এডিট : ৩০ শে সেপ্টেম্বর, ২০০৯  সকাল ১০:৫০                

