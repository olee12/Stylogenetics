দোম আন্তোনিও দো রোজারিও _ যার লেখা একটি বই বাংলা  গদ্যের আদি নিদর্শন।





                        আমাদের একটা আবছা ধারণা রয়েছে যে বাংলা গদ্যের জন্ম হয়েছিল রাজা রামমোহন রায় এবং ঈশ্বরচন্দ্র বিদ্যাসাগরের হাতে। আসলে যিনি প্রথম সাধু ভাষায় বাংলায় গদ্য লিখেছিলেন তাঁর নাম দোম আন্তোনিও দো রোজারিও। আনুমানিক ১৬৪৩ খ্রিস্টাব্দে  তাঁর জন্ম হয়েছিল ভূষণায়। 
তো ভূষণা কোথায়? 
মাগুরার অল্প কয়েক মাইল পূর্বে অবস্থিত ছিল ভূষণা। একসময়  যশোর জেলারও  অংশ ছিল ভূষণা; শুধু তাই নয় বর্তমান ফরিদপুর জেলার একটি অংশও ভূষণার অর্ন্তভূক্ত ছিল। মুর্শিদকুলী খান (মৃত্যু ১৭২৭) ছিলেন বাংলায় নওয়াবী শাসনের প্রতিষ্ঠাতা। বাংলায় কর্মজীবন শুরু হয় প্রাদেশিক দীউয়ান হিসেবে। মুগল যুগে দীউয়ান শব্দটিতে রাজস্ব বিভাগের প্রধান ব্যাক্তিকে বোঝাতো। এত কথা বলার কারণ,
In the Revenue Settlement of murshid quli khan, Bhusna was made a chakla that included a part of the present Faridpur district.  চাকলা শব্দটির আভিধানিক অর্থ জেলা বা বৃহৎ প্রশাসনিক অঞ্চল। এ প্রশাসনিক বিভাগ মুগল আমলে সুবাহ বাংলায় আঠারো শতকের প্রথম দিক থেকে চালু হয়। প্রবর্তন করে মুর্শিদকুলী খান।
দোম আন্তোনিও দো রোজারিও ছিলেন ভূষণা রাজ্যের রাজপুত্র। তাঁর প্রকৃত নাম ও উপাধি জানা যায় না। সুশান্ত সরকার লিখেছেন, In 1663, he was kidnapped by Portuguese pirates and taken to Arakan to be sold as a slave. Rescued by a Portuguese priest, Manoel de Rozario, he embraced christianity and took the name Dom Antonio de Rozario.( বাংলাপিডিয়া)
১৬৬৬ খ্রিস্টাব্দে দোম আন্তোনিও দো রোজারিও ভূষণায় ফিরে আসেন। 
পাদ্রি মনোএল্ দো রোজারিও কাছে কৃতজ্ঞ ছিলেন;- স্ত্রী, আত্মীয়বর্গ ও প্রজাদের খিস্টানধর্মে দীক্ষিত করেন দোম আন্তোনিও। ভূষণার কোথাও কোষাভাঙা নামে একটি গ্রাম ছিল। সে গ্রামে সাধু নিকোলাস তলেন্তিনো গির্জা ও মিশন স্থাপন করেন।
পরে ভূষণা থেকে গির্জা ও মিশন ঢাকার ভাওয়াল পরগনার নাগোরি গ্রামে সরিয়ে নেওয়া হয়। সম্ভবত দোম আন্তোনিও দো রোজারিও-এর মৃত্যুর পর। 
আজীবন  খ্রিস্টধর্ম প্রচার করেছিলেন দোম আন্তোনিও। শিক্ষিত ছিলেন।  'ব্রাহ্মণ- রোমান- ক্যাথলিক' সম্বাদ নামে একটি বই লিখেছিলেন। বাংলায়। ১২০ পৃষ্ঠার ছিল সে বই। এটিই বাংলা সাধু গদ্যরীতির আদি নিদর্শন হিসেবে খ্যাত। ১৯৩৭ সালে বইটি সুন্দ্রেনাথ সেনের সম্পাদনায় কোলকাতা বিশ্ববিদ্যালয় কর্তৃক মুদ্রিত হয়। 
 তথ্যসূত্র: বাংলাপিডিয়ায় সুশান্ত সরকারের একটি নিবন্ধ


                    সর্বশেষ এডিট : ২৮ শে সেপ্টেম্বর, ২০০৯  দুপুর ১:০৯                

