None





                        একজন বৌদ্ধ ভিক্ষু পাথরের ওপর বসে ধর্ম ব্যাখ্যা করছিলেন
তাঁর ওপর ঝরে ঝরে পড়ছিল স্বর্গীয় আলো
পিছনের জঙ্গল থেকে ভেসে আসছিল বনমোরগের ডাক
 উপত্যকাময় ছড়িয়ে ছিল বিকেলের গাঢ় ছায়া 
পড়ন্ত বিকেলের বাতাসে ভাসছিল পাতাবিড়ির গন্ধ 
পাহাড়ি জ্যোস্না দেখব বলে আমরা বহুদূর চলে এসেছি
এরপর ফেরার পথটি খুঁজে  পেলেই হয় ...
রোহিনী তার স্কার্ফটি হারিয়েছে ডাকবাংলোর পিছনে
ড্রাইভার গুন গুন করে গাইছিল হিন্দি ছবির গান
আবিরও ঢাউস একটা ক্যামেরা নিয়ে মহীয়ান ... 
 এইসবই মনে আছে। আর-
পাথরের ওপর বসে একজন বৌদ্ধ ভিক্ষু ধর্ম ব্যাখ্যা করছিলেন
তাঁর ওপর ঝরে ঝরে পড়ছিল স্বর্গীয় আলো
পিছনের জঙ্গল থেকে ভেসে আসছিল ঝিঁঝির ডাক


                    সর্বশেষ এডিট : ০১ লা অক্টোবর, ২০০৯  রাত ১:০১                

