জেন গল্প (৭)





                        একবার একজন লোক প্রান্তরের পথ দিয়ে যাচ্ছিল। যেতে যেতে তার সামনে পড়ল একটি বাঘ। সে প্রাণ ভয়ে দৌড়াতে লাগল এবং বাঘটিও তার পিছু নিল। দৌড়াতে দৌড়াতে  লোকটি একটি খাদের কিনারে এসে পৌঁছল। তারপর প্রাণ বাঁচাতে  বুনো গুলমের শেকড়-বাকর ধরে ঝুলতে থাকল। ওপরে বাঘটি গর্জন করছে ; লোকটি চেয়ে দেখল নীচে আরেকটি ক্ষুধার্ত বাঘ । সেটিও গর্জন করছে।  
এদিকে দু’টি ইঁদুর- একটি কালো, অন্যটি সাদা-  বুনো গুলমের শেকড়-বাকর খেতে শুরু করল। 
লোকটি ঠিক তখনই তার সামনে  রসালো স্ট্রবেরি ফল দেখতে পেল। 
লোকটা পাকা ফল মুখে পুরল । 
কী মিস্টি স্বাদ!
  আসলে এই নীতিগর্ভ রূপক-কাহিনীটি বুদ্ধের; এটির চিন ও জাপানে  প্রচলিত অত্যন্ত জনপ্রিয় একটি রূপক-কাহিনী। এতে জীবন সম্বন্ধে বুদ্ধের ইতিবাচক দৃষ্টিভঙ্গি ফুটে উঠেছে এবং বুদ্ধ কেন তাঁর জন্মের ২৫০০ বছর পরও বিশ্বময় লোকপ্রিয় - এই ক্ষুদ্র রূপক-কাহিনী তে তারও ইঙ্গিত রয়েছে। 


                    সর্বশেষ এডিট : ২০ শে জুলাই, ২০১২  দুপুর ১:১১                

