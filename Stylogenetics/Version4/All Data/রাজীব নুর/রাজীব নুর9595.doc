বৃক্ষ মেলায় গিয়ে ছিলুম- ছবি তুলে ছিলুম



                        রাজধানীর শের-ই-বাংলানগরে চলছে মাসব্যাপী বৃক্ষ ও পরিবেশ মেলা।গত ৫ জুন, ২০১৩ থেকে শুরু হল জাতীয় বৃক্ষ মেলা ২০১৩।   এবারের মেলার প্রতিপাদ্য বিষয় হল ‘গাছ লাগিয়ে ভরবো এ দেশ, তৈরি করবো সুখের পরিবেশ’।  প্রতি বছরের মত এবারও ছোট বড় বিভিন্ন স্টল এ ভরপুর মেলা।  পাওয়া যাচ্ছে ফল, ফুল, সবজি, অর্কিড, ইনডোর প্ল্যান্ট, বনসাইসহ গাছ লাগানোর সকল উপকরণ। যারা ভাল জাতের গাছ/চারা খুঁজছেন তারা ঘুরে আসতে পারেন এই বৃক্ষ মেলাতে।  দেশের প্রায় সব ভালো ভালো নার্সারি তাদের ভালো জাতের গাছগুলোই বিক্রির জন্য মেলায় নিয়ে এসেছে। তাই পছন্দের ভালো জাতের গাছটি সংগ্রহ করার এখনই উপযুক্ত সময়। বরাবরের মত এবারও মেলায় গাছের দাম কিছুটা বেশী মনে হয়েছে। পরিবহন খরচ, স্টল বরাদ্দের খরচ, আলাদা শ্রমিক খরচ ইত্যাদি কারণে মেলায় দাম কিছুটা বেশিই থাকে। তারপরও পছন্দের গাছটি কিনতে মেলায় ক্রেতার ভিড় লক্ষণীয়। প্রকৃতিপ্রেমীরা ঘুরে আসুন বৃক্ষ মেলা ২০১৩ থেকে, গাছ না কিনুন অন্তত ঘুরে আসুন। উল্লেখ্য, মেলায় কোন প্রবেশ ফি নেই। মেলাটি হচ্ছে আগারগার বাণিজ্য মেলায় মাঠে। আমরা সবাই সবুজ ভালোবাসি অথচ বৃক্ষ মেলা শুরু হলেও জানি না।  আম আমার খুব প্রিয় ফল । অনেক আমের ছবি তুলেছি। কিন্তু আজ আমের ছবি দিলাম না। নেটের সমস্যার কারণে আরও বেশ কিছু ছবি দিলে পারলাম না বলে দুঃখিত । ভালো থাকুন আপনারা ।

