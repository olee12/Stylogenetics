যানবাহনের চালক, কর্মী ও জনসাধারণের প্রতি সতর্কতা অবলম্বনের কিছু পরামর্শ




 
গাড়িতে আগুন দেওয়া বা পেট্রল বোমা নিক্ষেপের মত ঘটনার মতো পরিস্থিতিতে যানবাহনের চালক, কর্মী ও জনসাধারণের প্রতি সতর্কতা অবলম্বনের কিছু পরামর্শ...১. যানবাহন চালানোর সময় গাড়ির জানালার কাঁচ বন্ধ রাখুন। ২. নিজের শরীরের পোশাকে আগুন লাগলে তৎক্ষণাৎ দুই হাতে মুখ ঢেকে মাটিতে গড়াগড়ি দিন। কারণ দৌঁড় দিলে আগুন বেড়ে যায়। ৩. আগুনে আক্রান্ত ব্যক্তিকে ভেজা অথবা মোটা কাপড় দিয়ে জড়িয়ে ধরুন, এতে আগুন নিভে যাবে। ৪. পোড়া জায়গায় পর্যাপ্ত পানি ঢালুন। এ জন্য গাড়িতে সব সময় পানি সংরক্ষণ করুন এবং আক্রান্ত ব্যক্তিকে দ্রুত চিকিৎসার ব্যবস্থা করুন। ৫. প্রতিটি গাড়িতে প্রাথমিক চিকিৎসা বক্স সংরক্ষণ করুন। এছাড়া বড় গাড়িতে দু`টি অগ্নিনির্বাপণ যন্ত্র রাখুন। ৬. বাসের ভেতর দৃশ্যমান স্থানে অগ্নিনির্বাপণ যন্ত্রের সচিত্র ব্যবহারবিধি টানিয়ে রাখুন। রাস্তার পাশে কিংবা অরক্ষিত স্থানে গাড়ি পার্ক করে ঘুমাবেন না।গাড়িতে ফায়ার সার্ভিস ও সিভিল ডিফেন্স কন্ট্রোল রুমের টেলিফোন নম্বর (০২-৯৫৫৫৫৫৫ অথবা ০১৭৩০৩৩৬৬৯৯) দৃশ্যমান স্থানে বড় অক্ষরে লিখে রাখুন। এতে যত তাড়াতাড়ি যোগাযোগ করা সম্ভব হবে। একই সাথে জরুরি অবস্থায় আতঙ্কিত না হয়ে সাহসের সঙ্গে মোকাবেলা করুন এবং সাহায্যের জন্য ফায়ার সার্ভিস ও সিভিল ডিফেন্সকে খবর দিন।

