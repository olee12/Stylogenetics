দিনের কথা



১। পৃথিবীতে কে কেমন ভাবে বেঁচে আছে তা নিয়ে বহুকাল আমি সত্যিকারের মাথা ঘামাইনি। দুঃখ-দুর্দশায় নাভিশ্বাস ওঠা এই দেশে যে আমি নিজে সপরিবারে না খেয়ে এবং মোটামোটি সুখেই থাকতে পারব এটা বুঝেই এতদিন তৃপ্ত ছিলাম । মাঝে মাঝে দরিদ্র মানুষকে সাহায্য দেওয়া, সমবেদনা বোধ করা এবং মানুষের জন্য কিছু করা উচিত বলে ভাবা, এছাড়া আর কিছু করার ছিল না আমার ।সকালে ঘুম থেকে উঠে অনেকক্ষন আজ পৃথিবীর মানুষজন নিয়ে ভাবলাম । বুকের মধ্যে কেমন একটা চাপ চাপ কষ্ট হলো । মরেই যদি যাই- তাহলে পৃথিবীর আরও কিছু মানুষের সঙ্গে পরিচয় হোক । সারা পৃথিবীতে অল্প কিছু মানুষের সঙ্গেই আমার পরিচয় হয়েছে, অথচ পৃথিবীতে কত কোটি কোটি মানুষ । ২। নিজের জন্য যারা পড়াশোনা করেন তারা সম্মানিত কিন্তু চাকরির জন্য যারা পড়তে চায় তারা দেশের মেরুদন্ডড়টাকেই নড়বড়ে করে দেয় । ৩। আমি তো মনে করি, বেসিক্যালি মানুষ হচ্ছে অস্থির প্রকৃতির, এবং স্বভাবগত ভাবেই ক্ষমতালোভী ও অলস প্রকৃতির। সুতরাং মানুষের কাছ থেকে absolute good বের করে আনা কখনই সম্ভব নয়। ৪। তুমি যদি রজনীগন্ধা ফুল হতে, তবে তোমাকে আমি রেখে দিতাম- আমার জানালার পাশে ।সারারাত তুমি গন্ধ ছড়াতে ! আমি ঘুমিয়ে পড়তাম-তবু তুমি গন্ধ ছড়াতে !
                            
                    সর্বশেষ এডিট : ০৩ রা ডিসেম্বর, ২০১৬  সকাল ৯:৪১                

