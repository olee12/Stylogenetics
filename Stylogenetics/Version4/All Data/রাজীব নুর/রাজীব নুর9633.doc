মানুষের মন বড় বা ছোট হয় না, ছোট-বড় হয় মানুষের চিন্তা




 
                        একদিন শিওলিন তার গুরুকে জিজ্ঞেস করলেন: 'গুরু, মানুষের মন কি ছোট-বড় হয়?''না, হয় না।' গুরু উত্তর দিলেন । "তাহলে কেন আমরা 'এর মন ছোট' 'ওর মন বড়' এমন ধরণের কথা বলি?" জিজ্ঞেস করলেন শিওলিন।গুরু বললেন: 'তুমি একটি বড় হাতির কথা কল্পনা করো।''জি, আমি একটি বড় হাতির কথা কল্পনা করছি।' শিওলিন বললেন।'যখন তুমি বড় হাতি নিয়ে কল্পনা করছিলে, তখন কি তোমার সম্পূর্ণ মন দিয়ে কল্পনা করছিলে?' জিজ্ঞেস করলেন গুরু।' অবশ্যই।' বললেন শিওলিন।'এখন তুমি একটি ছোট্ট সরিষার দানার কথা কল্পনা কর।' বললেন গুরু।'জি, আমি এখন একটি ছোট্ট সরিষার দানার কথা কল্পনা করছি।' শিষ্য জবাব দিল।'তুমি কি সমস্ত মন দিয়ে সরিষার দানার কথা ভাবছিলে?' জিজ্ঞেস করলেন গুরু। 'জি, আমি সমস্ত মন দিয়ে ভাবছিলাম।' উত্তর দিলেন শিওলিন। এবার গুরু বললেন: 'মন তো মাত্র একটি। তাহলে কীভাবে তুমি একই মন দিয়ে একটি বড় হাতি ও একটি ছোট্ট সরিষার দানার কথা কল্পনা করতে পারলে? আসলে, যখন তুমি কোনো বড় জিনিস নিয়ে ভাববে, তখন তোমার মন আপনা-আপনি বড় হয়ে যাবে; আবার যখন তুমি কোনো ছোট জিনিস নিয়ে ভাববে, তখন তোমার মন আপনা-আপনি ছোট হয়ে যাবে। তাই বলি, মানুষের মন ছোট-বড় হয় না, ছোট-বড় হয় তার চিন্তা।'####       ####       #####        ####         ####          #### একদিন কয়েকটি পোকা একটি বড় গাছের গায়ে ছিদ্র করে বাসা বানালো। ক্ষুধা লাগলে এরা গাছের কাণ্ড খায়; পিপাসা লাগলে পান করে গাছের রস। বাইরের বাতাস বা বৃষ্টি এদের ক্ষতি করতে পারে না। কিছুদিন পর গাছ তাদের বলল: 'তোমরা কেন আমার গায়ে বাসা বানিয়েছ? আমার গায়ে অন্যদের বসবাস আমার একদম ভালো লাগে না। তা ছাড়া, তোমাদের এ-আচরণ সঙ্গতও নয়। তোমরা আমার শরীর থেকে সরে যাও।"গাছের কথা শুনে একটি বড় পোকা বলল: 'তুমি এত নিষ্ঠুর কেন? আমাদের জন্য হাতের তালুর মতো সামান্য জায়গাও দিতে চাও না? তোমার শরীরে বাস করতে আমাদের আরাম লাগে। আমরা তোমার শরীরের অংশ খেতে পারি; রস পান করতে পারি। তা ছাড়া, রোদ-বৃষ্টি-ঝড় থেকেও আমরা নিরাপদে আছি। কী আনন্দের জীবন! আমরা এখান থেকে যাবো না।"বড় গাছ মাথা নেড়ে দীর্ঘ নিশ্বাস ফেলল। ঠিক সে-সময় একটি কাঠঠোকরা সেখানে এলো এবং সব পোকা খেয়ে ফেললো। তারপর সে বড় গাছকে বলল: 'দুষ্টুদের কাছে যুক্তির কোনো মূল্য নেই। তাদের প্রতি দয়া প্রদর্শন করাও অর্থহীন। সবচেয়ে কার্যকর উপায় হলো তাদের নির্মূল করা।' এই গল্প আমাদের এই শিক্ষা দেয় যে, অন্যকে দুঃখ দিয়ে নিজের সুখ নিশ্চিত করতে চাইলে জীবন বিপন্ন হতে পারে; হতে পারে বড় ধরণের বিপদ।

