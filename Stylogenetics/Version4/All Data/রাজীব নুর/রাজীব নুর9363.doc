টুকরো টুকরো সাদা মিথ্যা



 অনুপ্রাণন প্রকাশন থেকে আজ বের হলো আমার লেখা বই 'টুকরো টুকরো সাদা মিথ্যা'। এই বই এর সব গুলো গল্পই সামু ব্লগে প্রথম প্রকাশ করি। অবশ্য বই আকারে বের করার সময় বেশ কিছু গল্প এডিট করেছি। বইটা এই বছর বইমেলাতে বের হওয়ার কথা ছিল। কেন এ বছরের ফেব্রুয়ারীতে বইটা বের হয়নি, তা শুধু প্রকাশকই জানেন। যাই হোক, বইটা বের হলো, তাতেই আমি অনেক খুশি। কবি বলেছেন, দেরী হোক যায়নি সময়। মন বিষন্ন। কিছুই ভাল লাগছে না। উদাসীন মনে পৃথিবীর সব সৌন্দর্যই ফ্যাকাশে মনে হচ্ছে। এগুলো আমাদের জীবনে প্রায়ই ঘটে। দুশ্চিন্তা, দুঃখবোধ, মানসিক ও শারীরিক কষ্টের তীব্র যাতনা আমাদের জীবনেরই অংশ। এগুলোকে মেনে নিয়েই আমাদের বেঁচে থাকতে হয়। আর জীবনকে আনন্দময় করার জন্য অবশ্যই বই পড়তে হবে। আমি জানি, সামু ব্লগের একজনও আমার বইটি কিনবে না। সামু ব্লগ কি সারা বাংলাদেশের কেউই কিনবে না। তারপরও প্রকাশক আবু এম ইউসূফ ভাই কেন বইটি ছাপালো বুঝলাম না। ২০১৪ সালে 'বিকল্পহীন রবীন্দ্রনাথ' নামে আমার একটি বই বের হয়েছিল। 'বিকল্পহীন রবীন্দ্রনাথ' প্রকাশ করেছিল রোদেলা প্রকাশনি। কয়টা বিক্রি হয়েছিল আমি জানি না। আমার 'টুকরো টুকরো সাদা মিথ্যা' বইটি পড়লে আমার বিশ্বাস কেউ বিরক্ত হবে না। বরং আনন্দ পাওয়া পাবে। ৮০ পৃষ্ঠার বই। মোট ২৫ টা ছোট গল্প আছে।
                            
                    সর্বশেষ এডিট : ২৮ শে জুন, ২০১৬  রাত ১০:৩৩                

