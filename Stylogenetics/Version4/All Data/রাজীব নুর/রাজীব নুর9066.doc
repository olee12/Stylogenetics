আনন্দ ধারা





                        সারারাত ঘুম হয়নি।একটু আগে ফযরের আযান শেষ হলো।ভাবলাম শুয়ে থেকে লাভ নেই।রাস্তা থেকে হেঁটে আসি।অনেকদিন ভোরে রাস্তায় হাঁটাহাঁটি করি না।আমি রাস্তায় বের হলাম।সকালের পরিবেশটা একেবারেই অন্যরকম!রাস্তায় বেরিয়েই মনটা ভালো হয়ে গেল।সারা রাতের ক্লান্তি ভুলে গেলাম।কিছু মানুষ রাস্তায় হাঁটতে বের হয়েছে।তাদের দেখতে ভালো লাগে।হাঁটতে হাঁটতে আমি বেলী রোড চলে এলাম।দিনের বেলা এখানে কতো মানুষের আনাগোনা।আমি যখন রাস্তায় হাঁটি সব কিছুর দিকে খুব মন দিয়ে তাকাই।এখনো কতো কিছু দেখে অবাক হতে হয়!''আনন্দধারা বহিছে ভুবনে''...গানটা গাইতে গাইতে হাঁটছি হটাৎ চোখে পড়লো রাস্তার বাম পাশের ডাষ্টবিন।ডাষ্টবিনের সামনে ছোট্র একটা বাচ্চা বসে আছে,আর একটা মহিলা কাগজ টোকাচ্ছে।আমি সামনে এগিয়ে গেলাম।বাচ্চাটা আমার দিকে তাকিয়ে আছে-আহ্ কি সুন্দর!!!আমার মনে হলো অনেক ময়লার মাঝে যেনো একটা গোলাপ পড়ে আছে।মহিলাটা আমাকে দেখে কাগজ টোকাতে টোকাতে বললো এই বাচ্চাটা কার?এখানে পইরা আছে!আমি তো অবাক!এতো সুন্দর একটা বাচ্চাকে কে ফেলে রেখে গেছে!আমি বাচ্চাটাকে কোলে নিলাম।আনন্দে আমার মনটা ভরে গেলো।বাচ্চাটা আমার গলা ধরে রেখেছে।পাতলা একটা গেঞ্জি পরা।মহিলাটাকে আমি একশো টাকা দিয়ে বাচ্চাটাকে কোলে নিয়ে আশে পাশে ঘুরে বেড়ালাম।কিন্তু কাউকেই খুঁজে পেলাম না।আমি বাচ্চাটার সাথে কথা বলতে বলতে হেঁটে বাসায় চলে এলাম।এখনও বাসার সবাই গভীর ঘুমে।আমি কাউকে জাগালাম না।বাচ্চাটাকে গোছল করালাম,রুটি খেতে দিলাম।বাচ্চাটা খুব আগ্রহ নিয়ে একটা রুটি খেয়ে ফেললো।বাচ্চাটা খুব সুন্দর।গায়ের রঙ ফরসা।চোখ দুটা কি সুন্দর!মা ঘুম থেকে ঊঠে দেখে আমি একটা বাচ্চার সাথে খেলছি।আমি মাঝে মাঝে আশে পাশের বাসা থেকে ছোট ছোট বাচ্চাদের নিয়ে আসি।ওদের সাথে খেলি। দুপুর ২ টায় মাকে সব বললাম।মা খুব হই চই করলো।কিন্তু আমার মা ওনেক ভাল,আমি যা বলি তাই শুনে।কারন আমার মাথা গরম।খুব গরম।বাচ্চাটার নাম রেখেছি ফাহিম।ফাহিমের আজ তিন বছর।ছয় মাস বয়সে রাস্তা থেকে তুলে এনেছিলাম।ফাহিম আমাকে ছাড়া কিছুই বুজে না।আমি যখন কোন কাজে বাইরে থাকি, ফাহিমের জন্য অস্তির হয়ে থাকি।ফাহিম যেনো কি করছে?কেমন আছে?আমাদের পাশের বাসায় এক দম্পতি থাকেন তাদের কোনো বাচ্চা নেই।ফাহিম তাদের কাছে থাকে।তারা ফাহিম কে খুব আদর করেন।আমি যতক্ষন বাসায় থাকি ফাহিম আমার সাথেই থাকে।রাত ১২টা ১টা পর্যন্ত ফাহিম আমার সাথেই থাকে।আমরা দুজন একসাথে কম্পিউটার এ গেমস্ খেলি,ক্ষুধা পেলে নুডুলস রান্না করে খাই।ফাহিম সব ধরনের খাবার খায়।আট মাস বয়সে কঁচু ভরতা দিয়ে ভাত খেয়েছে আমার মা'র সাথে।আমার মা ফাহিমকে অনেক আদর করে।শুধু আমার মা না,সবাই ই ফাহিমকে আদর করে।এখন ফাহিমের কোনো কিছুর অভাব নেই।কত খেলনা,কত জামা।কত আদর,ভালোবাসা।সবাই ফাহিমের জন্য দোয়া করবেন।ও আচ্ছা বলতে ভুলে গেছি,ফাহিমের ছবি আমার Facebook প্রফাইল এ আছে।ইচ্ছা করলে যে কেউ দেখতে পারেন।
                    
