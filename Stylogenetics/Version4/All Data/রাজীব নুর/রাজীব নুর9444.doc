নয়ন তোমারে পায়না দেখিতে, রয়েছ নয়নে নয়নে___ (পর্ব দুই)




 
                        গতকাল হুমায়ূন আহমেদের অজানা বিষয় লিখে পাঠকদের অনেক সাড়া পেয়েছি। তাই আজ দ্বিতীয় কিস্তি লিখতে শুরু করলাম। তাঁর আগে একটা কথা বলে নিই- বইমেলা আসলে হুমায়ূন আহমেদের জন্য বুকের ভেতর খুব বেশি হাহাকার করে ওঠে। কি কষ্ট... কি কষ্ট...!!!১৯৭০ সালে হুমায়ূন আহমেদ ছাত্র ইউনিয়নের সাথে যুক্ত ছিলেন। হুমায়ূন আহমেদ যখন Phd গবেষনার জন্য নর্থ ডাকোটা'তে যান তখন তাঁর লেখালেখির পরিমান অনেক কমে যায়। মাঝে মাঝে সাপ্তাহিক বিচিত্রা'য় টুকরো টুকরো কিছু লিখে পাঠাতেন। 'মার্কিন যুক্তরাষ্ট্র থেকে' এই শিরোনামে ছাপা হতো বিচিত্রা'য়।একসময় হুমায়ূন আহমেদ কাজী আনোয়ার হোসেনের সেবা প্রকাশনীর জন্য নিয়মিত লিখতেন। উদাহরন হিসেবে বলা যেতে পারে, 'দি এক্সরসিস্ট'।হুমায়ূন আজাদ হুমায়ূন আহমেদের কড়া সমালোচনা করতেন। হুমায়ূন আহমেদের উপন্যাসকে বলতেন- অপন্যাস, টিভি নাটককে বলতেন- ওয়ান টাইমার। কিন্তু মজার ব্যাপার হলো এ নিয়ে হুমায়ূন আহমেদ কখনও কোনো প্রতিক্রিয়া দেখান নি। বরং বিভিন্ন অনুষ্ঠানে দুজনের অন্তরঙ্গ লক্ষ্য করা গেছে। হুমায়ূন আহমেদ তাঁর লেখা 'বহুব্রীহি'র পান্ডুলিপি কবি- সাংবাদিক সাযযাদ কাদির এর হাতে দিয়ে বললেন ঈদ সংখ্যায় ছাপান কোনো সম্মানী দিতে হবে না। এখানে একটা মজার কথা বলি, সেই সময় সাযযাদ কাদিরের মুখের সাথে হুমায়ূন আহমেদের মুখের অনেক মিল ছিল। মুখের এই মিলের কারনে সাযযাদ কাদির বেশ কয়েকবার বিড়ম্বনায় পড়েছিলেন। একসময় হুমায়ূন আহমেদ রাত জেগে জেগে খুব মুভি দেখতেন। ভিডিও'র দোকান থেকে ১০/২০ টা করে ক্যাসেট ভাড়া করে নিয়ে যেতেন। টিভিতে 'অয়োময়' নাটক চলাকালে এক বন্ধুর কিশোরী কণ্যার সঙ্গে তাঁর নাম জড়িয়ে নানা কেচ্ছা কাহিনি ছাপা হয়েছিল পত্রিকায়। পত্রপত্রিকায় ছাপা সব খবরই ছিল মিথ্যা বানোয়াট এবং ভিত্তিহীন। যারা এইরকম কাজ করতেন তারাও বইমেলায় গিয়ে হুমায়ূন আহমেদের বই কিনতেন লাইন ধরে। বাংলাদেশে বাংলাসাহিত্যে সর্বকালের  সেরা বেস্টসেলার হুমায়ূন আহমেদ। আমি ব্যক্তিগত ভাবে মনে করি, যারা হুমায়ূন আহমেদের লেখা নিয়ে হাসাহাসি করে- তারা হুমায়ূন আহমেদের সব লেখা পড়েন নি। আমার বিশ্বাস যারা হুমায়ূন আহমেদের সব লেখা পড়বেন তারা অবশ্যই হুমায়ূন ভক্ত হয়ে যাবেন। ( দ্বিতীয় পর্ব যদি আপনাদের ভালো লাগে তাহলে আগামীকাল তৃতীয় পর্ব পাবেন। অন্যথায় এখানেই সমাপ্ত। কি বলেন আপনারা?)
                    
