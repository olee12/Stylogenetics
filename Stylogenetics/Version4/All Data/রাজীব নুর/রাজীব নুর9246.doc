একটুখানি গোয়েন্দা গল্প





                        ফ্রান্সের বিখ্যাত দার্শনিক ভলটেয়ার জাদিগ নামে একটি বই লিখেছিলেন। সেই বইয়ে পর্যবেক্ষণ ও বিশ্লেষণ ক্ষমতার অনেক উদাহরণ আছে। একটি গল্পে রয়েছে। এক রাজার উট হারিয়ে গেছে। রাজা তাঁর অশ্বারোহীদের সেটা খুঁজতে পাঠালেন। অশ্বারোহীরা এক মেষপালককে জিজ্ঞেস করল, উটটা দেখেছে কিনা।মেষপালক জিজ্ঞেস করল, “উটটা কি ডানচোখে দেখতে পায় না?”“হ্যাঁ, পায় না।”“ওর সামনের বাঁ পাটা কি খোঁড়া?”“ঠিক তাই।”“আর সামনের দাঁতগুলির মধ্যে একটা কি নেই?”“একদম ঠিক।”“না, আমি ওটাকে দেখি নি”, মেষপালক বলল।“তবে রে মিথ্যুক!” রাজার অশ্বারোহীরা মেষপালককে বেঁধে রাজার কাছে নিয়ে গিয়ে বলল, ” মহারাজ, লোকটা বলছে উটটাকে দেখে নি, কিন্তু উটের হুবহু বর্ণনা আমাদের দিয়েছে।”“কি ব্যাপার !” রাজা অসন্তুষ্ট হয়ে মেষপালকের উদ্দেশ্যে বললেন।মেষপালক বলল, “মহারাজ, আমি জানি যে উটটার বাঁ চোখটা খারাপ, তার কারণ দুদিকেই চমৎকার ঘাস, কিন্তু উটটা শুধু ডান দিকের ঘাস খেয়েছে। ওর সামনে বাঁ-পাটা খোঁড়া, সেটা আমি মাটিতে ওর পায়ের ছাপ দেখেই বুঝতে পেরেছি। আর ফোকলা দাঁতের ব্যাপারটা বুঝতে পেরেছি ওর ঘাস খাওয়ার ধরণ দেখে। দুপাশে ঘাস ঘাস চিবানো হয়েছে, কিন্তু মাঝে একটুখানি জায়গায় কামড় পড়ে নি। আমি মহারাজ, আপনার লোকদের দেখাতে যাচ্ছিলাম কোনদিকে উটটা গিয়েছে, তার আগেই ওরা আমাকে ধরে নিয়ে এসেছে।”
                    
