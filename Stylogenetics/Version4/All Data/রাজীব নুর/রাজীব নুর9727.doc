রাস্তায় পাওয়া ডায়েরী থেকে-১





                        আহারে...বিকাল চারটায় আসাদ গেট যাওয়ার কথা।এখন বাজে সাড়ে চারটা।আমি আছি ফার্মগেট।সব সময়ই আমার দেরী হয়ে যায়।এই জন্য 'হিমি' আমার সাথে রাগ করে তিন মাস ধরে মোবাইল অফ করে রেখেছে।আহ্ মেয়েটার সাথে কতো দিন কথা হয় না! কোনো বাস নাই।আর যা ও দুই একটা আছে,আমি উঠতে পারবো না। এতো ভিড়।কোনো রিকশাওয়ালা ও যাচ্ছেনা।আর দেরী না করে আমি হাঁটা শুরু করলাম।হাঁটতে হাঁটতে সংদভবনের রাস্তায় চলে আসলাম।বিকেল বেলা এই রাস্তা দিয়ে হাঁটতে আমার ভালোই লাগে।ভাবলাম দেরী যখন হয়েছেই আর একটু দেরী হোক।রাস্তার পাশের দোকান থেকে চা আর সিগারেট খেয়ে নিই।চায়ের দোকান থেকে বের হয়ে আবার হাঁটা শুরু করলাম।হঠাৎ দেখি রাস্তায় একটা ডায়েরী পড়ে আছে।মোটা ডায়েরী।তুলে নিলাম।কিন্তু কোনো নাম ঠিকানা নাই।কি করি কি করি?যার ডায়েরী তাকে তো ফিরত দিতে পারবো না।যাই হোক ডায়েরীটা বাসায় নিয়ে আসি।এরপর অনেক সময় কেটে যায়।ডায়েরীর কথা ভুলে যাই।একদিন ঘর গুছাতে গিয়ে ডায়েরীটা আবার আমার হাতে আসে।তারপর মন দিয়ে পড়ি।পৃষ্টার পর পৃষ্টা।এক বসায় পুরো ডায়েরীটা পড়ি।পড়ে খুব ভালো লাগলো।আমি অভিভূত হয়ে গেলাম।প্রায়ই আমি ডায়েরীটা পড়ি।আমারা খুব ভালো লাগে।এক ধরনের ভালো লাগায় মন আছন্ন হয়ে যায়।আবার কখনও এক আকাশ গভীর বেদনা বূকে ভর করে।ভাবলাম আমার বন্ধুরাও পড়ুক।আনন্দ বেদনা'য় ভরে উঠুক তাদের মন। 

