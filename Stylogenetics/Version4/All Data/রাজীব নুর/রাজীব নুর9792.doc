সিগারেট



 সিগারেট খাওয়াটা একটা শিল্প। কিভাবে সিগারেট ধরানো হচ্ছে সেটার উপর এই শিল্পের ভারসাম্য নির্ভর করে। ডান হাতের দুই আঙ্গুলের ফাঁকে সুন্দর করে সিগারেট আটকিয়ে রাখাটা চমৎকার। আমার আব্বার সিগারেট খাওয়াটা যে দেখবে সে-ই মুগ্ধ হয়ে যাবে। আমি হা করে তাকিয়ে থাকি আর ভাবি একটা মানুষ এত সুন্দর করে সিগারেট খায় কি করে?!?!?! তবে সিগারেটে টান দিয়ে ধোঁয়া ছাড়াটা সবচেয়ে উপভোগ্য। সিগারেট খেলে ঠোঁট কালো হয়ে যায়। প্রেমিকারা কালো ঠোটেঁ চুমু দিতে চায়না। তাই আজকাল অনেকেই সিগারেটের মাথায় একটা ফিল্টার আটকিয়ে নেয়। এক একটা সিগারেটের টেস্ট একেক রকম হয়। আবার প্রত্যেকটা সিগারেট খেলে একইরকম ফিলিংস হয়না। সিগারেটের গরীব ভার্সন বিড়ি। গ্রামে গঞ্জে বিড়ির প্রচলন বেশি হলেও শহরের লোকেরা মাঝে মাঝে ভাব দেখানোর ছলে বিড়ি খায়। গ্রামে গঞ্জে কৃষকেরা লুঙ্গি পড়ে থাকে। লুঙ্গির কোনো পকেট থাকেনা, তাই কৃষকেরা কানের উপর সিগারেট গুজে রাখে। শহরের মানুষ কেউ কেউ কৃষক স্টাইল কানে সিগারেট গুজে রেখে কৃষকদের সম্মানিত করে।  তামাক পাতা সুন্দর করে কেটে পরিশোধন করার পর তার সাথে আনুষঙ্গিক কয়েকটি উপাদান মিশিয়ে কাগজে মোড়ানো সিলিন্ডারের ভিতর পুড়ে সিগারেট তৈরি করা হয়। দুটি সিগারেট এ যে পরিমান নিকোটিন আছে তা যদি একটি সুস্থ মানুষ এর দেহে ইঞ্জেক্ট করে দেয় তাহলে সে মানুষটি তখনি মারা যাবে। সিগারেটের কোনও ভালো গুনাগুন নেই। আজই সিগারেট ছেড়ে দিন। 

                    সর্বশেষ এডিট : ২০ শে জুলাই, ২০১৬  বিকাল ৫:০৫                

