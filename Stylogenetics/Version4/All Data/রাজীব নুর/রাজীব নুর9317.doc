চেতনায় সব জট বাঁধা





                        সমুদ্রের বুকে ৮ তলা জাহাজের ছাদে সাধারনত কেউ উঠে না,কিন্তু আমার মন খুব খারাপ থাকায় আনমনে উপরে উঠতে উঠতে-একেবারে জাহাজটির ছাদে উঠে পড়লাম!শেষ বিকেলের আলোর সামনে দেখি স্নিগ্ধ আলো করে-এক তরুনী বসে আছে।সেই তরুনীটির নাম হিমি !আমি তার আলোতেই বেশী আকৃষ্ট হলাম।আমার মনে যুগে যুগে কত কী যে এসে জমা হয়েছিল-তারা তাকে দেখে জেগে উঠলো।আমিও মিলিয়ে দেখলাম-ঠিক ঠিক মিলে যাচ্ছে।আমার মন জুড়িয়ে যাচ্ছে ,আমি বুঝতে পারলাম।বাতাস দৌঁড়ে এসে হিমি'র চুল আর আঁচল উড়িয়ে দিল।হিমির চোখ আমায় বলে-তুমি আমার কাছে যখন আসো-তখন প্রকৃতির অনেক কিছুই যেন আমার কাছে ছুটে আসে।এমন কেন হয় বলতো?হিমি, গভীর মমতায় আমার হাত ধরে ,বুকের ভেরতটা শীতল করে দেয়। 

