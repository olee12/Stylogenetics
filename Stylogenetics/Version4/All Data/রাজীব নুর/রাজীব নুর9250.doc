এখন অনেক রাত





                        মাল্টি ন্যাশনাল কোম্পানীর রিভলভিং চেয়ার,থানার অসি,মামলা,মোবাইলের বিল,রাস্তার পাগলা কুকুর-কাউকে আমি আর ভয় পাই না।আমি ভয় পাই না-বঙ্গোপসাগরের নিম্নচাপ।কারন আমার সাথে একজন আছে।সব কিছুর ক্যামোফ্লেজ আমি ধরে ফেলেছি।আমার নীচতা,আমার নিষ্ঠুরতা,আমার কষ্ট-সে সব আমায় ভুলিয়ে দিচ্ছে।সে সব জানে- জ্যোতিশি,ইতিহাস,বস্তু বিজ্ঞান,ভালোবাসা।সে তার মনের মতো করে আমার গড়ে তুলছে একটু একটু করে।যেন খনি থেকে তোলা হীরের মতো!এখন মনে হচ্ছে জীবনের সব ক্লান্তি,দুঃখ,শোক-সব তুচ্ছ।মৃত্যুকে ও যেন মনের জোর দিয়ে জয় করতে পারবো।মাঝে মাঝে ভাবি ঢাকা শহর ছেড়ে পালিয়ে যাই,ইউরোপ বা আফ্রিকা মহাদেশে,হিমালয়েও যাওয়া যেতে পারে,নীলগিরি পাহাড় টাও খুব খারাপ নয়।বাতাস তোমার অবয়ব নিয়ে আমার সামনে আসে,এখন মনে হচ্ছে কষ্ট করে হলেও বেঁচে থাকাটা মন্দ নয়।মানুষের সবচেয়ে বড় অসুখের নাম -ভালোবাসা।আমি জানি তুমি জেগে আছো,তুমি জানো আমি জেগে আছি-কিন্তু তুমি যা জানো না তা হলো,আজ আমি তোমার খুব কাছে আছি।আকাশে অনেক তারা জ্বলে আছেতার মানে এখন অনেক রাত! 

