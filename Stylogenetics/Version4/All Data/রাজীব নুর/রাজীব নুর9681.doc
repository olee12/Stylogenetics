রবীন্দ্রনাথ ও গৌতম বুদ্ধ আমার সবচেয়ে প্রিয় দুজন ব্যক্তিত্ব



 ''একদিন চাঁদ উঠবে না-একদিন সারাদিন সূর্য উঠবে না। একদিন চুল কাটতে যাব না সেলুনে একদিন জনসংখ্যা কম হবে এ শহরে, একদিন সারাদিন কোথাও যাব না।''। ------------- গুন'দার কবিতা। এই পৃথিবীতে অনেক ধরনের মানুষই রয়েছেন।  কিছু দুষ্টলোক সব জায়গায় থাকে। মক্কা- মদীনা বা গুলিস্তান- সদরঘাট। তারা থাকবেই। তারা অশান্তি সৃষ্টি করবে। এই কাজটা করে তারা বিপুল আনন্দ পায়। সমালোচনা করা আর অশান্তি সৃষ্টি কিন্তু এক ব্যাপার নয়। ধরুন, একদল লোক একটা মসজিদ বা একটা মন্দির ভেঙ্গে ফেলল (মসজিদ-মন্দির ভেঙ্গে ফেলা কখনই ভালো কাজ নয়) তখন মানুষ দু'দলে ভাগ হয়ে যাবে। একদল বলবে- ভেঙ্গে ভালোই করছে। দরকার নেই কোনো উপাসনালয়। আরেকদল বলবে- না ভাঙ্গা মোটেও ঠিক হয়নি। খুবই জঘন্য কাজ হয়েছে। এই নিয়ে তর্ক, আলোচনা-সমালোচনা চলতেই থাকবে। আমার কথা হলো- এই আলোচনা সমালোচনা করে কোনো লাভ নেই। এতে দেশ বা সমাজের কোনো উপকার হবে না। আমি মনে করি, ফালতু আলোচনা-সমালোচনা বা তর্ক-বিতর্ক বাদ দিয়ে- প্রথমে নিজের পরিবার তারপর দেশকে ভালোবাসলে- তাতে পরিবার, দেশ এবং জাতির জন্য মঙ্গল হবে। মানুষ জন্মগতভাবে কখনই খারাপ থাকে না। জন্মের পর পরিবেশগত কারণে বা অন্য কোনো বাস্তব কারণে খারাপের পথে অগ্রসর হয়। তবু সব মানুষের ভেতরেই একটি পবিত্র সত্ত্বা রয়েছে। কাজেই, একটাই জীবন। তাই ভালো থাকুন, ভালো বাসুন। নিজেকে ও প্রিয়জনদের ভালো রাখুন। প্রায় চার বছর আগে সামু ব্লগের ব্লগার জামিলা শফী সিদ্দীকি ভালো মানুষের সংজ্ঞা, দিতে গিয়ে বলেছিলেন, “যে মানুষের জীবদ্দশায় তার দ্বারা কেউ ক্ষতিগ্রস্ত হয়নি-তিনিই ভালো মানুষ।”আমরা অনেকেই নিজের ত্রুটি নিজে দেখি না। প্রতিটি মানুষের রয়েছে মত প্রকাশের স্বাধীনতা। ব্লগ এ ঝগড়া বিবাদ না করে, কাউকে অপমান বা কটু কথা না বলে আমরা সাধারন মানুষের মধ্যে ব্লগ ও ব্লগার সম্পর্কে যে ভ্রান্ত ধারনা আছে সেই ভ্রান্ত ধারনা মুছে দিয়ে তাদেরকে আমরা ব্লগের প্রয়োজনীয়তা ও গুরুত্ব বোঝাতে এবং ব্লগমুখী করে তুলতে আমরা সবাই একতাবদ্ধভাবে কাজ করে যাব এটাই হোক আমাদের অঙ্গীকার। সকল ব্লগারকে মনে রাখতে হবে, বাগস্বাধীনতা মানে বাক-স্বেচ্ছাচারিতা নয়। অশ্লীল বা আক্রমণাত্মক ভাষা দিয়ে নয়। এটা তাঁদের জ্ঞানের দেউলিয়াত্বই শুধু প্রমাণ করে।  সবকিছুকে খুব বেশি ব্যক্তিগতভাবে নেবেন না। এটা জানবেন যে পৃথিবীতে সবাই সবকিছু পারেন না, পৃথিবীতে সবকিছু সবার জন্য নয়। বারাক ওবামা'র এই কথাটি আমার খুব ভালো লাগে- ''যখন তুমি কোন একজন মানুষকে ভিন্নভাবে বিচার করো সে কারো কী ক্ষতি করছে তা না দেখে বরং সে শুধু অন্যরকম এজন্যে, তখনই স্বাধীনতা হুমকির সম্মুখীন হয়।'' আমি সারাদিন অফিস করি, তারপর বাসায় ফিরে বাজার করি। বউ রান্না করে- রাতে খেয়ে, ছাদে গিয়ে কিছুক্ষন গল্প-গুজব করে এক আকাশ আনন্দ নিয়ে ঘুমিয়ে পড়ি। খুব সাধারন জীবন যাপন করি। বলা যায় মোটামোটি আনন্দময় জীবন পার করছি। আর যারা আমার এই আনন্দ নষ্ট করে তাদের সাথে আমি সম্পর্ক রাখি না। ভাই বন্ধু আত্মীয় স্বজন অথবা কোনো দুষ্ট ব্লগার যে-ই হোক না কেন তাদের সাথে আমি থাকতে চাই না। কথায় আছে দুষ্ট গরুর চেয়ে শূন্য গোয়াল অনেক ভালো। আহমদ ছফা'র এই কথাটি আমার অনেক প্রিয়- ''আমার কাছে ঈশ্বর-চিন্তা আর মানুষের অমরতার চিন্তা সমার্থক। কেউ যদি আমাকে আস্তিক বলেন বিনা বাক্যে মেনে নেব। আমি আস্তিক। যদি কেউ বলেন নাস্তিক আপত্তি করব না। আস্তিক হোন, নাস্তিক হোন, ধর্মে বিশ্বাস করুন আর নাই করুন, আমি কোন বিবাদের হেতু দেখতে পাইনে। আমার অভীষ্ট বিষয় মানুষ, শুধু মানুষ। মানুষই সমস্ত বিশ্বাস, সমস্ত মূল্যচিন্তা, সমস্ত বিজ্ঞানবুদ্ধির উৎস।'' আমার বন্ধু রফিক দুবছর আগে হঠাত নিরুদ্দেশ হয়ে যায়। সে একদিন আড্ডায় আমাকে বলেছিল- ''ব্লগিংটাকে সিরিয়াস হিসেবে নিবেন না। বরং ভার্চুয়াল হিসেবে নেন। তাহলে ভাল থাকবেন।'' মানুষকে ভালোবাসুন। জীবনে অর্থ খুজে পাবেন। ছোট্ট এই জীবনে কোন কিছুই থাকবে না, থাকবে শুধু ভালোবাসা। মানুষকে ভালোবাসলে আপনিও মানসিকভাবে প্রশান্তিতে থাকবেন। শুধু মানুষকে নয়, পশু-পাখি, সবকিছুকেই ভালোবাসুন। ভালোবাসলেই কেবল ভালোবাসা পাবেন।  হে আল্লাহ আমাদের একজন সত্যিকারের ভালো মানুষ হওয়ার তৌফিক দান করুন। আমীন, সুম্মা আমীন। ( এই লেখার সাথে কি ছবি বা কোন ছবি দেয়া যায়- ভেবে পেলাম না। হাতের কাছে যে ছবি পেলাম দিয়ে দিলাম। দয়া করে আপনারা বিরক্ত হবেন না। নিজের ভালো লাগা, আনন্দলাগা, সুখ দুঃখ আপনাদের সাথে শেয়ার করতে ভালো লাগে। আশা করি আমার ভুল ক্রুটি গুলো ক্ষমা সুন্দর চোখে দেখবেন। আপনার সবার মঙ্গল কামনা করছি।)
                            
                    সর্বশেষ এডিট : ২৫ শে ডিসেম্বর, ২০১৬  বিকাল ৩:২১                

