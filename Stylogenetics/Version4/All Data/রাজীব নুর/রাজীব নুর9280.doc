কুম্ভ রাশির দিনকাল




 
                        আমরা জানি, রাশিচক্র প্রথম প্রাতিষ্ঠানিক প্রতিষ্ঠা পায় প্রাচীন গ্রিসে। কিন্তু প্রমাণ মিলেছে তারও প্রায় ১শ বছর আগে মিশরীরা রাশিচক্র বিষয়ে সচেতন ছিল। বিশেষ করে মিশরের রাজারা (ফারাও) রাশিচক্রের মাধ্যমে তাদের ভবিষ্যৎ সম্বন্ধে জানতে খুবই উৎসাহী ছিল। তারাও মনে করতো নক্ষত্রের অবস্থান ও ক্রিয়ার ওপর নির্ভর করে একজন মানুষের জীবন। তবে মিশরীয়দের রাশিচক্র গ্রিকদের চেয়ে ব্যতিক্রম। রাশিগুলোর নাম ও রূপের ছিল ভিন্নতা। কিন্তু রাশিরসমূহের নক্ষত্র-মানচিত্র ছিল প্রায় অভিন্ন। মিশরীয় রাশিচক্রেও ১২টি রাশি রয়েছে। তবে মিশরীয়দের কাছে এক একটি রাশি এক একজন দেব-দেবী বলে স্বীকৃত ছিল। ট্রয়ের গনিমেডে এক অতি সুন্দরী যুবতী। দেবরাজ জিউস তার প্রেমে পড়েন। তিনি ঈগলের ছদ্মবেশে অপহরণ করে স্বর্গে নিয়ে যান এই যুবতীকে। গনিমেডেকে দেবতাদের পেয়ালায় মদ তুলে দেয়ার কাজে লাগানো হয়। এজন্যই কুম্ভ রাশি চক্রের তারকামন্ডলীর চিহ্ন‎ হিসাবে আমরা দেখি একজন পাত্র থেকে পানি জাতীয় কিছু ঢালছে। অন্য স্থানে বলা হয়েছে, কুম্ভ হলো জলের ধারক। যিনি পৃথিবীতে বন্যা দেন এবং নদীগুলো ভরাট করেন। শুধু তাই নয় তিনিই গ্রিকপুরাণের সেই মহা-প্লাবনের হেতু।গ্রীষ্ম ও শরৎকালে এই রাশির নক্ষত্রগুলোকে দেখা যায়।আপনি কষ্টসহিষ্ণু ও বাস্তবাদী। কোন ব্যাপারে মানসিক কষ্ট পেলেও কাউকে বুঝতে দেবেন না। কল্পনার কোন স্থান আপনার কাছে জায়গা পায় না। সবসময় বাস্তবটাকেই আপনি মেনে চলেন। সবাইকে নিয়ে থাকতেই আপনি ভালোবাসেন।একাগ্রতা ও বিশ্বাস প্রবল হয়। নিষ্ঠা এত বেশী হয় যে তা চোখেমুখে ফুটে বেরোয়। অত্যন্ত আত্মাভিমানী ও আবদারপ্রিয়। জনপ্রিয় হলেও অন্তরঙ্গ বন্ধু খুব কম থাকে। ভোগ ও ত্যাগ দুই ব্যাপারে বিশেষ পটু। অনেক লোকের মধ্যে থাকলেও নিজেকে নিঃসঙ্গ বলেই মনে হবে। অত্যন্ত আরামপ্রিয় ও ভাবপ্রবণতার জন্য সাফল্যে বাধা আসে। স্পষ্ট কথা বলার জন্য জাতকের অপূরণীয় ক্ষতি হয়।  সামান্য কারণে উত্তেজিত হয়ে ওঠায় জাতক অনেক ঘনিষ্ঠ বন্ধুর বিরাগ ভাজন হয়ে পড়ে। জাতকের বন্ধু ভাগ্য এমনিতে ভাল। বন্ধুর দ্বারা উপকার বা অপকার দুই হয়ে থাকে। বন্ধু খুবই সীমিত হয়। মনের অস্থিরতায় ভাল মন্দ বুঝতে জাতক প্রায়ই বিভ্রান্ত হয়ে পড়বে।কুম্ভ রাশির শুভ সংখ্যা ৮ ও ৪।শুভ রং : নীল, গাঢ় সবুজ ও বেগুনি।কুম্ভ(২১ জানু - ১৮ ফেব্রু) ।কুম্ভ জাতক বা জাতিকা যাই চিন্তা করে সেসবের সাথে ভবিষ্যতের কোন না কোন যোগাযোগ রয়েছে।কোন কিছু ঠিকমতো জানার পর সেটাতে বিশ্বাস বা আস্খা আনা সহজ, কিন্তু কুম্ভদের লক্ষ্য যদিও ভবিষ্যতের কোন অস্খির নীলাকাশের দিকে, তবুও তারা বাস্তববাদী।  কুম্ভরা মিথ্যাচার এবং প্রতারণা ঘৃণা করে এবং তারা ধার দেয়া এবং নেয়াও অপছন্দ করে। তারা আপনাকে টাকা উপহার হিসেবে দিতে পারে, কিন্তু তাদের কাছে টাকা ধার চেয়ে লাভ হবে না। আপনি কি আপনার কুম্ভ জাতক বন্ধু শিপলুর কাছে জরুরি ভিত্তিতে ৫০০ টাকা চেয়েছেন? আপনার বন্ধুটি নিশ্চয়ই আপনাকে অবাক করে দিয়ে নোটটা আপনাকে বের করে দেখিয়েছে এবং দিয়েছেও। তার টাকাটা যথাসময়ে ফেরত দিতে হবে। প্রতিশ্রুতি ভঙ্গ করলে কিংবা টাকা  ফেরত দেয়ায় গড়িমসি করলে আপনাদের বন্ধুত্বে একটা বড় ফাটল ধরতে পারে। কুম্ভরা নিজেদের প্রতিজ্ঞা রাখে, তারা তাদের দেনা পাওনা সময়মতো পরিশোধ করে এবং আপনার কাছ থেকেও তারা একই আচরণ প্রত্যাশা করবে। কিন্তু এহেন সততাবোধ থাকা সত্ত্বেও তাদের আচরণ অনেকসময়ই প্রশ্নের সম্মুখীন হয়। কুম্ভরা তাদের আদর্শবাদীতার কারণে খুবই প্রশংসিত হয়। হয়তো একটু অতিরিক্ত প্রশংসা পায়, কেননা সত্যিকার আদর্শবাদীতায় অন্ধ ভক্তি এবং আশাবাদী মনোভাব থাকতে হয় ।কুম্ভদের দৃষ্টিভঙ্গি এতোই মহৎ যে তাদের মধ্যে সংস্কারদুষ্ট মানসিকতা খুঁজে পাবেন না, যদি না তাদের মধ্যে গ্রহ-নক্ষত্রগুলোর কুপ্রভাব থাকে। এমন কি যদি বা তার মধ্যে সংস্কারদুষ্টতা থাকে তাহলে সেটা তাকে দেখিয়ে দেয়া হলে সে অত্যন্ত বিচলিত হবে। তার মধ্যে ভাতৃত্ববোধ এতটাই তীব্র যে যদি কোন একজন দুর্লভ কুম্ভকে সহ্যহীনতার দোষে দোষী করা হয় তো সে যে শুধু সে ব্যাপারে সতর্ক হয়ে উঠবে তাই নয় বরং নিজের এই দোষকে ঘৃণাও করবে।এ জাতকের জন্য সবচেয়ে ভালো বন্ধু পাওয়া যাবে মকর রাশির জাতক/জাতিকা থেকে। কুম্ভ ও মকরের সমন্বয়ে দাম্পত্য এগিয়ে যায় অনেকদূর। পাড়ি দিতে পারে অনেক বাধা-বিপত্তি। এদের বৃহস্পতি থাকে তুঙ্গে। প্রেম করতে পারে চুটিয়ে। মাঝে মাঝে মিথুন জাতক/জাতিকার জন্য জীবন হতে পারে বিষাদময়।

