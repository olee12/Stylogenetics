বাংলা সাহিত্যে অসাধরন কয়েকটি কবিতা




 
                        । 'যমুনাবতী' এই কবিতাটি প্রথম কবে পড়েছিলাম তা মনে নেই, তবে কবিতার কথা গুলো মনের সাথে গেঁথে গিয়েছিল। শোষণের বেড়াজালে আবদ্ধ প্রাণের সেই আকুতি ছুঁয়ে গিয়েছিল অবচেতন মনকেও। ২। 'রাত্রি' অমিয় চক্রবর্তীর এই কবিতাটা পড়েননি-এমন মানুষ পাওয়া দুষ্কর। অনুভূতিকে নাড়া দেবার মত প্রেমের কবিতা। ৩। 'যাত্রাভঙ্গ' গুনের এই কবিতাটা শুনলে কার সাধ্য যে যাবার পথে পা বাড়ায়! এমন আকুতি কি এই কবিতা ছাড়া আর কিছুতে মানায়? অধিকারের এই পিছুডাক!৪। 'ছুটি' এই কবিতাটি খুব সহজ, অথচ এর আবেগটা লাগাম ছাড়া। সুমনের "যাবো অচেনায়" এলবামে কিছু আবেগী কবিতা আছে-যাকে নন্দনতাত্ত্বিকরা কবিতা বলতে গড়িমসি করেন, তাতে কি? হৃদয়স্পর্শী কবিতা বলে কথা! ৫। 'বাঁশি' রবীন্দ্রনাথ ঠাকুরের বাঁশি কবিতাটা যেন লিখার অক্ষর ছেড়ে মগজে ঠাঁই নেয়। হরিপদ কেরানীর একচিলতে থাকার ঘরটা আর তার যাপিত জীবন যেন ছাপোষা জীবনের মুখবন্ধ। ৬। 'কবর' কবিতাটি প্রথম দিন শুনে বিষন্ন হয়ে গিয়েছিলাম। অপূর্ব কথার গাঁথুনীতে ছোট্ট বধুর আগমন আর চির প্রস্থানের গল্প বলা হয়েছে। ৭। 'অমলকান্তি' অমলকান্তি হতে চাইনি; এমন কথা বলাটা অন্যায় হয়ে যাবে। ছোটবেলায় বরং রোদ্দুর হবার ইচ্ছেটাই আমাকে বেশি টানতো। অসাধারন কবিতা।৮। 'আয়না' এই কবিতাটি পড়ার আগে নিজেকে কবিতা পড়ার জন্য প্রস্তুত করে নেই প্রতিবার। হারানো ছড়ানো পাগলের এই ঝিল্লি বাজনা কতদিন বেজেছে এই মনের মধ্যে! ৯। 'অনির্বাণ' অনির্বাণের কথা আপনাদের মনে আছে নিশ্চয়ই! সেই যে, চুরি যাওয়া আলোয় যে দেখা দিয়েছিলো দ্বিতীয়বারের মত! সেই গান থেকে ছেঁকে নেয়া কবিতাটা কি অসাধারণ! ১০। 'সেই গল্পটা' পাহাড় আর মেঘের ভালোবাসার গল্পটা শ্বাশ্বত। যে গল্পটা আজো চলছে অবিরত। সেই পাহাড়...সেই মেঘ...আড়িপাতা ঝরনা...! পূর্ণেন্দু পত্রী একজন অসাধারন কবি।  ১১। 'মেজাজ' সুভাষ মূখোপাধ্যায়। এই কবিতাটি একটি রূপক কবিতা। শাসকের স্বেচ্ছাচারিতা আর শাসিতের মৌন প্রতিবাদ...শেষে কিন্তু জিতলো শাসিতই। কালো ছেলের নাম রাখা হবে আফ্রিকা। ১২। 'পরিচয়' রবিঠাকুরের পরিচয় নিয়ে অনেক কবিতাই আছে। তার মধ্যে এই কবিতাটিই সম্ভবত সবচে বেশি মানুষের প্রিয়'র তালিকায় আছে। আর এই কবিতার সাথে আমার আছে নাড়ি ছেঁড়া স্মৃতি। কতশত নির্ঘুম রাত আউড়ে কাটিয়েছি- 'আমি তোমাদেরই লোক'। ১৩। 'চিঠি দিও' মহাদেব সাহা। শেষ কবে চিঠি পেয়েছেন কিংবা লিখেছেন? মনে আছে কি? এমন কি হতে পারেনা যে কবিতার এই কথাগুলোর খুব কাছাকাছি সময়ে চলে এসেছি আমরা? ১৪। 'যাতায়াত' হেলাল হাফিজের এই কবিতাটা কেমন যেন বিষন্ন করে দেয়! মানুষের মনের দীর্ঘ আকুতি যেন ফুটে আছে প্রতিটি পংক্তি ধরে। "শুনলো না কেউ ধ্রুপদী ডাক!"
                    
