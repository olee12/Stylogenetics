দুঃখরোগ





                        আসলে আমার কিছুই হয়নি।এ আমার দুঃখরোগ,এ আমার নিয়তি।একটা আলো আঁধারির মধ্যে দিন-রাত কেটে যায়।আমি অনেক কিছুই ভয় পাই,-যেমন নিজেকে।আমি কবিতা লিখি,তাই আমার সংশয়-আমার কবিতায় থাকে না জল,জলজ উদ্ভিদ এবং গ্রামীন মেয়েদের কথা।সংশয় কাটা হয়ে আমার বুকে ফোটে যেন দীর্ঘ দিন বেঁচে আছি। তবে বেঁচে থেকে কি লাভ যদি সামান্য কারনেই নিজেকে নেড়ীকুত্তার মতো মনে হয়?আমার দুঃখরোগ,এ আমার নিয়তি।অর্থহীন সবকিছু মনে হয়,দুঃখময় সবকিছু মনে হয়।আমি যেন দুর্লভ ধাতুর তৈরী কোনো প্রাচীন ঘন্টার মতো-খুব মৃদু কম্পনও যার মধ্যে অবিকল শব্দের তরঙ্গ তোলে।তবু আমি সব কথা তোমাকেই বলতে পারি,কেন না তোমাকে বিশ্বাস করবার প্রশ্নই ওঠে না,কে জানে প্রতিটি চুম্বনের জন্য তুমি পয়সা গুনে নাও কিনা!হয়তো সেই কারনেই তোমাকে সব কথা বলা যায়।আমার দুঃখরোগ,এ আমার নিয়তি।কোথায়ও কেউ আমার জন্য অপেক্ষা করে নেই।সব কিছুই অর্থহীনহীন।শব্দ সম্পূন অন্তঃসারহীন,অর্থশুন্য হয়ে কানে বাজে।ভীষন দুঃখের সঙ্গে টের পাই আমার চারদিকে কেমন অসাভাবিক আবহাওয়া,হয়তো অচিরেই কিছু ঘটবে।এমন কিছু যা মৃত্যুর মতোই অমোঘ-যা ঘটবেই -ঘটবেই।হয়তো মৃত্যুই।যদি মরে যাই ?মৃত্যু বড়ো দুঃখময়,মনে হয়!আমার দুঃখরোগ,এ আমার নিয়তি।আমি টের পাই অন্ধকার সিঁড়ি বেয়ে কোথায় যেন নেমে যাচ্ছি।একজন,কেউ একজন কোথাও কি নেই যে আমার সমস্ত প্রলাপ ও অবান্তর কথা গুলি শুনবে!আমাকে কেউ একজন ভয় দেখাচ্ছে।ওই ছাদের ওপাশে দাঁড়িয়ে কেউ আমাকে ভয় দেখাচ্ছে।আমি লিখতে পারছি না।আমার দুঃখরোগ,এ আমার নিয়তি। 

