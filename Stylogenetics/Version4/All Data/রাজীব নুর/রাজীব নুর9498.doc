ফোটোগ্রাফী- ২৭





                        সুন্দর ফটোগ্রাফির জন্য DSLR থাকা জরুরি নয়। সুন্দর দৃষ্টিভঙ্গি থাকলে আপনি আপনার মোবাইল দিয়েও অনেক সুন্দর ছবি তুলে তাক লাগিয়ে দিতে পারেন সবাইকে । একটি ছবিতে প্রধানত দুটি এলিমেন্ট থাকে। একটি স্টোরি আর অন্যটি ভিজ্যুয়াল এলিমেন্ট। এই এলিমেন্টগুলোর কারনেই আমরা ছবির অন্তর্নিহিত বক্তব্য খুঁজে পাই। ক্যামেরা নয়, আপনার কম্পোজিশনের উপর নির্ভর করে আপনার ছবি কতখানি ভালো হবে। ধরুন আপনার কাছে হয়তো ক্যানন মার্ক থ্রী আছে কিন্তু আপনার শট কম্পোজিশন খুব দূর্বল, তার মানে আপনি ভালো ফটোগ্রাফার হতে পারবেন না। প্রতিনিয়তই আমরা নেতিবাচক চিন্তা করে যাচ্ছি কম বেশি সব কিছু নিয়েই। আমাকে দিয়ে এটা হবে না, ওটা হবে না, আমি পারি না, আমি খারাপ ইত্যাদি আরো নানান রকম মনগড়া নেতিবাচক চিন্তাভাবনা সফলতাকে আমাদের কাছ থেকে অনেক দূরে ঠেলে দিচ্ছে। প্রতিনিয়ত নিজেকে ছোট ভাবতে ভাবতে আত্মবিশ্বাস হারিয়ে ফেলছি আমরা। সারাবিশ্বে অসংখ্য প্রতিযোগিতা হয় ফটোগ্রাফির ওপর। সেসবে অংশগ্রহণ করে বিশ্বব্যাপী একটা খ্যাতিও অর্জন করে নিতে পারেন। সঙ্গে পাওয়া টাকার অঙ্কটাও খারাপ নয়! বর্তমানে ফটোগ্রাফির চূড়ান্ত ফলাফল যেহেতু অনেকাংশে কম্পিউটারনির্ভর, তাই দক্ষ ফটোগ্রাফার হতে হলে প্রযুক্তিগত জ্ঞান থাকা জরুরি। ছবিতে বিভিন্ন মাত্রা যোগ করতে, ছবিকে প্রাণবন্ত করে তুলতে ফটোশপের নানা ভার্সনে কাজ করার দক্ষতা থাকতে হবে। এবার মেয়েদের ছবি তোলার ক্ষেত্রে কিছু টিপস -- আপনার মডেল বা সাবজেক্টকে ইনভলভ করুন। তাকে বোঝান আপনি কি চাচ্ছেন। আপনি কিভাবে ফটো তুলতে চাচ্ছেন সেটা জানতে পারলে সাবজেক্ট কনফিডেন্টলি পোজ দিবে এবং আপনার কাজ সহজ হবে।  - আপনার সাব্জেক্টকে বলবেন তার থুতনী যেনো একটু নীচে নামায়া রাখে। মুখ না চেপে লুজ করে দেয় যেনো  - অ্যাঙ্গেল থেকে ছবি তুলবেন। সোজা সামনে থেকে ছবি তুললে অনেক সময়েই ফ্লাট আসে।  - সাবজেক্ট কে বলবেন তার মাথাটা একটু নামায়া রাখতে। মানে একটু ঝুকে।  - যদি মোটা কোন মেয়ের ছবি তুলতে চান তাহলে তার হাতে বা আশেপাশে কিউট কোন প্রপ রাখুন। যেমনঃ ছোট্ট কোলবালিশ অথবা টেডিবিয়ার  - মেয়েদের শোল্ডার সমান রেখে ছবি না তুলাই ভালো। একটু বাকা রেখে বা অ্যাঙ্গেলে ট্রাই করেন  - বেশীরভাগ ক্ষেত্রে মেয়েদের হাই অ্যাঙ্গেল বা আই লেভেল এর উপর থেকে ছবি তুললে কিউট আসে।  - এক্সাক্টলি স্কেচ ফলো করতেই হবে তা নয়, আপনি নিজস্ব স্টাইলে হাতের পজিশন, মাথার পজিশন, অ্যাঙ্গেল ইত্যাদী পরিবর্তন করে দেখতে পারেন।  - এক্সট্রা লাইট নেই? জানালা বা দরজা দিয়ে ঢোকা আলোকে কাজে লাগান। কাজে লাগাতে পারলেই কাজে লাগবে, ট্রাস্ট মি।  - এই টিপসটা মনে রাইখেন - কেউ যখন ঘাড় বাঁকা করে তাকায় (বিশেষ করে পিছন দিকে) তখন ঘাড়ে কিছু ভাঁজ পরে। ছবিতে এই ভাঁজটা দেখতে খারাপ লাগে। আপনাকে কি করতে হবে? সহজ বুদ্ধি, মেয়েটার চুল ঘাড়ের উপর এমন ভাবে ফেলে রাখুন যাতে ভাঁজগুলো না দেখা যায়। কলারওয়ালা কিছু পড়ে থাকলে কলার উঠিতে দিতে পারেন। আর হ্যাঁ, সাব্জেক্ট যেনো পুরোপুরি ঘাড় বাঁকা করে পিছনে না তাকায়। ৪৫ অ্যাঙ্গেল টা সুইট। ফুল বডির ছবি তোলার ক্ষেত্রে আপনি আপনার বন্ধুকে এভাবে দেয়ালের দিকে পিঠ দিয়ে দাড়াতে বলতে পারেন। এভাবে দেয়ালে পিঠ ঠেকিয়ে এবং পা ভাজ করে দাড়ানোটা খুবই কমন হলেো বেশ কার্যকরী পোজ। তিনটে জিনিস খেয়াল রাখবেনঃ এক - আপনার বন্ধু যেনো ৪৫ ডিগ্রীতে মুখ করে থাকে অর্থাৎ সে সোজাও তাকাবেনা এবং আপনার দিকেও তাকাবেনা, এর মাঝামাঝি... দুই- আপনি যেহেতু তার ফুল বডি নিচ্ছেন (৩ ভাগের এক ভাগ নিলেও) মাথার উপর রুম রাখবেন এবং ফ্রেমের ডানে রুম রাখবেন (আপনি যদি সাব্জেক্টের ডান পাশ থেকে ছবি তুলেন তাহলে বামে রুম রাখবেন)... এই রুম রাখার ব্যাপারটা নির্ভর করছে আপনার উপর... এখানে কোন রুল নেই তবে খেয়াল রাখবেন আপনার সাব্জেক্ট যেনো রুল অফ থার্ড এর কোন একটা বিন্দু তে থাকে ... তিন - ব্যাকগ্রাউন্ড অতীব সৌন্দর্য না হলে আনার প্রয়োজন নেই; ডিএসএলআর ইউজ করলে ব্লার করে দেবার সুযোগ তো আছেই... রঙই হচ্ছে ছবির প্রাণ। আপনাকে ছবির রঙ পছন্দের ব্যাপারে ক্রিয়েটিভ হতে হবে। কোন রঙ কি ধরনের এ্যাপিল  সৃষ্টি করে সেটা জানা থাকলে আরো ভালো হয়। যেমন – সাধারণত উজ্জল রঙ ছবি ভাইব্রেশান, এনার্জি এবং আকর্ষন সৃষ্টি করে থাকে। সবুজ এবং নীল রঙ দর্শকের মনে প্রশান্তির সৃষ্টি করে থাকে। তবে পছন্দ এবং ক্রিয়েটিভিটি সম্পূর্ন আপনার। অনেক নিয়ম কানুনই আমরা ফটোগ্রাফিতে মেনে চলি তবে মজার আরেকটা নিয়ম হল আমরা যে কোন সময়েই নিয়মে ব্রেক আনতে পারি। সেটা সম্পূর্ণ ফটোগ্রাফারের মনের খুশি। 

                    সর্বশেষ এডিট : ১১ ই মার্চ, ২০১৬  দুপুর ১:৩৩                

