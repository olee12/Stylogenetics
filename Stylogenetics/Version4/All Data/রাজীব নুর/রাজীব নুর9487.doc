ফুল তো অনেকই হয় কিন্তু গোলাপের মতো নয়





                        আসসালামু আলাই কুম। কেমন আছেন আপনারা? পৃথিবীতে প্রায় ১০০ থেকে ১৫০ প্রাজাতির গোলাপ ফুল রয়েছে। বৈজ্ঞানিক নাম Rosa sp. গোলাপের আদি নিবাস এশিয়া মহাদেশে। গ্রীক উপকথায় আছে প্রেমের দেবী ভেনাস এর পায়ের রক্ত থেকে গোলাপ এর জন্ম। গোলাপকে ফুলের রানি বলা হয়। প্রাচীনতম গোলাপের বয়স ২ কোটি ৬০ লক্ষ বছর থেকে ৩ কোটি ৮০ লক্ষ বছর। গোলাপ ফুলের পাপড়ি এমন একটি উপাদান যা আপনি কোন দুশ্চিন্তা ছাড়াই সৌন্দর্যচর্চায় ব্যবহার করতে পারবেন। গোলাপ ফুল বেটে বেসনের সঙ্গে মিশিয়ে মুখে লাগান। শুকিয়ে গেলে ধুয়ে ফেলুন। নিয়মিত এই পেস্ট ব্যবহার করলে ব্রণ ওঠা থেকে মুক্তি পাবেন। এছাড়া এটি ব্যবহারে ব্রণের দাগ থেকেও সহজে মুক্তি পাওয়া যায়। কর্পূরের সঙ্গে গোলাপের পাঁপড়ি কচলানো পানি মুখ ধোয়ার পর টোনার হিসেবে ব্যবহার করলে সৌন্দর্য বৃদ্ধি পায়।চীনের এক লোক তার প্রেমিকার জন্য ৯৯৯৯ টি গোলাপ ফুল গেথে একটি জামা উপহার দেয়। মোগল সম্রাট বাবর প্রথম ‘বসরা’ নামের এক গোলাপ নিয়ে এসেছিলেন। অঞ্জন দত্তের 'চ্যাপ্টা গোলাপ ফুল' গানটা শুনলেই কেমন জানি মন স্কুলের বয়েসটাতে চলে যায়। নিজেরে প্রেমিক প্রেমিক লাগে। ছোটবেলায় একটা মেয়ে আমাকে একটা লাল গোলাপ দিয়েছিল। মেয়েটার নাম ছিল- সুকন্যা। সুকন্যা এখন কোথায় আছে, কে জানে ! গাইবান্ধার প্রত্যন্ত গ্রামাঞ্চলগুলোতে এখন অর্থকারি ফসল হিসেবে গোলাপ ফুল চাষ করা হচ্ছে। সারা বছরের ফসল হিসেবে বেশ লাভজনক হওয়ায় গোলাপ ফুল চাষে অধিক মাত্রায় ঝুঁকে পড়ছে স্থানীয় কৃষকরা। বাংলাদেশেও এখন পৃথিবীর অন্যান্য দেশের নামিদামি গোলাপ পাওয়া যায়। গোলাপ ফুল দিয়ে জেলি, মিষ্টি, হালুয়া, ইত্যাদি খাদ্যসামগ্রী সুগন্ধি করা যায়। কুসংস্কারের ক্ষেত্রে গোলাপফুলই হচ্ছে সম্ভবত সবচেয়ে বেশি উল্লেখ করার যোগ্য। এটা হচ্ছে ভালোবাসার ফুল। কুইন ভিক্টোরিয়ার সময়কালে বিভিন্ন রঙের গোলাপের প্রতি প্রেমিকেরা বিভিন্ন রকম গুণ আরোপ করত। লাল গোলাপ ধৈর্যের প্রতীক এবং সাদা গোলাপের মানে পবিত্র ভালোবাসা এভাবে অর্থ করা হতো।রবীন্দ্রনাথ গোলাপ নিয়ে লিখেছেন-গোলাপ ফুল ফুটিয়ে আছে, মধুপ, হোথা যাস নে --ফুলের মুধু লুটিতে গিয়ে কাঁটার ঘা খাস নে॥ ছবিঃ ছবি আমার'ই তোলা। একদিন খুব ভোরে ছাদে উঠে দেখি পাশের বাসার ছাদে খুব সুন্দর একটা গোলাপ ফুটে আছে। সেই গোলাপ আমি চুরী করে এনে সুরভি কে দেই। সুরভি ঘুম থেকে উঠে গোলাপ দেখে খুবই খুশি হয়। 

                    সর্বশেষ এডিট : ২৮ শে জুন, ২০১৫  রাত ১১:৪৪                

