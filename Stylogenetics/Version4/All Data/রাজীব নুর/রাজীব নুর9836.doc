হে অনুরাগী





 আকাশে তারার মেলা-কি অদ্ভুত তাদের আলো,
এই আলোয় বড় ইচ্ছা করে তোমার কাছে যেতে।
দেখো দেখো মিতু,তারা গুলো কেমন জ্বল জ্বল করছে
জ্বল জ্বল করা তারা, তোমার মুখের মতোই সুন্দর।
 আমি শুধু তোমাকে খুজে বেড়াই পথ থেকে পথে
বোকা মেয়ে, দুঃখ কি বুঝ?একটাই জীবন!
নিরন্তর খুজি তোমাকে,জানি আমার কথা শোনার 
লোভ সামলাতে পারবে না কোনো কালেও।
 যদি আসো ঘুমের মধ্যে এসো, দেখো,-
তোমার হাত ভরে যাবে নিপুন অচেনা আদরে।
জানা-অজানার মধ্যে পাবে নতুন ভুবন
সারাক্ষন তোমায় মনে পড়ে জ্যোস্নার বালির মতোন।
   কত গুলো ঘটনা আছে,যার লাগাম মানুষের- 
নিজের হাতে থাকে না।এখন শুধু অন্ধকারে জেগে থাকা
আর জেগে থাকা।কথা দিয়ে কি আর সব দুরত্ব 
অতিক্রম করা যায়?নীরবতাও লাগে।
 আমি জানি তোমাকে আমার খুজতে হবে না
সময় হলে তুমি নিজেই এসে আমার কাছে ধরা দিবে।
আমি সেই দিনটির অপেক্ষায় আছি।
অপেক্ষা করতে আমার ভালোই লাগে। 


                    সর্বশেষ এডিট : ০২ রা ফেব্রুয়ারি, ২০১৪  রাত ৯:০৩                

