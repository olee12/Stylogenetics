নীল গিরি





                        (মানুষ যখন কাউকে ভালোবেসে জড়িয়ে ধরে,তখন হাত দুটো অনেক সময় একটার উপর আরেকটা চলে আসে,নিজের অজান্তে দুটি হাত দিয়ে তৈরি হয় একটা ক্রস।এই ক্রসের অর্থ ভালোবাসা।মানুষের জন্য মানুষের ভালোবাসা। -মুহাম্মদ জাফর ইকবাল)এখন মাঝ রাত।তবু ঘুম আসে না।ব্যালকনিতে গিয়ে চাঁদের দিকে তাকিয়ে থাকি।ঘন ঘন সিগারেট খাই।ইচ্ছে করে তোমাকে নিয়ে দূরে কোথাও চলে যাই,যেখানে আমাদের পরিচিত কেউ থাকবে না।আচ্ছা নীল গিরি পাহাড়ে গেলে কেমন হয়?তোমার হাত ধরে নীল পাহাড়ে হেঁটে বেড়াব!পাশের বাসায় কে যেন গুন গুন করে গাইছে,আহ্ কি সুন্দর গলা।এই গান টা অনেকদিন আগে 'হিমি' আমাকে শুনিয়ে ছিল।''আমার হিয়ার মাঝে লুকিয়ে ছিলে দেখতে আমি পাইনি/বাহির প্রানে চোখ মেলেছি,আমার হৃ্দয় পানে চাইনি/আমার সকল ভালোবাসায় সকল আঘাত সকল আশায় তুমি ছিলে আমার কাছে/তোমার কাছে যাইনি।তোমার হাত ধরে বিশাল সমুদ্রে হারিয়ে যেতে ইচ্ছা করে।আকাশের চাঁদ টাকে মনে হয় তোমার কপালে টিপ।আর আমি এই মাটির মানব তোমার দিকে তাকিয়ে আছি,চোখে হাজার ও স্বপ্ন নিয়ে...।আমার স্বল্প গুলো পূরন করবে তুমি?থাক্ করতে হবে না।কিন্তু তোমার স্বপ্ন পূর্ন হোক।প্রকৃতি তার মানব সন্তানের কষ্ট,নিঃসঙ্গতা সহ্য করতে পারে না।প্রকৃ্তি বৃষ্টি হয়ে তাকে সঙ্গ দেয়।অনেকদিন আগে কোন বইতে যেন পড়েছিলাম-পৃ্থিবীতে একবারই এসেছ,মেয়েদের আঁচল ধরে না ঘুরে,ইশ্বরের হাত ধরে ঘোরো।হয়তো পাবে না কিছুই,যতই না পাবে তত পেতে চাবে,ততই বাড়িবে পিপাসা তোমার,ফুরাবে না তুমি।তুমি তোমাতে হবে একাকার।আর তিনি অনন্ত।''লিভ এনাদার ডেক্লাইম্ব এ লিটল হাইয়ারফাইনড এনাদার রিজন টু ষ্টেইউ ওনট ফাইনড ইট হিয়ারলুক এনাদার ডে ওয়েসো ট্রাই এনাদার ডে...'''হিমি' তোমার সাথে আমার অনেক কথা জমে আছে।আমি তোমাকে কোনোদিনও হতাশা,গ্লানি,বঞ্চনা,দুঃখের কথা বলবো না।শুধু সুখ আর আনন্দের কথা বলবো।এ জন্য যে তুমি মূলতই আমার নিজস্ব।আমি তোমাকে অবহেলা করি না।তোমাকে অবহেলা করা মানে নিজের আত্না কে অবহেলা করা।তুমি কি বিরক্ত হচ্ছো?তুমি যা জানো তাই কেন আমি এত ভুমিকা করে লিখছি?আরে...,বোকা মেয়ে এসব লিখছি নিজের কিছু অক্ষমতা স্বীকার করতে।আমি আছি বন্দি শিবিরে,আমি তো কিছু করতে পারি না,কিংবা আমার কোনো যোগ্যতাই নেই।একক ভাবে নিঃসঙ্গ আমি ক্ষমা চাই তোমার কাছে,তুমি কি ক্ষমা করবে?একটি প্রচন্ড প্রাচীন বট গাছ চোখের সামনে শুকিয়ে যাচ্ছে।সবুজ পাতা ঝড়ে যাচ্ছে,একটু একটু করে ক্ষয় হয়ে যাচ্ছে আমার'ই চোখের সামনে।আমি তাই দেখছি তাকিয়ে তাকিয়ে।কিন্তু আমি চুপচাপ।পাখি যেমন আকাশে উঁড়ে যায়-তেমনি করে আমাদের যাবতীয় দুঃখ কষ্ট কেন উঁড়ে যায় না?কবে আমি মনোবল ফিরে পাবো?বলো হিমি বলো?তোমার মতোন করে কেউ আস্বাসের কথা বলে না।হিমি আমি বরং অপেক্ষাই করি।সীমাহীন অপার্থিব অপেক্ষা।তবুও হিমি তুমি ভালো থাকো।ঠিকানা খুঁজে পাও সুন্দর যুবকের বুকে।খুঁজে পাও আদর আর পরম ভালোবাসা,য ত আকাংখার ধন।আমি বরং প্রতিক্ষায় থাকি।(অন্ধকারের তবু আছে সীমানা,সীমানা পেরুতে চাই।)'হিমি' তোমার মনে আছে,একদিন নিউ মার্কেট এ ফুচকা খেতে খেতে বলেছিলে- 'ছেলেরা অনেক আবেগ দিয়ে ভালোবাসতে জানে কিন্তু তা মেয়েরা কখনো বুঝতে পারে না।আর পারলে ও অনেক কম।মেয়েদের হচ্ছে ভালোবাসা-ভালোবাসা খেলা।কিন্তু ছেলেদের ব্যাপার সম্পুর্ন অন্যরকম,তাদের ভালোবাসার সাথে অনেক স্বপ্ন যুক্ত হয়ে যায়।গতকাল রাতে স্বপ্ন দেখি,আমি বিয়ে করে ফেলেছি!তারপর নীল গিরি পাহাড়ে চলে যাই আমার বঊ কে নিয়ে।সেখানে এক খন্ড জমি কিনে নিজের জমি নিজেই চাষ করি।দুপুর বেলা বঊ ভাত নিয়ে আসে।গরম গরম মোটা চালের ভাত।ভাতের সাথে ছোট ছোট দু'টি বাটিতে আলু ভাজি আর মাছ ভাজা।একটা ভর্তা আর দুটা কাঁচা মরিচ।আমার অনেক ক্ষিদা লাগছে,আমি হাত না ধুয়েই খাওয়া শুরু করি।আমি খুব তাড়াহুড়া করে খাই।অনেক কাজ পড়ে আছে।বউ পাশে বসে আমার খাওয়া দেখছে।ক্লান্তির খাওয়া।আমার বঊ'র দুই হাত ভরতি কাঁচের চুড়ি।রিন-ঝিন করে বাঝে।আমার খুব ভালো লাগে।খাওয়া শেষে আমার বউ কোমড়ে জড়ানো তার নীল শাড়ির আঁচল বাড়িয়ে দেয় হাত মোছার জন্য।বউ একটা অর্জুন গাছ দেখিয়ে বলে-এই খানে বসে বিড়ি টিড়ি খাইয়া একটু জিড়াইয়া লও।আমি গাছে ছায়ায় বউ এর কোলে মাথা রেখে বিড়িতে টান দিতে দিতে একটা দীর্ঘশ্বাস উওরের বাতাসে মিলিয়ে দেই।সূর্য ডুবে যাবার পর আমার কাজ শেষ হয়।আমি এক বড় ঝুঁড়ি সবজি মাথায় করে হাঁটে নিয়ে যাই।বিক্রি করি।তারপর বউ এর জন্য-নীল আর সবুজ ছোট ছোট ফুল আঁকা একটা শাড়ি কিনি।কারন দুপুরে ভাত খেয়ে বউ এর শাড়িতে হাত মোছার সময় দেখি তার শাড়ির আঁচল অনেক খানি ছিঁড়ে গেছে। বউ নতুন শাড়ি পড়ে মাটির চুলায় রান্না করতে বসেছে।আমি তার পাশে বসে নানান বিষয়ে গল্প করি।বউ আমাকে একটু হেসে আদর করে বোকা দিয়ে বলে-এইখান থেকে সরো তো,চুলার সামনে এইভাবে বসে থাকলে,আমি রান্না করি কি করে?উঠানে চাদর বিছিয়ে আমরা দুই জন রাতের খাবার খাই।আমার বউ এর হাতের রান্না দারুন।শুধু ডাল দিয়েই দুই প্লেট ভাত খেয়ে ফেলতে পারি।বউ থালা বাসন ধুয়ে আমাদের জীর্ন বিছানা সাজায়।আমার অবসন্ন শরীর এলিয়ে দেই বিছানায়।আমার বউ আমার গায়ে হাত রেখে আমাকে গান শোনায়-''আকাশের গায়ে আছে,একরাশ নীল/বাতাসের আছে কিছু গন্ধ/রাএির গায়ে জ্বলে জোনাকি,তটিনীর বুকে মৃ্দু ছন্দ/আমার এ দু'হাত শুধু রিক্ত/আমার এ দু'চোখ জলে সিক্ত''।তারপর গান শেষ করে আমার কপালে একটি ছোট চুমু দিয়ে বলে,এই বার একটা কবিতা বলে,কবিতা বলতে বলতে বউ এর চোখ জলে ভিজে যায়।''দুঃখ পেলে কেঁদো নাদুঃখ পেলে হেসো,তা যদি না পারো-তাহলে আমায় ভালোবেসো।''সকালে ঘুম থেকে উঠার অনেকক্ষন পর বুঝতে পারি,স্বপ্ন।স্বপ্ন!!! আমার মন খারাপ হয়ে যায়।আমি বন্টি কে ফোন দেই।বন্টি বলে-কোনো বস্তুর প্রতিটি ইলেকট্রন,প্রোটন কী অবস্থায় আছে এবং এটম গুলি কীভাবে আছে,সেগুলি যদি জানা থাকে এবং ঠিক সেই অনুপাতে যদি ইলেকট্রন,প্রোটন এবং এটম রাখা যায় তবেই সেই বস্তুটি তৈরী হবে।শুধু কিছু শক্তি খরচ করলেই হয়।আমি ফোন কেটে দেই।(হাঃ হাঃ হাঃ,আমি হচ্ছি এই পৃথিবীর নাম্বার ওয়ান অভাগা।)

