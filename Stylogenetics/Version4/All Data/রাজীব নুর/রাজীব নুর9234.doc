একটি কবিতা লিখবো বলে





                        অনেকদিন ধরে মাথায় একটি কবিতা নিয়ে ঘুরছি।এখন আর কোনো চাওয়া পাওয়া নেই।স্রোত আমাকে অনেক দূরে সরিয়ে দিয়েছে।সুখ এখন অসুখে পরিনত হয়েছে।এখন স্বপ্ন দেখতে ভয় পাই।অনেকদিন ধরে মাথায় একটি কবিতা নিয়ে ঘুরছি।আমি কখনোই খুব আয়োজন ছাড়া কবিতা লিখতে পারি না।কবিতা লেখাতো সহজ জিনিস নয়।যখন ফাষ্ট ফুডে বসে বার্গার খাই,তখনো আমি মনে মনে কবিতা গুছিয়ে নিতে চেষ্টা করি।গোছল হয়,খাওয়া হয়,আড্ডা হয়-কিন্তু কবিতা আর লেখা হয় না।রাতে খুব নরম সুরে নীল শাড়ী পারা মেয়েটা বার বার বলে-তুমি আজও কবিতা টা লিখলে না!অসহ্য লাগে।রাগ হয়।ইচ্ছা করে সব ছেড়ে দূরে কোথাও চলে যাই।আমিতো রবীন্দ্রনাথ না,যে একটি পর একটি সুন্দর শব্দ পুতির মালার মতো বসিয়ে দিব-আর রাশি রাশি শব্দ হয়ে উঠবে আশ্চর্য সুন্দর একটি কবিতা।

