টুকরো টুকরো সাদা মিথ্যা





                        নানা কারণে ইদানীং বই কম পড়া হয়। তবে এই মাত্র শেষ করলাম রাজীব নূর খানের ছোট গল্পের বই টুকরো টুকরো সাদা মিথ্যা।বইটির বেশির ভাগ গল্প পড়ে খুব ভালো লেগেছে। প্রথম গল্পটির নাম ‘রোদ চশমা’। এই গল্পে তিনজন লোক তিনটি গাড়ি কেনেন। তবে তাদের গাড়িতে চড়ার অনুভূতি ভিন্ন রকম। জলিল সাহেব স‍ৎ উপার্জনে গাড়ি কিনেছেন। আর অপর দুই ব্যক্তি অসৎ উপায়ে গাড়ি কিনেছেন। সে কারণে অনুভূতিগুলো ভিন্ন ভিন্ন হয়েছে। লেখকের বেশির ভাগ গল্প খুবই ছোট। সেজন্য পড়ে মজা পেলাম। আরেকটি গল্প ‘আমি একটি মেয়েকে ধর্ষণ করেছি’। একটি স্বপ্নের মধ্যে ঘটে যাওয়া কাহিনী লেখক বর্ণনা করেছেন। তবে এটা যে স্বপ্নের ঘটনা গল্পের শেষে গিয়ে পাঠক জানতে পারবেন। প্রতিটি গল্পেই লেখকের মুন্সীয়ানার প্রতিফলন রয়েছে। সেই সাথে আছে চমকও। বইটিতে লেখকের ২৫টি গল্প রয়েছে। আশা করি পাঠকদের ভালো লাগবে। বইটি প্রকাশ করেছে অনুপ্রাণন প্রকাশন। মূল্য ১৭৫ টাকা।  আমি খুব তুচ্ছ এবং সাধারন একজন মানুষ। কিন্তু কেউ যখন আমার বই পড়ে তার মন্তব্য জানায় তখন খুব আনন্দ লাগে।
                            
                    সর্বশেষ এডিট : ১৯ শে আগস্ট, ২০১৬  রাত ১০:১৯                

