আই লাভ ইউ ট্রাম্প



ঢাকা শহরের সব মানূষ গুলো ছাগল'- এক পাগল মগবাজার মোড়ে দাঁড়িয়ে চিৎকার করে বলছে। আমি অফিস যাওয়ার পথে পাগলের কথা শুনে থমকে দাড়ালাম। পাগলের কথাটা আমার মনে ধরেছে। সে খুব একটা ভুল বলেনি। আমাকে প্রায়ই অফিসের কাছে নানান জাগায় যেতে হয়, তখন আমি উপলব্দি করি- 'ঢাকা শহরের মানুষ গুলো ছাগল'। আমার বন্ধু রফিক এর অফিসের কয়েকটা কথা বলি। সেদিন ছুটির দিনে চায়ের আড্ডায় রফিক বলল, দোস্ত আমাদের অফিসে বেশ কয়েকটা ছাগল আছে। ১০০% ছাগল। আমার ইচ্ছা করে ওদের সকাল সন্ধ্যা থাপ্পড় দেই। বড় বড় পদ নিয়ে বসে আছে-কাম-কাজ কিছুই করে না। মোটা অংকের টাকা বেতন নেয়। আর যারা পরিশ্রম করে, তাদের পদ ছোট, বেতনও কম পায়। আবার নানান কটু কথা শুনতে হয়। আর কথায়-কথায় অপমান তো আছেই। আর তারা কি সুখে আছে। অফিসে আসে এগারোটায়। তাদের আঙ্গুলের ছাপও দিতে হয় না। কখনও এরা একেবারে দুপুরের খাবার বাসা থেকে খেয়ে অফিসে আসে। অফিসে এসে বলবে- মিটিং করে আসলাম- অমুক কোম্পানীর সাথে। রফিকের জন্য আমার খুব মায়া হয়। খুব ভালো ছেলে, সহজ সরল। সবচেয়ে বড় কথা খুব পরিশ্রমী। প্রতিটা কাজ খুব মন দিয়ে করে। কাজে ফাঁকি দিতে জানেই না। আর এই সমস্ত ফাঁকিবাজদের কত বড় বড় কথা। তারাই অফিসের হিরো। অন্য সহকর্মীরা তাদের বস-বস বলে ডাকে। আমার যে কয়জন চেনা জানা আছে- তাদেরকে বলেছি রফিকের একটা চাকরির জন্য। আসলে সত্যি কথা বলতে কি- সব অফিসের ২/৪ জন ফাঁকিবাজ আর ভন্ড আছেই। তারা প্রচুর মিথ্যা বলে, মিথ্যা অভিনয় করে চেয়ারম্যান, এমডি'র প্রিয়ভাজন হয়ে যায়। তখন তারা অন্যদের তুচ্ছজ্ঞান করে। কথায়-কথায় চাকরি খায়। তারা চায়- চেয়ারম্যান এমডি ছাড়া বাকি সবাই পা চাটা কুকুর হয়ে থাক। যে কুকুর হয়ে না থাকবে- তাকে কান ধরে বের করে দেয়া হবে। একবার চাকরি গেলে আবার যে চাকরি পাওয়া যাবে সে নিশ্চয়তা নেই। তাই তারা সবাই পা চাটা কুকুর হয়েই থাকে। অন্য কোনো উপায় তো আর নেই। আজ আমার লেখার বিষয় এটা ছিল না। একটা লিখতে গেলে আরেকটা বিষয় চলে আসে। আমি সামলাতে পারি না। মানে দুই নৌকায় পা দেবার মতো। শেষে দুই নৌকা দু'দিকে চলে যায়, ডুবে মরতে হয়। লেখাটা পানিতে ভিজে নষ্ট হয়ে যায়। যেমন আজ আমার এই লেখাটা ভিজে গেল, নষ্ট হয়ে গেল। বাংলাদেশের মানূষ গুলো আসলে ভালো। তারা ভালো হবার প্রধান কারণ হচ্ছে- তারা দুঃখী। ভাতে দুঃখী, কাপড়ে দুঃখী। ৭১ সালে মানুষ গুলোর কথা ভেবে দেখুন। কোথাও আগুন লাগলে দেখবেন- সাহায্যের জন্য সাধারণ মানূষ গুলো এক বুক সাহস নিয়ে এগিয়ে আসে। নিজের চোখে দেখেছি-  রানা প্লাজা যখন ভেঙ্গে পড়ল- সাধারন মানূষ গুলো আকাশের মতো বিশাল হৃদয় নিয়ে- সাহায্যের হাত বাড়িয়ে দিয়েছে। এই সুযোগে আমার বউ এর কথা একটু বলি- তাকে আমি যে কয়টাকা হাত খরচ দেই- সে তা দরিদ্র মানূষকে দিয়ে দেয়। বুড়ো রিকশাওয়ালাকে দেখে- তার মায়া লাগে। বৃদ্ধ ভিক্ষুককে দেখে তার মায়া লাগে। সে যথাসাধ্য সহযোগিতা করে। বাংলাদেশের তরুন ছেলে-পেলে গুলোও যে ভালো তার একটা প্রমাণ দেই- বাসে মুরুব্বী দেখলে তারা সিট ছেড়ে দেয়। মুরুব্বী দেখলে তারা হাতের সিগারেট লুকিয়ে ফেলে। সালাম দেয়। আমার মায়ের কথা বলি- আমার মা একা রাস্তা পার হতে পারে না, সে দাঁড়িয়ে থাকে তখন আমার মতো কোনো ছেলে এসে- মাকে রাস্তা পার করে দেয়। আমাদের এই দরিদ্র দেশের ছেলে মেয়েরাই বাড়ি-বাড়ি থেকে শীতের কাপড় সংগ্রহ করে গ্রামে গিয়ে দরিদ্রলোকদের বিলিয়ে দেয়।  ট্রাম্প লোকটার সাথে কিন্তু আমার চেহারার সাথে মিল আছে। আমার যখন ট্রাম্পের মত বয়স হবে- তখন আমাকে ট্রাম্পের মতোই লাগবে। আশা করি, লোকটি সারা বিশ্বের জন্য ভালো কাজ করবেন।

                    সর্বশেষ এডিট : ২১ শে জানুয়ারি, ২০১৭  সন্ধ্যা  ৬:২৭                

