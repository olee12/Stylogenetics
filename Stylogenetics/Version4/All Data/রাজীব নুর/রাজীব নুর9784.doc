সারা বাংলাদেশ গর্ব করতে পারে এমন একজন লেখক-



 কি অদ্ভুত রকমের সাদা-মাটা একজন মানুষ ছিলেন স্যার! খালি গায়ে ফ্লোরে বসে কথা বলছেন, হাতে সিগারেট, সমানেই স্যারের লেখালিখি করার জলচৌকি, আধগলা মোম দেখে অনুমাণ করা যায়- লোডশেডিং এর অন্ধকারে মোম জ্বালিয়ে লেখার অভ্যাস ছিল তার। রুমের এক কোণে স্যারের প্রিয় ট্যালেস্কোপ। আকাশের অনন্ত নক্ষত্রবিথী নিয়ে তার ছিল নিরন্তর আগ্রহ, স্যারের বিভিন্ন উপন্যাসে, নাটকে আমরা আকাশের নক্ষত্রপুঞ্জ নিয়ে বিশদ বর্ণনা পাই। হুমায়ূন আহমেদ এমন একজন মানুষ যিনি নিজের জীবন দর্শন, ভাল লাগা, ইচ্ছা-আকংখা ছড়িয়ে দিয়েছেন তার অগণিত পাঠকের মাঝে। আমরা পাঠকেরা নিঃসঙ্কোচে সেসব গ্রহন করেছি মনের আনন্দে। আর তাই ছেলেপুলেরা খালি পায়ে রাস্তায় হেটে হেটে হিমু হতে চায়, মেয়েগুলো রুপা হওয়ার স্বপ্ন দেখে, মধ্যবয়স্ক কেউ কেউ নিজেকে মিসির আলির সাথে গুলিয়ে ফেলে। এদেশের জ্যোৎস্না, বৃষ্টি, কদমফুল কে তার মত আবেগ দিয়ে আর কেউ ভালবাসেনি। আর কেউ বলেনি- ভরা পূর্ণিমারাতে জ্যোৎস্নাবিলাস করতে হয়, বছরের প্রথম বৃষ্টিতে প্রাণ খুলে ভিজতে হয়, মধ্য রাতের খালি রাস্তায় হলুদ সোডিয়াম আলোর নিচে হাটতে হয়। হয়ত আর কেউ বলবেও না কখনো।ভাল থাকবেন স্যার। অন্যভুবনের নিরন্তর যাত্রায় পরম করুণাময় আপনাকে শান্তিতে রাখুক। লেখাঃ Humayun Ahmed পেজ থেকে সংগ্রহীত smile emoticonছবিঃ শিমু নাসের।

                    সর্বশেষ এডিট : ২৩ শে জুলাই, ২০১৬  রাত ৯:৫৮                

