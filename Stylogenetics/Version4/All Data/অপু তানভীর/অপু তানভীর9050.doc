একটি ছোট্ট রূপকথার গল্প




 
                        অনেক অনেক বছর আগের কথা ! দুর দেশে এক জমিদার বাস করতো ! তার নাম লীগেরশ্বর ! জমিদার লীগেশ্বরের ছিল বিস্তার প্রভাব প্রতিপত্তি ! নিজ এলাকায় তার ব্যাপক ক্ষমতা ছিল ! পাইক পেয়াডা নিয়ে সে গ্রামের এক পাশে বসবাস করতো ! গ্রামের অন্য প্রান্তে আরেক জমিদার বাস করতো ! তার নাম ছিল জাতিশ্বর । তারও ক্ষমতা কম ছিল না ! কিন্তু জমিদার লীগেরশ্বরের মত এতো না । তবে তাকেও খাটো করে দেখার কোন বিষয় না ! সেও ছিল জমিদার । সেও পাইক পেয়াডা নিয়ে গ্রামের আরেক প্রান্ত বসবাস করত ! দুই জমিদারের ভিতর ছিল ব্যাপক দ্বন্দ্ব ! কেউ কাউকে দেখতে পারতো না ! দুজনেই চাইতো দুজনার ক্ষতি করতে ! তাদের পাইক পেয়াডাও থাকতো এই বাহানায় কখন ক্ষতি করা যায় !  উল্লেখ করার মত গ্রামে আর লোক ছিল ! তবে সে কোন জমিদার ছিল না । তবে তার প্রভাব কম ছিল না । সে অনেক সুন্দর গল্প বানাতে পারতো ! মিথ্যা গল্প ! মানুষের নামে মিথ্যা রটনা রটাতো সে ! এমন ভাবে বলতো কথা গুলো যে সবাই বিশ্বাস করতো ! তার নাম ছিল মতিচুর ! জমিদার লীগেরশ্বর মতিচুরকে বিশেষ প্রশ্রয় দিয়ে রেখেছিল ! তার অবশ্য কারনও ছিল ! সুযোগ পেলেই মতিচুর জমিদার জাতিশ্বরের নামে আকুথা কুকথা ছড়াতো ! তার সব যে মিথ্যা তা কিন্তু না । কিছু মিথ্যা আবার কিছু সত্য কথা ! যার ফলে মানুষ সহজেই মতিচুরের কথা বিশ্বাস করে নিত । সবাই জমিদার জাতিশ্বরকে ছিঃছিঃ করতো ! তবে গ্রামের কেউ কেউ আবার মতিচুরের এই সত্য মিথ্যার খেল ঠিকই জানতো ! তারা জমিদার লীগেরশ্বরের কাছে এসে বিচার দিতো ! বলত-জমিদার সাহেব মতিচুর তো মিথ্যা কথা বলতেছে । আপনি কিছু একটা করেন ! ওকে গ্রাম ছাড়া করুন !  জমিদার লীগেরশ্বর উত্তেজিত গলায় বলতো -আবে শালা ঘেচু ! দুচারটে মিথ্যে কথাই তো বলেছে ! আর তো কিছু করে নি ! এতো চিৎকার চেঁচামিচি কি আছে ! এই ভাবেই দিন চলতে লাগলো ! জামিদার জাতিশ্বরের পাইক পেয়াডারা মতিচুরকে একটুও দেখতে পারতো না ! কথায় কথায় তাকে গাল দিল ! এদিকে জমিদার লীগেরশ্বরের পাইক পেয়াডারা যখন গ্রামের ভিতর ঘুরে বেড়াতো জাতিশ্বরের কাউকে দেখলেই টিটকারি মারতো ! মতিচুর ছড়ানো সত্য মিথ্যা মিলিয়ে তাদের সাথে তর্ক করত ! তাদেরকে গালি দিতো ! জাতিশ্বরের লোকেরাও কম যায় না ! তারা মতিচুর কে লীগেরশ্বরের দালাল বলে গালাগাল করতো ! এভাবেই দিন চলে যাচ্ছিল ! গ্রামের মানুষ মতিচুরের কথা শুনতে লাগলো ! পেছন দিয়ে ক্ষমতাধর জমিদারও কিছু বলতো না মতিচুরকে ! মতিচুর এবার যে কারো বিরুদ্ধেই কথা বলতে শুরু করলো ! এবার একদিন কি হল মতিচুর জমিদার লীগেরশ্বরের নামে কথা ছড়ালো ! আর যায় কোথায় ! লীগেরশ্বরের পাইক পেয়াডারা উঠে পড়ে লেগে গেল মতিচুরের বিরুদ্ধে ! সবার কাছে বলে বেড়াতে লাগলো মতিচুর একটা ভন্ড ! শয়তান ! কেউ যেন তার কথা না শোনে ! গ্রামে মিটিং ডাকা হল ! জমিদার লীগেরশ্বর সেই মিটিংয়ের প্রধান ! সে মতিচুর কে গ্রাম ছাড়া করার কথা বলল ! তারপর এতো দিন ধরে মতিচুর যেই সব অপকর্ম  জানা সত্ত্বেরও জমিদার চুপ ছিল সেই অপকর্ম গুলো মানুষের সামনে তার একটা ফিরিস্তি দিতে শুরু করলো ! বললবেটা খুব খ্রাপ ! খুব খ্রাপ ! বেটাকে বর্জন কর ! বেটা কেবল মিথ্যা কথা বলে বেড়ায় ! বেটা কে গ্রাম ছাড়া কর ! গ্রামের সেই লোক গুলো যারা আগেই জানতো মতিচুর আগে থেকেইএমন তারা উঠে দাড়িয়ে বলল-হুজুর ! মতিচুর তো কেবল মিথ্যাই বলেছে ! আর তো কিছু করে নি ! ওকে গ্রাম ছাড়া করবেন কেন !মোরালঃ চোর কে প্রথম চুরির সময়ই ধরা উচিৎ ! অন্যের ঘরে চুরি করে এইটা জানা সত্ত্বেও চোর কে প্রশ্রয় দিলে সেই চোরই একদিন আপনার ঘরের সিধ কাটবে ! বিঃদ্রঃ ইহা কেবলই একটা রূপকথার গল্প ! বর্তমান কালের কোন ঘটনার সাথে কোন প্রকার মিলে গেলে লেখককে কিছুতেই এবং কোন ভাবেই দায়ী করা যাবে না !  
                    
