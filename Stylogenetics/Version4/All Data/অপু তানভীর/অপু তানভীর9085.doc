গল্পঃ অপাত্রে অনুভুতি !!



 তিথির আম্মু এখন তিথির সাথে খুব মেজাজ গরম করে কথা বলার চেষ্টা করছেন কিন্তু কিছুতেই পারছেন না ! তবুও গলার যথা সম্ভব কঠিন করে বলেন-তুই আর ঐ ছেলের সাথে মিশবি না ! এটাই আমার শেষ কথা ! শেষ কথা বলে তিথির আম্মু উঠে চলে গেল ! সে যদি আর কয়েকটা সেকেন্ড বেশি থাকতো থাকতো তাহলে ঠিকই টের পেয়ে যেত যে বকা শুনে তিথি যে মন খারাপ করে ছিল সেটা অভিনয় ! তিথির পক্ষে বেশিক্ষন মন খারাপের অভিনয় করে থাকা কষ্টের । মাঝে খানে খুব কষ্টে সে হাসি সামলেছে । যদি বকা খাওয়ার মাঝেখানেই তিথি ফিক করে হেসে দিত তাহলে ব্যাপারটা কেমন হাস্যকর হয়ে যেত ! তিথির আম্মু রুম থেকে বের হতেই আমি আয়নায় দিকে তাকিয়ে ফিক করে তিথি হেসে দেয় ! মনে মনে বলে আম্মু টা এমন কেন হয়েছে ? কিচ্ছু বুঝে না । বললেই কি একজনের সাথে যোগাযোগ বন্ধ করে দেওয়া যায় ! তাও আবার আবীরের মত একজন সাথে ! যখন তিথি এমন কিছু ভাবছে ঠিক তখনই তিথির ফোন টা বেজে উঠে ! রিং টোন টা শুনেই বুঝে গেল কে ফোন করেছে । আবারও মনে মনে বলে ছেলেটা কি ওর মনে কথা বুঝতে পারে ? কোন প্রকার টেলিপ্যাথি ব্যাপার স্যাপার কি আছে নাকি ! এর আগেও তিথি ব্যাপার টা লক্ষ্য করেছে । যখনই তিথির আবীরের সাথে কথা বলতে ইচ্ছে করে কিংবা ওর কন্ঠ শুনতে ইচ্ছে করে ঠিক তখনই আবীরের ফোন চলে আসে । কেমন করে কে জানে ! তিথি আবীরের ফোন টা কেটে দিয়ে ফোন ব্যাক করে ! সব সময় এমনটাই করে ।-হ্যালো ! তিথি হ্যালো বলবে, তার আগেই ওর মনে হল যেন আবীরের কোন কারনে মন খারাপ । ওর কন্ঠ এমন কেন শোনাচ্ছে ! কিছু কি হল ? হঠাৎ একটা অজানা আশংকায় ওর মন টা কেমন অস্থির হয়ে ওঠল ! -কি হয়েছে ?ওপাশ থেকে কিছুটা সময় নিরবতা ! তারপর আবীর বলে-না কিছু হয় নি তো ! -না ! অবশ্যই কিছু হয়েছে । তোমার কন্ঠ এমন কেন শোনাচ্ছে ? নিশ্চই কিছু একটা হয়েছে ! -আরে বাবা ! এতো চিন্তা কেন কর ? কিছু হয় নি ! আমাকে নিয়ে এতো চিন্তা কর কেন ? মাঝে মাঝে ভাল লাগে না ! তিথি কি বলবে ঠিক বুঝতে পারে না ! আয়নার দিকে তাকিয়ে দেখলো ওর চোখে পানি জমতে শুরু করেছে । এমন টা বারবার হয় । বাবা মায়ের কিংবা পরিচিত মানুষের কাছ থেকে কঠিন কথা শুনলে সেটা সহ্য করার ক্ষমতা ওর ভিতর খুব ভাল করেই আছে । কিন্তু এই ছেলেটাস কাছে একটু কঠিন কথা শুনলে কেমন জানি মনের ভিতর ঝড় শুরু হয় । মনে হয় সব কিছু ছেড়ে দিয়ে কোথায় চলে যায় ! ছেলেটা কি একটুও বুঝতে পারে না ওর এই অনুভুতির কথা গুলো ! আর ইদানিং ওর ব্যবহার গুলোও যেমন কেমন হয়ে গেছে । আর আগের মত নাই ! তিথির কিছুটা সময় লাগলো নিজেকে সামলানোর জন্য ! তারপর বলে-আচ্ছা ! ঠিক আছে ! তোমাকে যে বসুন্ধারায় যেতে বলেছিলাম গিয়ে ছিলে ?-হুম ! -হুম কি কথা ! তারপর ?-তার আর পর নাই ! ওখানে কি আমাদের মত ছা-পোষা মানুষ গুলোর যাওয়া মানায় ?-শুনো প্রতি দিন এক কথা শুনতে ভাল লাগে না ! যা দেখে আসতে বলেছিলাম দেখেছ ?-আচ্ছা বাদ দাও তো !-বুঝেছি ! তোমাকে বলে কোন লাভ নেই ! -আরে বাবা ! জিনিস পত্রের যা দাম ! ব্লেজার একটা পছন্দ হয়েছিল ! দাম কত জানো ? ৪২৩৫ টাকা ! এতো টাকা দিয়ে কেনা সম্ভব ! -হুম ! বুঝলাম ! আর ?-আর কিছু না ! আচ্ছা বিকেলে দেখা হবে ! কেমন ! এখন রাখি ! তিথির ফোন রাখার পরেও আরও বেশ কিছুটা সময় কানে ফোন ধরে রাখলো । এমন একটা ভাব যেন ওপাশ থেকে ওর সুন্ধ পাচ্ছে ! ও যেন সেটা বুঝতে পারছে । ফোন রেখে তিঠির সবার আগে জারিন কে ফোন দেয় । ওর আর আবীরের সব থেকে কাছের বন্ধুদের একজন । জারিন নিশ্চই জানবে আবীরের কি হয়েছে । -কি হল রে তিথি ?-এই আবীরের কি হয়েছে ?-কেন ? ও তোকে কিছু বলে নি ! -না । কিছু বলে নি ! কি হয়েছে বল তো ! -আরে আর বলিস না ! একটু আগে ওর ফোন এসেছিল । ছিনকারীর খপ্পরে পরেছিল ! -সে কি কি বলিস !  তারপর ?-তারপর আর কি ! -তারপর আর কি মানে ? ওকে কিছু করে নি ?-তেমন কিছু করে নি । কেবল পকেটে যা ছিল নিয়ে গেছে । মোবাইল টাও নিয়ে গেছে ।তিথি বুঝতে পারে কেন আবীরের মুড কেন অফ ছিল ! একটু সাবধান হবে না ! ভাগ্য ভাল যে কেবল জিনিস পত্রের উপর দিয়ে গেছে । যদি ছুরি টুরি মেরে দিতো তাহলে ? তিথি আর কিছু ভাবতে পারে না । কেবল চিন্তা টা মাথা থেকে বের দেওয়ার চেষ্টা করে ! কিন্তু কোন কাজ হয় না । কল্পনায় দেখতে পায় একজন কালো লোক আবীরের পেট বরারবর একটা ছুরি মেয়ে দিয়ে চলে যাচ্ছে । আবীর পেটে হাত দিয়ে রাস্তায় পরে আছে । একটু সাহায্যের জন্য চিৎকার করছে কিন্তু কেউ এগিয়ে আসছে না ।  তিথি খানিকটা অসুস্থ্য বোধ করতে থাকে । এই ছেলেটার জন্য ওর এতো টেনশন হয় ও জানে না ! কেন এমন হয় ? নাকি জানে ?  এসব কথা ভাবার মাঝে তিথির তার মাথায় অন্য একটা চিন্তা আসে ! যদি ওর সব কিছু ছিনতাই কারী নিয়ে যায় তাহলে সামনের পুরো টা মাস ও কিভাবে চলবে ! এমন কেন ছেলেটা ! বিপদে পড়েছে একটু বললে কি হয় ? সে কি তার একটুও কাছের মানুষ না ?তিথির চোখে আবারও পানি আসতে থাকে  !! সে সেটা আটকানোর চেষ্টাও করে না !  দুই-কই তোমার মোবাইল টা দেখি ?-কেন ?-আহা ! দেখি ! আবীর কিছুক্ষন চুপ করে থাকে ! তারপর বলে-মোবাইল নেই ! -মোবাইল কোথায় ? দুপুরে  না আমার সাথে কথা বলেছিলে ?-ম্যাচের একজন কাছ থেকে মোবাইল নিয়ে কথা বলেছিলাম ! -তোমার নিজের মোবাইল কোথায় ?আবীর আবারও এদিক ওদিক তাকাতে থাকে ! এই প্রশ্নের উত্তরটা সে ঠিক দিতে চায় না যেন !তিথি বলে-আচ্ছা আমি তোমার কাছে কেউ না ? আমাকে কেন বল নি যে তোমাকে ছিনতাই কারী ধরেছিল ?আবীর আরও খানিকটা ইতস্তঃ করে  বলে-তুমি একটু বেশি চিন্তা কর ! তাই বলতে চাই নি ! এতো চিন্তা কেন কর ?-তুমি বোঝো না আমি কেন এতো চিন্তা করি ! কেন এতো কেয়ার করি ? আবীর কোন কথা না অন্য দিকে তাকিয়ে থাকে ! তিথি কঠিন কন্ঠে বলে-অন্য দিকে তাকাচ্ছ কেন ? আমার দিকে তাকাও ! আমার চোখের দিকে ! তারপর আবীর হাত ধরে শক্ত করে ! -এখন তুমি আমার সাথে যাবে !-কোথায় ?-জাহান্নামে ! আমার সাথে জাহান্নামে যেতে কোন সমস্যা আছে ?-না ! আপাতত নেই !আবার যখন আবীরকে ওর বাসায় সামনে নামিয়ে দিল তখন ১০ টা বেজে গেছে ! -এতো গুলো কেনা কাটা না করলেও কিন্তু চলতো !-চুপ ! আর একবার বলেছো এই কথা তাহলে কিন্তু খবর আছে ! আবীর কেবল হাসে !তিথির মন টা হঠাৎ করেই আরও ভাল হয়ে যায় । এমতেও আবীরের আসপাশে থাকলে ওর মন ভাল থাকে । আর যখন ও কোন কারনে হাসে তখন মন টা যেন আরও ভাল হয়ে ওঠে ! মাঝে মাঝে ইচ্ছে হয় যেন ওকে গিয়ে জড়িয়ে ধরে ! কিন্তু লজ্জার কারনে পারে না !  আবীর বলে -আমি কিভাবে তোমার ঋণ শোধ করবো বুঝতে পারছি না ! -আচ্ছা বাবা হয়েছে ! এখন চুপ থাকো ! এই বলে তিথি আবীরের হাতে একটা খাম ধরিয়ে দিল ! -এটা কি আবার ?-সামনে যে পুরো মাস পরে আছে সে দিকে লক্ষ্য আছে ! মাস যাবে কিভাবে ?-আচ্ছা ব্যবস্থা করে নিবো ! -কি ব্যাবস্থা করে নিবেন শুনি ? -ও আমি দেখবো ! তুমি রাখো তো ! -ঐ তো ! এর ওর কাছ থেইকা ধার নিবেন তো ! তা আমিই না হয় টাকা টা দিলাম ! ঠিক আছে ! আবীরের মুখ দেখে মনে হয় ও যেন কোন কথা খুজে পায় না !  -আর শুনো ! এর ভিতর থেকে ৩০০ টাকা আলাদা করে রাখা আছে । ওটা দিয়ে বাধরুমের জন্য একটা পঞ্জ কিনবে ! আবীর খানিকটা অবাক হয়ে বলে-তোমার এইটাও মনে আছে ?কদিন আগে কথায় কথায় আবীর তিথিকে বলেছিল ওর বাধরুমের পঞ্জের কথা ! সেটার ছিড়ে যাওরার কথা ! তিথি সেই কথাটাই ঠিক মনে রেখেছে ! তিথি কোন কথা বলে না ! কেবল মনে মনে বলে তুমি যদি জানতে আমি আরও কত কিছু মনে রেখেছি ! যদি তুমি একটু বোঝায় চেষ্টা করতে।  কিন্তু তেমন কিছু বলে না ! -আচ্ছা রাত হচ্ছে ! যাই কেমন ! -সাবধানে যেও ! আবীর কয়েক কদম হেটেছে ঠিক তখই আবারও পেছন থেকে তিথির ডাক শুনতে পায় । তিথির গাড়ির দরজা খুলে বেরিয়ে এসেছে ততক্ষনে !-কি হল আবার ?-এই টা নাও ! তিথি ওর আইপড টা আবীর দিকে দিকে বাড়িয়ে দিল ! -আরে ! কেন ?-আহা ! নাও না কেন ? তুমি সেদিন বলছিলে না তোমার এমপি ফোর টা নস্ট হয়ে গেছে ! -দেখ..... আরে যে মোবাইলটা কিনে দিয়েছো এটাতে গান শোনা যায় ! বাড়তি করে আই পডের দরকার নেই ! -আমি বলছি আছে ! -না নেই ! -মাইর খাবা ! বলেছি না ! আছে ! -আচ্ছা ! মানুষ জন শুনলে কি বলবে বল তো ?-মানুষ জনের কেয়ার কবে থেকে কর শুনি ? তোমার কাছে কে বেশি গুরুত্বপূর্ন ? আমি নাকি মানুষ জন ?-তুমি !-তাহলেই হয়েছে ! এই নাই ! এখানে আমার পছন্দের কিছু গান ভরে দিয়েছি ! রাতে শুনো ! কেমন ! তিথি আবীরের হাতে ওর আইপড টা তুলে দিয়ে আবারও গাড়ির দিকে রওনা দিল ! দরজা বন্ধ করে যখন গাড়ি জানালা দিয়ে মাথা বের করলো তখন হঠাৎ করেই ওর মন খারাপ হল খানিকটা ! আবীর ততক্ষনে গেট দিয়ে বাড়ির ভিতরে ঢুকে পরেছে । তিথি ভেবেছিল জানলা দিয়ে মুখ বের করলেও ও ঠিকই দেখতে পারে যে আবীর ওর দিকে তাকিয়ে আছে । যতদুর পর্যন্ত ওর গাড়ি দেখা যাবে আবীর ঠিক ওর দিকে তাকিয়ে থাকবে !    পরিশিষ্টঃ-মামা, এই নাও তোমার মোবাইল ! -লাগবে না !-লাগবে না মানে কি ?-এই দেখ ! -একি মাম্মা নতুন মোবাইল ! কবে কিনলা ? কত নিলো ! আজকে দুপুরে তোমার মোবাইল খানা নিয়ে একটু বাইরে গেলাম আর এরই ভেতরে নতুন মোবাইল !!-বুঝতে হবে ! -আইপড ও দেখি কিনছো ? আবীর কোন কথা না বলে বিছানায় গা এলিয়ে দেয় ! আগামী কাল ওর জন্য একটা বিশেষ দিন । অনেক দিনের পরে নামিলার সাথে দেখা হতে যাচ্ছে । আজকের আগেও একটু টেনশনে ছিল । ওর সাথে কিভাবে দেখা করতে যাবে কি নিয়ে যাবে । কি পরে যাবে । আপাতত সব সমস্যার সমাধান হয়েছে । হাতেও টাকাও এসেছে বেশ কিছু ! মেয়ে গুলো এটো বোকা কেন হয় ! আবীর মনে মনে হাসে ! এখন আগামী দিন টা সব প্লান মোতাবেক গেলেই হয় ! 

