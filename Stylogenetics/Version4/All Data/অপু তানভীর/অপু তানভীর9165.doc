চারুলতার সাথে আমার সম্ভাব্য প্রেমের গল্প



-তুমি ভুতে বিশ্বাস কর ?চারুলতা এমন ভাবে প্রশ্নটা করলে আমার সারা শরীর বেয়ে একটা শীতল ভয়ের স্রোত বয়ে গেল । অন্য কেউ এই কথা জিজ্ঞেস করলে হয় তো আমি হেসেই উড়িয়ে দিতাম কিন্তু চারুলতাকে সব সময় কেমন একটু রহস্য ময় মনে হয় আমার কাছে । মাঝে মাঝে মনে হয় ওকে আমি হয়তো একটু ভয়ও করি । তারপর উপর আজকের এই প্রশ্নে চট করেই কোন জবাব দিতে পারলাম না ! খানিকটা ক্ষীন কন্ঠে বললাম-আরে কি বল এসব ! ভুত বলে কিছু আছে নাকি ?চারুলতা যেন জানতোই আমি এই কথাই বলবো ! আমার কথা শুনে চারুলতা হেসে উঠলো ! বলল-সত্যিই বিশ্বাস কর না ?-না মানে একেবারে বিশ্বাস করি না, এই কথা না ! ভুত বলে আসলেই কিছু নাই ! তবে আমাদের ধর্মে জ্বীণ বলে আল্লাহর আরেকটা সৃষ্টি আছে । আমরা এটা বিশ্বাস করি ! -তুমি দেখোছো কোন দিন ?-না নিজে দেখি নি । তবে অনেকেই দেখেছে ! আমার কথা শুনে চারুলতার হাসি যেন আর থামে না ! ওর হাসির শব্দের ভিতর কিছু একটা আছে । একবারে শুনতে থাকলে মাথার ভিতর একটা ঘোরের সৃষ্টি হয় ! আমি সেই ঘোরের ভিতর চলে যাই ! মনে হতে থাকে আমি যেন অনন্তকাল থেকে এই হাসি শুনতেছি ! অন্য কিছু আমার মাথায় নেই । -এই ফয়সাল ! এই ! কারো ধাক্কায় আমার যেন হুস কাটে । তাকিয়ে দেখি আমার রুম মেট আমার সামনে দাড়িয়ে আমার দিকে তাকিয়ে আছে অবাক হয়ে ! আমি এখানে বোকার মত বসে আছি এটা দেখে এগিয়ে এসেছে । আমি আসেপাশে তাকিয়ে দেখি চারুলতা কোথাও নেই । মেয়েটা আমাকে এভাবে একা রেখেই চলে গেছে । প্রতিবারই এমন করে চলে যায় ! আমাকে এদিক ওদিক তাকাতে দেখে রুমমেট আবিদ বলল-কি কাকে খুজিস ? -চারু ? এখানে ছিল না ?-তুই কি যে দেখেছিস না ঐ চারুলতার ভিতর ? জানিস না ক্লাসের সবাই ওকে কেমন এড়িয়ে চলে ! আর তুই ?-ছিল না এখানে ?-না এখানে কেউ ছিল না ! ল্যাব শেষে আমি রুমে যাচ্ছিলাম । তোকে দেখি এখানে একা একা বসে আছিস ! তাই এগিয়ে এলাম ! আমি আবারও এদিক ওদিক তাকাতে থাকি ! মন বলে হয় তো এখনই চারু লতা এখনই ফিরে আসবে ! কিন্তু সে আসে না ! শেষে আবিদের সাথেই রুমের দিকে হাটা দিলাম ! মন টা পড়ে রইলো চারু লতার দিকেই, ওর রহস্যময় হাসির দিকে । আমাদের ক্লাসের সবাই মোটামুটি চারুলতা হক কে এড়িয়ে চলে সেই প্রথম দিন থেকেই । কেন জানি সবার কাছে চারুলতা কে খনিকটা রহস্যময় মন হয় ! ওর চোখ ওর হাসিটা সবাই সহজ ভাবে নেয় না ! আমিও নেই না, তবে আমি নিজেকে কেন জানি ওর কাছ থেকে নিজেকে দুরে রাখতে পারি না । বিশেষ করে যখন প্রায় রাতেই ওকে স্বপ্ন দেখি । ওর সাথে স্বপ্ন কত কথা বলি হাটা হাটি করে বেড়াই । সরাসরি কথা না বললেও চারুকে লুকিয়ে আমি ঠিকই ফলো করতাম ! ও কোথায় যায় কি করে ! সব কিছু কেমন যেন একটু বেখাপ্পা মনে হত, তবুও যেতাম ! কিন্তু একদিন ঠিকই ধরা পড়ে গেলাম ওর কাছে । আমি ক্লাস করে চারুলতার পিছু নিয়েছিলাম কিন্তু কিছু সময় যাওয়ার পরেই ওকে হারিয়ে ফেলি । কোথা থেকে যে কোথায় গেল টেরই পেলাম না । হলের দিকে ফিরে আসতেই চারুলতা আমাকে পেছন থেকে নাম ধরে ডাকলো ! আমি একেবারে জমে গেলাম ! আমার সামনে এসে খুব স্বভাবিক ভাবে বলল-এবার থেকে আমার সাথে কথা বলতে ইচ্ছে হলে আমাকে সরাসরি বলবে ! কেমন ? এভাবে লুকিয়ে ঝুকিয়ে আমার পিছু নেওয়ার কোন দরকার নেই ! ঠিক আছে ?আমি সুবোধ বালকের মত বললাম -আচ্ছা !-তোমার ফোন নাম্বার আমার কাছে আছে । আমি রাতে তোমাকে ফোন দিতে পারি । যডি তুমি তুমি চাও ? দিবো ? আমি বোকার মত বললাম-হ্যা হ্যা ! অবশ্যই দিবা !আমি বলার ভঙ্গিতেই এমন কিছু ছিল যে চারুলতা হেসে ফেলল । বলল-আচ্ছা ! এখন যাই কেমন ! আমার পিছু নিয়ো না ! তোমার ক্ষতি হতে পারে কিন্তু !-ক্ষতি ?-হুম ! আমার বাবা বেশ ভয়ংকর মেজাজের ! তোমাকে যদি দেখে আমার পিছু নিতে তাহলে তোমার খবরই করে দিবে ! -আচ্ছা আর নিবো না ! -গুড বয় ! তারপর থেকেই চারুর সাথে আমার যোগাযোগ শুরু ! একদিন ও আমাকে অবলিলায় বলে দিল -আচ্ছা তুমি কি আমার প্রেমে পড়েছো ?-কি ? কি বললে ?-বললাম যে আমার প্রেমে পড়েছো নাকি ?-কেন ? এই কথা কেন বলছো ?-না মানে তোমার চোখ মুখ দেখে মনে হচ্ছে আমার প্রেমে হাবুডুবু খাচ্ছো ! সত্যি নাকি !আমি কিছু না বলে চুপ করে রইলাম ! শুনেছি মেয়েরা নাকি ছেলেদের প্রেমে পড়া টা চট করে ধরে ফেলে কিন্তু চারুর কাছে এভাবে ধরা পড়বো বুঝতে পারি নি ! আমার মুখের দিকে তাকিয়ে চারুলতা আবার বলল-তোমার চোখ দেখে মনে হচ্ছে তুমি তো লজ্জায় মরে যাচ্ছো । আরে লজ্জা পাওয়ার কিছু নেই ! আমি নিজেও তোমাকে পছন্দ করি ! বুঝছো ?-হুম ! -গুড বয় ! তোমাকে এই জন্য আমার ভাল লাগে খুব ! জানো তো ! দিন যত যেতে লাগলো চারুর সাথে সম্পর্ক ততই ভাল হতে শুরু করলো ! যদিও ও সব সময় আমার সাথে একটা দুরুত্ব বজায় রেখে চলতো ! কখন আমাকে ধরতো না, আমার স্পর্শ থেকে দুরে থাকতো ! মাঝে মাঝে রাতের বেলা ফোন দিয়ে বলতো হলের পিছনে আসতে ! একটু অবাক লাগতো এই ভেবে যে এতো রাতে একটা মেয়ে কিভাবে এখানে আসে ! গিয়ে দেখতাম এটা সাদা চাদর গায়ে চারুলতা চুপ করে দাড়িয়ে আছে ! আমাকে দেখে একটু হাসতো । তখন দৃশ্যটা কেমন একটু অপার্থিব সুন্দর লাগতো ! কেবল চেয়ে থাকতেই মন বলতো ! বেশি কিছু বলতো না ! কেবল আমার দিকে একটু তাকিয়ে থাকতো ! তারপর বলল-আচ্ছা তুমি রুমে যাও ! কেমন ! বাইরে থাকবে না ! -আচ্ছা ! তুমি সাবধানে যেও ! আমার কথা শুনে চারু অদ্ভুদ ভাবে হাসতো ! তারপর অন্ধকারে হারিয়ে যেত কোথায় ! আমার মাঝে মাঝে একটু ভয় অবশ্য লাগতো !  চারুলতাকে একটু রহস্যময় মনে হত ! কিন্তু ওর প্রতি টান টা কিছুতেই ফেলে দিতে পারতাম না ! যে কোন কিছুর থেকে ওকে যে ভালবাসি এটাই সব থেকে বড় মনে হত ! এরই ভেতর ক্লাসের সবার ভিতর একটা কথা ছড়িয়ে পড়লো যে চারুলতা নাকি মানুষ না ! ও নাকি অশরীরি ! ওকে নিচের ক্লাসের একটা মেয়ে নাকি ক্যাম্পাসের পেছনের জঙ্গলের ভিতর দিয়ে উড়ে যেতে দেখেছে ! চারু এই সব কথা শুনে কেবলই হাসতো আর কিছু বলতো না ! চারুর সাথে মিশি বলে অনেকে আমাকেও এড়িয়ে চলতে লাগলো  ! আমি এসব আমলে নিতাম না ! নেওয়ার প্রয়োজনই পড়তো না ! আবিদের আমার পথে আমাকে বার কয়েকবার সাবধান করলো চারুর সাথে না মিশতে ! বাইরে নাকি ওকেনে অনেক রকমের কথা বলে আমাদের নিয়ে ! আমাকে নাকি বশ করে রেখেছে ! আমি কিছুই বললাম না আবদের কথা শুনে । কেবল হাসলাম । সন্ধ্যার দিকে টিউশনী থেকে বাসায় ফিরছিলাম । মেইন রাস্তা থেকে বেশ খানিকটা দুরে যেতে হয় আমার টিউশনীতে ! ফেরার পথে রাতের বেলা একটু গা ছমছম করে ! আজকেও তেমন মনে হচ্ছিল ! তবে অন্য দিনের থেকে আজকে যেন একটু বেশিই ভয় লাগছিল ! তবুও ভয়ে ভয়ে যাচ্ছিলাম ! তখনই সামনে কাউকে দাড়িয়ে থাকতে দেখলাম ! আমার প্রথম দর্শনেই মনে হল যে কিছু একটা যেন ঠিক নেই । কিছু একটা ঠিক হচ্ছে না ! আমার বুকের ভেতর একটা ভয় কাজ করতে লাগলো চরম ভাবে । আমি পাথরের মত দাড়িয়ে রইলাম ! আস্তে আস্তে যখন ছায়া মূর্তিটা আমার দিকে এগোতে লাগলো । আমার কেবল মনে হল ভয়ংকর কিছু একটা হতে চলেছে ! আমার সাথে খারাপ কিছু হতে চলেছে । আমি কি করবো ঠিক বুঝতে পারলাম না ! আস্তে আস্তে ছায়া মূর্তিটা এগিয়ে চলেছে বেশ !  এমন টা যখন ভাবছি ঠিক তখনই কোথায় খুব জোরে আলোর কিছু একটা এসে পড়লো ! বাজ পড়লে যেমন আলো দেখা যায় ঠিক তেমন কিন্তু বাজ পড়ার কোন কারন নেই । আমাক আসার সময় পরিস্কার ছিল ! হঠাৎ করেই এমন কেন হল ! আমি আলো বিচ্ছুরনের জন্য চোখ বন্ধ করে ফেললাম ! যখন চোখ খুললাম তখন অবাক হয়ে দেখলাম সেই কালো মুর্তি আর আমার মাঝ খানে আরও একজন এসেছে ! এবং মাঝের মুর্তিটা আমার পরিচিত ! চারুলতা ! মুখ থেকে শব্দটা বেরিয়ে গেল-চারু !-তুমি বাসায় যাও ! ঠিক চারুর মত কন্ঠটা মনে হল না ! একটু যেন বেশি গম্ভীর ! একটু যেন বেশি ভারি ! আবার চারু বলল-কি ব্যাপার এখনও যাচ্ছো না কেন ?-আমি তোমাকে ছেড়ে যাবো না ! তুমি এখানে কি করছো ?-পাগলামি কর না ! তোমাকে যেতে বলছি যাও ! -না ! আমি যাব না ! সামনের ঐ লোকটা কে আমার ঠিক মনে হচ্ছে না ! তোমাকে একলা রেখে যাবো না ! আমি কি বললাম কেন বললাম আমি নিজেই জানি না । চারু বলল-ও আমার কিছু করতে পারবে না ! ওর সেই সাহস নেই । ও তোমার ক্ষতি করতে এসেছে !-কেন ? আমি কি করেছি ?চারু আমার দিকে তাকিয়ে বলল-তুমি আসলেই একটা গাধা ! চোখ বন্ধ কর  !চারুর কন্ঠ আবার আগের মত হয়ে গেছে । সেই গম্ভীর্য আর নেই । -কি বললে ?-বললাম চোখ বন্ধ কর ! আমি আর কিছু না বলে চোখ বন্ধ করলাম ! যখন চোখ খুললাম আশ্চর্য হয়ে দেখলাম আমি সেই অন্ধকারে নেই ! আলোকিত এবং সুসজ্জিত একটা ঘরে দাড়িয়ে ! -আমি এখানে...আমার কথা আমার মুখেই রইলো চারু ওর হাতের আঙ্গুল দিয়ে মুখে চেপে ধরলো ! প্রথম বারের মত ওর হাতের স্পর্শ পেলাম ! একটু যেন বেশি গরম মনে হল । স্বভাবিক তাপমাত্রা থেকেও ওর শরীরের তাপমাত্রা একটু যেন বেশি মনে হল ! আমি চুপ করে গেলাম ! চারু বলল-কোন কথা না ! ঠিক আছে ? যা দেখছো কেবল দেখে যাও ! আমার মাথায় কিছুই আসছে না ! আমি এখানে কিভাবে এলাম । এতো চমৎকার বাসা কার ? আমি কিছু বলতে যাবো তার আগেই দেখলাম এক ভদ্রলোক সিড়ি দিয়ে নিচে নেমে এল ! একবার আমার দিকে আরেক বার চারুর দিকে তাকালো ! ব্যক্তিত্ব আর গাম্ভীর্যে ভদ্রলোক যে কাউকে ছাড়িয়ে যাবে নিশ্চিত ! ভদ্রলোক চারুর দিকে তাকিয়ে বলল-এই সেই ছেলে ! -জি বাবা ! বাবা ! চারুর বাবা ! খাইছে রে !-তা হঠাৎ একে এখানে নিয়ে এলে কেন ?-বাবা, আরিহাম ওর পিছু নিয়েছিল ! -কেন ?-কেন তুমি জানো না ? আশ্চর্য ? আমি যদি সময় মত না যেতাম তাহলে আজকে কি হত জানো ?চারুর আব্বাকে খানিকটা চিন্তিত মনে হল ! বলল-আচ্ছা আমি দেখছি ! তুমি ওকে কিছু খেতে দাও ! তারপর বাসায় দিয়ে এসো ! তারপর চারুর বাবা আমার দিকে তাকিয়ে বলল-এসবের অভ্যেস করে নেও, যখন আমাদের সাথে যুক্ত হওয়ার কথা চিন্তা করেই নিয়েছো ! এই বলে চারুর বাবা আর দাড়ালো না ! দ্রুত গতিতে আবার সিড়ি দিয়ে উপরে উঠে গেল ! আমি কেবল অবাক হয়ে তাকিয়ে রইলাম সেদিকে ! উনি চলে যাওয়ার পরে চারুর দিকে তাকিয়ে বললাম-এখানে কি হচ্ছে কিছু বলবে আমাকে ?-শুনো তোমাকে এতো বুঝতে হবে না ! ঠিক আছে ? এসো আমার সাথে ! কি খাবে বল ? চল তোমাকে কুমিল্লার রসমালাই খাওয়াই ! একেবারে আসল টা ! আমি কিছুই বুঝতে পারছিলাম না ! কিছু চিন্তা করতে চাচ্ছিলাম কিন্তু কিছু একটা যেন আমাকে চিন্তা করতে মানা করছিল ! আমার হাত ধরে চারু ডান পাশের একটা ঘরের দিকে নিয়ে গেল ! আবারও সেই হাতের স্পর্শ ! আমি কোন কথা না বলে ওর পেছন পেছন হেটে চললাম ! (প্রচলিত একটা ভুতের গল্পের ভেতরেও প্রেম ঢুকিয়ে দিলাম )

