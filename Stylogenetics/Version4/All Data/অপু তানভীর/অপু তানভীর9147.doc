গল্পঃ মিমি আর আমি !



-আমার ছবি গুলো কোথায় ?-কোন গুলা ? -যেগুলো আড্ডায় তুলেছো ?-কেন সব গুলোই তো ফেসবুকে দিয়েছি !-আমি আমার ছবি গুলোর কথা বলেছি ! সিঙ্গেল ছবি !আমি কি বলবো ঠিক বুঝতে পারলাম না ! মিমি আবার বলল-কই দাও ! -আমি তো আর ছবি তুলি নি !-দেখো মানুষ কিন্তু এতো গাধা না ! -আরে আমার কাছে আর কোন ছবি নাই তো ! যা ছিল সব দিয়েছি । মিমি কিছুক্ষন কোন কথা বলল না । তারপর বলল-আমি খুব ভাল করেই দেখেছি । আচ্ছা যাও ! এখন দিতে হবে না । আগামী কাল বিকেলে ছবির হাটে আসবা ছবি নিয়ে । -পেনড্রাইভে ?-জি না জনাব । ছবি প্রিন্ট করে আনবা ! ছবি যখন তুলেছে প্রিন্ট করার দায়িত্বও তোমার । মনে থাকে যেন ! -আর কেউ আসবে ?-এতো কথা বলতে হবে না । যা বলছি কর । কে আসবে না আসবে কাল দেখতে পাবে ।এই বলে মিমি অফলাইনে চলে গেল । আমি মিমির ছবি দেখতে লাগলাম ।গত কাল সবার ছবি তোলার মাঝে মিমির বেশ কিছু ছবি তুলেছি । নতুন ক্যামরা কিনলে যা হয় আর কি । যা দেখি সব কিছুর ছবিই তুলতে ইচ্ছা করে ! অবশ্য মিমিকে বস কিছুর সাথে তুলনা করলে চলে না ! ও তো একাই অন্যন্যা । সব কিছুর মাঝে ওকে খুব ভাল ভাবে আলাদা করা যায় ! কিন্তু আমার খানিকটা সন্দেহ জাগতেছে মনে যে আসলেই ও কি বুঝতে পেরেছে আমি ওর ছবি তুলেছি ? এতো মানুষ জনের ভিতর ও কিভাবে বুঝলি যে আমি ওর ছবি তুলছি ! সব মিলিয়ে আমাদের চার জনের হাতে ক্যামেরা ছিল । সবাই ছবি তুলছিল । মিমি কিভাবে আলাদা ভাবে বুঝলো যে আমি ওর ছবি তুলছি ! মেয়েটা কি কিছু বুঝতে পেরছে ? মেয়েদের নাকি এই সহজাত ক্ষমতা টা থাকে যে কেউ তাদের কে পছন্দ করলে সেটা তারা বুঝতে পারে । অবশ্য আমি আমার কাছের কিছু মানুষ কে আমা রপছন্দের কথ ঠিকই বলেছিলাম তারাও মিমিকে বলে দিতে পারে ! বেশ কিছু দিন থেকেই আমাদের একটা প্লান চলছিল যে অনলাইনের মানুষ গুলো এক সাথে কোথাও দেখা করি । এক সাথে আড্ডা হোক যেমন করে রাতের পর রাত আমরা অলাইনে আড্ডা মারি । যেই ভাবা সেই কাজ ! প্লান প্রোগাম ঠিক হে গেল ! পরিচিত সবাই হাজির হলাম এক জায়গায় ! কত আড্ডা কত কথা ! সবাই সাথে সাথে আড্ডা মারার ফাকে ফাকে লুকিয়ে লুকিয়ে মিমিকে দেখছিলাম । মাঝে মাঝে ওর সাথে চোখাচোখি হচ্ছিল ! ও নিশ্চই বুঝতে পারছিল আমি ওকে অন্য চোখে দেখি । অবশ্য এটা ওর অনেক আগে থেকেই বোঝা উচিৎ ! ওকে তো কম ডিন হল চিনি না ! এমন কি ওর উপর ক্রাশ খেয়েছি এটাও তো কম দিন না ! অবশ্য মিমির চোখেও ছিল দুষ্টামীর হাসি ! সবার সাথে কথা বললেও মিমি আমার সাথে ঠিক কথা বলছিল না ! খনিকটা যেন এরিয়ে চলছিল অন্য ভাবে বলতে আমার সাথে ভাব নিচ্ছিল আর কি ! নিক ভাব ! আমার সাথেই তো ভাব নিবে ! আর কার সাথে নিবে ! তবে এমনও হতে পারে যে প্রথমবার সরাসরি দেখা হচ্ছে দেখে মেয়েটা হয় তো ঠিক মত কথা বলতে পারছে না । কিন্তু অন্য মানুষের সাথে তো ঠিকই কথা বলতেছে । তাহলে আমার সাথে কেন কথা বলে নাই !কিন্তু রাতের বেলা ফেসবুকে এই ঝাড়ি ! কি আর করা ! পরদিন ঠিক ঠিক ছবি প্রিন্ট করে হাজির হলাম ছবির হাটে ! গিয়ে দেখি মিমি তখনও আসে নি । এক পাশে বসে মিমির ছবি গুলো খাম থেকে বের করে দেখতে লাগলাম ! মেয়েটা আসলেই আমার মন কেড়েছে । বিশেষ করে সরাসরি দেখার পর । এমনিতে ফেসবুকে সবাই দেখতে পরীর মত । কিন্তু বাস্তবে দেখলে বোঝা যায় আসলে কে কেমন । কিন্তু এই মেয়েটা কি বাস্তবে আর কি ফেসবুকে সব জায়গায়ই সুন্দর ! বরং বাস্তবে দেখতে আরও বেশি সুন্দর । এই জন্য মিমির উপর বারবার ক্রাশ খেয়েছি এখনও খাচ্ছি ! -এই কি দেখো ?মুখ তুলে দেখি মিমি এসে হাজির ! সাদা রংয়ের একটা লেগিংয়ের সাথে কালো বেগুনী রংয়ের কামিজ ! সাথে লম্বা ওড়না ! চুল গুলো খোলা ! এক পাশে রাখা । মুখে একেবারে হালকা মেকআপ ! ঠোটে লিপস্টিপ নেই ! নাকি আছে !আরেকটু ভাল করে দেখবো তার উপায় নেই ! মিমি আবার কি ভেবে বসবে কে জানে ! -তোমার ছবি গুলো ঠিক মত এসেছ নাকি তাই দেখছিলাম ! -তাই ! দেখি সরে বস ! আমি বেঞ্চে সরে বসলাম ! মিমি আমার পাশেই বসলো গাঁ ঘেষে । ওর শরীর মিষ্টি গন্ধ নাকে এসে লাগলো !-কই ! দাও ছবি ! আমি খাম টা দিলাম ওর হাতে ! ও খাম খুলে দেখতে লাগলো ছবি গুলো ! আমি ওকে দেখতে লাগলাম । কিছু কি বলা উচিৎ ? ওকে যে চমৎকার লাগছে এই কথাটা কি বলবো ? বলা যায় ? নাকি বলা যায় না !বললাম-আর কেউ আসবে ?-কেন ? আমার সাথে থাকতে বিরক্ত লাগছে ?কি যে বল সুন্দরী ? তোমার সাথে সারা জীবন এই বেঞ্চে বসে কাটিয়ে দিতে পারবো ! আর তুমি বল বিরক্ত ! আমি খানিকটা হেসে বললাম-না ! বিরক্ত লাগার তো প্রশ্নই আসে না ! -তাহলে ? কেন জানতে চাইছো আর কেউ আসবে কি না ?-না মানে কালকে আমার সাথে তো কথাই বললে না আর আজকে একদম আমার সাথে একা একা দেখা করতে চাইলে ! -এই ছবি নেওয়ার জন্য ! -সত্যিই কি কেবল ছবি নেওয়ার জন্য ?আমি একেবারে মিমির চোখের দিকে তাকিয়ে কথাটা বললাম । মিমিও আমার চোখের দিকে তাকিয়ে বলল-তোমার কি মনে হয় ?-উমমম ! আমার তো অনেক কিছুই মনে হয় ! কিন্তু ঠিক ভরশা পাই না ! মানে পাচ্ছি না ! মিমি হেসে ফেলল !  বলল-তুমি আসলে গাধা রয়ে গেলে ! তোমার সাথে আমার পরিচয় কদিনের বল তো ?-এই তো বছর খানেক !-আমাদের দেখা হয়েছে কত বার ?-এই গত কালকে ?মিমির আমার দিকে তাকিয়ে বলল-ভাল করে হিসেব করে বল ! কতবার আমাদের দেখা হয়েছে ?আমি খানিকটা ইতস্তর করে বললাম-কালকেই তো হল ? আর কবে ?মিমি বলল-আজকে থেকে প্রায় মাস দশেক আগে আমি ঠিক এই জায়গায় বসে ছিলাম আমার কয়েক জন বন্ধুর সাথে ! এই বলে মিমি সামনের একটা জায়গা দেখলো ! তারপর বলল-তুমি ঠিক ঐ জায়গায় ছিলে । চা খাচ্ছিলে ! মনে আছে ?আমি কোন রকমে বললাম-হুম ! -আমাকে তুমি দেখলে ! কিন্তু কথা না বলে চলে গেলে ! মনে আছে ?-আসলে তখন তো আমাদের সবে মাত্র পরিচয় হয়েছে । আর আমি একা ছিলাম ! মিমি আমার দিকে রাগের চোখে তাকিয়ে বলল-তখন তোমার সাথে আমার নিয়মিত কথা হত ফেসবুকে ! -তা হত ! -তাহলে ?-আসলে ....-আচ্ছা ঠিক আছে বুঝলাম ঠিক তার দের মাস পরে আবার যখন দেখা হল তখন ?-ইয়ে.......।-তারপর তোমার ডিপার্টমেন্টের সামনে যে দেখা হল ? এমন একটা ভাব করলে যেন আমাকে চিনোই না ! এতো মেজাজ খারাপ হয়েছিল সেদিন ! আমি আসলেই অবা হলাম বেশ ! মিমি সত্যি সত্যিই আমাকে লক্ষ্য করেছে । আমি যেমন ওকে লক্ষ্য করেছি ও নিজেও তেমন লক্ষ্যকরেছে ! কিন্তু দেখা হওয়ার পরে যখন আমাদের কথা হত তখন তো তেমন কিছুই বলে নি ! আমি নিজেও বলি নি অবশ্য !মিমি বলল-ইচ্ছে ছিল কোন দিন তোমার সাথে কথাই বলবো না ! কিন্তু ?-কিন্তু ?-কিছু না ! ছবি নেওয়া শেষ ! আমি যাই এখন ! আমি হায় হায় করে উঠলাম ! -আরে আরে যাও কই ! দেখো কালকে ভাল করে তোমার সাথে কথাই হয় নি ! -তো ! তোমার কাছে এতো সুযোগ এসেছে । তুমি কাজে লাগাও ননি ! এখন কেন আমি দাড়াবো ! -আচ্ছা বাবা ! আমার ভুল হয়েছে ! দেখো প্লিজ ! -কোন প্লিজ ফিলিজের ভাত নেই ! আমি যাই ! মিমি আর কথা না বলে উঠে দাড়ালো ! কি করবো ঠিক বুঝে উঠতে পারলাম না ! যখন মিমি হাটা দিবে তখনই মিমির হাত ধরে বললাম-এখনই যাবা ! একটু ভয় ছিল মিমি হয়তো ওর হাত ধরা নিয়ে রাগ করবে কিন্তু মিমি মুখের ভাব দেখে তেমন কিছু মনে হল না ! বরং মনে হল যেন একটু খুশি হল ! -হাত ধরলে কেন ?-ধরবো না ?-কোন হিসাবে ধরবা ?-সম্ভাব্য ......-কি সম্ভাব্য ? ইস শখ কত ? আমার বয়েই গেছে তোমার গার্লফ্রেন্ড হতে ?-আমি কখন বললাম যে গার্লফ্রেন্ড ?-ইস ! আবার ঢং ! সুমির কাছে কান্না কাটি করে ভাসিয়ে ফেল আর এখন আবার চোখ উল্টানো ! ছাড়ো !!এই বলে মিম হাটা দিল । তবে রাস্তার দিকে না । উদ্যানের ভিতরে ! চলে যেতে চাইলে ও নিশ্চই রাস্তার দিকেই হাটা দিতো ! আর সুমি কথা যেহেতু বলল  তার মানে মিমি পরিস্কার ভাবেই জানে ! এবং এখনও পর্যন্ত সব ফিগনাল পজেটিভই মনে হচ্ছে ! মিমি ততক্ষনে একটু দুরে চলে গেছে । আমি দৌড়ে গিয়ে মিমির পিছু নিলাম ! -আরে তোমার বাসা তো অন্য দিকে ! -তো ! -বাসায় যাবা বললা ?-আমার ইচ্ছা ! -তাই ? আমার তো মনে হচ্ছে তুমি আমার সাথে ডিটিং করতে যাচ্ছো ! চল ঐ জায়গাতে বসি !-ইস ! কত শখ ! কত শখ বললেও মিমি ঠিকই আমার দেখানো জায়গাতে বসলো ! বসতে বসতে বলল-চটপটি খাবো ! -আমি তো অন্য কিছু খাওয়াবো !আমার চোখের দিকে তাকিয়ে মিমি বলল-খবরদার দিষ্টামী করেছো তো ! বদ পুলা ! যাহ , এতো দিনের পছন্দের মানুষটা কি তাহলে কাছের মানুষ হয়েই যাচ্ছে ! 

