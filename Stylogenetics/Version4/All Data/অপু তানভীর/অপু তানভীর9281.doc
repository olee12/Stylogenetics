বুমার্সে দেখা মেয়েটি এবং আমাদের সম্ভাব্য প্রেমের গল্প !





                        -প্রোপোজ কি করে ফেলেছে নাকি আজকে করবে ?-সরি ? মেয়েটার চোখ টা চমকে উঠলো আমার কথা শুনে । ওয়াশ রুমের কাচের দিকে পিঠ করে আমার দিকে তাকিয়ে রইলো কিছু টা সময় ! আমি ট্যাপে হাত ধুতে ধুতে বললাম-বললাম যে প্রপোজ কি করে ফেলেছে তোমাকে ? -আপনি কি বলছেন আমি বুঝতে পারছি না ! পকেট থেকে টিস্যু বের হাত মুছতে মুছতে মেয়েটার দিকে তাকালাম ! মেয়েটাকে আসেলে যত খানি পিচ্চি মনে করেছিলাম সামনা সামনি দেখতে ততখানি পিচ্চি মনে হচ্ছে না ! এই মেয়েকে আপনি করে বলার কোন কারন নেই ! আমি বললাম -আমার ধারনা তুমি ঠিকই বুঝতে পারছো আমি কি মিন করেছি ! প্রপোজ কি করে ফেলেছে !মেয়েটা কিছুক্ষন আমার দিকে তাকিয়ে রইলো চুপ করে । আমাকে বোঝার চেষ্টা করছে যেন । খনিকটা দ্বিধার ভেতরেই আছে মনে হচ্ছে । এভাবে চট করে ব্যাপার টা ধরে ফেলাতে আমাকে একেবারে ইগনোরও করতে পারছে না ! আমি মেয়েটাকে আরেকটু ভড়কে দেওয়ার জন্য বললাম-আজকেই তো প্রথমেই দেখা ! তাই না ?-জি !-নেট এ পরিচয় ?-হুম ! -কথা হয়েছে তো ফোনে ? নিশ্চই বলেছে তোমার সাথেই জীবনের প্রথম !মেয়েটা এই প্রশ্নের কোন উত্তর না দিয়ে চুপ করে রইলো ।আমি বললাম-দেখো একটা কথা কেবল তোমাকে বলি ! যদি আজকে প্রপোজ করে তাহলে রাজি হোও না ! -কেন ? আপনি নাভিন কে চেনেন ? মেয়েটা কেন শব্দটা বেশ তীক্ষ কন্ঠে বলল । স্পষ্টই বুঝতে পালাম ছেলেটার প্রতি মনে হয় সে খানিকটা এগিয়ে গেছে । বেশ খানিকটাই বলতে হবে !আমি বললাম-না চিনি না !-তাহলে ? কিভাবে বলছেন ? আর কেনই বা বলছেন ?-আমি তো তোমাকেও চিনি না ! -সো ! হোয়াটস দ্য পয়েন্ট ?-আছে ! পয়েন্ট আছে ! -কি ! আমি বললাম-নিশ্চই তুমি লক্ষ্য করেছো তোমাকে আমি দেখছিলাম ? -হুম !-এবং তুমি নিজেও আমার দিকে তাকিয়ে ছিলে ? তাই না ?-জি না ! -হাহাহাহাহহা ! মেয়েটা কোন কথা না বলে চুপ করে রইলো ! আমি বললাম-শুনো আমার বয়স তোমার থেকে বেশী কিন্তু । যাক সত্যি কথা বলি, তোমার চোখ আমার অনেক পছন্দ হয়েছে । অনেক বেশি ! নেশা ধরার মত ! বুঝেছো ! মেয়েটা এবারও কোন কথা না বলে চুপ করে রইলো । আমার এরকম কথায় খানিকটা ভড়কে গেছে যেন ! আমি বললাম-কত দিন এরকম মাতাল করা চোখ আমি দেখি নি আমি বলতে পারবো না ! -তো আপনি কি চান ? আর কেন বলছেন নাভিনের প্রপোজ না করতে ? -কারন যে ছেলে এমন মাতাল করা চোখকে সামনে রেখে নারী অন্যান্য দেহের দিকে লুলুপ দৃষ্টি তাকাতে পারে সে আর যাই হোক ......মেয়েটা একদম চুপ করে রইলো ! আমি আবার বললাম-এবং আমার যদি ভুল না হয়ে থাকে তাহলে তুমি নিজেও ব্যাপার টা লক্ষ্য করেছো ! নয়তো আমার সাথে তোমার চোখা চোখি হত না !মেয়েটি বলল-সবার চোখই এমন করে । এটা স্বাভাবিক ! -তাই ? সবাই মেয়েদের চোখের দিকে তাকিয়ে কথা বলে না । এই বলে আমি মেয়েটার চোখের দিকে তাকালাম সরাসরি । -আচ্ছা দেখি তোমার মোবাইল টা ?এইটা মনে হল একটু বেশিই হয়ে গেল । শত ভাগ সম্ভাবনা আছে মেয়েটা এখন আমার উপর বিরক্ত হয়ে চলে যাবে ! কিংবা এতোক্ষন বানানো ইম্প্রেশন টা মুহুর্তেই ভেঙ্গে যাবে । কিন্তু অবাক হয়ে দেখলাম মেয়েটা তার মোবাইল টা আমার দিকে বাড়িয়ে দিলাম ! আমি ফোনটা নিয়ে আমার নাম্বার টা সেভ করে ওকে বললাম-তোমার নাম আমি জানি না ! চানতে চাইবোও না ! এই আমার নাম্বার রইলো ! যদি আমার কথা গুলো সত্য না হয়ে তাহলে নাম্বার টা মুছে দিও ! আমিও কদিনের ভিতর তোমাকে ভুলে যাবো ! ব্যাস আর কোন কথা না বলার সুযোগ দিয়ে বেরিয়ে এলাম । মেয়েটাকে আমি ঠিক মত চিনি না । সজিবের ট্রিট বাকি ছিল । অন্যান্য ট্রিট গুলো আমরা বাংলা খাবার খেলেও আজকে কি মনে কিছু পশ্চিমা খাবার খাওয়া যাক । সেই প্লান করেই বুমার্স আসা । এখানে আসার পর থেকেই মেয়েটাকে দেখছি । বলতে গেলে একেবারে চোখের সামনে থেকে সরছেই না । আমি যেখানে বসে আছি মেয়েটি ঠিক আমার সোজাসুজি বসে আছে । আমার সাথে যেমন আমার বন্ধুরা রয়েছে ঠিক তেমনি মেয়েটার সাথেও ওর বন্ধুরা রয়েছে । আচার আচরন দেখে যা মনে হল তাতে দুই গ্রুপ প্রথম বারের মত দেখা করতে এসেছে । এবং মেয়েটি হচ্ছে সবার মধ্য মনি । তার মানে মেয়েটাকে কেন্দ্র করেই এখানে আসা ! মেয়েটার চেহারা একটা লজ্জার ভাব পরিস্কার বোঝা যাচ্ছিলো । মেয়েটিকে লক্ষ্য করার সাথে সাথে আমি তার কাছে বসা ছেলেটিকেও খনিকটা লক্ষ্য করলাম ! এদিক ওদিক ওর চোখ যাওয়াটাকেও আমার কেন জানি খুব বেশি সুবিধার মনে হল না !  ফোন এল না । আমি অনেকটা নিশ্চিত ছিলাম যে মেয়েটা মনে হয় আমাকে নিশ্চিত ভাবেই ফোন দিবে । কিন্তু ফোন এল না । সপ্তাহ খানের মধ্যেই অবশ্য আমি সব কিছু ভুলে গেলাম । আমি ভেবেছিলাম হয়তো আর কোন দিন মেয়েটার সাথে যোগাযোগ হবেও না ! কিন্তু ঠিক দশ দিনের মাথায় মেয়েটার ফোন এসে হাজির ! আমি প্রথমে চিনতেই পারলাম না কে ফোন করেছে । তখন বিকেল হবে হবে করেও হয় নি । সন্ধ্যার দিকে টিউশনী আছে আমি সেটার জন্য প্রস্তুতি নিচ্ছি । তখনই একটা অপরিচিত নাম্বার থেকে ফোন এসে হাজির ! -কে বলছেন ?আমি সাধারনত ফোন ধরে হ্যালো বলি না ! ওপাশ থেকে কোন কথা নেই ! আমি আবারও বললাম-কে বলছেন ?আবারও বলতে যাবো কে বলছেন তখনই ওপাশ থেকে ক্ষিণ কন্ঠে কেউ বলে উঠলো -আমি !-আমি কে ? নাম নেই ?-নাম বললে চিনবেন না !-তাহলে কিভাবে চিনবো ?এই লাইন টুকু বলেই আমার মনে পড়ে গেল । আমি খানিকটা অবাক হয়ে বললাম-তুমি ?-হু !-আমি তো ভেবেছিলাম তুমি আমাকে আর ফোনই দেবে না ! যাক ফোন দিয়েছো তাহলে ?-আসলে .......আমার কেন জানি মনে মল মেয়েটা আমাকে কোন দরকারে ফোন দিয়েছে । এমনি এমনি ফোন দেই নাই ! আমি বললাম-বল । সমস্যা নেই ! -আপনি কোথায় থাকেন ?-কেন ?-আপনি কি এখন একটু একাডেমিয়ার সামনে আসতে পারবেন ?আমি আসলেই একটু অবাক হলাম । সরাসরি মেয়েটা আমার সাথে দেখা করতে চাচ্ছে ঠিক বুঝলাম না ! আমি বললামএকাডেমিয়া মানে মোহাম্মাদপুরের ঐ টা ?-হুম !খনিকক্ষন বিরতি দিয়ে মেয়েটা আবার বলল-পারবেন আসতে ?-তা তো পারবো ! আমার বাড়ির কাছেই ! কিন্তু বুঝতেছি হঠাৎ আসতে বলতেছো কেন ?আবারও কিছু টা সময় নিরব্তা ! তারপর মেয়েটা বলল-আসলে আপনার কথাই ঠিক ! নাভিন ওরকমই ! আমি ভাবতেই পারছি না ! গত পরশু দিন ও আমার সাথে এক প্রকার জোর জবস্তিই শুরু করে ! আমি কোন রকমে চলে আসি ! আজকে আবার আমার স্কুলের সামনে এসে দাড়িয়েছে ! ভেবেছিলাম বাসায় ফোন দেব । কিন্তু বাসায় জানাতে ইচ্ছে করছে না !আমি বললাম-একা এসেছে নাকি কাউকে সাথে নিয়ে এসেছে ? -দুজন বন্ধু আছে ! -আচ্ছা তুমি চিন্তা কর না ! আমি আসতেছি ! ১০ মিনিট লাগবে ! ফোন রেখেই আমি সুজন আর রাফি কে ফোন দিলাম । কি করতে হবে বললাম ! ওরাও বলল এসে যাচ্ছে ! যখন একাডেমিয়ার সামনে এসে হাজির হলাম তখন দেখি রাফিরা আমার আগেই চলে এসেছে । আমাকে দেখে এগিয়ে এল । দেখলাম ওদের সাথে আরও দু তিন জন ছেলে । ওদের মেসে থাকে শুনলাম ! যাক ভালই হল ! আমার চোখ নাভিন কে খুজতেছিল । যদিও কেবল একদিন দেখেছি তবুও ওকে চিনতে আমার খুব বেশি কষ্ট হল না । একাডেমিয়ার গেটের কাছের দাড়িয়ে আছে । সামনে দাড়ানো দুজনের সাথে কথা বলছে । আমি রাফিদের কে দাড়াতে বলে একাডেমিয়ার সামনে চলে গেলাম ! ফোন দিলাম মেয়েটাকে !-আপনি চলে এসেছেন ?-হুম ! বাইরে আসো !-আপনি শিওর ?-আরে ভয় পেও না ! বাইরে আসো তো ! আমি আছি ! আমার ফোন রাখার দু মিনিট পরেই মেয়েটা গেট দিয়ে বাইরে বেরিয়ে এল ! আমার যেন সেদিনের মত আবারও একবার হার্ট বীট মিস হয়ে গেল । সেই মাতাল করা চোখ ! তবে ঐ দিনের থেকে মেয়েটাকে যেন আজকে একটু বড় মনে হচ্ছিল । আমি গেটের কাছে এগিয়ে গিয়ে মেয়েটার সামনা সামনি দাড়ালাম ! একটু হাসলাম ! মেয়েটাও চিন্তিত মুখে একটু হাসলো কিন্তু হাসি মিলিয়ে গেল আমার পেছনে কাউকে দেখে ! আমি নিশ্চিত জানি মেয়েটা কাকে দেখছে । আমি পেছনে ঘুরে তাকালাম । দেখি নাভিনও আমার দিকে তাকিয়ে বেশি খানিকটা অবাক হয়েছে । খানিকটা ভরকেও গেছে । অন্তত আমাকে সে এখানে আশা করে নি ! আমি আবারও মেয়েটার দিকে তাকিয়ে অভয় দেওয়ার চোখে তাকালাম ! তারপর এগিয়ে গেলাম নাভিনের দিকে !-নাভিন, রাইট ?নাভিন কিছু বলল না ! ওর পাশের দুজনও খানিক টা অবাক হয়েছে ! আমি নাভিনের কাধে হাত রাখলাম ! বললাম-এসো আমার সাথে ?-কোথায় ?-আরে ভয় পেও ! এই তো ঐ সিগারেটওয়ালার কাছে । সিগারেট খাও তো নাকি !আমি জানি ও খায় ! -কোন ব্র‌ান্ড ?-লাইট ! আমি নিজের টাকায় কিনে দিলাম ওকে । ধরিয়েও দিলাম ! দুরে দাড়িয়ে মেয়েটা সাথে নাভিনের সাথে আসা দুজনই আমাদের দেখছে । তারপর আমি ঠান্ডা কন্ঠে নাভিন কে বললাম-দেখ যা হয়েছে হয়েছে । এর পর থেকে ওর পেছনে লাগা বন্ধ কর !তারপর নাভিনের মাথা ঘুরিয়ে রাফিদের দেখালাম ! আমি হাত নাড়াতে ওরাও হাত লাড়লো !বললাম-আমি এই খানেই থাকি ! ওদের দেখছো না, এরকম আরও চারটা গ্রুপ এই আসেপাশে আছে । আমি কেবল ডাক দিলেই চলে আসবে ! আর যদি কোন দিন এখানে তোমাকে দেখি কিংবা ও যদি কোন দিন আমাকে ফোন করে তোমার নামে কোন অভিযোগ করে তাহলে তোমাকে দুই হাত মাটির তলে পুতে ফেলবো বলে দিলাম ! বুঝেছো ?একে তো আমি নাভিনের থেকে বয়সে বড় তার উপরে রাফিদের কে দেখে নাভিন এমনিতেই একটু ঘবরে গেছে । তার উপর আমি ওকে হাসতে হাসতে এমন করে হুমকি দিলাম যে ওর অবস্থা সত্যিই খারাপ হয়ে গেল । আর কোন কথা না বলে ও সোজা হাটা দিল । সঙ্গে করে নিয়ে আসা ছেলে দুটোকে ডাকতেও যেন ভুলে গেল ! মেয়েটার কাছে আসতেই মেয়েটা আমার দিকে তাকিয়ে বলল-আপনি ওকে কি বললেন হাসি মুখে যে ও ওতোটা ঘাবড়ে গেল ? -আমি কিছুই বলি নি তো । কেবল সিগারেট কিনে দিলাম দেখলে না ?-তাই ?-হুম !মেয়েটা কিছুক্ষন আমার দিকে তাকিয়ে থেকে বলল-থ্যাঙ্কস !-ইউ আর ওয়েলকাম ! ইয়ে মানে তোমার নাম টা আমি এখনও জানি না ! -আমিও আপনার নাম জানি না !-তাই নাকি ? ঐ দিন আমি আমার নাম বলি নাই ?-নাহ ! বলেন নি ! আর পরে হয়তো আমাদের আর দেখা নাও হতে পারে ! নাম জেনে কি হবে !এই বলে মেয়েটা হাসলো ! মেয়েটার চোখের ভাষা বলে দিল আমাদের পরে আবার দেখা হবে কি না ! কিন্তু সেটা !! সেটা অন্য কোন গল্প !! 

