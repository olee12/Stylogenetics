গল্পঃ দ্যা ড্রিমারিষ্ট




 
                        হালকা সবুজ রংয়ের আকাশটা যেন আজকে খুব কাছে চলে এসেছে । গাঢ় নীল রংয়ের পানিটা কে কেমন জানি একটু ফিকে মনে হচ্ছে সবুজ রংয়ের আকাশটা কাছে । তার উপর সবুজ আকাশের ছায়া পরেছে নীল সমুদ্রের পানির উপর ! কেমন একটা মিশ্রন ফুটে উঠেছে সমুদ্রের পানিতে । মনে হচ্ছে অন্য জগতে রয়েছি !
অন্য জগৎ ?
এই সন্ধ্যা নামবে মনে হয় একটু পরেই । এই আলোতেই নিহিনকে অন্য রকম লাগছে । আমি তাকিয়েই থাকি ! বাকি সব যেন থেমে গেছে আমার জন্য ! 
-এই কি দেখো ?
-তোমাকে দেখি !
-ইস ! ঢং ! আমাকে দেখতে হবে না ! দেখো না কি চমৎকার লাগছে সূর্যটা ! নীল পানি আর সবুজ আকাশের মাঝে । দেখো না !
-আমার কাছে অন্য কিছু আছে দেখার । 
-তুমি না ! 
নিহিনের মুখের দিকে তাকিয়ে দেখি ওর মুখটা একটু লাল হয়ে গেছে !
আমি এই দৃশ্যটা খুব পছন্দ করি ! যেমন টা এই ডুবন্ত লাল সূর্যটা আমার পছন্দ তার থেকেও নিহিনের এই লজ্জা মিশ্রিত চেহারা টা ! 
-আমি একটু শোব তোমার কোলে ?
-শোবে ? আচ্ছা !
আমি আস্তে করে নিহিনের কোলে মাথা রেখে শুয়ে পড়ি ! একটু দুরের ভেসে আসছে নীল সমুদ্রের মৃদু গর্জন সাথে নিহিনের কোলে মাথা রেখে শুয়ে থাকা ! আমি চোখ বন্ধ করে এই সময়টা উপভোগ করতে থাকি !
 আমি চাই এমন টা সারা জীবন হোক ! এই সময়টা যেন কিছুতেই শেষ না হয় ! আমি চাইলে হয়তো আরও লম্বা হবে এই দৃশ্যটা কিন্তু লম্বা করে কি লাভ ! 
 -এই অপু ! 
আমি চোখ খুলে দেখি নিহিন এক ভাবেই ডুবন্ত সূর্যের দিকে তাকিয়ে আছে । আর আলতো করে আমার মাথায় হাত বুলাচ্ছে ! 
তাহলে কে ডাকছে ?
-এই অপু !
ডাকে কে ?
  চোখ মেলে দেখি মা ডাকছে ! 
-কিরে ক্লাসে যাবি না ?
-হুম ! কটা বাজে ?
আমি ঘড়ির দিকে তাকিয়ে দেখি নটার কাছাকাছি বাজে ! জাহিদ স্যারের ক্লাস সাড়ে দশটায় ! আমি ধীরে সুস্থে বিছানা ছাড়ি !
  নিহিন আমার সোজা-সুজি বসেছে । ক্ষনে আমার চোখ ওর দিকে চলে যাচ্ছে ! জাহিদ স্যার এক মনে ক্লাস নিয়ে চলেছে পেছনে কে তার কথা শুনছে সে দিকে তার কোন লক্ষ্য নেই । আমি মাঝে মাঝে তাকাচ্ছি নিহিনের দিকে ! যতবার আমার সাথে নিহিনের চোখাচোখি হয়েছে ততবার নিহিন কেমন একটা অস্বস্থি নিয়ে আমার দিক থেকে চোখ ফিরিয়ে নিয়েছে । আমি মনে মনে হেসেছি কেবল ! নিহিন তো একটু অস্বস্থি অনুভব করবেই ! যে মানুষটা সে প্রায় প্রতিদিন স্বপ্নে দেখে যে মানুষটা ওর কোলে মাথা রেখে সূর্যাস্ত দেখে তাকে যদি চোখের সামনে দেখতে হয় তাহলে তো একটু অস্বস্থি লাগারই কথা ! 
  সকাল বেলা ঠিক যে স্বপ্নটা দেখে আমার ঘুম ভেঙ্গেছে , আমি জানি নিহিননের ঠিক ঐ একই স্বপ্নটা দেখে ঘুম ভেঙ্গেছে ! প্রতিদিনই এমন হয় ! 
শুনতে খানিকটা অন্য রকম হলেও আসলে ব্যাপারটা এমনই ! বাস্তব জীবনে আমরা যেমন হেটে এক জায়গা থেকে অন্য জায়গায় যেতে পারি ঠিক তেমনি আমি স্বপ্নের দুনিয়াতে একজন থেকে অন্যজনের কাছে যেতে পারি ।
ব্যাপারটা আরেকটু পরিস্কার করি ! 
মনে করা যাক আমাদের বাড়িওয়ালার মেয়েটি স্বপ্নে দেখছে সে বিকেল বেলা সে ছাদের উঠে চা খাচ্ছে । আমি ইচ্ছে করলেই সেই ছাদে গিয়ে হাজির হতে পারি । মেয়েটির সাথে কথা বলতে পারি । সোজা কথায় আমি আর সে একসাথে একই স্বপ্ন দেখতে থাকবো ! 
চমৎকার না ?
 আরও একটু সোজা করে বলি ! বাস্তবের একটা দৃশ্যের কথা কল্পনা করি ! মনে করুন আপনি রুমের ভিতর শুয়ে শুয়ে বই পড়ছেন । এটা আপনার একটা নিজের দৃশ্য । ঠিক তখনই আপনার মা পাশের রুম থেকে আপনার রুমে আসলো ! আপনার মা যখন পাশের রুমে ছিল তখন সেই পাশের রুম টা ছিল তার নিজের দৃশ্য । কিন্তু সে যখন পাশের রুম থেকে আপনার রুমে চলে এল তখন আপনার রুম টা হয়ে গেল তার নিজের বাস্তব দৃশ্য ! কিন্তু আপনার নিজের রুমটা তো আপনার নিজের দৃশ্যের অন্তর্ভুক্ত ! তাহলে কি হবে ?
এই এখন আপনার নিজের রুমে যা হবে সেটা আপনার এবং আপনার মায়ের সম্মিলিত দৃশ্য ! এখানে যা ঘটবে তা আপনাদের দুজনের জীবনেরই অংশ ! দুজনের জীবনেই তার একটা স্মৃতি জমে থাকবে ! 
ঠিক একই ভাবে মনে করেন আপনি স্বপ্নে ছাদের ঘুরে বেড়াচ্ছেন ! সেটা আপনার নিজের স্বপ্ন ! আমি ছাদের দরজা ঠেলে আপনার ছাদে ঢুকে পড়লাম, মানে আপনার স্বপ্নের ভিতর ঢুকে পড়লাম ! তখন এইটা আমারও স্বপ্ন হয়ে যাবে । আমরা একসাথে স্বপ্নটা দেখতে শুরু করবো ।   
 ইনসেপশন মুভি আছে অনেক টা সেই রকম ! তবে একটা পার্থক্য হল আমি চাইলেই স্বপ্নের দৃশ্যটা নিজের মত করে তৈরি করে নিতে পারি । ঠিক যেমন আজকে সকালে করেছিলাম ! 
 মাঝে মাঝেই আমি নিহিনকে নিয়ে নিজের তৈরি এই রকম অনেক জায়গায় চলে যাই ! ওর সাথে ঘুরে বেড়াই ! বাস্তবে ওর সাথে কথা না বললেও আমার স্বপ্ন সে আমার প্রেমিকা ! আমি তার হাত ধরে ঘুরে বেড়াই তার কোলে মাথা ঘুমাই ! তার দিকে তাকিয়ে থাকি । যা ইচ্ছা তাই করতে পারি ।
 সেখানে নিহিন নিজেও সেটা মনে করে । সে যেন আমার মনের মানুষ । কিন্তু ঘুম ভাঙ্গেই সেটা আর থাকে না । তবে তার ঠিকই মনে থাকে স্বপ্নে সে কার সাথে ছিল কার হাত ধরে সমুদ্র পাড়ে ঘুরে বেড়াচ্ছিল ! এই রকম স্বপ্ন প্রায়ই দেখে সে । আর দেখার পর যখন আমাকে তার সামনে দেখে তখন তার লজ্জার সীমা থাকে না কিংবা খুব অস্বস্থিতে পরে যায় সে । 
  এই রকম ক্ষমতা কবে থেকে আমার ভিতর এসেছে আমি ঠিক জানি না । তবে যেদিন থেকে বুঝতে পারি সেদিনের কথা আমার স্পষ্ট মনে আছে । 
তখন ক্লাস সেভেনে পড়তাম । আমার সব থেকে কাছের বন্ধু সবুজ ! প্রায়ই আমাকে এসে বলতো আজকে স্বপ্নে আমাকে দেখে । আমরা নাকি একটা খেলার মাঠে দুজন দৌড়াচ্ছি । আমি কেবল অবাক হতাম । কারন ঠিক একইস্বপ্ন আমিও দেখতাম !
আমি ওর কাছে জানতে চাইলাম যে ও কখন থেকে এই স্বপ্নটা দেখতে শুরু করেছে । এই প্রশ্নের জবার দেওয়া সময় ও ঠিক কেমন যেন একটু ভ্যাবা চ্যাকা খেয়ে গেল ! মাথা দুলিয়ে বলল ঠিক বলতে পারবে না । ও কেবল দেখতে শুরু করে যে আমরা দৌড়াচ্ছি ।
কিন্তু আমি এই জিনিসটা দেখতাম না । আমার যতদুর মনে আছে আমি দেখি একটা অন্ধকার মত জায়গায় আমি পৌছে গেছি যেখানে ক্ষনে ক্ষনে জায়গায় বিভিন্ন আলো ! আমার নিজের সাথেও একটা আলো মত থাকতো ! আমি যেখানে যেতাম সেটা যেত আমার সাথে সাথে ! আর অন্য সব আলোর কাছে গিয়ে আমি একে রকম দৃশ্য দেখতে পেতাম একেক রকম মানুষের সাথে । সেই মানুষ গুলোর বেশির ভাগই আমি চিনি কিছু অবশ্য অপরিচিত মানুষও আছে । আমি যে আলোটার ভিতর ঢুকে যেতাম সেখানে তাকে পেয়ে যেতাম । 
 আরো কয়েক দিন পরে আমি বুঝেছি আসলে ওগুলো হল অন্যের স্বপ্নের ঢোকার প্রবেশ পথ ! 
তারও বেশ কিছু দিন পরে আমি আবিস্কার করি আসলে  আমার সাথে যে আলোটা থাকে সেটা আমি ইচ্ছা মন অনুযাযী পরিবর্তন করতে পারি !  তারপর কেবল আমি যে আলোর ভিতর ঢুকে পড়লেই হল ! সেইটা আমার নিজের মত হয়ে যায় !!
  আমি নিহিনকে বেশ পছন্দ করতে শুরু করি সেই প্রথম থেকেই । আমি তখন প্রায়ই সময় স্বপ্ন নিহিনের আলো খুজতে থাকি ! কিন্তু আসে পাশে এতো আলো ছিল যে ওকে খুজেই পাই না ! 
অনেক চেষ্টার পর ওর আলোটা খুজে পাই ! 
প্রথম যেদিন ওর স্বপ্ন ঢুকি সেদিনের কথা বলি । ঘুম ভাঙ্গার পরে আমি ডায়রীতে লিখে রেখেছিলাম ! 
ঐ দিন নিহিন একটা বৃষ্টির স্বপ্ন দেখছিল ! চারিদিকে ঝুম বৃষ্টি হচ্ছে নিহিন তার ভিতর ভিজছে । খোলা মাঠ ! নিহিন সেই মাঠে একা একা ভিজছে । আমি দুর থেকে দাড়িয়ে দেখছি ওর বৃষ্টিতে ভেজা ! হঠাৎ করেই দেখতে পেলাম ও আমাকে লক্ষ্য করছে ।
পরপর কদিন ওকে খুজে পেতে একটু খুজে পেতে কষ্ট হয়েছে । প্রথম প্রথম আমরা নতুন জায়গার রাস্তা খুজে পেতে যেমন হয় আর কি ! 
তারপর থেকে আমি কেবল লুকিয়েই দেখতাম ওকে । বাস্তবে তো দেখতামই স্বপ্নের ভিতরেও আমি ওর কাছে যেতে লজ্জা পেতাম ! 
  একদিন এক সাহস করে বরফ ঢাকা একটা পাহারের স্বপ্ন নিয়ে হাজির হয়ে গেলাম নিহিন স্বপ্নের কাছে । তারপর থেকে খুজে খুজে হাজির হতাম আমার স্বপ্ন গুলো নিয়ে ! 
প্রথম প্রথম না হলেও কয়েক দিন পরে নিহিনের চোখের দৃষ্টি আমি লক্ষ্য করা শুরু করি । নিহিন আমাকে অন্য দৃষ্টিতে দেখা শুরু করেছে । 
আমি কেবল অপেক্ষায় আছি কোন দিন নিহিন আমার কাছে আসবে । 
আমি জানি আসবে একদিন না একদিন আসবেই ।
  এর ভিতর একদিন একটা বাজে ঘটনা ঘটে গেল ! আমাদের এক ইয়ার সিনিয়ার বড় ভাই, রাসেল নিহিনের পেছনে লাগা শুরুর করলো ! পথে ঘাটে ওকে ডিষ্টার্ব করা শুরু করলো ! 
দাড়া শালা কে মজা দেখাই ! 
 রাতের বেলা হাজির হলাম রাসেলে স্বপ্ন ! এমন একটা পরিবেশ তৈরি করলাম যেখানে রাসেল দৌড়াচ্ছে পেছনে একটা পাগলা কুকুর ওকে তাড়া করছে । এক পর্যায়ে কুকুরটা রাসেলের জামা কাপড় টেনে সব ছিড়ে ফেলতে শুরু করলো । আস্তে আস্তে একেবারে উলঙ্গ করে ফেলল ! 
এর পর আমি আস্তে আস্তে রাসেলের স্বপ্নটা টেনে পরিচিত সবার স্বপ্নের কাছে জুড়তে শুরু করলাম । একপার্যায়ে দেখা গেল রাসেল উলঙ্গ হয়ে সবার সামনে হেটে বেড়াচ্ছে ! 
 পরদিন ক্যাম্পাসে গিয়ে আমি রাসেলের আসে পাশে হাটছি । যেই রাসেলের দিকে তাকাচ্ছে সেই হাসছে । এমন আর রাসেল বিব্রত চোখে সবার দিকে তাকাচ্ছে ! এই রকম চলতে লাগলো প্রতিদিন ! 
বেচারা কাউকে মুখ দেখাতেও লজ্জা পাচ্ছিল । আরও কদিন এই রকম যন্ত্রতা ভিতরে রাসেলকে নিয়ে যাওয়ার ইচ্ছা ছিল কিন্তু একটু মায়া হল ।
একদিন রাসেলের মোবাইলে একটা অপরিচিত নাম্বার থেকে মেসেজ পাঠালাম ! লিখলাম "যতদিন তুই মেয়েদের সাথে বেয়াদবি করতে থাকবি তত দিন তোকে দেখে মানুষজন হাঁসবে"  
 কাজ হল পরদিনই ! দেখলাম রাসেল যাকে যাকে বিরক্ত করতো সবার কাছে ক্ষমা চাইলো ! যদিও আমি সবার সামনে ওকে ক্ষমা চাইতে বলি নি তবুই দেখলাম ও ক্ষমা চাইলো !
যাহ ওকে ছেড়ে দিলাম !
  এদিকে আমি প্রতিদিন নিহিনের সাথে স্বপ্নে ঘুরে বেড়াই ! নিজের স্বপ্ন রাজ্যে আমার রাজ কন্যা কে নিয়ে ঘুরে বেড়াই ! দিন ভালই কাটতে লাগলো ! 
  -বলবে তো ?
আমি নিহিনের দিকে তাকাই ! কিছু একটা বলতে চাই কিন্তু পারি না । কিছু একটা যেন আটকে যাই ! 
-তুমি যদি কালকে আমাকে না বল তাহলে আমি আর তোমার সাথে আসবো না !
আমি তবুও চুপ !
কদিন থেকে নিহিন কেমন যেন হয়ে গেছে । মানুষের মন বড় অদ্ভুদ জিনিস ! যদিও ও স্বপ্ন দেখছে তবুও ও যেন খানিকটা বুঝে গেছে আসলে ও যা দেখছে সেটা সত্য না । তাই ওর ইচ্ছা আমি ওর বাস্তবেই কথা বলি ! কিভাবে বুঝলো আমি ঠিক বুঝলাম না ! মানুষের মন বড় অদ্ভুদ জিনিস !  
প্রথম যেদিন কথাটা বলল আমি ভেবেছিলাম হয় তো ও পরের দিন মনে রাখবে না । কিন্তু পরের দিন ওর ঠিকই মনে রইলো ! 
স্বপ্নের ভিতর আমি খানিকটা অস্বস্থির ভিতরে পরলাম ! ভালই চলছিল ! ওকে নিয়ে প্রতিদিনই কোথাও না কোথাও যাচ্ছিলাম । ওর হাত ধরছিলাম ওর কোলে মাথা রাখছিলাম !
কিন্তু নিহিনের যেন এসব কিছু ভাল লাগছিল না ! 
পরের কদিন নিহিনের আর কোন দেখা পেলাম না । অনেক খুজলাম ! কিন্তু তার কোন খোজ নাই । একটাই মানে হতে পারে নিহিন আজকে কোন স্বপ্ন দেখছে না । তারমানে ও হয়তো ঘুমাই নি রাতে ! 
একটু চিন্তা হল ! এমন কেন হবে ! 
   সপ্তাহ খানেক পরের কথা !  ক্লাস শেষে বের হতে যাবো ঠিক তখনই নিহিন আমার সামনে এসে হাজির ! ওর চোখ টা কেমন লাল ! 
বুঝলাম না ঘুমানোর ফল ! 
আমাকে প্রথম বারের মত বলল
-তোমার কি একটু সময় হবে ?
-হুম !
-এসো আমার সাথে !
এই বলেই ও হাটতে লাগল ! এমন একটা ভাব যেন আমি ঠিকই ওর পিছু নেব ! আমি ওর পিছু পিছু হাটতে শুরু করলাম ! 
 -আমি জানি না আমি কি করছি । 
আমি চুপ করে আছি ! 
গত কয়েক দিন তুমি আমার দেখা পাও নি । তাই না ?
-হুম ! তুমি তো ক্লাসে আসো না !
-আম ক্লাসে আসার কথা বলছি না ! 
-তাহলে ?
-তুমি বোকা সাজার চেষ্টা করবে না প্লিজ ! তুমি খুব ভাল করেই জানো আমি কিসের কথা বলছি ! 
আমি তবুও কথা বলি না ! চুপ করে থাকি !
নিহিন ব্যাগ থেকে একটা কাগজ বের করে আমার সামনে ধরলো ! আমি তাকিয়ে দেখি একটা ড্রয়িং ! 
নীল সমুদ্রের পানি । সামনে খোলা সবুজ আকাশ ! আকাশের বুকে সূর্য আস্তমিত যাচ্ছে ! সমুদ্র তীরে বসে আছে একটি ছেলে আর একটি মেয়ে !
নিহিন বলল
-মেয়েটি আমি ! ছেলেটিকে তুমি কি চিন্তে পারছো ?
আমি চুপ ! নিজকে একটা কষে চড় মারতে ইচ্ছা করছে ! এখনও সংকচ ! 
বেটা বলে ফেল !
কিন্তু সত্য কথা বলার পরে কি হবে ?
নিহিন যদি আমাকে দোষারোপ করে ! আমি কেন আর কিভাবে ওর স্বপ্নের ভিতর যাই ! 
এটা কিভাবে সম্ভাব ! যদি ও সব জানার পরে আমার আমার কাছ থেকে দুরে চলে যায় !!
  আমার এই বিশেষ ক্ষমতাটা আছে এটা আমি কাউকে বলতে চাই না ! নিজের এই ক্ষমতা টা লুকিয়ে রাখতে চাই । তার অবশ্য একটা কারনও আছে । ক্লাস নাইনে পড়ি তখন ! তখনও নিহিনের মত একটা মেয়েকে পছন্দ করি ! টুকটাক কথা হত ! একদিন বলেছিলাম ওকে আমার এই স্বপ্ন ভ্রমনের কথা টা ! ও প্রথমে বিশ্বাস করে নি । 
যখন সেদিন রাতে ওর স্বপ্নে হানা দিলাম বলে কয়ে তারপর থেকেই ও আমাকে কেমন যেন ভয় ভয় চোখে দেখতো ! আমাকে এড়িয়ে চলতো !
 যদি নিহিনও এমন কিছু করে তাহলে ?
নিহিন আবারও বলল
-তুমি চিনো না এই জায়গা টা ?
আমি চুপ করে রই !
নিহিন বলল
-দেখো, আমি জানি তুমিও দেখো স্বপ্নটা ! কিংবা আমার মনে হচ্ছে সা হাউ তুমি নিজেই কোন ভাবে আমার স্বপ্ন হানা দাও ! যাই হোক না কেন আমি এইকয় দিনে .....
-এই কয় দিনে ?
-যতবার তুমি আমাকে নিয়ে এ সব জায়গায় গেছে তার সারাটা সময় আমি কেবল তোমার কথা ভেবেছি ! কেন ভেবেছি আমি জানি না ! তবে ভেবেছি ! 
-তুমি ভয় পাও নি !
-কেন পাবো ? আমার স্বপ্নটা যে আমার মনের মত ! কিন্তু আমি আর কেবল স্বপ্নে বাঁচতে চাই না ! আমি বাস্তবেও এমন টা চাই ! 
প্রথমে মনে হল আমি ঠিক শুনছি তো ! 
নিহিনও তাও চায় । সত্যিই তাই চায় তো ?
     পরিশিষ্টঃ
 -এই নাও ! 
-এটা কি ?
-এটা পড়বা ! আর ভিতরে কয়েকটা ড্রয়িং আছে ! আজকে এখানে যাবো ! মনে থাকবে তো ?
আমি খামটা নেই ! 
মনে মনে হাসি ! নিহিন সারা দিন বসে ঠিক করে আজকে রাতে আমরা কোথায় যাবো ! নিজের হাতে ছবি আকে ! নিজর স্বপ্নের দেশে আমরা একসাথে ঘুরে বেড়াই ! বাস্তবের মতই ! 
জীবনটা নেহৎ খারাপ না !
  

                    সর্বশেষ এডিট : ০৮ ই ফেব্রুয়ারি, ২০১৪  রাত ১০:০০                

