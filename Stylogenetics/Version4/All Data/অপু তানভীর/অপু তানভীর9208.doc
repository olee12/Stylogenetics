থিউরী মতে মেয়েটি আমাকে ভালবাসে না!





                        -হাই ।-হাই ।-কি ব্যাপার কদিন থেকে তোমার যে কোন খোজ খবর নাই যে ।অদ্রি সরাসরি আমার সাথে খুব একটা কথা বলে না সাধারনত । ক্লাস রুমে দেখা হয় চোখাচোখি হয় এই পর্যন্তই । কথা হয় কম তাও মাঝে মধ্যে । ওর সাথে বন্ধুত্বটা ফেসবুকেই বেশি । স্টাটাস ফটোতে লাইক কমান্ট চালাচালি হয় নিয়মিত । ইনবক্সেও কথা হয় ।আমি অদ্রির কথা শুনে মৃদু একটু হাসলাম ।মনে মনে বললাম সুত্রমতে এখন খুব বেশি আগ্রহ দেখানো যাবে না । একটু খাপছাড়া ভাব দেখাতে হবে । আর অদ্রির আচরন পর্যবেক্ষন করতে হবে । সঠিক ফলাফল  জানতে সঠিক ভাবে সুত্র পালন করতে হবে ।-হ্যালো ?অদ্রির কথা শুনে আমি যেন আবার বাস্তবে ফিরে এলাম ।-হ্যা । কি যেন বললা ?এমন একটা ভাব যেন অদ্রির কথা আমার কান দিয়ে যায়ই নাই । অদ্রি বলল -তুমি কি খুব বিজি ?-এই একটু বিজি আর কি ! -ও । ভার্সিটির কোন কাজে ?-উমম । না ভার্সিটির কোন কাজে না ।-বাসার ?অদ্রির চোখে মুখে স্পষ্ট কৌতুহল দেখতে পাচ্ছি । এটা কি নতুন ? কি জানি ? অবশ্য আগে ক্লাসে প্রায়ই অদ্রির সাথে চোখাচোখি হত । প্রতিবারই আমার এমন মনে হয়েছে যেন অদ্রির আমার ব্যাপারে একটা কৌতুহল আছে । কিন্তু কি যেন একটা সংকোচের কারনে আমাকে বলতে পারছে না ।আমার এখন এখান থেকে চলে যেতে হবে । থিউরী অনুযায়ী অন্তত কটা দিন অদ্রির কাছ থেকে দুরে থাকতে হবে ।-আচ্ছা অদ্রি আমি এখন যাই । ক্লাস তো হবে না । না ?-নাহ । হবে না ।-আচ্ছা যাই ?-অপু !-হুম ।-তুমি কি যেন বলবে বলছিলা ?এই তো মেয়ে লাইনে এসেছে ।হে হে হে ।মাহবুব ভাইয়ের সুত্র কাজে দিতেছে মনে হচ্ছে ।-কি কথা ?এমন একটা ভাব যেন আমার কিছু মনেই নেই । অদ্রি বলল-না মানে ঐ দিন তোমার স্টাটাসে আমাকে মেনশন করে বললে না জরুরী কথা আছে ।-ও । হ্যা ।আমি মনে করলাম আবার কি জরুরী কথা ।-ঘন্টা খানেক পরেই তোমাকে ইনবক্স করেছিলাম । তুমি আর কোন রিপ্লে দাও নি ।-আসলে একটু বিজি আছি তো ।অদ্রির মুখ দেখে মনে হল ও একটু হতাশ হল আমার কথা শুনে ।-আচ্ছা ফ্রী হলে বল কেমন ?-আচ্ছা !আমার যদিও আরও কিছুটা সময় থাকতে ইচ্ছা করছিল কিন্তু থিউরি মতে এখন দুরুত্ব সৃষ্টি করতে হবে । দুরে দুরে থাকতে হবে । তবেই মনের কথা বোঝা যায় । আমি বিদায় নিয়ে চলে এলাম ।অদ্রি পছন্দ করার মত একটা মেয়ে । আমিও করি । আগেই বলেছি ওর সাথে বাস্তব জীবনের চেয়ে ভার্চুয়ালিই বেশি কথা হয় । নিয়মিতই ওর সাথে কথাবার্তা হত । হঠাত্‍ই একদিন আবিস্কার করলাম আমি যতক্ষন অনলাইনে থাকি তার বেশির ভাগ সময়ই আমি কাটাই অদ্রির সাথে । কোন কারনে অদ্রি যদি অনলাইনে না আসে তাহলে আমার যেন কিছুই ভাল লাগে না । তারও কিছুদিন পরে বুঝতে পারলাম আসলে আমি অদ্রির প্রেমে পড়েছি ।সমস্যা সেই টা না । হাটতে শেখার সময় পিচ্চি পোলাপাইন যেভাবে আছাড় খেয়ে পড়ে আমি তার চেয়েও বেশি প্রেমে পড়ি !সমস্যা হচ্ছে অদ্রিও কি আমার প্রেমে পড়েছে ?কঠিন প্রশ্ন ! জ্ঞানী ব্যাক্তি বলেছেন মেয়েদের মন বোঝার চেয়ে আপেক্ষিকতার সুত্র বোঝা বেশি সহজ । আপেক্ষিকতার সুত্র আমার মাথায় ঢোকে নি । আমার এই আমি মেয়েদের মন বুঝবো ?তাহলে এখন উপায় ?অবশ্য অদ্রির অচরনে তো মনে হয় ও আমাকে অপছন্দ করে না । আমার স্টাটাসের সবার প্রথমে লাইক টা ও ই দেয় । ওর সাথে যখন চ্যাটিং তখন কোন দিন মনে হয় নি যে ও বিরক্ত হয়েছে । বরং আমার চেয়ে ওকেই বেশি আগ্রহী মনে হয়েছে ।কিন্তু এই ভরশায় তো আর অদ্রিকে কিছু বলা যায় না । মেয়েটি আমাকে অপছন্দ করে না আর মেয়েটি আমাকে পছন্দ করে এই দুইটি কথার ভিতর বিস্তর পাথর্ক্য আছে ।চিন্তায় পড়ে গেলাম । এখন কি করা যায় ? যদি অদ্রির মনভাবটা একটু বোঝা যেত, ভাল হত ! কিন্তু কিভাবে বুঝবো ?আমি যখন এমন হতাশার ভিতর দিন কাটাচ্ছি তখন আশার আলো দেখতে পেলাম এক বড় ভাইয়ের ফেসবুক স্টাটাসে । ভাইয়ের নাম মাহবুব হাসান । সম্প্রতি বিয়ে হয়েছে । মজার মানুষ ।মাহবুব ভাইয়ের বুদ্ধি অনুযায়ী ই আমি কাজ করেছি । প্রথম ধাপটা শেষ হয়েছে ভাল করেই । মানে অদ্রির নাম মেনশন করে একটা স্টাটাস দিয়েছি । ওখানে লিখেছি যে ওর সাথে আমার জরুরী কথা আছে । ও যেন ইনবক্সে যোগাযোগ করে ।অদ্রি যোগাযোগ কয়লো ঘন্টাখানেক পরেই । কিন্তু আমি কোন রিপ্লে দিলাম না । তারপর থেকেই ওর সাথে যোগাযোগ বন্ধ । দুদিন ভার্সিটিতেও গেলাম না । এখন দ্বিতীয় ধাপ চলছে । থিউরী অনুসারে অদ্রীর সাথে এখন যোগাযোগ করা যাবে না । ওর মনে একটা কৌতুহল জাগাতে হবে ।এই ভাবেই চলল দুতিন দিন । এই কয়দিন ফেসবুকে একদম আসি নি । যদিও খুব ইচ্ছা করছিল । ইচ্ছাটাকে দমন করলাম । কিছু পেতে হলে কিছুতো খোয়াতেই হবে ।ঠিক সাত দিনের দিন আবার ফেসবুকে ঢুকলাম । ইনবক্স চেক করতে গিয়ে একটু হতাশই হতে হল । ঐ দিনের পর অদ্রি কেবল একটা মেসেজ পাঠিয়েছে ।নাহ !অদ্রি মনে হয় আমাকে ঐ লেভেলের পছন্দ করে না । আর বেশি এগুনো ঠিক হবে না । দেখা গেল শেষে আম ছালা সব যাবে । আমি গরিব পুলা আম না পাই ছালা নিয়েই সন্তষ্ট থাকি ।আজকে আমিই আগেই নক করলাম । দ্বিতীয় ধাপ শেষ হয়েছে । এখন তৃতীয় ধাপ এবং সবচেয়ে গুরুত্ব পূর্ণ ধাপ ।-কেমন আছ ?উত্তর এল প্রায় সঙ্গে সঙ্গেই ।-কি ব্যাপার মি. বিজি ম্যান ! সময় হল তাহলে !আমি একটা স্মাইলির ইমো দিলাম ।-এই তো ব্যস্ততা শেষ ।-হুম । আমার তো মনে হল তোমার ব্যস্ততা আর শেষ হবে না ।-এই তো শেষ ।-তোমাকে মিস করেছি । জানো ?লাইনটা দেখেই আমার একটা হার্টবীট মিস করলো । খুব ইচ্ছা হল চিত্‍কার করে বলি অদ্রি আমিও তোমাকে খুব মিস করেছি । আই লাভ ইউ ।হাস্যকর শোনাচ্ছে না ? হাস্যকর কথা বললে তো হাস্যকর শোনাবেই । আমি লিখলাম-আমিও করেছি ।তারপর আরও কিছু কথা হল । আমি বারবার অপেক্ষা করছি অদ্রি সেই আসল প্রশ্নটি কখন করবে ? নাকি ওরও মনে নেই ।মনে নাই ? তাইলে কেমনে হইবে ? কেমনে ?অবশেষে অদ্রি সেই প্রশ্নটি করলো ।-এই তুমি না বলেছিলে কি একটা জরুরী কথা আছে আমার সাথে ? কি কথা ?আহা ! অবশেষে সেই জরুরী কথা ! এখন হচ্ছে আসল কাজ ।থিউরী অনুযায়ী এখন আমার এমন একটা ভাব করতে হবে যেন আমার কিছু মনে নেই । আমি বললাম-কি ? বলেছিলাম নাকি ?-হুম । স্টাটাসে বললা না ?-ও আসলে ঠিক মনে করতে পারছি না । কি যেন বলার ছিল !!-ও আচ্ছা । থাক না মনে পড়লে আর কি ।তারপরই অদ্রি অন্য প্রসঙ্গে চলে গেল ।না না না ।এইটা হতে পারে না ।ও কেন অন্য প্রসঙ্গে যাবে । ওর এখন ঐ জরুরী কথাটা শোনার জন্য কৌতুহলী হওয়ার কথা ।তাহলে ?থিউরী কি বলে ? থিউরী মতে অদ্রি আমাকে ভালবাসে না ?? না না ।এইটা হতে পারে না । এই থিউরীতে ভুল আছে ।বিরাট ভুল ।মন খারাপ নিয়ে পরদিন ক্লাসে গেলাম । শেষ বেঞ্চে বসে থাকলাম মাথা নিচু করে । আসলে মনটা একটু খারাপই হয়েছে বলতে । অন্তত অদ্রির আচরন দেখে মনে হয়েছিল যে ও আমাকে পছন্দ করে । কিন্তু এখন দেখছি করে না । অন্তত থিউরীতো তাই বলে ।ক্লাস শেষ হয়ে যখন বের হতে যাবো ঠিক কে যেন আমার হাত ধরে টান দিল । পিছনে তাকিয়ে দেখি অদ্রি । হাসি মুখে তাকিয়ে আছে আমার দিকে । আমি একটু চমকালাম অদ্রির দিকে তাকিয়ে । অদ্রি আজকে বেশ সুন্দর করে সেজেছে । সাধারনত এতো সাজ গোজ করে ও ভার্সিটিতে আসে না । তাহলে ?-বাসায় যাবা এখন ?-হুম ।-আর কোন কাজ আছে ?-উহু । আচ্ছা চল আমার সাথে ।-কোথায় ?-চল গেলেই দেখতে পাবা ।আমি একটু অবাক হলাম । আজকে হঠাত্‍ অদ্রি এমন ভাব কেন করছে । এই মেয়ে গুলা এমন রহস্য ময় কেন হয় ? এদের কে বোঝা আসলেই কার সাধ্য !!অনেকক্ষন ধরে বেইলী রোডের এই রেস্টুরেন্টাতে বসে আছি । আল বেইক নাম । কাচে ঘেরা দোকানটায় এক কোনে বসে আছি । এখনও ঠিক বুঝতে পারছি নি আজ হঠাত্‍ করে অদ্রি এমন আচরন কেন করছে ।একটু আগে কাস্টার্ডে অর্ডার দেওয়া হয়েছিল । অদ্রি এখন আরাম করে সেটা খাচ্ছে । আমার সামনের বাটিটা আমি এখনও ধরি নি ।এই মেয়ের সমস্যা কি ? আজকে এতো আনন্দে আছে কেন ? আমি মন খারাপ করে বসে আছি আর ফালিজ মেয়ে আরাম করে কাস্টার্ড খাইতেছে ।বদের বদ !-এই কি বিড় বিড় করতেছো ?-কিছু না ।-খাও না কেন ?-এমনি খিদা নাই ।-আরে এটা কেউ ক্ষুদা মিটানোর জন্য খায় নাকি ? আরে খেয়ে দেখো । খাও খাও ।অনিচ্ছা সত্ত্বেও এক চামচ মুখে নিলাম ।-তোমার মন খারাপ ?-কি ?আমি একদম সরাসরি অদ্রির চোখের দিকে তাকালাম ।ফাজিল মাইয়া কয় কি ?এতোক্ষন আমার সাথে থাইক্যা এখন কয় মন খারাপ কি না । এর আগে বুঝুছ নাই ? থাপড়াইয়া দাঁত ফেলে দেওয়া উচিত্‍ ।আমি বললাম-না কিছু না ।-তাই ?-সিওর ?হুম । সিওর । সিওর । একশ ভাগ সিওর ।-না আমার কেন জানি মনে হচ্ছে তোমার মন খারাপ !আমি বিষন্ন মন নিয়ে বললাম -হুম ।অদ্রি আবারও খাওয়ায় মন দিল । যেন আমার মন খারাপ এইটা কোন ব্যাপারই না ।খাঁ বেশি কইরা খাঁ ।হঠাত্‍ই দেখলাম অদ্রি হাসতে শুরু করলো ।-কি হল ?অদ্রি হাসতে হাসতেই বলল-না কিছু না ।-আরে এভাবে কেউ একা একা হেসে উঠে নাকি ?-না এমনি ।অদ্রি হাসি চাপানোর চেষ্টা করছে কিন্তু পারছে না । হেসেই যাচ্ছে ।-আরে কি হল ?অনেকক্ষন হাসার পর অদ্রি বলল-থিউরী কাজ করেছে ?-মানে ?-মানে থিউরির মতে তোমার মন খারাপ কেন ?-থিউরী ! তুমি কি বলতে চাও ?-বলতে চাই থিউরী কি বলে ? আমি তোমাকে পছন্দ করি না ?এই কথা বলে অদ্রি আবারও হাসতে লাগলো । আমি কিছু বুঝতে পারছি না । অদ্রি বলল-তুমি এতো গাধা জানতাম না তো ?-মানে ?-মানে হল মাহমুব ভাই যে আমারও ফ্রেন্ড লিষ্ট আছে এটা তুমি জানো না ?আরে তাই তো ! এটা তো মনেই ছিল না । মাহবুব ভাইয়ের স্টাটাস টা যে অদ্রির চোখেও পড়তে পারে এটা তো আমার মাথায়ই আসে নাই ।-তুমি জানতা ?-না । আমি জানবো কেন ?কিছুক্ষন চুপচাপ দুজনেই । অদ্রি বলল-তুমি আমার ক্লোজ ফ্রেন্ডলিষ্টে রয়েছ । তুমি কোথায় লাইক কমান্ট দাও আমার নিউজ ফিডে ঠিকই চলে আসে ।-তাই নাকি ?যাক এটা একটা ভাল কথা । আমি ওর ক্লোজ লিষ্টে তো আছি । অদ্রি আবার বলল-আমার প্রথমে আসলেই কৌতুহল জন্মে ছিল । কিন্তু যখন মাহবুব ভাইয়ের স্টাটাসটা চোখে পড়ল এমন মেজাজ গরম হল । তোমার এতো বড় সাহস তুমি আমার উপর থিউরী এপ্লাই কর ! আমার উপর ? অদ্রীতা হাসানের উপর ?খাইছে !অদ্রী হঠাত্‍ রেগে গেল কেন ?-এই আর কারও উপর এই থিউরী এপ্লাই কর নি তো ?-না না আর কারও উপর করি নি । সত্যি বলছি ।-করেছ তো খবর আছে ! এখন কিছু বলছি না । আগে বয়ফ্রেন্ড হও তারপর তোমাকে মজা বুঝাবো । থিউরী না ?আমি অবাক হয়ে অদ্রির দিকে তাকিয়ে আছি । এই মেয়ে কি বলে ! আমি কিছু বলব তার আগেই অদ্রি বলল-তুমি আসলেই একটা গাধা । একটা মেয়ে কি চায তা এতো দিনেও বুঝতে পারও নি । তার উপর আবার থিউরি এপ্লাই করতে গেছ !আমি আর কি বলব ঠিক বুঝতে পারছিলাম না । তবে যা বোঝার আমি বুঝে গেছি ।থিউরী ঠিক আছে তবে থিউরী কাজ করবে যদি এই থিউরী মেয়েটা না জানে তবেই । যাই হোক থিউরী কাজ করেছে তবে অন্য ভাবে । যাক এবার অদ্রিকে প্রোপোজ করতে হবে । থাক এটা অন্য গল্প । বলব অন্য দিন । এখন কাস্টার্ড খাই । বাহ বেশ মজা তো । (গল্পটি লিখতে অনুপ্রানিত মাহবুব হাসান ভাইয়ের স্টাটাস দেখে)
                    
