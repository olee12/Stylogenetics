লুল গল্পঃ বয়ফ্রেন্ড যখন কুরিয়ার ম্যান !!




 
                        দারোয়ান আমার দিকে তাকিয়ে রইলো কিছুক্ষন । চোখ জুড়ে খানিকটা বিশ্ময় ! আসলে বেচারা ঠিক মেলাতে পারতেছে না । আমি আবার বললাম-এটা তো ২৭৫/সি তাই না ?-জি !-দুই তলায় জামান সাহেব থাকেন ?-জি ! -উনার নামে পার্সেল এসেছে ! -উনি তো এখন বাসায় নাই ! দারোয়ান এখনও আমার দিকে সন্দের দৃষ্টিতে তাকিয়ে আছে ! আমার পোষাকের দিকে তাকিয়ে বিশ্বাস করতে পারছে না যে আমি কুরিয়ারের লোক হতে পারি ! আমি বললাম-আসলে উনার নামে না ঠিক । পার্সেল এসেছে উনার মেয়ের নামে । উনার মেয়ের নাম তো নিশি ? তাই না ?-হু !-উনি আছেন ?দারোয়ান কিছু যেন ভাবলো কিছুক্ষন । সন্দেহ এখনও যাচ্ছে না ।আমি বললাম-কি আছেন উনি ? দেখুন আমার আরো কাজ আছে । আরো কয়েক জায়গায় যেতে হবে । এই দেখুন কত পার্সেল দিতে হবে ।এই বলে আমার পিছনে থাকা ব্যাগটার দিকে ইঙ্গিত করলাম । আবার বললাম-দয়া করে মিস নিশিকে একটু ডাক দেন । -নিশি আফা আছে কি না তো এখনও জানি না । তয় উনার মায়ে আছে ।-উহু । মা থাকলে হবে না । পার্সেল উনার নামে আছে । উনাকেই সেটা নিতে হবে ।  -আফা তো পড়া শুনা করে । ক্লাসে যাইতে পারে ।-আরে না । আজকে তার ক্লা........।কথাটা বলতে গিয়ে আটকে গেলাম । দারোয়ানের দিকে তাকিয়ে দেখার চেষ্টা করলাম । নাহ ! বেটা ঠিক মত লক্ষ্য করে নাই আমি কি বলতে গেছি ।নিজেকে একটু সাবধান করলাম । নিশির ক্লাস আছে কি না সেটা আমার জানার কথা না কিছুতেই । অপু মিয়া চুপচাপ বসে থাকো । এবং অপেক্ষা কর ! কথাবার্তা বল সাবধানে ! দারোয়ান আমাকে কিছুক্ষন দাড় করিয়ে রেখে বলল-আচ্ছা আপনে খাড়ান । আমি ডাইক্যা আনি । আমার মনটা খুশি হয়ে উঠলো । এই তো নিশি এখনই আসবে ! আমি এইবার  জিতে যাবো । আয় নিশি আয় !আয় নিশি ডাক পারি  !আমার নিশি কোন বাড়ি !কিন্তু কয়েক মিনিট পরে দেখি নিশি না দারোয়ানের সাথে এক মহিলা নেমে আসছে ! একটু ভাল করে লক্ষ্য করতে বুঝতে পারলাম তিনি হয়তো নিশির মা হতে পারে । চেহারায় তো খানিকটা মিল আছে !দারোয়ান আমার কাছে এসে বলল-আফায় ঘুমাইতাছে । আপনে উনার মার কাছে দেন !আমি একটু লক্ষ্য করে দেখলাম নিশির মাও আমাকে খানিকটা সন্দের চোখে দেখতেছে । নাহ ! এই শার্ট টা পরে আসা মোটেই উচিৎ হয় নাই । যে কারো সন্দেহ হতে পারে । নিশির মা আমার দিকে তাকিয়ে বলল-তুমি কুরিয়ারের লোক ?-জি ?-কোন কুরিয়ার ?-জি ! আমাজানবন !-আমাজান বন ? এটা আবার কোন কম্পানি ? সুন্দরবন কুরিয়ার শুনেছি ! আমাজান বন তো শুনি নাই ! আমি খানিকটা অবাক হওয়ার ভাব করে বললাম-কি বলেন আন্টি ? নাম শুনেন নাই ? সুন্দরবন তো বাংলাদেশে আর আমাজান বন হল পুরা বিশ্বের । আন্তর্জাতিক মানের কুরিয়ার কোম্পানি । বিশ্বের সব গুলো মহাদেশে আমাদের শাখা আছে । -আচ্ছা । ঠিক আছে । ঠিক আছে । আমাকে দাও ।-জি না আন্টি ! এটা হবে না । আমাদের কোম্পানি আন্তর্জাতিক মানের ! এখানকার নিয়মও আন্তর্জাতিক মানের । যার নামে পার্সেল তাকেই দিতে হবে ! তা না হলে আমার চাকরী থাকবে না । -আরে তোমার কোম্পানী কি জানে নাকি কে নিলো বা না নিলো ! আমিই যদি নিশি হয়ে নেই তাহলে তো সমস্যা নাই !কসমি মমিন ?আপনে নিশি হইলে তো কামই হইতো !! আমি অতি বিনীত স্বরে বললাম-আন্টি এটা সম্ভব না কিছু তেই ! হয়তো আমি ধরা পড়বো না কিন্তু নিজের কাছে অপরাধী হয়ে থাকো .....।আমর কিছু নীতি কথা শুনিয়ে দিলাম । এতে দেখলাম আন্টির মানে নিশির মায়ের সন্দেহ আরো গাঢ় হল ! আমার দিকে তাকিয়ে বলল-তুমি আসলেই কুরিয়ারের লোক তো ?-জি আন্টি ! আইডি কার্ড দেখাবো ?আমি খানিটা সঙ্কিত হলাম । কারন এখন যদি আন্টি আমার আইডি কার্ড দেখতে চায় আমি দেখাতে পারবো না । আসলে আমার নিজেরই খানিকটা সন্দেহ হচ্ছিল হয়তো আন্টি এখনই আমার আইডি কার্ড দেখতে চাইবে তাই নিজে থেকেই দেখাতে চাইলাম । এখান আল্লাহ ভরশা ! আমি তাকিয়ে আছি আন্টির দিকে । মুখটা স্বাভাবিক রাখার চেষ্টা করতেছি । আসলে সব দোষ ঐ ফাজিল মেয়েটার । ঐ দিন রাতে বলা নাই কওয়া নাই আমাকে বলল-তুমি আমাকে ভালবাসো না ?-হুম বাসি তো !-তাই ?-হুম তো ! -আচ্ছা । তোমাকে আমি তিন দিন সময় দিলাম । এই তিন দিনের ভিতরে আমার সাথে তোমার দেখা করতে হবে ! -আরে আবার কেমন কথা হল ? চল কালকেই দেখা করি । -না ! আমি করবো না ! তুমি দেখা করবা । আমি বলবো না আমি কোথায় যাচ্ছি বা না যাচ্ছি । তুমি নিজে আমাকে খুজে বের করবা ! ঠিক আছে ?     -দেখ ! এটা কিভাবে হবে ? তুমি যদি নাই বল যে কোথায় আছো তুমি তাহলে আমি কিভাবে দেখা করবো ?-এটাই তো ! যদি পারো ! ভাল ! দেখা যাক ! আমি কত ভাবে বোঝানোর চেষ্টা করলাম কিন্তু কোন লাভ হল না ! তিন দিন সময় দিয়েছিল । বাকি দুই দিনে আমি সম্ভাব্য সব জায়গায়ই ঘুরে বেরিয়েছি কিন্তু ওর দেখা পাই নাই ! আজকে শেষ দিন ছিল । বাধ্য হয়ে এই পথে আসতে হয়েছে ! নিশির মা আমার দিকে তাকিয়ে রইলো ! কিন্তু আইডি কার্ড দেখতে চাইলো না । আমার যখন মনে হল তিনি দেখতে চাইে না তখন আমি নিজেই আইডি কার্ড বের করার ভাব করলাম  । আন্টি বলল-আচ্ছা ঠিক আছে । তুমি দাড়াও ! আমি নিশিকে পাঠাচ্ছি !! আমি অকেক্ষা করতে থাকি । কিছুক্ষনের ভিতরেই নিশি হাজির । আমাকে দেখে খানিকটা অবাক আর বিশ্ময় ভাব নিয়ে তাকিয়ে রইলো আমার দিকে । কিছু বলতে যাবে আমি চোখের ইশারায় আমি ওকে মানা করলাম । বেশ কিছুক্ষন সময় লাগলো আসলে কি হচ্ছে সেটা বুঝার জন্য ! যখন সব কিছু বুঝতে পারলো তখন ওর সারা মুখে একটা মিষ্টি হাসি ছড়িয়ে পরলো ! ওকে বললাম-ম্যাম আপনার নামে পার্সেল এসেছে !-তাই ! কোথা থেকে ?-একজন অতি আগ্রহে আপনার কাছে পাঠিয়েছে ! -কিভাবে বুঝলেন যে সে অতি আগ্রহে পাঠিয়েছে ! -না মানে আমাদের কুরিয়ারের এটা একটা রুলস । যে পার্সেল পাঠায় সাথে সাথে তার খানিকটা আবেগও দিয়ে দেয় ! এটাতে আমরা বুঝতে পারি কারটা কত জরুরী ! নিশি কিছু বলল না আর । কেবল মিসমিস করে হাসতে লাগলো ! আমি ওর কাছে একটা সিগনেচার বই এগিয়ে দিলাম । -এই খানে সই করেন ম্যাম ! নিশি সই করলো ! কিন্তু তাকিয়ে দেখি সেখানে সে নিজের নাম লিখে নাই । লিখছে "আই লাভ ইউ" !আমি বললাম-বাহ ! আপনি তো অনেক সুন্দর নাম সই করতে পারেন ! নিশি কেবল হাসলো । আমি হাটা দিলাম । আমার কাজ শেষ । এখানে থেকে আর নাভ নাই । আর আজ বিকালে তো দেখা হচ্ছেই !! আমি যতবার পিছন ফিরে তাকালাম ততবারই দেখলাম নিশি আমার দিকে তাকিয়ে আছে ! মুখে সেই মিষ্টি হাসিটা লেগেই আছে !Click This Link

