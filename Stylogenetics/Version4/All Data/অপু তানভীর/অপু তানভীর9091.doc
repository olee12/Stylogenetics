গল্পঃ আমার বেকুব-ই বেলা



ফেসবুকে লগিন করতে গিয়ে আরেকবার ভাবলাম ! শয়তানি টা করবো কি না বুঝতে পারছি না । একবার মনে হল নাহ, এমন টা করা ঠিক হবে না । কাউকে না বলে তার ঘরে ঢোকা যেমন অন্যায়, তেমনি কাউকে না জানিয়ে তার প্রোফাইলে ঢোকাও অন্যায় ! ঠিক তখনই আবার মনে হল, কিন্তু যদি সেই মানুষ নিজের ঘরের চাবি অন্যের হাতে তুলে দেয় তাহলে কি ঘরে ঢোকা যাবে না ? আমি কিছু হাত না দিলেই হল ! আর কোন কিছু চিন্তা করলাম না ! ইমেল এর জায়গায় লিখলাম নাওরিন নাহিন এট ইয়াহু ডট কম ! এবার পাসওয়ার্স ! মনে আছে তো ?সহজ কয়েকটা নাম্বার ! লিখে দিলাম ! লগিন বাটনে চাপ দিতেই কাজ হয়ে গেল ! নাওরিন নাহিনের ফেসবুক প্রোফাইলে ঢুকে পড়লাম ! আহা ! দেখতে তো চমৎকারই মেয়েটা ! অবশ্য সরাসরি দেখতেও বেশ সুন্দরই । তবে আমি পেছন দিকে বসে ছিলাম বিধায় ভাল করে দেখতে পারি নি ! এখন বেশ ভাল করেই দেখা যাচ্ছে । স্ক্রল করে বেশ কিছু স্টাটাস পড়লাম ! কিছু সবি দেখলাম ! প্রোফাইলের ইন্টারেস্ট, লাইকস সবই দেখতে লাগলাম আস্তে আস্তে করে !  এবার মেসেজ !না ! মোটেই না ! কারো ব্যক্তিগত মেসেজ পড়া ঠিক না ! মোটেই ঠিক না ! তানভীর ভাল হয়ে যাও ! বলছি ভালো হয়ে যা ! কয়েকবার নিজেকে ধমক দিলাম কিন্তু বদ তানভীর কিছুতেই শুনলো না ! মেসেজ বক্সে ঢুকেই পরলো ! হুম দেখা যাক ! কোথায় আছে ?বেশ কিছু বন্ধু-বান্ধবীর সাথে ক্যাজুয়াল কথা বার্তা ! আর কিছু না ! একটু পড়াশুনা করলাম ! ক্লাসের বই পড়তে ভাল না লাগলেও অন্যের মেসেজ পড়তে ভালই লাগে ! এই তো পেয়ে গেছি । নাওরিন নাহিন তার এক বান্ধবীকে তার মোবাইল নাম্বার দিয়েছে । এই তো কিছুক্ষন আগেই ! যাক ভাল ! আমি দেরি না করে নাম্বার টা টুকে নিলাম ! তারপর নিজের আইডি থেকে নাওরিন কে একটা ফ্রেন্ড রিকোয়েস্ট পাঠালাম ! এবং নিজেই সেটা গ্রহন করে নিলাম নাওরিনের আইডি থেকে ! এখন অপু তানভীর ইজ ফ্রেন্ড উইথ নাওরিন নাহিন ! হিহিহিহিহিহি !নাওরিন নাহিনের খোজ কেমন করে পেলাম ? বলা যায় এটা খনিকটা ভাগ্য গুনেই পেয়েছি ! আজকে ক্লাসে যাওয়াটা বিরাট এক ভুল ছিল ! দু ঘন্টা জ্যামে আটকে যখন ক্লাসে পৌছালাম তখন ক্লাসের অর্ধেক টা হয়ে গেছে । বিরক্ত হয়ে ক্লাস করতে শুরু করার আগেই শেষ হয়ে গেল ! এবং ম্যাডাম জানালো যে আজকে আর কোন ক্লাস হবে না ! আজকে নাকি ক্যাম্পাসে সেমিনার আছে কিসের না কিসের উপরে ! বিরক্তির সীমা রইলো না ! আমার বাড়ির দিকে রওনা দিলাম ! আবার সেই জ্যাম ! বাসে বাসে ঢুলতে ঢুলতে আসতেছি তখন বাস সিটি কলেজের সামনে এসে দাড়ালো ! মর্নিং সিফট ছুটি হয়েছে কেবল ! মেয়েরা কিছু উঠলো বাসে ! তবে বেশির ভাল সিটই ফাঁকা ! আমার সামনের সব গুলো সিট ফাঁকা ! সামনের কয়েকজন এদিক ওদিক বসে আছে ।তখনই মেয়ে দুটো কে উঠতে দেখলাম । এদিক ওদিক তাকাতে তাকাতে আমার দিকে চোখ পড়লো একজনে ! তারপর চোখ সরিয়ে নিল !  এবং বসার জায়গা খুজতে খুজতে আমার সামনেই সিটের এসেই বসলো ! আমি পা তুলে বসে ছিলাম, পা নামিয়ে বসলাম ! হাজার হোক মেয়েদের সামনে অভদ্র হয়ে বসে থাকা যায় না ! বাস চলতে শুরু করলে মেয়ে দুটো কথা শুরু করলো ! কত কিসিমের কথা রে ভাই ! একবার মনে আরও পেছনে চলে যাই ! এতো বকর বকর ভাল লাগছে না । যাবো যখন মনস্থির করলাম তখনই একজন আরেকজন কে বলল-এই তোর মোবাইল টা দে তো ! -কেন ?-আমার টাকা শেষ । একটু ফেসবুকে ঢুকবো !-এই নে ! মেয়েটা নিজের সামনে মোবাইল ধরে ফেসবুক অন করলো ! মেয়েটা মোবাইলটা এমন ভাবে ধরেছিল যে আমার সিট থেকে মেয়েটার মোবাইলের স্ক্রিন একেবারে পরিস্কার দেখা যাচ্ছিল ! আমি এক ভাবে সেদিকে তাকিয়ে রইলাম ! মেয়েটি নিজের আইডি দিল । এবং যে পাসওয়ার্ড দিল সেটাও দেখলাম  কি-প্যাডের প্রতিটি টাচ স্পষ্ট করে দেখতে যাচ্ছিলাম ! এবং সত্যি বলতে কি এতো সহজ যে মনের ভিতর সহজেই ঢুকে গেল !  পেয়ে গেলাম তার আইডি আর পাসওয়ার্স !রাতের বেলা নাওরিন নাহিন আমাকে নক করলো ! -হ্যালো !-হাই ! সে বলল-আমি তো ঠিক আপনাকে চিনতে পারছি না ! আপনি কে বলেন তো ?-আশ্চর্য আপনি আমার ফ্রেন্ড রিকোয়েস্ট গ্রহন করলেন আর আপনি জানেন না আমি কে ?-আমি ? কখন ?-আজকেই তো ?-কই না তো ? আপনাক নতুন দেখছি ! আপনাকে আমি ঠিক চিনতে পারছি না ! আমি বললল-আপনি আপনার এক্টিভিটি লগ চেক করে দেখেন ! নাওরিন কিছুক্ষন কি করলো যেন ! একটু পরে একটা অবাক হওয়ার ইমো দিল ! তারপর বলল-আপনাকে আমি সত্যিই চিন্তে পারছি না ! -তবে আমি কিন্তু তোমাকে ঠিকই চিনি !-তুমি ? আপনি থেকে তুমি ?-আসলে তোমাকে চিনি তো আর তুমি আমার থেকে ছোটই হবে ! তোমাকে তুমি করে বলি ?-কিভাবে চিনেন বলেন ? আমি আস্তে আস্তে বেশ কিছু কথা বললাম ! সব গুলোই আমি ওর মেসেজ থেকে জেনেছি । সাথে সাথে ওর ইনফো থেকেও কিছু নেওয়া ! সব শেষে বললাম যে ওর মোবাইল নাম্বারও আমার কাছে আছে ! নাওরিন এটা ঠিক বিশ্বাস করতে পারছিলো না ! কিন্তু যখন ফোন দিলাম ওকে ও সত্যি সত্যই অবাক হল বেশ ! মানে ওর কন্ঠ স্বর শুনে তেমন মনে হচ্ছিল ! সেই দিন থেকেই শুরু ! ওর সাথে টুকটাক কথা শুরু করলাম ! মেয়েটা তো কিছুতেই আমার সাথে কথা বলবে না কিন্তু কিভাবে ওর সম্পর্কে এতো কিছু জানলাম এটা না জেনেও মেয়েটা শান্তি পাচ্ছিলো না ! এভাবেই কথা চলতে থাকলো ! আস্তে আস্তে মেয়েটা স্বাভাবিক ভাবে কথা শুরু করলো ! আমি কোথায় থাকি কি করি সব কিছুই মেয়েটার সাথে শেয়ার করার পরে মেয়েটা কথা বলতো ! আমি ফোন দিতাম মেয়েটাও মাঝে মাঝে দিত ! এভাবে দিন ভালই যাচ্ছিল ! তবে প্রতিদিন সে আমার কাছে একই প্রশ্ন করতো ! আমি কিভাবে তার পরিচিত হলাম, তার ফেসবুক ফ্রেন্ডই বা কিভাবে হলাম ! একদিন মনে হল মেয়েটা সত্যি সত্যি বলেই দেই ! এমন করে আর কত দিন ! ক্লাস শেষ করে বাসায় আসছিলাম । ওদের কলেজের সামনে এসে ফোন দিলাম ! -কোথায় তুমি ?-এই বাইরে বের হচ্ছি ! কলেজ ছুটি হল মাত্র ! -সাথে কেউ আছে ?-কেউ বলতে ? -না মানে তোমার বন্ধুরা ?-কেন বলুন তো ?-আসলে আজকে তোমাকে সত্য কথাটা বলতাম ! কিভাবে তোমাকে চিনি ? কিভাবে তোমার নাম্বার পপেলাম ! এই !-ও ! তা বলুন !-না মানে তোমাকে লাঞ্চ করাতাম ! যদি আপত্তি না থাকে ! কিছুক্ষন নিরবতা ! তারপর নাওরিন বলল-আচ্ছা ! আমি ওদের কে কাটিয়ে আসতেছি ! কোথায় আসবো বলুন ?-স্টারে আসো ! -ওকে ! একটু অন্য রকমই লাগছিল ! দেখলাম নাওরিনও একটু যেন অস্বস্থিতে আছে । বিশেষ করে আসে পাশে অনেকেই ওদের কলেজের ছেলেমেয়েরা রয়েছে । আমরা কোনার দিকে একটা টেবিলে বসে কাচ্চি দিতে বললাম ! -আচ্ছা এবার বলুন ! -শুনবেই ? -হুম ।-আসলে একটু ভয়ে আছি যে তুমি আবার রাগ না করো ?-আমি তো জানি আপনি রাগ করার মত কোন কাজই করেছেন । কেবল জানতে চাচ্ছি কিভাবে করেছেন ! -বলবো ?-হুম ! বলুন ! কাচ্চি চলে এল ! খেতে ওকে সব কিছু বললাম ! বারে বার মনে হচ্ছিল এই বুঝি ও ওঠে চলে যাবে । কিন্তু নাওরিন আস্তে আস্তে খেতে লাগলো ! আমি চুপকরে রইলাম ! এক সময় নাওরিন বলল-এটা কি আপনি ঠিক করেছেন ?-নাহ ! -তাহলে এখন আপনার কি শাস্তি পাওনা বলুন ?-আমি জানি না ! কিছুক্ষন আমার দিকে তাকিয়ে থেকে নাওরিন বেশ জোরেই হেসে ফেলল ! আমিও খানিটা অবাক হলাম ! হাসার মত এমন কি বললাম ! আমার দিকে তাকিয়ে বলল-আপনারা ছেলেরা নিজেদের কে খুব বুদ্ধিমান মনে করেন,তাই না ?-মানে কি ?-মানে এতোই সহজ ? একটা মেয়ে কি এতোই গাধা যে নিয়ে আইডি পাসওয়ার্ড এতো সহজে কাউকে দিয়ে দিবে ? কিংবা হাত ছাড়া হয়ে যাবে ? আমি জানতাম না আপনি আমার পিছনে আছেন ?-তাহলে ? আমি চোখ বড় বড় করে নাওরিনের দিকে তাকিয়ে আছি ! নাওরিন বলল-আমি ইচ্ছে করে আপনাকে আমার আইডি পাসওয়ার্ড দিয়েছি ! বুঝছেন ? আমি এমন ভাবে মোবাইল টা ধরেছিলাম যাতে আপনি সেটা দেখটে পারেন !-মানে কি ?-জি এটাই মানে ! আমি তো জানতাম । আপনার চেহারায় লেখা ছিল আপনি ঠিকই আমার আইডিতে ঢুকবেন ! -চেহারায় লেখা ছিল ?-জি জনাব ! লেখা ছিল ! -তাই বলে অপরিচিত একজন কে নিজের আইডি দিয়ে দিবে ?-ওটা আমার আসল আইডি না ! এমনি এমনি খুলেছিলাম ! আর যে মোবাইল নাম্বার টা দিয়েছি ওটাও সব সমসয় বন্ধই থাকতো ! কেবল আপনার জন্য চালু করেছিলাম ! নাওরিন খেতে খেতেই হাসতে লাগলো ! আমি বেকুবের মত ওর দিকে তাকিয়ে রইলাম ! নাওরিন বলল-হা করে কেন তাকিয়ে আছেন ! খাবার ঠান্ডা হয়ে যাচ্ছে তো ! আমি চুপচাপ খাওয়াই মন দিলাম ! এই বদ মেয়ে আমাকে কিভাবে বেকুব বানালো ! এখন আবার দাঁত বের করে হাসতেছে ! শানে নূযুলঃ আজকে বাসে করে এমন করে একজনের আইডি আর পাসওয়ার্ড দিয়ে লগিন করতে দেখলাম ! পাসওয়ার্ড টা দেখতে পেলাম পরিস্কার ! মনে হল একবার লগিন করেই দেখি ! কিন্তু বাড়ি আসতে আসতে সেটা ভুলে গেছি ! 

