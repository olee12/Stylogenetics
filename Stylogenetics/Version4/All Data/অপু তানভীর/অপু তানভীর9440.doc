অনুগল্পঃ অনলাইন স্ক্রিনশট কেলেঙ্কারি





                        অনলাইন জীবনে মাঝে মাঝে বিখ্যাত ব্যক্তিদের কিছু কুকীর্তি প্রকাশ পায় । বিশেষ করে নারী ঘটিত কোন কেলেংকারী ! আজকেও ঠিক তেমন একটা ঘটনা ঘটেছে । এক মেয়ে অনলাইনের এক বড় ভাইয়ের নামে যা তা বলে বেড়াচ্ছে । কিছু স্ক্রীনশর্ট প্রকাশ করেছে এমন কিছু কথা বলেছে যেগুলো তার অনলাইনের ক্যারিয়ার বলতে গেলে একেবারে শেষ করে দিবে ।যাক ভাল । আমি মজা দেখতে লাগলাম ! এরকম কেলেংকারী ঘটার পরেই পুরো অনলাইন মোট তিন গ্রুপে বিভক্ত হয়ে যায় । এক পক্ষ যায় সেলিব্রেটির দিকে আরেক পক্ষ যায় ভিটটিমের দিকে । আর শেষ পক্ষ তাকিয়ে তাকিয়ে মজা দেখে ! সুশীল জাতীয় সেলিব্রেটিরা আবার কোন পক্ষ নেয় না । কারন দুই পক্ষেই তাদের ফলোয়ার থাকে । এক পক্ষ নিলেই ফলোয়ার কমে যাওয়ার সম্ভাবনা থাকে ।যাক আমি তাকিয়ে তাকিয়ে মজা নিচ্ছিলাম তখনই অনলাইনের সব থেকে বড় ভাই আমাকে ইনবক্সে নক করে একটা লিংক দিল । আমি লিংকের ভেতরে গিয়ে দেখি একটু আগে যে মেয়েটা স্ক্রিন শর্ট প্রকাশ করেছে তার লিংক ! আমি বড় ভাই কে জিজ্ঞেস করলাম কি ব্যাপার ভাই ?এই লিংকের মেয়েটার সাথে একটু ভাব জমাও তো !আমি তো আকাশ থেকে পড়লাম কথা শুনে । বড় ভাই বলে কি ?তারপর বড় ভাই যা বলল তার সারমর্ম হইলো এই মেয়ে তাদের গ্রুপের একজনের নামে যা তা বলে বেড়াচ্ছে । এই মেয়েটার সাথে ভাব করে তারপর মেয়েটার নামেও এমন কিছু ছাড়াতে হবে ! আমি জানতাম এমন কিছু হবেই । অনলাইনের সেলিব্রেটিরা একটা মাফিয়ার মত । এদের এদের প্রতিপক্ষকে এরা স হজে ছেড়ে দেবে না এবং কোন না কোন ভাবে ঘায়েল করবেই !আমি বললাম আমাকেই করতে হবে ?বড় ভাই বলল তুমি ছাড়া আর কে ? তুমি এই সব কাজে ওস্তাদ । মেয়েরা তোমার কথাতে পটবে ভাল । এবং জলদি ! কি আর করা । বড় ভাই বলে কথা । তাও আবার অনলাইনের সব চেয়ে বড় ভাই ! আমি মেয়েটিকে এক একটা ফ্রেন্ড রিকোয়েস্ট পাঠালাম ! দেখলাম আধা ঘন্টার ভিতরেই মেয়েটা এড রিকোয়েস্ট গ্রহন করে নিল ! প্রথম দিনই মেয়েটাকে নট করলাম না । আমি চাচ্ছি মেয়েটা আগে আমার ওয়াল ঘুরে যাক ! একটু পরে টের পেলাম মেয়েটা আমার ওয়ালে ঘুরছে । কারন টুকটাক লাইকের নটিফিকেশন আসছে । আমি সময় নিতে থাকলাম । চট জলদি কথা বলার ইচ্ছে টা দমন করে নিলাম । সময় এখনও পড়ে আছে । নীলাঞ্জনা নীলিমা ! ফেসবুকীও নাম ! যদিও জানি নাম এরকম হবে না ! জানতে হবে !-হ্যালো !মেয়েটি কিছু সময় পরে উত্তর দিল !-হ্যালো !-ভাল আছেন ?-জি !-মন ভাল ?-কেন এই কথা জানতে চাচ্ছেন ?-এমনি বলতে পারেন ! -ও আপনিও জানেন সব কিছু ! -সবাই জানে !-আপনার কি মনে হয় ! আমিই কি খারাপ ?-তাই মনে হলে কি আমি আপনার সাথে এখন কথা বলতাম ?কিছক্ষন কোন কথা নেই । তারপর মেয়েটি বললকাল থেকেই ঐ কুত্তাটার চেলাবেলারা এমন ভাবে আমাকে আক্রমন করা শুরু করেছে আমি আসলে ভুলেই গেছিলাম কেউ আমার পক্ষেও কথা বলতে পারে ! থ্যাংকস !-মেনশন নট ! আচ্ছা আপনাকে একটা কথা জানতে পারি ?-নাম তো দেওয়াই আছে !-ডাক নাম । যেটা আপনার বাসায় ডাকে !মেয়েটা বলল-কেন জানতে চাচ্ছেন ?-এমনি ! না চাইলে বলতে হবে না ! -নীলি !-ওকে নীল ! ইটস নাইস টকিং ! গুড ডে !এরপর থেকে মেয়েটার সাথে আমার কথা শুরু হল । সপ্তাহে যেতে না যেতে না যেতে সবাই সব কিছু ভুলে গেল, ইউ নো, আমার ফেসবুক প্রজন্ম যেমন হয়ে থাকে ঠিক তেমন ! এদের সব কিছু বালকের প্রথম যৌনানুভুতিট মত । ফুস কইরা আসে আট ঠুস কইরা চইলা যায় !যাক মেয়েটার সাথে আপনি থেকে তুমি এরপর ফেসবুক ইনবক্স থেকে ভাইবার ইনবক্সে যেতে সময় লাগলো না । এরপর সেখান থেকে ফোনের ইনবক্স এরপর কল !বুঝতে অসুবিধা হল না মেয়েটা আমার প্রতি দুর্বল হতে শুরু করেছে । এরপর মেয়েটার সাথে কয়েক ধাপ এগিয়ে গেলাম । দেখাও হয়ে গেল ! দেখতে শুনতে খারাপ না ! বিশেষ করে মেয়েটার হাসিটা বেশ মায়াময় ! তাকিয়ে থাকলে তাকিয়ে থাকতেই ইচ্ছে করে । একটু নিজের কাছে খারাপই লাগছিল যে এই মেয়েটাকে আমি ঠকাচ্ছি ! মেয়েটার সাথে সত্যি কারের একটা সম্পর্ক তৈরি গড়ে উঠলে ভাল হত ! কিন্তু আমার নিজেরও অনলাইন ক্যারিয়ারের ব্যাপার জড়িত এর সাথে । বড় ভাই আমাকে তাদের সারিতে স্থান দিবে বলে দিয়েছে যদি আমি এই কাজটা ভাল করে করতে পারি ! নীলি একদিন হঠাৎ করেই আমার সাথে দেখা করতে চাইলো । ঐ দিন কেন জানি দেখা হওয়ার পরেও নীলির মন টা কেমন একটু বিসন্ন ছিল । বারবার জানতে চাওয়ার পরেও মেয়েটা কোন উত্তর দিল না । অন্যান্য দিন মেয়েটা খুব হাসি খুশি থাকলো কিন্তু ঐ দিন কেমন যেন একটু মন মরা ছিল ! আমাকে একটু অবাক করে দিয়েই মেয়েটা সেদিন চলে গেল ।ঐ দিন রাতেই আমি অনালইনে ঢুকেই একটা ধাক্কার মত খেলাম । দেখি নীলি কদিন আগে যার স্ক্রিন শট প্রকাশ করেছিল তাকে নিয়ে একটা স্টাটাস দিয়েছে । যার মূল কথা হল সে দিন যা বলেছে সেটা ছিল তাদের দুজনের মিলে সাজানো নাটক ! দেখলাম সেই সেলিব্রেটিও এটা সমর্থন করলো । তারা আসলে দেখতে চাইলো কে কে তাদের সাথে আছে এবং কার কি প্রতিক্রিয়া ! কিছু কিছু মানুষের আসল রূপ বের করার জন্যই নাকি এই কাজ !  খাইছে । এই মেয়ে বলে কি !আমি বড় ভাইকে সাথে সাথে জানাতে যাবো ঠিক তখনই বড় ভাই আমাকে নিয়ে একটা স্টাটাস দিল ! তাকিয়ে দেখি নীলির সাথে আমি ইনবক্সে যে সব কথা বলেছি সেই সব নিয়ে ! একটু ঘুরি পেঁচিয়ে লেখা তাই লেখা গুলোর মিনিং অন্য রকম ঠেকছে ! আমার অনলাইনে একটা ক্লিন ইমেজ আছে । সেটা বলতে গেলে সাথে সাথে ধ্বংশ হয়ে গেল । আমার সব কিছু বুঝতে খুব বেশি কষ্ট হল না । আগেই বলেছি এরকম কোন ঘটনা ঘটলেই দিন পক্ষ হয়, দেখলাম এবার আমার বিপক্ষে স্টাটাসের পর স্টাটাস আসতে লাগলো ! আমি বুঝে গেলাম আমার আর এখানে টেকা সম্ভব না । কিছু ব্যাখ্যা করতে ইচ্ছে হল না । একবার মনে হল নীলিকে খুব করে গালি দেই তারপরেই মনে হল নীলি ঠিক তাই করেছে যেমন টা আমি তার সাথে করেছি ! এর পেছনেও সম্ভবত সেই বড় ভাই আছে । আইডি বন্ধ করে দিলাম । একবার ভেবেছিলা নতুন আইডি খুলে আবারও ফিরে আসবো কিন্তু তারপর মনে হল কি দরকার ! অনলাইন জগৎ ছেড়ে চলে গেলাম !#####তারপর বেশ কয়েক বছর কেটে গেছে । আমারও পড়ালেখা শেষ হয়েছে । চাকরিতে ঢুকেছি ! সময় ভালই কাটছিল ঠিক এমন সময় আবার নীলির সাথে দেখা হয়ে গেল ! আমার অফিস সাথে আরও কয়েকটা অডিস মিলে একটা ট্রেনিং সেশন চালাচ্ছিলো । সমাজ সেবা টাইপ ! বেসরকারী প্রতিস্থান গুলো নিজেদের ইমেজ তৈরি তে নানা ধরনের কাজ করে থাকে সেরকম !সেখানে নীলি এসে হাজির ! অন্য একটা অফিসের প্রতিনীধি হয়ে ! ওকে দেখে একটু চমকে উঠলাম ! নীলিও তাই উঠলো তবে সামলে নিলাম আমরা দুজনেই । আমি গেলাম না ওর দিকে । একটু এড়িয়েই চললাম পুরো ট্রেনিং ! কাজ শেষে দেখলাম ও নিজেই এগিয়ে এল ! -কেমন আছো ?-ভাল !-তুমি এখানে আসো জানতাম না ! -আমিও না ! তারপর আরও অনেক কথা । কথায় কথায় জানতে পারলাম ও নিজেও অনলাইন ছেড়ে দিয়েছে । আমাকে ঠিক যেভাবে অনালইনে ফাঁসানো হয়েছিল ঠিক ওকেও নাকি কদিন পরে আবারও ফাঁদে ফেলা হয় ! ও আর টিকতে না পেরে বেরিয়ে এসেছে । আসার সময় নীলি হঠাৎ করেই আমার ফোন নাম্বার টা চাইলো ! কেন জানি দিয়েও দিলাম ! মেয়েটার উপরে রাগ রেখে লাভ কি ! সেদিনের মেয়েটার সেই হাসিটা এখনও চোখে লেগে আছে । কি সেই মায়াময় হাসি !
                    
