বিবর্ণ ভবিষ্যৎ




 
                        এই তো মনে হয় সেদিন চোখ কান লেপের নিচে গুজে তোমায় বলেছিলাম ভালবাসি !তুমিও হয়তো শুনেছিলে তোমার নীল রংয়ের কম্বলে মুখ লুকিয়ে !হয়তো খানিকটা লজ্জা অথবা কেউ চলে আসার  ভয়ে ! কথা যেন বের হচ্ছিল না ! আবার যখন বললাম ভাসবাসিবললে পাগল একটা !এমন  পাগলামী কেন কর ! কেন বল এতোবার, ভালবাসি ! কেন ভালবাসো এতো ?আমি যে কিছুই দিতে পারবো না তোমায় ! এমন কি প্রান ভরা ভালবাসা টুকুও না ! আমি হেসে বললাম আমায় দিতে হবে না কিছু !শুধু বলতে দিও ভালবাসি !তুমি বললে তাই হয় ? কেবলই কি নিয়ে যাবো শুধু স্বার্থপরের মত তোমার ভালবাসা যত !আমি বললাম তবে কেবল একটাই না হয় ভালবাসি বল !আমার হাতটা একটা বার ধরে হেটো ঐ ইট বিছানো পথে ! যেখানে রইবে পড়ে হাজারো পলাশ ফুল ! আর একটা বার বস আমার সাথে ঐ দেবদারুর তলে ! তাকিয়ে থাকতে দিও কিছুক্ষন তোমার পানে !তুমি বললে এটাও যে দিতে পারবো না আমি !বলি, তাহলে না হয় মিথ্যে করেই বল একটা বার !সেই জাদুকরি তিনটা শব্দ ! তুমি আবারও না বল ! বল সামনে বিবর্ণ ভবিষ্যৎ সব কষ্টের রঙহীন ফুল গুলো ছেয়ে যাবো আমাদের !তুমি ঠিকই বলেছিলে ! সামনে বিবর্ণ ভবিষ্যৎ ! আমি সেই রঙহীন ফুলের জন্য প্রস্তুত ছিলাম ! প্রস্তুত ছিলাম সামনের দিন গুলো ! কিন্তু বসন্ত বড় জলদি যেন শেষ হয়ে গেল ! রঙিন ফুল গুলো যেন বড় জলদি বিবর্ণ হয়ে গেল ! তবুও কোন অভিযোগ নাই ! কষ্ট তো হবেই !আর তোমার উপর রাগ ?এক বিন্দুও না ! কিভাবে রাগ করি বল ?তোমার জন্যই যেন বুকের বাম দিকটা আবার কাঁপতে শুরু করেছিল !এখনও কাঁপছে !তবুও যেন বিবর্ণ ভবিষ্যৎ টা বড় জলদি চলে এল !বড় জলদি !!
                    
