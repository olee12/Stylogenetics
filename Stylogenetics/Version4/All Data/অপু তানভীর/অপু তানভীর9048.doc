একটি কল্পনাঃ আগষ্ট ২০১৫____





                        রাত ১১.৫৫ মিনিট, ১৪ আগষ্ট ২০১৫ । 
 সাবেক প্রধানমন্ত্রী বেগম খালেদা জিয়ার গুলশানের বাড়ি । চারিদিকে আলোক শজ্জা ! আর কিছু কিছুক্ষন পরেই ১৫ই আগষ্ট । প্রতিবারের মত এবারও ১২ টা ১ মিনিটে কেক কেটে দিন টি উজ্জাপন করার পরিকল্পনা গ্রনন করা হয়েছে । সকল প্রস্তুতি সম্পন্ন । দলের সকল সিনিয়র নেতা কর্মী বাসা এসে হাজির । খুব বড় একটি কেক টেবিলের সামনে রাখা আছে । ঠিক তার বিপরীত দিকে একটা ছোট মঞ্চ তৈরি । কেক কাটার পরে বেগম খালেদা জিয়া নেতা কর্মীদের উদ্দেশ্য কিছু কথা বলবেন ! কয়েকটি টিভি চ্যনালের কর্মীরা এসেছে । তারা লাইভ খবর সম্প্রচার করবেন । সকল প্রস্তুতি সম্পন্ন ! 
 দেওয়ালে সাজানো বড় ঘড়িতে ঢং করে ঘন্টা বেজে উঠলো ! রাত ১২ টা বেজে গেছে । সবাই অপেক্ষা করছে বেগম খালেদা জিয়ার কেক কাটার জন্য । সিড়ি বেয়ে বেগম খালেদা জিয়া নিচে নেমে এলেন । সবার দৃষ্টি তার দিকে দিকে । তিনি আস্তে আস্তে সিড়ি দিয়ে নেমে আসছেন ! ক্যামেরার ক্লিকের আওয়াজ আসছে একটু পরপর । হঠাৎ করে কিছু একটা হল ! বেগম খালেদা জিয়া কেকের দিকে না গিয়ে মঞ্চের দিকে এগিয়ে গেলেন ! 
সবার অবাক হল । তিনি মাইক হাতে নিলেন । চারিদিকে পিন-পতন নিরবতা ! কারো মুখে কোন কথা নেই । কেউ কিছু বুঝতে পারছে না ।
বেগম খালেদা জিয়া বললেন
-১৯৭৫ সালের এই দিনে আমাদের একজন মহান নেতাকে সপরিবারে হত্যা করা হয়েছিল । আজকে আমাদের দেশের জন্য শোকের দিন । আজকে আমি কেক কাটবো না ।
 বিদ্যুতের মত এই খবর সারা দেশে ছড়িয়ে পড়লো । বঙ্গবন্ধু শেখ মুজিব কে শ্রদ্ধা জানিয়ে বেগম খালেদা জিয়া কেক কাটেন নি । 
 ব্রেকিং নিউজ দেখাতে লাগলো টিভিতে । 
ফেসবুক ব্লগ সব জায়গায় প্রতিক্রিয়ার বন্যা বয়ে গেল । মাত্র ছোট্ট একটা পদক্ষেপ সারা বাংলাদেশের মানুষের কাছে বেগম খালেদা জিয়াকে অন্য এক আসনে নিয়ে গেল মুহুর্তেই । 
 খবর পৌছাতে দেরি করলো না প্রধানমন্ত্রীর কাছেও । তারপর .....
 থাক....... বেশি কল্পনা করা ভাল না !
                            
                    সর্বশেষ এডিট : ১৫ ই আগস্ট, ২০১৪  রাত ১০:০৫                

