৭০০তম পোস্টঃ নাইটিংগেল !!



সংখ্যা একটু বিশেষ ! ৭০০ !!একটা দুইটা নয় ! পুরো ৭০০ খানা পোস্ট দিতে যাচ্ছি প্রিয় এই সামহোয়্যারইন ব্লগে । যদিও অনেকের কাছে যার বেশির ভাগই হচ্ছে অকাজের পোস্ট ! হোক ! যে যা মনে করে করুক ! তবুও সেগুলো আমার নিজের দেওয়া পোস্ট ! যাই হোক ! এই বিশেষ পোস্ট আমার বিশেষ পছন্দের একটা গান নিয়ে ! কেবল একটা গান ! কদিন আগে ইউটিউব ঘাটতে গিয়ে ভিডিওটার সন্ধান পাই । অনেকে এটা কে গান বলে অনেকে কেবল বলে পিয়ানোর সুর অথবা কেবলই লিরিক্স বিহীন মিউজিক ! আমি আসলে এইটা না শুনলে হয়তো কোন দিন বুঝতেই পারতাম না কথা বিহীন গানের ভিতরেও এতো মাদকতা থাকতে পারে ! গানটার নাম "নাইটিংগেল" । ফ্লোরেন্স নাইটিংগেল না, ইয়ানীর নাইটিংগেল ! ইয়ানীর নাম কি আপনারা শুনেছেন । অবশ্য শোনার কথা ! ইয়ানীর সম্পূর্ণ নাম "ইয়ানীস ক্রিসোমালিস, জন্ম নভেম্বর ১৪, ১৯৫৪ । তিনি একজন গ্রিক কিবোর্ডবাদক এবং সুরকার। তিনি গ্রীসের ক্যালামাটায় জন্মগ্রহণ করেন।সুরের প্রতি ভালবাসা থেকেই এই পরিবারটির অবসরের বেশিরভাগ সময় কাটত সুরকে ঘিরে। ৮ বছর বয়স থেকে ইয়ানি পিয়ানো বাজাতে শুরু করেন। কিন্তু বাধাধরা কাঠামোগত শিক্ষা নিতে তার অনাগ্রহ প্রকাশ পায় ভালভাবেই। সুরে তার স্বাধীনতাই তাকে রক্ষা করেছিল কাঠামোগত শিক্ষার কারখানা হতে। প্রথম জীবনে ভাল সাতারু ছিলেন। ১৪ বছর বয়সে গ্রীসে একটি ৫০ মিটার ফ্রি-স্টাইল সাতার প্রতিযোগিতায় একবার জাতীয় রেকর্ড গড়েছিলেন। হাই স্কুল সম্পন্ন করে ১৯৭২ সালে তিনি আমেরিকায় আসেন এবং ইউনিভার্সিটি অফ মিনেসোটা থেকে সাইকোলজিতে গ্রাজুয়েশন পড়া শুরু করেন। এ ইউনিভার্সিটির ছাত্র থাকাকালীন স্থানীয় রক এন্ড রোল ব্যান্ডগুলোতে অংশ নিতে থাকেন।এসময় তিনি পিয়ানো ও ইলেক্ট্রনিক কীবোর্ডে রপ্ত হয়ে ওঠেন এবং নিজ ধারার উন্নতি করতে থাকেন। (উইকিপিডিয়া)যাই হোক এই পোস্ট টা মুলত তারই সৃষ্টি একটি গান নিয়ে । গানটির নাম আগেই বলেছি নাইটিংগেল ! ইউটিউবের হাজার ভিডিওর ভিতর কিছু একটা খুজতে গিয়ে মাউসের চাপে গান টা চালু হয়ে যায় । এর পর থেকেই গান টা গেবল শুনেছি আর শুনেছিই ! বিশেষ করে গানের মাঝ খানে যখন Samvel Yervinyan এর বেহালা শুরু হয় তখন প্রতিটা টান যেন সরাসরি বুকের ভেতর গিয়ে লাগে । ! নাইটিংগেল গানটি ইয়ানীর ট্রিবিউট এলবালের একটা গান । ট্টিবিউট এলবাম টা মূলত তৈটি হয়েছিল ভারতের তাজমহল এবং চীনের ফরবিডেন সিটি (Chinese imperial palace) এবং ইন্ডিয়া এবং চীনের মানুষজনকে সম্মান প্রদর্শনের জন্যই ! ইয়ানীর মুখ থেকেই শুনা যায় গানটা প্রথমবারের মত বাজানো হয় চীনের ফরবিডেন সিটিতে । তারপর আরও অনেক বার অনেক ভাবে বাজানো হয়েছে । আসুন আস্তে আস্তে সেই সব গুলো শুনি ! প্রথম বারের মত আমি শুনেছিলাম এটাই ! কিন্তু সম্ভবত যে গান টা প্রথম বার প্লে হয়েছিল সেটা এটা ! এখানে কোন গলার ভয়েজ নেই । আছে বাশির সুর ! Lauren Jelencovich এর কন্ঠ এখানে অনুপস্থিত !  এটাও চায়নাতে অনুষ্ঠিত হয়েছিল ।  লাইভে যদি শুনতে ভাল না লাগে তাহলে রেকডিংটা শুনতে পারেন  ৫০% স্পীডে পিয়ানো দিয়ে নাইটিংগেল শুনলে কেমন হয় দেখা যাক । কেবল পিয়ানোর দিয়ে বাজানো, অন্য কোন যন্ত্র নেই! ৫০% জায়গায় ১০০% দিয়ে বাজানো যাক !  লন্ডনের রয়েল এলবার্ট হলে নাইটিংগেল !  এই ভিডিওটা চমৎকার ইয়ানীর ছাড়া অন্যরা নাইটিংগেল বাজানোর চেষ্টা করেছে  কেবল একটা গান নিয়ে পুরো একটা পোস্ট দেওয়াটা কেমন বেমান মনে হয় কিন্তু বিশেষ কিছুর আবেদন সব সময় বিশেষ জায়গায় থাকবে । তেমনি এই গানটার আবেদন থাকবে অজীবন ! কবরে যাওয়া আগে অবশ্যই এই নাইটিংগেল সরাসরি একবার শোনার ইচ্ছা আছে ! সবাই ভাল থাকবেন ! আর দোয়া করবেন আরও বেশি বেশি পোস্ট দিয়ে যেন আপনাদের সবাইকে আরও বেশি বেশি বিরক্ত করতে পারি !  
                    
