অনুবাদ রম্য গল্পঃ সম্পর্কের প্যাঁচ





                        ডা. এডওয়ার্ড স্টুয়ার্ট ডারবান মানষিক হাসপাতালের নতুন ডিন হয়ে এসেছেন । তিনি ঠিক করলেন চাকরিতে জয়েন করার প্রথম দিনেই তিনি পুরো হাসপাতালটা ঘুরে দেখবেন । কোথায় কি আছে সেসব নিজের চোখে দেখে নিবেন, তারপর তার কাজ শুরু করবেন । যেমন ভাবা তেমন কাজ ! তিনি পরিদর্শন শুরু করলেন । সব কিছু দেখার পরে গেলেন রোগীদের দেখতে । বিভিন্ন রকমের রোগীকে দেখতে পেলেন । ঘুরতে ঘুরতে একটা রোগীর সামনে এসে খানিকটা থমকে গেলেন । প্রত্যেক রোগীর মাঝেই কিছু না কিছু মানষিক অসুস্থতার লক্ষ্যন তিনি দেখতে পেয়েছেন তার অভিজ্ঞ চোখ দিয়ে । কিন্তু যে বেড টির সামনে এসে দাড়ালেন সেটার রোগীকে তার একদম সুস্থ স্বাভাবিক মনে হল । অন্যান্য রোগীর মত নন বরং সে একটা বই পড়ছে মনযোগ দিয়ে !ডা. এডওয়ার্ড তার কাছে এগিয়ে গেলেন কৌতুহল বসত ! -আপনি কেমন আছেন ?রোগী মুখ তুলে চাইলো । তারপর খুব স্বাভাবিক কন্ঠে বলল-জি ভাল আছি !তারপর আরও কিছুটা সময় তিনি কথা বললেন । জানতে পারলেন তার নাম জোসেফ এমিল ! তিনি এখানে মাস খানেক ধরে আছেন । কথা বার্তার এক পর্যায়ে ডা. এডওয়ার্ড বললেন -আপনার কথা বার্তা তো একদম পরিস্কার ! এবং আমার মনে হচ্ছে আপনার কোন সমস্যা নেই । তবুও আপনি এখানে কেন আছেন ?এই কথা শুনে রোগী এক করুণ হাসি দিল । তারপর বলল-আমার গল্প শুনলে আপনার এই কথা মনে হবে না ! -তাই বুঝি ! তা শোনান দেখি ! -আচ্ছা বসুন । তবে আপনার মাথা যদি ঘুরে যায় তাহলে সেটার দায়িত্ব কিন্তু আমি নিতে পারবো না ।-আচ্ছা শুরু করুন । আপনার কোন ভয় নেই !কিছু সময় চুপ করে থেকে জিসেফ এমিল তার গল্প শুরু করলো !আমার প্রথম স্ত্রীর মৃত্যুর পর আমি বেশ কিছুদিন একাই ছিলাম । তারপর একদিন মনে হল আর কত এবার একটা বিয়ে করা দরকার । আমি যেহেতু বিপত্নিক তাই একজন বিধবাকে খুজছিলাম । পেয়েও গেলাম । তার একজন পূর্ন বয়স্ক মেয়েও ছিল । যাই হোক তাকে সহই আমি বিয়ে করে ফেললাম । কিছুদিন বেশ ভালই যাচ্ছিলো । কিন্তু তারপরেই ঝামেলা শুরু হল । আমার বাবা আমাদের বাসায় বেড়াতে এল ! এবং আমার স্ত্রীর ঐ আগের ঘরের মেয়েকে তার খুব পছন্দ হয়ে গেল । এতোই পছন্দ যে আমার বাবা তাকে বিয়ে করে ফেলল ! তাহলে কি দাড়ালো ?যে মেয়েটি, যে কি না আমার মেয়ে ছিল সে হয়ে গেল আমার নতুন মা ! একই সাথে আমি আমার মেয়ের সৎ ছেলে হয়ে গেলাম যেহেতু সে আমার বাবার স্ত্রী !ডা. এডওয়ার্ড বললেন-বেশ জটিল অবস্থা দেখছি !রোগী বলল-কিছু তো শুরুই হয় নি । এবার বলি আসল ঘটনা ! তার পরেও সব কিছু ঠিকই চলছিলো কিছুটা সময় কিন্তু ঝামেলা বাধলো যখন আমার এবং আমার স্ত্রীর কোল জুড়ে এক ছেলে সন্তান এল ! এবার একটু হিসাব করে দেখুন আমার ছেলে ঐ কন্যার ভাইও হল কারন আমার ছেলের মা এবং আমার স্ত্রীর আগের পক্ষের মেয়ে একই মেয়ের সন্তান ! কিন্তু আমার সেই মেয়ে যেহেতু আমার বাবার স্ত্রী তাই তার ভাই মানে আমার মায়ের ভাই, হিসাব আমার মামা হয় ! তাহলে কি দাড়ালো ? আমার নিজের ছেলে আমার মামা হয়ে গেল ! আর মামা মা হল আমার নানী ! কিন্তু এই নানীর সাথে আমার আবার কি সম্পর্ক বলুন তো ? সে আবার আমারই নিজেরই স্ত্রী ! আমার নিজের স্ত্রীই আমার নানী যেহেতু যে আমার মামা মা ! ডা. এডওয়ার্ড বললেন -এতো দেখছি ভয়াবহ অবস্থা !-আরও আছে । কাহিনী এখানেই শেষ না । -আরও আছে ?-এরও কিছু দিন পরে আবার বাবা এবং তার নতুন স্ত্রী যে কিনা আমার মেয়ে ছিল, তাদের এক ছেলে সন্তান হল ! এবার বলুন দেখি সে আমার কি হল ?ডা. এডওয়ার্ড বুঝতে পারছিলেন তার মাথা গরম হয়ে যাচ্ছে ! রোগী বলল-পারছেন না তো ? আমি বলছি ! সে যেহেতু আমার বাবার সন্তান হিসাব মত সে আমার ভাই হল । কিন্তু ভুলে গেলে চলবে না সে কিন্তু আমার মেয়েরও সন্তান । সেই হিসাব মত সে আমার নাতনিও হল ! আমি নিজেই আবার এখানে নিজের নানা হয়ে গেলাম । আমার বাবা যে কি না আমার মেয়ের স্বামী সে আমার জামাই হল হিসাব মত । এবার বলেন দেখি আমার ছেলে এবং আমার বাবার ছেলের ভেতরে কি কি সম্পর্ক হল ? কিংবা আমার ছেলের সাথে ......।ডা. এডওয়ার্ড উঠে পড়তে পড়তে বললাম -আমি বুঝতে পারছি, আর বলতে হবে না । আপনি এখনও শান্ত আছেন কিভাবে সেটাই তো বুঝতে পারছি না । -সব সময় ঠিকই থাকি কিন্তু যখনই সম্পর্কের গুলো মেলাতে যাই তখনই ঝামেলা বেঁধে যায় !ডা. এডওয়ার্ড নিজের রুমের দিকে হাটা দিলেন । তার মাথাটা ঝিমঝিম শুরু করতে শুরু করেছে ! কে কার কি হয় সেটা বের করতে গিয়ে সব গিট পাকিয়ে যাচ্ছে ! মাথায় পানি দিয়ে সব শান্ত করতে হবে আগে !(একটি বিদেশী গল্পের বাংলা সংস্করন । হুবাহু একই রকম না অবশ্য । অনেক দিন আগে অলাইনে পড়েছিলাম । লেখকের নামও মনে নেই) 

                    সর্বশেষ এডিট : ১০ ই জানুয়ারি, ২০১৭  দুপুর ১:২৭                

