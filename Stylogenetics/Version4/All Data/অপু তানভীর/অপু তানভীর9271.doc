বাড়িওয়ালার কাছে ছাদের চাবি চাহিয়া ব্যাচেলরের পত্র !





                        বরাবর,
মাননীয় বাড়িয়ালা,
৭১/২, শকন্তি ভিলা,
কাদেরাবাগ হাউজিং, কাটাসুর, মোহাম্মাদপুর,
ঢাকা-১২০৫
 বিষয়ঃ ছাদের চাবি চাহিয়া আবেদন পত্র !  জনাব,
          বিনীত নিবেদন এই যে, আমি আপনার সুপ্রতিষ্ঠিত ছয় তলা বিল্ডিংয়ের ছয় নম্বর তলার বাঁ পাশের ফ্ল্যাটের একজন নিয়মিত বাসিন্দা । আমি গত তিন মাস যাবৎ আপনার বাড়িতে নিয়মিত ভাবে বাসা ভাড়া যথা সময়ে প্রদান করছি ! সাথে সাথেই আমি নিয়ম অনুযারী এবং পরিমিত ভাবে আপনার ফ্ল্যাটের পানি বিদ্যুৎ এবং গ্যাস ব্যবহার করি ! প্রতিদিন রাত দশটার আগেই বাসায় পৌছায় এবং কোন প্রকার ঝামেলা পূর্ণ বন্ধু বান্ধব এবং অতিথি আপনার বাড়িয়ে আনি না ! তারপর বহুদিন ধরে আপনার বাড়ির পাশের ডোবা দিয়ে যে মারাত্মক গন্ধ আছে সেই দুর্গন্ধও আমি হাসি মুখে সহ্য করে নিয়েছি ! এদিক দিয়ে বলতে পারেন আমি আপনার বাড়ির একজন আদর্শ ভাড়াটিয়া ! যাই হোক, আসল কথা হল গত কয়েক দিন ধরে আমি লক্ষ্য করতেছি আপনি আপনার বাড়ির ছাদের দরজায় তালা মেরে রাখেন ! এতে করে আমি আমার ছাদ ভ্রমন থেকে প্রায়ই বঞ্চিত হচ্ছি ! মুল ব্যাপার হল কয়েক দিন ধরেই পাশের বাড়ির বাড়িওয়ালার মেয়ে কুলসুম বেগমের সাথে আমার একটা প্রনয়ের ব্যাপার ঘটেছে এবং আমাদের নিয়মিত দেখা হওয়ার স্থান হল আপনার বাড়ির ছাদ ! এখন ছাদের দরজায় তালা মারা থাকায় আমি এবং কুলসুম বেগম সময় মত দেখা করতে পারছি না ! আমাদের ভালবাসায় এক বিরাট দেওয়াল হয়ে দাড়িয়েছে ঐ দরজার তালা ! 
        সুতরাং আপনার কাছে আকুল আবেদন এই যে, নিজের জামাই তো আর বানাইলেন না অন্তত বাসের বাড়ির বাড়িওয়ালার জামাই হওয়ার সুযোগ আমাকে দেন ! এবং অতি সত্বর ছাদের তালা খোলার ব্যবস্থা করেন ! নয়তো জেনে রাখবেন চৌধুরী সাহেব কোন তালাই ভালবাসা কে আটকিয়ে রাখতে পারবে না ! 
 নিবেদক, 
আপনার অতি বাধ্যগত ব্যাচেলর ভাড়াটিয়া 
অপু তানভীর 
  (আইডিয়া: চেয়ারম্যান০০৭) 
  ফেবু লিংক

                    সর্বশেষ এডিট : ২৯ শে মার্চ, ২০১৩  রাত ৩:২২                

