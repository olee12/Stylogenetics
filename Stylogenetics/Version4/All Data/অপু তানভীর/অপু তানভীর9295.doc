ভালবাসার শুরু (ব্লগার কালা মনের ধলা মানুষের গল্প)




 
                        অনুভব করলাম আমি খানিকটা নার্ভাস !
নার্ভাস ?
কেন ?
যদিও জানি এই কেনোর উত্তর পাবো না তবুও নিজের কাছেই আবার প্রশ্নটা করলাম ! নিজেকে খানিকটা বোঝানর চেষ্টা করলাম যে এটা খুবই স্বাভাবিক ঘটনা এখন ! নার্ভাস হওয়ার কিছু নাই !
আসলেই কিছু নাই !
রুমি সাহেব নিশ্চই বাঘও না ভাল্লুক না ! রক্তে মাংশে মানুষ ! তার সাথে দেখা করার কথা ! এখনে নার্ভাস হওয়ার কি আছে ?
কিছু নেই ?
আছে ?
অবশ্যই আছে !
 আমার মুখের দিকে তাকিয়ে শাহরিয়ার ভাই নিশ্চই কিছু একটা বুঝতে পারলেন ! খানিকটা হেসে বললেন
-তোমাকে এমন কেন লাগছে ? নার্ভাস ?
আমি ফ্যাঁকাসে হেসে বললাম
-নাহ ! নার্ভাস না ! আসলে এটো মানুষ জন তো ! কেমন যেন লাগছে !
আসলেই চারিপাশে অনেক মানুষ জন ! শুক্রবারের এই সময়টাতে এই  খানে অনেক মানুষ থাকে ! আগে মাঝে মধ্যে আসা হত কিন্তু চাকরী পাওয়ার পরে এই প্রথম ! অনেক দিন আসা হয় না !
 আগে যখন আসতাম এখানে চারিপাশে  মানুষ গুলো কে দেখতাম । বন্ধুদের সাথে গল্প করতে করতে বা কোমল পানীয় তে চুমুক দিতে দিতে চোখ চলে যেন দুরে বসে থাকা কোন জোড়ার দিকে । তাকিয়ে দেখতাম দুজন কেমন লজ্জা মিশ্রিত হাসি নিয়ে একে অপরের সাথে কথা বলছে । কেউ বা তার সঙ্গীটির সাথে গাল ফুলিয়ে রয়েছে । আর পাশের মানুষ টি তার রাগ ভাঙ্গানোর চেষ্ট করছে ।
তখন মাঝে মাঝেই মনে হত আমার জীবনেও কি এমন সময় আসবে ?
এমন ভাবে কারো সাথে লজ্জা মিশ্রিত হাসি নিয়ে কথা বলা ! অথবা আমি অভিমান করে গাল ফুলিয়ে থাকবো, সে আমার রাগ ভাঙ্গানোর চেষ্টা করবে । তারপর এক সময় আমি নিজেই হেসে উঠবো !
 আর আজকে সত্যি সত্যি আমি এখানে হাজির ! একজন মানুষ আমার সাথে দেখা করতে আসছে । একজন মানুষ !
আমার বুকের ভেতর আবার কেন জানি টিপটিপ করতে লাগলো !
ছেলেটাকে খুব একটা চিনি বলবো না ! শাহরিয়ার ভাইয়ের ফ্রেন্ড ! ফেসবুকে ছবি দেখেছি !
 -ঐ তো চলে এসেছে !
আমার চিন্তায় ছেদ পড়লো !
চলে এসেছে ? চলে এসেছে !!!
শাহরিয়ার ভাইয়ের দৃষ্টি অনুসরন করে আমি তাকালাম !
ঐ তো আসছে এদিকে ।
ও মাই গড !
আমার বুকের ভেতরকার ধরফড়ানিটা আবার বেড়ে গেল !
কি হচ্ছে ? কেন হচ্ছে ?
এমন তো কখনও হয় না ! তাহলে আজ কেন হচ্ছে ? একজন মানুষের সাথে কথা বলতে হবে তাই বলে এমন ভাবে নার্ভাস হতে হবে ? হোক না যে তোমাকে বিয়ে করতে আসছে !
বিয়ে ??
হাহা ! বিয়ের বাড়ি কোথায় ? কেবল একটু দেখা করতে এসেছি !
 আমি শাফিউল আলম খান কে এগিয়ে আসতে দেখতে লাগলাম !
হুম ! এটাই তো নাম তার ! ফেসবুকে কেবল দেখেছি ! আর আজকে দেখছি সরাসরি !
 অফিসের ফাঁকে কলিরা মিলে যখন আড্ডা হত তখনই শাহরিয়ার ভাই জেনে ছিল আমি এখনও সিঙ্গেল ! আসলে নিজের লক্ষ্যের দিকে এতোটাই ঝুকে ছিলাম যে অন্য কিছু ভাবতে পারি নি কোনদিন ! আজকে যখন মোটামুটি নিজের লক্ষ্যের কাছাকাছি চলে এসেছি এখন অন্য কিছু নিয়ে ভাবতে সময় পেলাম !
পরের দিনই শাররিয়ার ভাই আমাকে তার ডেস্কে ডেকে ছেলেটার ছবি দেখালো ! তারপর বলল
-কেমন ?
আমি প্রথমে কিছু বুঝতে পারি নি ! না বুঝেই বললাম
-কেমন মানে ? কিসের কি ?
-না বলতে ছেলেটা দেখতে কেমন ?
আমি প্রথমে খুব ভাল করে দেখি নি আবার দেখলাম !
কালো একটা গেঞ্জি পড়ে আছে । চোখে সাদা ফ্রেমের চশমা । চুলগুলো খানিকটা কোকড়ানো আর গোলগাল চেহারা ! ভালই তো !
আমি কিছু না ভেবেই বললাম
-ভালই তো ! কেন ?
-রুমির বাসা থেকে পাত্রী খুজছে ওর জন্য ! আমি তোমার নাম সাজেষ্ট করেছি আন্টির কাছে !
-সেকি !! কেন ?
-কেন মানে ? বিয়ে শাদী করবা নাকি ?
-শাহরিয়ার ভাই ! আমার কাছে একবার জিজ্ঞেস করবেন না ?
তখন খানিকটা মেজাজ খারাপ হয়ে গেছিল কিন্তু মুখ ফুটে কিছু বলতে পার নি !
-হুম ! জিজ্ঞেস করা দরকার ছিল কিন্তু
-কিন্তু ?
-আসলে রুমি আর তোমার জীবন টা মোটামুটি এক রকম ! তুমি যেমন জীবনে সাথে যুদ্ধ করে এগিয়ে এসেছো সেও ঠিক একই ভাবে জীবনে প্রতিষ্টিত হয়েছে ! নিজের যোগ্যতায় ! স্ট্রাগোল করে । তাই ভেবেছিলাম তোমাদের আন্ডারস্ট্যান্ডিং টা ভাল হবে ! একবার দেখা করতে পারো রুমির সাথে ! দেখা করলেই নিশ্চই বিয়ে হয়ে যাবে না !
আমি কিছু বলতে গিয়েও থেমে গেলাম ! কেন বলতে পারলাম না জানি না !
শাহরিয়ার ভাই বলল
-রুমি যখন ইন্টারে পড়ে তখনই তার বাবা খুব অসুস্থ হয়ে পড়ে ! তারপর থেকেই ও নিজে টিউশনী করে এগিয়ে এসেছে সম্পুর্ন নিজের যোগ্যতায় ! ওদের এমন কেউ ছিলও না ওর এগিয়ে আসবে ! ঠিক তোমার মত !
-আচ্ছা ভাইয়া ! আমাকে একটু ভাবতে সময় দিন !
 কেন হঠাৎ এমন একটা কথা বলেছিলা জানি না ! তবে কেবল একটা কথা মনে হয়েছে ছেলেটা আমার মত ! নিজে কষ্ট করে এগিয়ে এসেছে । যখন ইডেনে পড়তাম তখন আমার ক্লাস মেটদের চিন্তা ধারা সাথে নিজের একটা সুক্ষ অমিল আমি সব সময়ই টের পেতাম । এখনও পাই ! সব সময় নিজেকে তাদের কাছ থেকে খানিকটা আলাদা মনে হয়েছে । আলাদা মনে হয়েছে বলেই আজকে হয় তো আমি এখান পৌছাতে পেরেছি !
ছেলেটার সাথে কি আমার চিন্তা ধারা মিল পাওয়া যাবে ?
 আমি রুমি সাহেবের দিকে তাকিয়েই রইলাম কিছুক্ষন ! ছবির থেকে এখন আরো বেশি সুন্দর লাগছে । ছবিতে তো সাদা ফ্রেমের একটা চশমা পড়ে ছিল এখন দেখি কালো সালগ্লাস পরে আসছে !
এহ ! ভাব নিতে আইছে !
শফিউল আলম খান আমাদের টেবিলের দিকে এগিয়ে এল ! তারপর শাহরিয়ার ভাইয়ের দিকে হাত বাড়িয়ে দিল !
-একটু দেরি হয়ে গেল নাকি ?
-না না ! ঠিক আছে ! তুই তো সব সময়ই লেট লতিফ !
রুমি সাহেব এখনও শাহরিয়ার ভাইয়ের সাথেই কথা বলছে । আমি যে  একজন বসে আছি এটা যেন উনি দেখছেনই না ! নাকি লজ্জাই আমার দিকে তাকাতে পারছেন না !
অবশ্য চোখে কালো সানগ্লাস রয়েছে । আড়চোখে তাকাচ্ছে কি না কে জানে ?
শাহরিয়ার ভাই বলল
-রুমি ! তোকে যার কথা বলেছিলাম ! এই হচ্ছে সেই মেয়ে !
হুম ! এইবার রুমি সাহেব তাকালেন আমার দিকে ! চোখের সান গ্লাসটা খুলে আমার দিকে তাকালেন !
এই প্রথম ছেলেটার চোখ দেখতে পেলাম !
চোখাচোখি হতেই আমার বুকের মাঝে আবার সেই টিপটিপ ভাবটা ফিরে এল ! কেমন একটা গভীর চোখে ছেলেটা আমার দিকে তাকিয়ে আছে !
একটু হেসে আমার দিকে হাত বাড়িয়ে দিল ! আমি কাঁপা হাতে ছেলেটার হাত ধরলাম !
-হ্যালো !
-হ্যালো !
নিজের দৃষ্টি নত করে বসলাম ছেলেটার সোজাসুজি !
শাহরিয়ার ভাই কথা বলতে লাগলো ! আমি মাথা নিচ করে বসে আছে । শাহরিয়ার ভাই কথা বলে চলেছে ! একবার মনে হচ্ছে ছেলেটার দিকে তাকাই ! সে নিশ্চই শাহরিয়ার ভাইয়ের দিকে তাকিয়ে আছে ! কিন্তু আমি যখন আমার দৃষ্টি তুলে তাকালাম দেখি সে আমার দিকেই তাকিয়ে আছে ! একেবারে আমার চোখের দিকে !
কি দেখছে এমন করে ?
ও মাই গড !
 এই ভাবেই আমাদের দৃষ্টি বিনিময় চলল কিছুক্ষন ! আমি ছেলেটার দিকে তাকাতে পারছি না ! আবার নিজের চোখ নামাতেও পারছি না ! এদিকে শাহরিয়ার ভাই আমাদের পাশে বসে রয়েছে । কি ভাবছে কে জানে ?
-এই রুমি !
-হুম !
-তোরা বসে একটু কথা বল ! আমি এখনই আসতেছি ! একটা জরুরী ফোন এসেছে !
 শাহরিয়ার ভাই মোবাইল ফোন হাতে নিয়ে উঠে চলে গেল ! আমি কেবল অনুভব করলাম আমার বুক ধরফড়ানী আরো বেড়ে গেল ! এই মানুষ গত কয়েকদিনেও আামর কাছে একদম অচেনা ছিল ! কিন্তু আজকে এমন অনুভুতি কেন হচ্ছে ?
 আমি ভাবতে কয়েকদিন সময় নিলেও কেন জানি মনে হচ্ছি একবার দেখা করি ছেলেটার সাথে ! শাহরিয়ার ভাইয়ের কাছ থেকে আরও খানিকটা খোজ খবর নিলাম রুমি নামের ছেলেটার ! সব কিছু জানার পরে কেবলই মনে হল ঠিক যেন আমারই জীবন কাহিনী শুনতেছি ! ছেলেটার প্রতি একটা অজানা মায়া চলে এল । কোথা থেকে এল আমি জানি না কিন্তু চলে এল !
শাহরিয়ার ভাই কে বলে দিলাম দেখা করার কথা ! অবশ্য বাড়িতে এখনও কিছু জানাই নি ! আগে ছেলেটার সাথে কথা বলি তারপর ওসব নিয়ে ভাবা যাবে !
 -কি ব্যপার কোন কথা বলছেন না যে ?
আমি আবারও চমকে গেলাম !
-জি ?
-কিছু বলছেন না যে ?
-এই তো বলছি !
-কি বলছেন ? আমি তো কিছু শুনতে পারছি না ! দেখেন আমরা যাতে ঠিক মত কথা বলতে পারি এই জন্য শাহরিয়ার কে তাড়িয়ে দিলাম !
আমি খানিকটা অবাক হয়ে বললাম
-তাড়িয়ে দিলেন মানে ?
-আরে শালা কাবাব ভিতর হাড্ডি হয়ে বসে ছিল !
আমি রুমির দিকে তাকাতেই দেখলাম রুমি নিজের জিভ কামড় দিল ! তারপর একটু হেসে বলল
-সরি ! আসলে ওর সাথে তুই তোকারীর সম্পর্ক তো !! মুখ দিয়ে কখন কি বেড়িয়ে যায় !
 প্রথম প্রথম আমি একটু লজ্জাই পাচ্ছিলাম ! রুমি কথা বলে যাচ্ছিল ! নিজের কথা, নিজের পরিবারের কথা ! কিছুক্ষন পরে অবাক হয় লক্ষ করলাম আমি নিজেও ওর সাথে কথা বলছি ! আমার নিজের কথা, আমার পরিবারের কথা !  এমন ভাবে বলছি যে যেন অনেক দিনের চেনা আমরা !
কখন যে সময় পেরিয়ে গেল টের পেলাম না ! যাওয়ার সময় মন খারাপ হল । কেন জানো মনে হল আরো একটু সময় থাকলে মনে হয় ভাল হত ! আর একটু সময় কি থাকা যায় না
আচ্ছা রুমিরও কি এমনটা মনে হচ্ছে ? কে জানে ?
 রুমি আর শাহরিয়ার ভাই আমাকে রিক্সায় তুলে দিলেন ! তারা দাড়িয়েই রইলো ! কিছু দুর গিয়েছি এমন সময় আমি পেছন ফিরে চাইলাম । দেখি রুমি তখনও আমার দিকে তাকিয়ে আছে একভাবে !
আচ্ছা ও কি জানতো আমি ওর দিকে তাকাবো ?
আমার দিকে হাত নাড়লো !
আমিও হাত নাড়লাম !
 মনটা খানিকটা বিষন্ন মনে হচ্ছিল । কিন্তু সেই সাথে কেমন একটা চাপা আনন্দ ছিল মনে ভিতর ! কেন জানি আজকে অনেক দিন পরে নিজেকে পরিপূর্ন মনে হচ্ছে । এমন একজন কে হয়তো পেতে যাচ্ছি যে কি না আমার মনের মত একজন ! বুকের ধরফড়ানিটাও আস্তে আস্তে কমে এসেছে ! রুমির সাথে যতক্ষন ছিলাম ততক্ষন এটা ছিল !
 হোস্টেলের কাছে চলে এসেছি এমন সময় ফোন বেজে উঠল ! স্ক্রীনে দেখি অপরিচিত নাম্বার !
কে আবার?
-হ্যালো !
-হোস্টেলে ঢুকে পরেছেন ?
-সরি ! কে বলছেন !
কে বলছেন বললেও আমি পরক্ষনেই বুঝে ফেললাম কে ফোন করেছে ! আমার বুক ধরফড়ানিটা আবার ফিরে এল !  আমি কোন মতে  বললাম
-না এখনও ঢুকি নি । কেন ?
-একটু দাড়ান প্লিজ !
আমি কিছু বুঝতে পারলাম না ! হোস্টেলের সামনে দাড়িয়ে রইলাম বোকার মত !
 ঠিক সাত মিনিট পরে আমাকে অবাক করে দেখি শাফিউল আলম খান হাজির রিক্সা করে ! চোখে কালো চশমা নেই ! সাদা ফ্রেমের একটা চশমা ! আমি কিছুই বুঝতে পারলাম না !
রুমি সাহেব এখানে কি করে ?
আমি অবাক হয়ে বললাম
-আপনি !
রুমি কিছু না বলে এলটু হাসলো ! আমার সামনে এসে বলল
-তুমি যখন রিক্সা করে ফিরে তাকলে, আমি  ….. আমি …
-আপনি ?
রুমি কিছু বলতে গিয়েও বলল না !
কেবল আমার দিকে তাকিয়ে রইলো !
-কিছু না ! কেন জানি মনে হল তোমার সাথে আর একটু দেখা না করলে হয়তো আজকে রাতে আমার ঘুম আসবে না !
আমি কি বলবো বুঝতে পারছি না ! আসলেই আমি বুঝতে পারছি না কি বলা উচিৎ !
আমি কেবল বললাম
-আসুন ঐ যায়গাটায় বসি !
-চল রিক্সা করে আর একটু ঘুরে আসি !
-এখন ! রাত হয়ে যাচ্ছে !
-সমস্যা তো নেই ! আমি নিজে আবার পৌছে দিবো যাবো !
 হোস্টেলে নয়টার ভিতর ঢুকতে হয় । ঘড়ির দিকে তাকিয়ে দেখি সাড়ে আট টার কিছু বেশ বাজে !
থাক ! এক আধ দিন একটু নিয়ম ভাঙ্গলে কিছু হবে না ! আমি বললাম
-বেশিক্ষন না কিন্তু !
-একদমই অল্প সময় ! এই মনে কর রিক্সা ঠিক করবো ! রিক্সায় উঠবো আবার নেমে পড়বো ! এই ধর চার-পাঁচ ঘন্টা মাত্র !
-কি !! চার ঘন্টা !!!
রুমি কিছু বলল না । রুমি হেসে ফেলল ! আমি নিজেও হাসলাম !
 টুংটাং শব্দ করে রিক্সা এগিয়ে চলেছে ! একটু ঠান্ডা বাতাস হচ্ছে । মনে হয় কোথায় যেন বৃষ্টি হচ্ছে । যদি বৃষ্টি শুরু হয় !
হোক ! এমন দিন বৃষ্টিতে ভেজাটা খুব বেশি মন্দ হবে না !   
    দুঃখের বিষয় হচ্ছে একজন জীবিত বিবাহিতদের দলে চলে যাচ্ছে ! এই গল্পটা তার সুচনা মাত্র ! 
গল্পটা লিখেছিলাম ১৪ তারিখে । আমার ওয়ার্ডপ্রেসের ব্লগে   প্রকাশ করেছিলাম । উদ্দেশ্য ছিল রুমি ভাই (ব্লগার কালা মনের ধলা মানুষ  ) কে পড়ানো ! আর উনার ফিডব্যাক জানা ! কারন গল্পটা ওনাকে নিয়েই লেখা ! রুমি ভাইয়ের মন্তব্য পেয়ে মনটা অনেক ভাল হয়ে গেছে !  
রুমি ভাইয়ের সামনের জীবনের দিন গুলো যেন অনেক অনেক সুন্দর হয় এই কামনায় ! 


                    সর্বশেষ এডিট : ২২ শে আগস্ট, ২০১৩  রাত ১০:৩৪                

