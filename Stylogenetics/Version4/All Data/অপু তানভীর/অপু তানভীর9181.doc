ছোটগল্পঃ  সঙবাদিক





                        -শুনো বদরুল তোমাকে যে জন্য ডেকেছি ! সামনে তো ২৬ শে মার্চ আসছে । বিশেষ কিছু তো করা লাগবে !-জি মীজান ভাই বলেন কি করতে চান ? ঐ যে গতবছর যে কাজটা করেছিলাম সেটাই আরেকবার রিপিট করি ?-হ্যা ঐটাই কর । আরেকটু নতুন ভাবে । কেমন ! ক্যামেরা ম্যান সামি কে নিয়ে নাও । ও একটু নতুন তবে বুঝিয়ে দিলে কাজ ভাল করবে !-জি আচ্ছা ভাই ! বদরুল মীজান ভাইয়ের ক্যাবিন থেকে বের হতে হতে দম ছেড়ে বাঁচলো । প্রতিবারের মত এবারও একই কাজ করতে বলাতে রক্ষা । নতুন কিছু হলে কিভাবে সেটা করতে হত সেটা বের করতে বদরুলের জান বেরিয়ে যেত । শেষে মনমত যদি না হত তাহলে মীজান ভাই আবার খুব রাগারাগি করত । কয়েক জনের তো চাকরিও চলে গেছে মন মত কাজ না পাওয়াতে । এই চাকরি চলে গেলে আবার নতুন কোন চাকরী জুটতো কি না কে জানে ! ভাগ্যভাল এই বুদ্ধিটা আগে থেকেই বের করে রেখেছিল । পাবলিক খায়ও এই জিনিস ! প্রতিবছর ঘুরে ফিরে এই একই জিনিস দেখায় সেটা নিয়ে কিছু দিন কথা বার্তা । ফেসবুক টুইটারে হইচই ! চ্যানেলের টিআরপি উপরের দিকে । ব্যাস মীজান ভাই খুশি সবাই খুশি ! বদরুল নতুন ক্যামেরা ম্যান কে নিয়ে চলে এল ঢাকা ভার্সিটি এলাকাতে । এই এলাকাতে সব সময় লোক সমাগম থাকে । তবে সে ক্যামপাসের দিকে গেল না । ক্যাম্পাসের দিকে গেলে কাজ হবে না । বদরুল সোহরাওয়ার্দী উদ্যানের দিকে হাটা দিল । এই খানে বেশির ভাগ আসে বাইরে থেকে । অনেক সাধারন মানুষ পাওয়া যাবে । আর জায়গাটাও চেনা সবার । বদরুল ক্যামেরা ম্যান সামিকে বলল-তুমি ক্যামেরা সব সময় রেডি রাখবা কেমন ?-জি আচ্ছা । -আমি যার সাথেই কথা বলি না কেন সবটাই রেকর্ড করা চাই । পরে আমরা এডিট করে নিব । -জি ! বদরুল এক কাপলকে দেখতে পেল । যদিও স্কুল ড্রেস নেই তবুও বদরুলের মনে হল তারা হয়তো স্কুল কিংবা কলেজ কামাই দিয়েই এসেছে । বদরুল তাদের কাছে এগিয়ে গেল !-আচ্ছা তোমাদের সাথে একটু কথা বলতে পারি ?মেয়েটির চোখে একটু দ্বিধা দেখা গেলেও ছেলেটির ভেতরে তেমন কিছু দেখা গেল না । ছেলেটি বলল-জি বলুন !-তোমার কোথায় পড়াশুনা কর ছেলেটি কলেজের নাম বলল । -আচ্ছা যে প্রশ্নটা করতে চাই । তুমি কি জানো বাংলাদেশের স্বাধীনতা দিবস কবে ?-জি । ২৬ শে মার্চ । বদরুল একটু হতাশ হল । আর বিজয় দিবস ?-১৬ ডিসেম্বর !-শহীদ দিবস ?ছেলেটির মুখে একটু হাসি দেখা দিল । যেন ছেলেটি মজা পেল প্রশ্ন শুনে ! ছেলেটি বলল-কোন শহীদ দিবস ভাষা শহীদ নাকি শহীদ বুদ্ধিজীবী দিবস ?বদরুল হতাশ হল পুরোপুরি ! একে দিয়ে হবে না । অন্য কাউকে লাগবে ! বদরুল চলে গেল আরেকটু দুরে বসে থাকা দুটি মেয়ের কাছে । -বাংলাদেশের স্বাধীনতা দিবস কবে তোমরা জানো ?-২৬শে মার্চ ! আরও একজনের কাছে গেল-বাংলাদেশের স্বাধীনতা দিবস ?-২৬ শে মার্চ !-কবে ?-২৬কবে ভাই ২৬শে মার্চএভাবে গুনে গুনে ২৮ জনকে জিজ্ঞসে করলো বদরুল এবং সবাই সঠিক উত্তর দিল । বদরুলের মেজাজটা খারাপ হয়ে গেল । নাহ এদিকে আসাটাই ঠিক হয় নি । জিয়া উদ্যানের দিকে গেলে ভাল হত । ওদিকে একটা কাজ হলেও হতে পারে । ওকে মাইক হাতে বসে থাকতে দেখে ক্যামেরা ম্যান সামি বলল-ভাই সমস্যা কি ! আপনি এমন হতাশ চোখে তাকিয়ে আছেন কেন ?-আরে তো কি করবো ?-মানে কি ! আপনি প্রশ্ন করেছেন ওরা উত্তর দিয়েছে । ব্যাস এটা নিয়ে রিপোর্ট করলেই তো হয় ! বদরুল বিরক্ত চোখে তাকিয়ে বলল-তুমি আমার বুঝো কচু ? ২৬ মার্চ স্বাধীনতা দিবস এটা সবাই পারলে সেটা কোন সংবাদ হবে ? হবে না । এটা সবাই পারে । কিন্তু যদি এটা কেউ না জানে সেটা হবে সংবাদ বুঝেছো ! বদরুল জানে যে এই ছেলে নতুন । এই সব এখন এই ছেলের মাথায় ঢুকবে না । আরও কদিন থাকুক তারপর বুঝতে পারবে ! এতো সময় ধরে এখানে আছে কোন কাজের কাজ হয় নি । বদরুলের চোখ এদিক ওদিক খুজতে লাগলো । তার চোখে খুজছে এমন কাউকে যে ঠিক মত এই জিনিস টা বলতে পারবে না । কিংবা একটু গুলিয়ে ফেলবে । তাহলেই হবে । এই পাওয়া গেছে । আরও একটা একটা পরিবারকে পাওয়া গেছে । বাবা মা আর মায়ের পাশে একটা ১০/১২ বছরের ছেলেকে দেখা যাচ্ছে । পোশাক পরিধানে বোধা যাচ্ছে । একে ধরলে পারবে ! -শুনছেন একটু ? আপনাদের সাথে একটু কথা বলা যাবে !-জি-জি কি কথা ?-ভয়ের কিছু নেই । আমরা কাসেম টিভি থেকে এসেছি । সামনে তো বিশেষ দিন আসছে তো তাই সবার সাথে কথা বলছি । -জি বলেন ! -বাবু তোমার নাম কি !-রিপন ! -আচ্ছা তুমি কি জানো আমাদের স্বাধীনতা দিন কবে ?বদরুল দেখতে পেল ছেলেটার মুখটা একটু যেন শুকিয়ে গেছে । একবার সে তার বাবার দিকে আরেকবার মায়ের দিকে তাকাচ্ছে । যাক এতবার তাহলে পাওয়া গেছে । পাওয়া গেছে ! -বল কাবে ?-ছা-ছাব্বিসে মার্চ ! দুরওওওওও!! এইটাও হবে না ।বদরুলের বিরক্তির সীমা রইলো না । আজকে সবার হইলো কি ! সবাই মনে হচ্ছে ইতিহাত মুখস্ত করে এসেছে । তারপর সামির দিকে তাকিয়ে বলল -চল আজকে এখানে থেকে হবে না । অন্য কোথাও যাই ।বদরুলের কাজ হল না । যাকেই জিজ্ঞেস করে সেই সঠিক উত্তর দিয়ে দেয় । রাতে বাসায় গিয়ে ক্লান্ত হয়ে শুয়ে রইলো । কালকে আবারও বের হতে হবে । কালকের ভেতরে কাজ টা না করতে পারলে মীজান ভাই তাকে কি করবে কে জানে । রাতের বেলা যখন ফেসবুকে ঢুকলো তখন তার চোখ চড়খ গাছ ! একটা ভিডিও ভাইরাল হয়ে গেছে । কিভাবে ভন্ড সঙবাদিক সংবাদ বানায় । সেই সাঙবাদিক আর কেউ না সে নিজে । সে কিভাবে কাকে কাকে প্রশ্ন জিজ্ঞেস করেছে । ক্যামেরাম্যান সামির সাথে কি কি কথা বলেছে সব ! কিছু সময় পরেই মীজান ভাইয়ের ফোন এসে হাজির । এবং মীজান ভাই তাকে যা বলল তাতে যেন ওর মাথায় আকাশ ভেঙ্গে পড়লো ।  ক্যামেরা ম্যান সামি তার আর ওর নিজের মাঝের কথা এবং সে বাকি সব কিছু নেট এ আপলোদ করেছে । এবং সেটা খুব ভাইরাল হয়ে গেছে । বদরুল বলল, এখন ?-আর আর কি ! তোমাকে আর রাখা যাচ্ছে না বদরুল ! তোমাকে রাখলে আমার চ্যানেলের বদনাম হবে । বুঝতে পেরেছো । তুমি কাল থেকে আর অফিসে এসো না !  ("সঙবাদিক" নাম টা চরম উদাসের গল্প "সঙবাদিক" থেকে নেওয়া)
                            
                    সর্বশেষ এডিট : ২২ শে সেপ্টেম্বর, ২০১৬  বিকাল ৩:৪৮                

