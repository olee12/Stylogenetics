পাশের মহল্লার বড় ভাইয়ের কাছে এলাকায় প্রেম করার অনুমুতি চাইয়া আবেদন পত্র





                        বরাবর,
মাননীর ল্যাংড়া মাসুদ,
তিন নাম্বার গলি,কাদেরবাগ হাউজিং, 
মোহাম্মাদপুর,  ঢাকা ১২০৫
 বিষয়ঃ আপনার এলাকায় প্রেম করার অনুমুতি চাইয়া আবেদন পত্র ।  জনাব, 
বিনিত নিবেদন এই যে আমি আপনার কাদেরাবাগ হাউজিং থেকে একটু দুরে অবস্থিত মোহাম্মাদি হাউজিংয়ের একজন নিয়মিত বাসিন্দ । এবং আপনার জ্ঞাতার্থে জানাইতে চাই আমি অতিশয় নম্র ভদ্র এবং উচ্চ বংশীয় পড়া লেখা জানা ছেলে । গত কয়েদিন আগে এক বন্ধুর সাহিত দেখা করিতে আসিয়া আপনার এলাকার দুই দুবার লোকাল সুন্দরী খেতাব প্রাপ্ত বিল্কিস বেগম কে দেখিতে পাই মোরের মাথায় দাড়াইয়া আইস্ক্রিম খাইতেছিল । সেই বিগলিত আইস্ক্রিম  খাওয়া দেখিয়া আমার নিজের হৃদয় তাহার উপর বিগলিত হইয়াছে । কয়েকদিন আপনার এলাকায় ঘুরঘুরও করিয়াছি কিন্তু ফল স্বরুপ আপনার এলাকার ছোট ভাইয়ের নিকট দাবড়ানী খাইয়াছি কয়েকবার । একবার তো একজন আমার কলার চাপিয়া ধরে বলিল "আবে হালায় আর একবার যদি এই এলাকায় দেখি তাইলে প্যান্ট খুলে হাতে ধরাইয়া দিবো" । এখন আপনিই বলেন পরের প্যান্ট কি হাতে ধরানোর জিনিস ? যাই হোক আমি বিশ্বাস করি আপনি ভালবাসার বিপক্ষের কোন শক্তি নন । ভালবাসা প্রতিষ্ঠার জন্য আনার অবদান সবার আগে আপনার হওয়া উচিত । আমি যখন আমার বিল্কিস বেগমের সাথে সম্পর্ক স্থাপনে সামর্থ হইবো সবার আগে খাস দিলে আপনার জন্য দোয়া করিব । এখন আপনিই একটা ব্যবস্থা করতে পারেন ।
 অতএব, জনাবের নিকট আমার আকুল আবেদন এই যে আপনার এলাকায় এর পর থেকে আমি যাতে নির্বিঘ্নে প্রেম করিতে পারি তা অনুমতি দিতে মজ্জি হয় ।  দরখাস্তের সাথে আমার প্রাক্তন প্রেমিকার ছাড় পত্র এবং আমার অন্যান্য প্রেমিকাদের কাছ থেকে প্রাপ্ত চারিত্রিক সনদপত্র যুক্ত করিলাম ।
 আপনার একান্ত বাধ্যগত
অপু তানভীর
মোহাম্মাদি হাউজিং
ঢাকা ।
  (আইডিয়া: চেয়ারম্যান০০৭) 
  ফেবু লিংক    বাড়িওয়ালার কাছে ছাদের চাবি চাহিয়া ব্যাচেলরের পত্র !

                    সর্বশেষ এডিট : ৩০ শে মার্চ, ২০১৩  সন্ধ্যা  ৭:৫৫                

