None



"খাইছে এই মাইয়া এই খানে কি ?"মুখ দিয়ে কথাটা বেরই হয়ে যাচ্ছিল । কোন ভাবে মুখের কাছে এসে আটকে গেল ! প্রথমে মনে হল আমি হয় তো ভুল দেখছি কিন্ত আরেকটু ভাল করে দেখলাম নাহ, কোন ভুল নাই ! সেই মেয়েই ! বয়সে একটু বড় হয়েছে কিন্তু চেহারা একদম পরিবর্তন হয় নি । আরও একটু পূর্ণতা পেয়েছে বলতে আরও একটু সুন্দরী হয়েছে । আমি আস্তে করে বসের পেছনে চলে গেলাম ! নিজেকে আড়াল করা নিলাম । গত কালই শুনেছিলাম যে কোন মন্ত্রীর মেয়ে নাকি এখানে আসতেছে ছটি কাটাতে । কিন্তু এই মেয়ে যে আসবে কোন ভাবেই মাথায় আসি নি । আর মনে আসবেই বা কি ভাবে এতো পুরোনো কথা কি মনে থাকে ?নয় বছর ?হুম ! আট-নয় বছর তো হবেই ! আমি আরেকবার লবির দিকে তাকালাম । মোট আটজন গান ম্যান রয়েছে । হাবভাব দেখেই মনে হচ্ছে এরা সব সরকারী লোক । ভিআইপিদের সিকিউরিটি দেওয়াই এদের কাজ । মুখে সব সময় একটা গাম্ভির্য মুলক ভাব নিয়ে বসে দাড়িয়ে আছে ।  আমাদের বস মানে হোটেলের মালিক নিজে এসেছে এদেরকে স্বাগতম জানানোর জন্য ! বস আর ম্যানেজার সাহেবের সাথে আমারও তাদের সাথে থাকার কথা ছিল কিন্তু আমি পেছনে চলে এলাম ! কথা বলুক ! বস যা বলার বলুক ! এখনই এখন থেকে কেটে পড়া লাগবে । না জানি মেয়েটা আমাকে চিনতে পারবে কি না ? পাড়ার কথা না, তবুও যদি চিনে ফেলে তাহলে তো খবরই আছে ! পেছন দিয়ে কেটে পড়তে যাবো ঠিক তখনই বস আমার নাম ধরে ডাক দিল ! -এই সাফাত ! -জি স্যার ! -এদিকে এসো ! আমি দুরু দুরু পায়ে এগিয়ে গেলাম ! যখনই মেয়েটার দিকে চোখ পড়লো আমার মত মেয়েটাও চমকে গেল কিন্তু নিজেকে সামলে নিল পরক্ষনেই । বস আমাকে দেখিয়ে বলল-এ হচ্ছে সাফাত হাসান ! আমাদের এই হোটেলের এসিস্ট্যান্ট ম্যানেজার । আপনাদের পুরো টিমের দেখা শুনার দায়িত্বে সাফাত থাকবে ! যে কোন দরকারে সরাসরি সাফাতের সাথে যোগাযোগ করবেন ।মেয়েটি আমার দিকে এগিয়ে এসে হাত বাড়িয়ে দিল । বলল-আপনার সাথে পরিচিত হয়ে ভাল লাগলো মিস্টার হাসান ! আমি নিহিতা আহমেদ ! আমিও কোন রকম হাত মিলিয়ে মুখে হাসি আনার চেষ্টা করলাম । কিন্তু খুব বেশি কাজ হল না কি না কে জানে ?কিন্তু নিহিতার মুখের হাসি আমাকে বেশ চিন্তিত করে ফেলল । না জানি মেয়েটা সামনে আমার সাথে কি করবে ? নাহ ! এই চাকরি করা যাবে না আর ! জেল জরিমানা হয়ে যেতে পারে যদি নিহিতা এখন পুলিশ ডেকে সব কিছু বলে দেয় ! আমার মুখে ভয়ের চিহ্ন দেখে নাকি অন্য কোন কারনে নিহিতা আমার মুচকি হেসে উঠলো ! বেয়ারা ডেকে ওদের রুম দেখিয়ে দিয়ে চট জলদি কেটে পড়লাম ! রুমে গিয়ে ব্যাগ গুছাতে হবে । এখানে থাকা যাবে না মোটেও ! মোটেও থাকা যাবে না ! বস তো এখন ছুটি দেবে না । না দিক, না দিলে চাকরি ছেড়েই এখান থেকে চলে যেতে হবে ! আমি রুমে আসতে আসতেই আমার ফোন বেজে উঠলো ! অপরিচিত নাম্বার ! -অপু সাহেব !!-কে ? বলেই মনে হল কে ফোন করেছে । এখানে আমার ডাক না কেউ জানে না । সবাই সাফাত নামে চিনে । এই মেয়ে কেবল আমার চেহারাই মনে রাখে নি আমার নামটাও মনে রেখেছে । এতো বছর পরেও আমাকে মনে রেখেছে দেখে একটু অবাকই হলাম ! নিহিতার কন্ঠ চিন্তে আমার একটুও কষ্ট হল না ! নিহিতা বলল-অপু সাহেব, ব্যাগ গোছানোর কথা চিন্তাও করবেন না ! যদি আপনি পালানোর চেষ্টা করেন তাহলে কিন্তু সত্যি সত্যিই পুলিশের কাছে আপনার নাম বলবো ! মনে রাখবেন আমার বাবা কিন্ত এখন মন্ত্রী ! সেই কিডন্যাপারদের একজন কিন্তু এখনও ধরা পরে নি !ভয়ের একটা শীতল স্রোত আমার মেরুদন্ড দিয়ে বয়ে চলল ! কি করবো ঠিক বুঝতে পারলাম না ! নিহিতা বলল-বিকেল বেলা সমুদ্রে আমরা হাটতে বের হব ! আপনি আমাদের সাথে যাবে । নিহিতার কন্ঠস্বর শুনে মনে হল বিকেল বেলা তারা হাটতে যাবে আমাকেও যেতে হবে, এটা সে আমাকে অনুরোধ করছে না, আমাকে আদেশ দিচ্ছে ! এমন বিপদে জীবনে পড়বো কোন দিন ভাবতেও পারি নি ! এখন কি করি ? ব্যাগ গুছানোর কথা বাদ দিলাম ! আমার সব ঠিকানা চাকরীর সময় জমা দেওয়া আছে । আমাকে খুজে বের করতে একটুও দেরি হবে না ! সারা জীবন ফেরারী হয়ে থাকতে হবে তখন ! আপাতত পালানোর চিন্তা বাদ দিলাম ! ঘড়ির দিকে তাকিয়ে দেখি বিকেল হতে এখনও কিছুটা সময় বাকি আছে । নিজের ঘরে বসে সেই পুরানো কথা ভাবতে লাগলাম ! তখন বয়স খুব বেশ ছিল না ! সবে মাত্র ভার্সিটিতে ভর্তি হয়েছি ! রাজনীতির সাথে সক্রিয় ভাবে জড়িত । একদিন বড় এক ভাই একটা বিশেষ মিশন দিয়ে আমাকে ঢাকা থেকে চুয়াডাঙ্গায় পাঠালো ! কাজ হল এখানকার বিরোধী দলীয় এমপীর মেয়ে কিডন্যাপ করতে হবে ! এবং কাজটা করতে হবে বেশ সাবধানে । এলাকার কেউ যাতে চিনতে না পরে এই জন্য অন্য নতুন লোক হিসাবে আমাকে যেতে হচ্ছে । সম্পুর্ন দায়িত্ব আমার উপর থাকবে ।কয়েকদিন কেবল লক্ষ্য রাখলাম মেয়েটা কখন কখন স্কুলে যায় আর কখন কখন প্রাইভেট পড়তে যায় ! শহরের একেবারে শেষ মাথায় মেয়েটা রিক্সা করে যায় পড়তে । সন্ধ্যার কিছু আগে ফেরৎ আসে । খুব বেশি কষ্ট হল না কাজ সারতে । মেয়েটাকে ক্লোরোফম শুকিয়ে গাড়িতে উঠিয়ে ফেলতে সর্বমোট দুই মনিটের মত সময় লাগলো ! তারপর গাড়ি দ্রুত এগিয়ে চলল যশোরের দিকে । জায়গা আগে থেকেই ঠিক করা ছিল ! আমাদেরকে বলা ছিল কোন ভাবেই সেফ হাউজ থেকে বের হওয়া যাবে না । একেবারে মেয়েটাকে নিয়ে গায়েব হয়ে যেতে হবে ! এরই সাথে এটাও নির্দেশ ছিল যে মেয়ের যাতে কোন প্রকার ক্ষতি না হয় সেদিকেও লক্ষ্য রাখে হবে ! আমার সাথে পিন্টু নামের একটা ছেলে ছিল ! স্থানীয় আমাদের দলের একজন ! পিন্টুর হাবভাব আমার কাছে শুরু থেকেই খুব বেশি ভাল লাগছিল না ! একদিন সেফ হাউজের অন্য রুমে শুয়ে আছি হঠাৎই মেয়েটার গোঙ্গানির শব্দ কানে এল । তাড়াতাড়ি রুমে গিয়ে দেখি পিন্টু মেয়েটার সাথে জোর জবরদস্তি করার চেষ্টা করছে । ওকে দেখেই বোঝা যাচ্ছিল যে নেশা করেছে । কোন কিছু না ভেবে পিন্টুর কোমড় বরাবর একটা জোড়ে লাথি মারলাম ! এমনিতেও শরীরে কিছু ছিল না, তার উপর নেশা করে শরীরে উপর ব্যালেন্স একদম নেই ! উপরে গিয়ে পড়লো দুরে ! মেয়েটা ততক্ষনে আমার পিছনে এসে দাড়িয়ে । চোখ ফেটে জল বেড়িয়ে পড়েছে । পিন্টু তখনও উঠতে পারি নি ! কাছে গিয়ে আরও দুটো লাথি মারলাম ! আর উঠলো না । মেয়েটার দিকে তাকিয়ে দেখি তখনও তার কান্না থামে নি ! বেশির ভাগ সময় মেয়েটা অজ্ঞানই ছিল । প্রথমে যখন জ্ঞান ফিরে তখন একটু চিৎকার চেঁচামিচি করলেও সামলে নিয়েছিল । মেয়েটার হাট ধরে গাড়ির কাছে নিয়ে এলাম ! তারপর গাড়িতে করে শহরের শেষ মাথায় পৌছে দিলাম ! যখন আমি ওকে নামিয়ে দিলাম তখন মেয়েটা ঠিক মত বিশ্বাসই করতে পারছিল না যে আমি ওকে ছেড়ে দিচ্ছি ! আমার দিকে তাকিয়ে বলল-চলে যাবো ?-হুম ! যাও ! -পেছন থেকে এসে আর ধরবেন না তো ?-যদি ধরবো তাহলে ছেড়ে দিচ্ছি কেন ? সামনে ঐ যে দোকান আছে ওখান থেকে ফোন কর ! কেমন ? ভাল থাকো ! আর পারো তো তোমার আব্বার কাছে চলে যেও ! এখানে থাকা টা তোমার জন্য নিরাপদ না ! -হুম ! আমি যখন গাড়ির গেট বন্ধ করলাম তখন মেয়েটা জানলা দিয়ে আমার দিকে তাকিয়ে বলল-আপনি মানুষ হিসাবে খারাপ না ! এসব কাজ কেন করেন ?বললাম-টাকা অনেক দরকারী একটা জিনিস ! এখন বুঝবে না আরেকটু বড় হও তখন বুঝবে ! তারপর গাড়ি ঘুরিয়ে চলে আসি ! মেয়েটার সাথে আর হয় নি । পরে শুনেছি যে পিন্টু নাকি ধরা পরেছে । সাথে সাথে আরও অনেকেই ধরা পরেছে । কিন্তু আমি স্থানীয় ছিলাম না বলে কেউ আমাকে আইডেন্টিফাই করতে পারি নাই ! তারপর সরকার বদলেছে । অনেক কিছুই বদলেছে । পড়ালেখা শেষ করে আমি অন্য দিকে হেটেছিল ! সব কিছু ভালই চলছিল কিন্তু এতো দিন পরে আবার কোন বিপদ এসে হাজির হল ! নিহিতা সমুদ্রের পানি ঘেষে হাটছে আমার পাশাপাশি ! ওর বন্ধুরা সবাই আরও সামনে ! আমি কোন কথা বলছি না !  কি বলবো খুজেই পাচ্ছি না ! কি বলবো ! নিহিতাই প্রথম মুখ খুলল ।-এখানে কত দিন ?-এই তো বছর দুয়েক ! -আগের কাজ ছেড়ে দিয়েছেন ! -এখন তো আমাদের সরকার নেই ! -তারমানে আপনাদের সরকার আসলে আবার শুরু করবেন ?-আরে কি বলেন ! আবার শুরু করবো কেন ? ওসব ছেড়ে দিয়েছি ! অনেক আগেই !-আমি কোন দিন ভাবি আপনার সাথে এখানে এভাবে দেখা হয়ে যাবে ! তবে আবার যে দেখা হবে এটা আমি জানতাম ! -জানতেন ? নিহিতা আমার দিকে তাকিয়ে হাসলো ! বলল-আগে তো আমাকে তুমি করে বলেছিলেন ! এখন আপনি ?-ঐ টা একটা অস্বাভাবিক ঘটনা ছিল ! সেটা দিয়ে কোন কিছু বিচার করা ঠিক হবে না ! এটা এখন স্বাভাবিক ঘটনা ! বললেন না কিভাবে জানতেন ?-কারন আমি আল্লাহর কাছে প্রে করেছিলাম ! এমন কি যখন আমার কিডন্যাপাদের খোজা হচ্ছিল, আমার কাছে বিভিন্ন তথ্য চাওয়া হচ্ছিল তখন আমি চাচ্ছিলাম আপনি যাতে ধরা না পরেন ! -টিনএজ ইমোশন !আমি হাসলাম ! নিহিতা বলল-হয়তো ! কিন্তু সেই আবেগটা এখনও আমার ভিতরে রয়েছে ! বিন্দু মাত্র মরে যায় নি ! আমি কিছু না বলে চুপ করে রইলাম ! নিহিতা আরও কিছু বলতে যাচ্ছিল তার আগেও ওর এক বন্ধ এসে ওকে নিয়ে গেল ! আমি ওদের পেছন পেছন হাটতে লাগলাম !   নিহিতার ভাব ভঙ্গি কিছুই বুঝতে পারলাম না । এই মেয়ে আমার কাছে কি চায় কে জানে । এখানে বেড়াতে এসেছে অথচ সারা দিন হোটেলেই বসে থাকে । ওর বন্ধুরা এখানে ওখানে যায় গাড়ি করে কিন্তু ম্যাডাম কোথায় যায় না । সারা দিন এটা দরকার ওটা দরকার ! এবং সব দরকার সব সমাধানের জন্য আমি ছাড়া আর কেউ নেই ।একদিন বিকেল বেলা নিহিতা আমার আমার রুমে এসে হাসির ! আমি তখন ডিউটি দেওয়ার জন্য রেডি হচ্ছিলাম । -আপনি ?-কোথায় যাচ্ছেন ?-কোথায় আর ? কাজে ! -তাহলে চলুন ?-কোথায় ?-হিমছড়ি যাবো !-এখন ?-হুম ! এখন ! আপনিও আমার সাথে যাবেন ! -গত পরশুদিন না আপনাদের সবাই গেল ! তখন তো গেলেন না ?-যাই নি ভাল লাগে নি তাই । এখন যাবো । -যেতে যেতে অনেক দেরি হয়ে যাবে তো ।নিহিতা হেসে বলল-আপনি সাথে থাকলে সমস্যা নেই ! আপনি সাথে থাকলে ভয় পাবার কোন কারন নেই ! নিহিতার চোখের দিকে তাকিয়ে আমি খানিকটা কনফিউশনে পড়ে গেলাম ! মেয়েটা এমন কেন করছে ? ঐ দিন বেশ রাত পর্যন্ত নিহিতার সাথে এদিক ওদিক ঘোরা-ফেরা করলাম । ফেরার পথে হোটেল থেকে কিছু দুরে নেমে পড়ে সমুদ্রের পাড়ে হাটতে লাগলাম ! হাটাহাটি করে যখন একটু ক্লান্ত, একটা জায়গা দেখে বসে পড়লাম দুজনে ! একটা পর্যায়ে যখন সমুদ্র পাড়ে বসে আছি তখন নিহিতা বলল-কাল চলে যাবো !-জানি ! -আমি চলে গেলেই তো আপনি বাঁচেন তাই না ? এতো দিন তো আমার সাথে বাধ্য হয়ে থেকেছেন তাই না ? যদি না থাকেন তাহলে আমি যদি পুলিশকে বলে দেই ?আমি কি বলবো ঠিক বুঝতে পারলাম না ! নিহিতা বলল-আপনি কি এখনও আমাকে ঠিক বুঝতে পারেন নি । এখানে হঠাৎ করে এসে আপনার সাথে দেখা হওয়া তারপর.... সব কিছু কেমন যেন ওলট পালট হয়ে গেছে ! আমিও আবারও চুপ । সমুদ্রের দিকে তাকিয়ে আছি । -আসলে ঐ ক্লাস টেন এ পড়ার সময়ই আমার সব কিছু ওলট পালট হয়ে গেছে আমার । -ওলট পালট ?নিহিতা আমার দিকে তাকিয়ে রইলো অদ্ভুদ ভাবে , সেই অদ্ভুদ চাহনীতে কিছু একটা ছিল যেটা আমার মনের ভেতরে খুব জোরে একটা ধাক্কা মারলো ! মনে হল কিছু একটা অঘটন ঘটিয়ে ফেলি । কিন্তু নিজেকে সামলে নিলাম । নিহিতা নিজের চোখের দৃষ্টি অন্য দিকে সরিয়ে নিল ! তাকিয়ে রইলো দুরে ! আরও রাত করে হোটেলে ফিরলাম । ওকে রুমে পৌছে দিয়ে নিজের রুমে আসতেই কেমন জানি লাগছিল ! মনে হচ্ছিল মেয়েটার প্রতি কি কোন প্রকার অনুভুতি কি জন্মেছে ?কি জানি ! কিন্তু সকাল বেলা যখন নিহিতারা চলে গেল কেমন জানি লাগতে শুরু করলো নিজের কাছেই ! এমন তো স্বাধারনত হয় না ! বিদায় নেওয়ার সময় আবারও বস হাজির ছিল দেখলাম নিহিতা কেবল আমার দিকে হাত নাড়লো ! আর কিছু বলল না ! যখন চোখের আড়াল চলে গেল তখনই কেমন জানি একটা ফাঁকা ফাঁকা লাগতে শুরু করলো ! নিজেকে ধমক দিয়ে বোঝালাম ! এসব প্রশ্রয় দেওয়ার সময় এখন না ! একবার মনে এখান থেকে চাকরি ছেড়ে দিয়ে চলে যাই ! যদি নিহিতা যদি পুলিশে খবর দেয় ! পরক্ষনেই নিজের মনেই হেসে উঠলাম । নাহ ! এই মেয়ে আমার কোন ক্ষতি হোক সেইটা কোন দিন চাইবে না ! বিকেল বেলা ছুটি নিয়ে একা একাই সমুদ্রের পাড়ে হাটতে বের হলাম ! গতদিন নিহিতা কে নিয়ে যেখানে বসে ছিলাম সেখানেই বসলাম আবার ! কেন জানি একটু শূন্য শূন্য লাগছিল ! মেয়েটা কি সত্যি সত্যিই আমাকে ভালবেসেছিল নাকি অন্য কোন মোহ ছিল ! নিশ্চিত ভাবেই আমি তার চোখে অন্য কিছু ছিলাম যে কি ভাবে এক বিপদের হাত থেকে তাকে বাঁচিয়েছিল ! ঐ বয়সের কোন ঘটনা মনের মাঝে ছাপ বসে রাখতে পারে অজীবন ! এমন হয়তো আমি তার মনে ছিলাম ! এর বেশ কিছু না ! আজকেও রাতেও ফিরতে অনেক রাত হয়ে গেল ! যখন হোটেলের কাছে এলাম দেখি উপরে ওঠার সিড়ি কাছে একটা ছায়া মূর্তি বসে আছে । নতুন গেস্ট হবে হয় তো ! আমাকে আসতে দেখেই উঠে দাড়ালো ! এতো রাতে স্বাধারনত কেউ এখানে বসে থাকে না ! যাক আমার দেখার বিষয় না ! কিন্তু যখন ছায়া মুর্তিটি  আরও কাছে চলে তখন আমি খানিকটা অবাক হয়ে তাকিয়ে দেখলাম ছায়া মুর্তিটা নিহিতা ! আমি কাছে আসতেই আমাকে জড়িয়ে ধরলো শক্ত করে, যেন কোন ভাবেই আমাকে ছাড়বে না ! আমি কেবল বোকার মত দাড়িয়ে রইলাম ! তবে একটা জিনিস লক্ষ্য করলাম যে একটু আগে যে বিষন্ন লাগছিল সেটা আর লাগছে না ! অদ্ভুদ ব্যাপার !    (অনেক দিনের জমানো গল্প । খানিকটা সিনেমা টাইপ হয়ে গেল মনে হয়)
                    
