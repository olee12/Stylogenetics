আমার বিবাহ বেলা এবং বউ নিয়ে বাস জার্নির গল্প !!




 
                        খানিকটা বিব্রত লাগছে ! বিব্রত বোধ করার প্রধান কারন হচ্ছে নিহিন তার মায়ের গলা জড়িয়ে কাঁদছে ।  তাও আবার যে সে কান্না না ! একেবারে .....একেবারে ...।নাহ ! এই কান্না কে কি বলে কে জানে ? ঝুম বৃষ্টি হলে যেমন বলে কেটস এন্ড ডগস । সেই রকম ঝুম কান্না কে কিছু একটা নাম দেওয়া দরকার । কি নাম দেওয়া যায় ?শেয়াল কুকুর কান্না ?এরকম কিছু একটা দিতে পারলে ভাল লাগতো !  নিহিন দিকে তাকিয়ে একটু বোঝার চেষ্টা করলাম ! যে ভাবে কান্না শুরু করেছে তাতে মনে হচ্ছে না আজকে রাতে এদের কান্না থামবে ! আবার চোখের জলে বন্যা না সৃষ্টি না হয়ে যায় !!কালকের সংবাদ পত্রের প্রধান শিরোনাম বিয়ে করতে এসে বন্যার কবলে বরযাত্রী !আচ্ছা বিয়ের সময় মেয়েরা এমন করে কাঁদে কেন ? যেখানে কান্নার কোন কারনই আমি দেখি না । হ্যা এমন একটা ব্যাপার থাকে যদি বিয়েটা যদি মেয়ের অপছন্দে হয় তাহলে একটা কথা থাকে ।নাহ ! আমি যতদুর জানি বিয়েতে নিহিনের পুর্ন মত আছে । তাহলে এতো কান্না কাটির কি আছে ?আচ্ছা আমার এখন কি করার আছে ?নিহিনকে শান্তনা দিবো ?নাহ ! জিনিসটা কেমন দেখাবে কে জানে ?ওর চার পাশে ঘিরে ওর বাবা মা রয়েছে । আরো কত আত্মীয় আছে ! এখন কিছু বলাটা কেমন হয়ে যায় ?আমি চুপ করে পাশে দাড়িয়ে রইলাম । আমার চার পাশেও অবশ্য আমার অনেকেই আছে ! সবাই নিজেদের মধ্য ব্যস্ত ! আসলে আমি যে এই বিশেষ অনুষ্ঠানের সব থেকে গুরুত্বপূর্ন একজন সদস্য এটা যেন কারো মনে নেই । ক্ষনিকের জন্যই সবাই যেন নিহিনকে নিয়ে ব্যস্ত ! এমন কি আমার ভাবীরও নিহিনের সাথে রয়েছে ! আমি চারপাশ দেখতে লাগলাম !এমন সময় বন্ধু সুমন এসে বলল-রাফাত ! -কি ?-তোর বউয়ের কান্না শেষ বারের মত দেখে নে ?-মানে কি ?-মানে হল এর পরে আর কোন দিন তোর বউয়ের কান্না দেখতে পাবি না ! -ভাল তো ! এইটা ভাল না ! সুমন আমার দিকে তাকিয়ে রইলো কিছুক্ষন ! তারপর বলল-তুই আসলে গাধাই রয়ে গেলি ! আমি কি বলতে চেয়েছি বুঝিস নাই ?-মানে ?-মানে হল তোর বড় আজকেই শেষ বারের মত কাঁদবে আর এর পর থেকে তুই কাঁদবি ! -আমি কেন কাঁদবো ?-বুঝবা মামা ! বুঝবা ! বিয়া করছো না ! আজ থেকেই বুঝবা !-তুই ও তো বিয়ে করেছিস ! তুই কি বুঝছিস ?আমার এই কথা বলতেই সুমনের চোখমুখ কেমন যেন একটু করুন হয়ে গেল ! আমি আমার উত্তর পেয়ে গেলাম । কিছু বলতে যাচ্ছিল সুমন ঠিক তখন সুমনের বউ অনু ভাবি এসে হাজির । সুমনকে উদ্দেশ্য করে বলল-এই তুমি রাফাত ভাইকে কি বলছো ? সুমন একদম কাচুমচু করে বলল-না বাবু কি বলি নাই তো ? এমনি গল্প করছি ! -এদিকে এসো ! তোমার সাথে দরকার আছে ! সুমনকে নিয়ে অনু ভাবি চলে গেল বাধ্য ছেলের মত  ! না জানি কি বলবে !আচ্ছা সত্যি কি এমন হয়  ? বিয়ের পরে সব পুরুষ মানুষের কপালে কি দুঃখ থাকে ?নিশ্চই না ?তাহলে সবাই এমনটা কেন বলে ? আল্লাহই জানে ?আমার বউ মানে নিহিন কেমন হবে ?আমার তো তা মনে হয় না ! নিহিন কে প্রথম দেখেই আমার ভাল লাগে । বলতে গেলে পছন্দ হয়ে যায় । ওর সাথে কথা বলেও ভাল লেগেছিল খুব ! মনেই হয় নি অপরিচিত কেউ ! পারিবারিক ভাবেই সব কিছু ঠিক হয় ! আমার তো মনে হচ্ছে না আমার সাথে এমন কিছু হবে ? নাহ ! মনে হয় না । আমি আবার নিহিনের দিকে তাকালাম ! একটু আগে নিহিন তার মায়ের গলা জড়িয়ে কাঁদছিল এখন মনে হয় চাচী কিংবা মামী গোছের একজনের গলা জড়িয়ে কাঁদছে । আমার মনে হচ্ছে লাইন বেশ লম্বা ! আমি বাবার দিকে তাকিয়ে একটু চোখ ইশারা করলাম । এখন প্রায় দশটা বেজে গেছে । এখনও অনেকটা পথ যেতে হবে । লম্বা জার্নি ! আর তাছাড়া আমরা সবাই বেশ ক্লান্ত ! সে সকালবেলা বের হয়েছি বিয়ে করার জন্য ! আবার পৌছাতে হবে সময় মত ! বাবা তার সদ্য হওয়া বিয়াইর মশায়ের সাথে কথা বলতে গেলেন । দুজন মিলে কি কথা বার্তা শুরু করে দিলেন কে জানে ? আমি বেশ ভাল করেই দেখছি আব্বাও তার বিয়াই মশায়ের সাথে কি এতো গল্প করছে ! দেখে মনে হচ্ছে দুজন কত দিনের পরিচিত ! সবাই দেখতেছি ভালই সময় কাটাচ্ছে কেবল আমি ছাড়া ! আমারই কেন জানি একটু অস্বস্থি লাগছে ! সব কান্না কাটির পর্ব শেষ করে বের হতে আরো ঘন্টা খানেক লেগে গেল । গাড়ি যখন ছাড়বে নিহিনের বাবা আমার হাত ধরে বাংলা মুভির স্টাইলে বলল -বাবা ! আমার মেয়েকে তোমার হাতে তুলে দিলাম । তুমি একে দেখে রেখ ! আমার মনে হল একটু মজা করলে কেমন হয় ? আচ্ছা যদি বলি না আঙ্কেল ! এতো বড় দায়িত্ব আমি নিতে পারবো না ! আপনার মেয়ে আপনার কাছে থাকুক ! আমরা যাই ! কিন্তু আমি চাইলেই তো আর এই সব কিছু বলা যায় না !আমিও বাংলা মুভির স্টাইলে বললাম-আব্বা আপনি কোন চিন্তা করবেন না ! আব্বা ??সিরিয়াস লি ?আব্বা !!হাস্য কর ?আর এই হাস্যকর কাজটাই আমাকে করতে হল ?না জানি সমানে আরো কত কিছু করতে হবে ?-কিছু খাবে ? খিদে লেগেছে ?নিহিন আমার দিকে তাকালো ! কিছু একটা বলতে গিয়েও বলল না । -খাবে না ? খিদে লাগে নাই ?-আশ্চার্য ! খিদে লাগবে কেন ?-তাহলে কাঁদসো কেন ?-মানে কি ? তোমার মনে হচ্ছে আমার খিদে লেগেছে বলে আমি কাঁদছি ?-না মানে দেখো নাই ছোট বাচ্চারা খিদে লাগলে কাঁদে তাই ভাবলাম হয়তো এই জন্য কাঁদছো ! -মানে কি ? আমাকে দেখে কি তোমার বাচ্চা মনে হচ্ছে ?-না আমি তো আর কোন কান্নার কারন দেখছি না ! তোমার ইচ্ছাই তো বিয়ে হয়েছে । কান্নাকাটির কোন কারন নাই । নিহিন কিছু বলতে গিয়েও বলল না । চুপ করে তাকিয়ে রইলো অন্য দিকে । তবে একটা ব্যাপার হল নিহিনের কান্না থেমে গেল ! -এই !কোন কথা নাই !-এই ।-কি হল ?-রাগ করেছ ?কোন কথা নাই -রাগ করেলে নাকি ?-না ! রাগ করি নাই ! -তাহলে কথা বলতেছো না কেন ?-কি বলবো ?-আরে ! আমাদের সবে মাত্র বিয়ে হল কত কিছু বলার আছে না ! মুন্নী শাহার মত করে যদি বলতে হয় আপনার অনুভুতি কি ?নিহিন হেসে ফেলল !-তুমি এমন ফাজিল জানতাম না ! আগে যখন তোমার সাথে দেখা হয়েছিল তখন তো খুব ভদ্রতা দেখাচ্ছিলে । একদম যেন ভাজা মাছটাও উল্টে খেতে জানো না ! আর এখন ?-না মানে । তখন তো তুমি আমার বউ হও নাই ! একটু তো ভদ্রতা দেখাতে হবেই !-তাই না ?-হুম ! আমি আসলে নিহিনের সাথে কথা চালিয়ে যাচ্ছিলাম ! নিহিন যত সহজ হয় ততই ভাল ! -তোমার বসতে কষ্ট হচ্ছে না তো ! এখনও কিন্তু অনেকটা পথ যেতে হবে ! -আসলে আমার খুব ক্লান্ত লাগছে ! সারা দিন এতো ধকল গেছে !-হুম ! তুমি এক কাজ কর ! একটু ঘুমিয়ে নাও ! -সিটে হেলান দিয়ে ঘুম আসবে না ! -আমার কাধে হেলান দাও !আমার কথা শুনে একটু যেন লজ্জা মত পেল ! -ওরা কি মনে করবে ?-আরে কি মনে করবে ? তুমি আমার বউ না ?আমার নিজের কানেই যেন কেমন লাগলো ! বউ না ??পিছন থেকে সুমন বলে উঠল -হুম ভাবী ! আমরা কিছু মনে করবো না ! আপনি রাফাতের বউ না ?বাসের ভিতর হাসির রোল উঠল ।নিহিন আমার কাধে না আমার কোলে মাথা রেখে শুয়ে পড়লো ! বাসের ভিতর মৃদু আলো জ্বলছিল ! সেইআলোতেই আমি নিহিনের চেহারের দিকে তাকিয়ে রইলাম ! বাস চলছে বেশ দ্রুতই ! খোলা জানলা দিয়ে বাতাস আসছে । নিহিনের মুখের উপর চলে আসছিল । আমি ওর চুল গুলো সরিয়ে দিতে লাগলাম ! বাস এগিয়ে চলছে । আমি আর নিহিনও এগিয়ে চলছি । সামনের জীবনের দিকে ! আমাদের সামনের জীবনের দিকে ! আমার দুজনের জীবন !!   Click This Link

