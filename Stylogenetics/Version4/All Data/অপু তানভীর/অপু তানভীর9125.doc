গল্পঃ নামিলা আর আমার গল্প



 -একটু বাইরে বের হবা ?-বাইরে মানে ? -বারান্দায় আর কি ! যদি সমস্যা না থাকে ! নামিলা বলল-বারান্দায় বের হওয়া সমস্যা না কিন্তু কেন ? -আসলে তোমার এলাকায় এসেছিলাম । ভাবলাম তোমার সাথে দেখা করে যাই । মানে তোমাকে একটু দেখে যাই আর কি ! বের হবা ?নামিলার উত্তরের জন্য আমি অপেক্ষা করি । ও হয়তো একটু রাগ করতে পারে । অথবা একটু বিরক্তও হতে পারে । তবুও আমি একটু অপেক্ষা করি । আর তাকিয়ে থাকি ওর বারান্দাটার দিকে ।বেশি সময় অপেক্ষা করতে হল না । নামিলাকে বারান্দায় বেরিয়ে আসতে দেখলাম । পরনে একটা সাদা রংয়ের টিশার্ট আর জিন্স ! আমার দিকে তাকিয়ে হাত নাড়লো । আমিও হাত নাড়লাম । তখনও ও ফোনেই আছে । আমি বললাম-আচ্ছা, আমি যাই । কেমন ?-কি কাজে এসেছিলে এদিকে ?-এই, একটা কাজ ছিল ! আসলে কোন কাজ ছিল না । আমি এতো দুর এসেছি কেবল ওকে একটু দেখার জন্য । কোন কারন নেই । হয়তো কোন আশাও নেই । নামিলা আমার ভালবাসার আহবান প্রত্যাখান করেছে । আমার ভালবাসা গ্রহন করে নি । ওকে একটু দেখতে আসার হয়তো কোন মানে নেই । তবুও আসলাম । কেন আসলাম আমি জানি না ।  এই যুগের মতামত হল যে তোমাকে পাত্তা দিবে না তার পিছনে সময় নষ্ট করার কোন মানে নেই । বরং এই সময় টা অন্য কারো পেছনে কাজে লাগাও, নতুন কারো পেছনে সময় দাও ! কিন্তু আমার কেন জানি অন্য কারো পেছনে সময় দিতে মন চায় নি । নামিলাকে চিনি এক অন-লাইনেই । একটা স্কেন্ডেল ঘিরে । অনলাইনের বেশ কয়েকজন সেলেব্রেটি ওর পেছনে বেশ কিছুদিন লেগেছিল । অনেক কথা ছড়িয়েছিল ওর নামের । তার অনেকটাই হয়তো সত্যি ! অনেকের সাথে নাকি ওর রিলেশন ছিল আরও কত কিছু ! হয়তো অনেক কিছুই সত্যি ! তবুও মেয়েটাকে সত্যিই ভাল লেগে গেল । কেন লেগে গেল কে জানে !মেয়েটার সাথে টুকটাক কথা বলতাম প্রথমে ! তারপর নিয়মিত কথা হত । প্রায়ই ওর নামে কিংবা ওকে ইঙ্গিত করে কথা বলতে দেখতাম । মানুষ সেটা নিয়ে মজাও করতো ।দিনে দিনে নামিলার ফ্রেন্ড লিস্ট ছোট হয়ে আসতে লাগলো ! আমার ভয় ছিল আমি আবার না কোন দিন বাদ পড়ি ! এভাবেই চলতে থাকলো । এক সময় আবিষ্কার করলাম যে মেয়েটাকে আমি বেশ পছন্দ করতে শুরু করেছি । কয়েকদিন দেখাও হয়ে গেল । বেশ হাসি খুশি আর মিশুক টাইমের মেয়ে ! এরপর একদিন বলেই ফেললাম মনের কথা । যখন বললাম ওকে ভালোবাসি নামিলা বলল-তুমি কি আমার সাথে ঠাট্টা করছো ?-না মোটেই না ! -বাজারে আমার নামে যে কথা গুলো ছড়ানো আছে সে গুলো তুমি শোনো নাই ? -হুম শুনেছি ?-তাহলে ?-তাহলে আবার কি ?-ও গুলো কিন্তু মিথ্যা না ! আমার কিন্তু আসলেই অনেক গুলো বয়ফ্রেন্ড ছিল ! আরও যে সব কথা আছে অনেক গুলোই কিন্তু সত্য ! তুমি বুঝতে পেরেছো আমি কি বলতে চাইছি ! আমি জানি নামিলা কোন অর্থে কথাটা বলেছে । আমি কোন কথা না বলে কেবল চুপ করে রইলাম । কেন জানি বুকের ভেতর একটা অচেনা কষ্ট হতে লাগলো । কল্পনার নামিলার সাথে অন্য কাউকে আনতেই একটা চিনচিনে ব্যাথা সারা মন জুরে ছড়িয়ে পড়লো ! অন্য কোন ছেলের হাত ধরে কিংবা অন্তরঙ্গ.....।উফ ! আমি আর কিছু ভাবতে পারলাম না ! মাথা থেকে চিন্তাটা বাদ দিতে চাইলাম ! আমি আর কোন কথা না বলে ফোন রেখে দিলাম ! প্রায় সপ্তাহ খানেক পরে আজকে কি মনে ওকে একটু দেখে আসি । তাই হুট করে চলে এলাম ওর বাড়ির সামনে ! এভাবে আসা টা হয়তো ঠিক হয় নাই আমার ! নামিলা আবারও জানতে চাইলো কথা টা ?-কি কাজে এসেছিলে ?-একটা কাজ ছিল !-তোমার কোন কাজ ছিল না । তুমি কেবল এতো দুর এসেছিলে আমার সাথে দেখা করার জন্যই ! তাই না ?কিছুটা সময় চুপ করে থেকে বললাম -হুম ! -কেন ?-জানি না ! আচ্ছা আমি যাই কেমন ! বারান্দায় আসার জন্য ধন্যবাদ ! আর কিছু না বলে ফোন টা রেখে দিলাম । তারপর হাটতে শুরু করলাম যেদিক থেকে এসেছিলাম সে দিকে । বেশ কয়েকবার ইচ্ছে করছিল একটু ফিরে তাকাই । তাকিয়ে দেখি নামিলা বারান্দায় দাড়িয়ে কি করছে ?এখনও কি আমার দিকে তাকিয়ে আছে নাকি ভিতরে চলে গেছে !!কিন্তু নিজেকে খানিকটা শাসন করলাম । এমনিতেও আজকে অনেক বেশি দুর চলে এসেছি । এতো দুর আমার আসা মোটেও ঠিক হয় নি । মেয়েটার কাছ থেকে দুরে থাকতে হবে । দুরেই থাকা উচিৎ !হঠাৎ কে যেন আমার কাঁধে হাত রাখলো ! ফিরে তাকিয়ে নামিলা হাপাচ্ছে । মনে হল ও একটু দৌড়ে এসেছে । আমি খানিকটা অবাক হয়ে বললাম -তুমি ?নামিলা আমাকে ধমক দিয়ে বলল-ঢং কর ! কত বার ফোন দিয়েছি ?হুম, ফোন রাখার পরে নামিলা বেশ কয়েকবারই ফোন দিয়েছে । আমি ফোন ধরি নি । কেন ধরি নি আমি বলতে পারবো না ! আমি বললাম-ঢং না !-তাহলে ? এতো দুর আসতে পারো আর ফোন ধরতে সমস্যা কি ?আমি চুপ করে রইলাম ! এরপর নামিলা আমাকে খানিকটা অবাক করে দিয়ে আমার হাত ধরে টেনে নিয়ে চলল । সোজাসুজি ওদের বাসায় ! একটু যে আনন্দ হচ্ছিলো না তা কিন্তু না, সাথে সাথে একটু অস্বস্থিও লাগছিলো মনে মনে । এরকম ভাবে কারো বাসায় যাওয়াটা আমার কাছে যেন কেমন লাগছিল । তাও আবার একটা মেয়ের বাসায় ! কিন্তু ওকে যে বলব যে আমি যাবো না তোমার সাথে এইটুকু আমি বলতে পারলাম না । কিংবা বলতে চাইও না হয়তো ! বাসয়া ঢুকে আমার সোফার উপর বসিয়ে বলল-তুমি এখানে চুপ করে বস ! আর টিভি দেখো আমি আসছি । পাঁচ সাত মিনিট পরে নামিলা এল । এরই ভিতর দেখলাম পরনের পোশাকটা বদলেছে । চুল করে আচড়েছে । আমার সাথে কথা বলার জন্য জন্য এতো আয়োজন ? আমার অস্বস্থি যেন আরও একটু বেড়ে গেল ! তাছাড়া আমার কেন জানি মনে হচ্ছিল যে বাসায় কেউ নেই ! আমি প্রশ্ন টা করবো না করেও প্রশ্ন টা করেই ফেললাম ! বললাম-বাসায় কেউ নেই ?নামিলা যেন এই প্রশ্নটা শোনার জন্যই অপেক্ষা করছিল । আমার দিকে তাকিয়ে বলল-কেন সবাই জানে তুমি জানো না ?-মানে ? -এই সময় আমার বাসায় কেউ থাকে না । বাবা মা দুজনেই অফিসে ! আমি একা । কেন অনেক কয়বারই তো এসব কথা অনেকের স্টাটাসে প্রকাশ পেয়েছে । দেখো নি  ?-হুম ! -তো এখন ?-এখন কি ?নামিলা হঠাৎ হাসতে শুরু করলো । আমি ওর ঠিক হাসার কারন টা ধরতে পারলাম না । নামিলা বলল-খবরদার তুমি যে আমার বাসায় এসেছো এই কথা কিন্তু আবার কাউকে বল না । তাহলে আবার নতুন গল্প শুরু হবে ! -মানে কি ?-তুমি এতো মানে মানে কি কর কেন ? সহজ কথা সহজ ভাবে বুঝো না ? নাকি বুঝেও না বোঝাও ভান কর ! ভেজা বেড়াল টাইপের ! -আমি ভেজা বেড়াল ?-না তুমি শুকনা বেড়াল ! ম্যাও ম্যাও ! আমি বললাম-যদি মানুষকে জানাই তাহলে সমস্যা ?-আমার সমস্যা নেই । তোমার সমস্যা হবে না তো ?-যদি বলে নেই তাহলে ?-লোকে অনেক কথা বলবে !-অনেকেই তো অনেক কথা বলে । সবার কথা শুনলে আজকে এখানে কেন আসতাম ! ।-তাও একটা কথা ! আচ্ছা যা ইচ্ছা কর তোমার । কিছু খাবে তুমি ? দাড়াও তোমার জন্য কিছু বানিয়ে আনি ?-না না কিছু লাগবে না ! -আরে লাগবে না মানে কি ? অবশ্যই লাগবে ! তুমি এখানে বস ! আমি আসছি ! নামিলা আমাকে রেখে আবার ভিতরে চলে গেল । রান্না ঘরের দিকে । কারন ওদিক থেকে টুকটাক আওয়াজ ভেসে আসতে লাগলো ! কি বানাচ্ছে কে জানে ? একবার মনে হল আমি নিজেই ওর সা থে রান্না ঘরে যাই ! কিন্তু ও আবার ব্যাপার টা কেমন করে নেবে কে জানে ? আমি ঠিক বুঝলাম না ! চুপচাপ টিভি দেখতে লাগলাম । এমন সময় কলিংবেল বেজে উঠলো । সঙ্গে সঙ্গে আমার মন টা কেমন করে যেন করে উঠলো । কে এল ? আমাকে এখানে দেখে আবার কি মনে করবে ?এরকম হাজার টা চিন্তা যখন মাথায় কাজ করছে তখন রান্না ঘর থেমে নামিলা বলল-এই দেখো তো কে এসেছে ?-আমি দেখবো ?-আর কেউ আছে ? আমি ভয়ে ভয়ে দরজা খুলতেই দেখলাম চশমা পরা এক মহিলা দরজার সামনে দাড়িয়ে । চেহারা দেখে আমার একটুও বুঝতে কষ্ট হল না যে ইনি নামিলার আম্মু ! আমার দিকে তাকিয়ে বলল-তুমি কে ?তাই তো আমি কে ? কি বলবো ? কি উত্তর দিবো ? -আমি !!! ! আমি নামিলার....-বন্ধু ?-জি ! -আচ্ছা ভাল ! এই ব্যাগ গুলো ভেতরে ঢুকাও তো ! বাব্বাহ ! হাপিয়ে গেছি !এই বলে নামিলার আম্মু ঘরের ভিতর ঢুকে পরলো আমাকে পাশ কাটিয়ে ! আমি খানিকটা অবাক হলাম । নিজের মেয়ের বাসায় অন্য কোন ছেলেকে দেখলে যে কোন মা বাবার ব্যাপার টা স্বাভাবিক ভাবে নেওয়ার কথা না । কিন্তু নামিলার আম্মু এখন স্বাভাবিক ভাবে নিল যে এটা কোন ব্যাপারই না ! আমি ব্যাগ নিয়ে যখন ঘরের তিতর ঢুকলাম দেখি নামিলার আম্মু সোফার উপর বসে বিশ্রাম নিচ্ছে । এদিকে নামিলাও রান্না ঘর থেকে বেরিয়ে এসেছে । আমার হাতে ব্যাগ গুলো দেখে নামিলা বলল-আম্মু ! তুমি আমার বন্ধুকে কাজের ছেলে বানিয়ে দিলে ?-আরে কাজের ছেলে কেন হবে ? মেয়ের বন্ধু তো ছেলের মতই নাকি ? মায়ের জন্য এটুকু করবে না ?-ও প্রথমবারে মত এসেছে আমি তুমি !আমি তাড়াতাড়ি করে বলল-আরে সমস্যা নেই তো ! এটা কোন ব্যাপার না ! আমি খানিকটা অবাক হয়ে লক্ষ্য করলাম নামিলার আম্মু আমার সাথে এমন ভাবে কথা বলতে লাগলেন যেন তিনি আমাকে কত দিন ধরে চিনেন ! আমার কত টা পরিচিত ! আমি সত্যই অবাক না হয়ে পারলাম না । কোন প্রকার সংকোচ দেখলাম না ! বিকেল টা অনেক বেশি চমৎকার কাটলো ! যখন বাইরে বের যাবো আন্টি বলল যেন আমি সময় পেলেই ওনাদের বাসায় আসি ! নিচের গেট পর্যন্ত নামিলা আমাকে এগিয়ে দিতে এল ! আমি যখন দরজা দিয়ে বের হয়ে যাবো তখন নামিলা আমাকে বলল-সাবধানে যেও, ঠিক আছে ?-হুম ! -আর বাসায় গিয়ে ফোন দিও ! -আচ্ছা ! একটা কথা জিজ্ঞেস করবো ?-হুম ! -আমার প্রস্তাব টা কি আরেকবার ভেবে দেখবে ?-দেখতেই হবে !-হুম ! -আচ্ছা ! ভেবে দেখি ! আমি হাটা দিলাম নিজের পথে । এবার আর নিজেকে সংবরন করলাম না পেছন ফিরে তাকানোর থেকে । যতবার সম্ভব পেছনে ফিরে তাকালাম । ততবারই দেখি নামিলা গেটের কাছে দাড়িয়ে আমার দিকে তাকিয়ে আছে ! হাসি মুখে....

