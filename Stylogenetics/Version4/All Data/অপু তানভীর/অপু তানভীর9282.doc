বৃষ্টির গল্প




 
                        ক্রিষ্টান লেকের এই দিকটা আমার খুব ভাল লাগে । যদিও এখানে লেখা যে প্রবেশ নিষেধ তবুও আমার মত দেখলাম অনেকেই এখানে বসে আছে । দুরে দাড়িয়ে এক পুলিশ আপন মনে সিগারেট ফুঁকছে । আমাদের কে দেখেও যেন দেখছে না । আমিও আপন মনে লেকের টলটলা পানির দিকে তাকিয়ে রইলাম । এখান কার যে বাতাসটা আসে সেটা মন প্রান সব জুড়িয়ে দেয় ! সপ্তাহের এই ছুটির দিন গুলোতে এভাবে সময় কাটাতে নেহাত মন্দ লাগে না । -ভাই সাহেব ? আমি ফিরে তাকালাম । আমারই মতই বয়স হবে লোকটার কিংবা একটু বেশি । আমার আমার পেছনে দাড়িয়ে । আমি বললাম -জি ? আমাকে বলছেন ? লোকটাকে একটু যেন বিব্রত মনে হল । বলল -জি । আপনাকে একটা অনুরোধ করতে চাচ্ছি ? করবো ? এতো বিনয়ী অনুরোধ ফেলা যায় না । আমি অনুরোধ করা অনুরোধে সম্মতি জানালাম । লোকটি বলল -আপনি কি এই জায়গাটা ছেড়ে উঠবেন একটু ? আমি আর আমার বউ এখানে নিয়মিত বসি । একটু বিরক্ত হলাম মনে মনে । এটা কোন কথা হল ?দেখতেছে একজন বসে রয়েছে কি বেকুবের মত এসে বলল আমি আর আমার বউ এখানে নিয়মিত বসি !!কিন্তু মুখে বললাম -এখানেই বসবেন ? লোকটি আবার খানিকটা লজ্জিত কন্ঠে বলল -আসলে আমার কোন সমস্যা নাই । এক জায়গায় বসলেই হল কিন্তু বৃষ্টির এই জায়গা ছাড়া চলেই না । -বৃষ্টি ? লোকটা এবার একটু হাসলো । বলল -বৃষ্টি আমার বউয়ের নাম । আমি কখন থেকে লক্ষ্য করছি লোকটি বারবার কথার সময় কেবল বউই বলছে । স্বাধারনত অপরিচিত কারো সাথে কথা বলার সময় কেউ বউ শব্দটা ব্যবহার করে না । এই লোকটা কেন করছে কে জানে ? আমি বললাম -এখনই উঠবো ? লোকটি বলল -নাহ । এখনই উঠতে হবে না । বৃষ্টি এখনও আসে নি । ও আসলে উঠলে চলবে । -আচ্ছা । আমি আবার লেকের পানির দিকে মনোনিবেশ করার প্রস্তুতি নিলাম । দেখলাম লোকটি আমার পাশেই বসে পড়লো । আমাকে বলল -ভাইজান যদি বিরক্ত না হন তাহলে একটু কথা বলি । বৃষ্টি না আসা পর্যন্ত । আপনার স্ত্রী কোথায় গেছে ? -মনে হয় ওর বাবার বাসায় গেছে । -মনে হয় কেন বলছেন ? আপনি সিওরলি জানেন না ? লোকটিকে একটু বিভ্রান্ত মনে হল । খানিকটা চিন্তিতো মনে হল । নিজের স্ত্রী কোথায় যেতে পারে সেটা নিয়ে খানিকটা চিন্তায় আছে । আমি বললাম -ফোন দেন । আমার কথা শেষ হওয়ার সাথে সাথে লোকটা বলে উঠলো -না না । এই কাজটা করা যাবে না । ও এখন আমার উপর রেগে আছে । এখন ফোন দিলে আরো রেগে যাবে । তখন ওর রাগ ভাঙ্গানো দুস্কর হয়ে যাবে । বুঝছেন বাচ্চা মেয়েতো কিচ্ছু বুঝতে চায় না । কি যে এক ঝামেলায় পরেছি ! বিশাল যন্ত্রনায় আছি । লোকটা যদিও বলল যে বড় যন্ত্রনায় আছে কিন্তু তার মুখ দেখে তো সেই রকম মনে হল না । কেমন একটা সুখি সুখি ভাব তার চেহারায় । আমি বললাম -সে কি আপনার উপর প্রায়ই রাগ করে ? -আর বলবেন না । বাচ্চা মেয়েগুলো নিয়ে এই হয়েছে সমস্যা । কথা নাই বার্তা নাই একটু উনিশ বিশ হলেই বাড়ি ছেড়ে চলে যাবে । আমার কি মনে হয় জানেন ভাইসাহেব ? -কি ? -মনেহয় আমার শ্বশুর বাড়ির লোকজনের পূর্ব পুরুষের সাথে কোন যাযাবর গোষ্ঠীর সম্পৃক্তা ছিল । হাহাহা । নিজের রসিকতায় নিজেই হেসে ফেলল । আমার কেন জানি এই কথাতেই লোকটাতে পছন্দ হয়ে গেল । মনে হল লোকটা বেশ রসিক । আমি বললাম -তা এতো যখন যন্ত্রনা দেয় বিয়ে করার আগে ভাবেন নাই ?লোকটা আমার দিকে তাকিয়ে বলল -আর বইলেন না । আগে জানবো কিভাবে ? আর এই মেয়ের সাথে আমার বিয়ে করার কোন ইচ্ছাই ছিল না । বলতে পারেন ফেসে গেছি । -মানে ? ঠিক বুঝলাম না । লোকটা একটু এদিক ওদিক তাকালো । দেখে নিল আশে পাশে কেউ আছে কি না । তারপর আমার দিকে তাকিয়ে গলা খানিকটা নামিয়ে বলল -ভাই আপনার সাথে কথা বলে ভাল লাগছে । আপনাকে একটা গোপন কথা বলতে চাই । অনেক দিন ধরেই কাউকে বলবো বলবো ভাবতেছি । কিন্তু পরিচিত কাউকে বলতে সাহস হচ্ছে না । আপনাকে বলা যায় । বলব ? -বলুন । সমস্যা নাই । লোকটা বলল -আমার তারেক । তারেক আহমেদ । -আপনি ? -আমি তানভীর । লোকটা তার গল্ছোপ শুরু করলো !-ছোট বেলা থেকেই আমার মেয়েদের সাথে প্রেম করার একটা দারুন ঝোক ছিল । এমনও হয়েছে একসাথে চার-পাঁচ জনের সাথে এক সাথে প্রেম করেছি । আমার চেহারা দেখছেন মোটামুটি খারাপ না । আর তখন মেয়েরা কেমন যেন এই চেহারা দেখে পটে যেত । আমি লোকটার চেহারার দিকে ভাল করে তাকালাম । এখন বেশ সুদর্শন তিনি। তারেক আহমেদ বলল -যাই হোক এমন একটা অবস্থা যে আসে পাশের কোন মেয়েই বাদ নাই । কারো কারো আগে থেকেই রিলেশন আছে তবুও তার পেছনে লেগেছি এবং সফলও হয়েছি । এমন যখন সময় তখন বৃষ্টিরা আমাদের এলাকায় আসলো । একটা এলাকায় কোন সুন্দর মেয়ে আসলে কি হয় ? এলাকার যত চ্যাংড়া পোলাপাইন আছে সব পেছনে লেগে যায় ! বৃষ্টির পেছনেও সবাই লেগে গেল । কিন্তু এই মেয়ে কারো দ্বারাই পটলো না । শেষে আমি প্রজেক্ট হাতে নিলাম । আমি খানিকটা কৌতুহল নিয়ে জিজ্ঞেস করলাম  -তারপর । তারেক আহমেদ বলল -সত্য কথা বলতে কি বৃষ্টি আমার দ্বারাও ঠিক মত পটছিল না । সঠিক কারনটা বুঝতে পারলাম কয়েক দিন পরে । বৃষ্টির এক খালাতো ভাইয়ের সাথে তার বিয়ে ঠিক হয়ে আছে । সেই খালাতো ভাই এখন আমেরিকায় থাকে । খুব জলদি তাদের বিয়ে হয়ে যাবে । এই জন্য সে কারো সাথে রিলেশন করবে না । -তারপর ?-আমি তবুও পিছু ছাড়লাম না । আমার সাথে রিলেশন করবে না বললেও ঠিকই আমার সাথে কথা বলত । মাঝে মাঝে দেখাও করতো । আমি ঠিক বুঝতে পারতাম যে বিয়ের ঐ ব্যাপারটা না থাকলে বৃষ্টি রাজি হয়ে যেত । এভাবেই চলতে লাগলো । দু তিন মাস পরে একদিন সন্ধ্যার দিকে বৃষ্টি আমাকে ফোন দিল । বলল -কোথায় আপনি ? -এই তো । কি ব্যাপার ? -আপনি এখনই আমাদের ছাদে আসেন । -এখনই ? -এখনই । আমার জন্য একটা ধাক্কা অপেক্ষা করছিল । আমি ছাদে পৌছেছি আর বৃষ্টি সোজাসুজি এসে আমাকে জড়িয়ে ধরলো । আমি এতোটাই অবাক হলাম কিছুক্ষন কোন কথাই বলতে পারলাম না । -কি হয়েছে ? কোন মতে বললাম । বৃষ্টি বলল -আজকে সব বাঁধা দুর হয়ে গেছে । -মানে ? তারপর বৃষ্টি যা বলল তার সারমর্ম হল তার খালাতো ভাই যার সাথে তার তার বিয়ে ঠিক ছিল সে এক বিদেশি মেম বিয়ে করে ফেলেছে । এই জন্য তার আর কোন বাঁধা নেই । এই টুকু বলেই তারেক আহমেদ থামলেন কিছুক্ষন । আমি একটু হেসে বললাম -আরে তাহলে তো কেললা ফটে ! আপনি তো জিতে গেলেন । -তা গেলাম । কিন্তু আসল জিনিসটা আর কয়দিন পরে টের পেলাম । -কি রকম ? -না দেখুন , আমি যেমন ছিলাম সবার সাথেই টাইম পাস করতাম । কোন সিরিয়াস কিছু ছিল না । কিন্তু বৃষ্টি খুব সিরিয়াস ছিল । কদিন পরেই আমি টের পেলাম । -কি রকম ? -তারও মাস খানেক পরের কথা । সন্ধ্যার সময় আমার এক বন্ধু আমাকে ফোন করে বলল বৃষ্টি হাসপাতালে । যতই টাইমপাস করি সে তখন আমার রানিং গার্লফ্রেন্ড । হাসপাতালে ছুটে গেলাম । কিন্তু ওর কি হয়েছে কিছুই বুঝতে পারছিলাম না । বারান্দায় বিরস মুখে দাড়িয়ে আছি এমন সময় আমার সেই বন্ধুটি বৃষ্টির বাবাকে নিয়ে হাজির । -তুমিই তারেক ? আমি খানিকটা ইতস্তত করে বললাম -জি । এরপর তিনি আমাকে একটু আড়ালে নিয়ে গেলেন । বললেন -বৃষ্টি হাতের রগ কেটে সুইসাইড করার চেষ্টা করেছিল । আমি যেন আকাশ থেকে পড়লাম এই কথা শুনে । আমি বললাম -সেকি ! কেন ! তিনি আর কিছু বলতে পারলেন না । কাঁদতে লাগলেন । আমার বন্ধুটি এসে বলল যে বৃষ্টি নাকি আমার আগের রিলেশন গুলোর ব্যাপারে সব শুনেছে । সেটা শুনে কিছুতেই স্থির থাকতে পারে নি । কি বলবো তানভীর সাহেব, জীবনে অনেক প্রেম করেছি অনেক টাইম পাস করেছি কিন্তু কেউ যে আমার কারনে তার জীবন দিয়ে দিতে পারে এইটা কোন দিন ভাবতেই পারি নাই । দেখলাম তারেক সাহেবের চোখ ভিজে উঠেছে । তিনি সেটা লুকানোর চেষ্টা করলেন না । আমি বললাম -তারপর ? -তারপর আর কি ? বেশি দিন অপেক্ষা করি নি । বৃষ্টিকে বিয়ে ফেলি । আর তখন থেকেই এই এই যন্ত্রনা বয়ে বেড়াচ্ছি । আমি লক্ষ্য করলাম তারেক সাহেবের চোখটা ভেজা আর মুখে একটা অদ্ভুদ হাসি লেগে আছে সুখি মানুষের হাসি । -কি আমি তোমাকে যন্ত্রনা দেই । আমরা দুজনেই একসাথে পিছনে ঘুরে তাকালাম । বাইশ তেইশ বছরের এক তরুনী দাড়িয়ে । মুখে কপট রাগের তাব । দেখলাম তারেক সাহেব হই হই করতে করতে উঠে গেল । মেয়েটির কাছে গিয়ে বলল -আরে কে বলে তুমি আমাকে যন্ত্রনা দেও ! তুমি তো আমাকে ... -থাক আর ঢং করতে হবে না । তুমি আবার সেই পুরানো কথা মানুষকে শোনাচ্ছ ? -আরে !! তুমি আসছিলা না তাই তানভীর ভাইয়ের সাথে একটু গল্প করছিলাম । -হয়েছে । মানুষ এক গল্প আর কতবার করতে পারে । তারপর মেয়েটি আমার দিকে তাকিয়ে খানিকটা লজ্জিত কন্ঠে বলল -আপনাকে নিশ্চই অনেক বিরক্ত করেছে । তাই না ? আমি বললাম -না না ঠিক আছে । আমি একদম বিরক্ত হই নি । বরং আরো ভাল লেগেছে । -এতো কথা বলতে পারে ও । শুনুন ওর কথা আপনি একটুও বিশ্বাস করবেন না । মানুষকে এতো গল্প দিতে পারে ও । তারেক সাহেব বলে উঠল -আমি গল্প দেই ? আমি ? -শুনো কথা বলবা না ।......আমি আর বসে থাকি না । ওরা দুজন এখন মনের সুখে ঝগরা করুক । আমি ওদের কাছ থেকে বিদায় নিয়ে চলে এলাম । হাটতে হাটতেই হঠাৎ আমার মনটা কেন জানি বিষন্ন হয়ে গেল । মনে হল এমন এমন যন্ত্রনা দেওয়ালী থাকলে মন্দ হত না ! ফেবু লিংক

