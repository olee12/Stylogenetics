কেউ কথা রাখে নি !





                        কেউ কথা রাখে নি, ৫৩ মাস কাটলো, কেউ কথা রাখে নি
সেই সে কবে দেশনেত্রী একদিন নির্বাচনী ইশতেহারে বলেছিলো
আমরা এবার ক্ষমতায় গেলে রাজাকারের ফাঁশি দিবো
তারপর কতো চন্দ্রভূক অমাবস্যা চলে গেলো,
কিন্তু সেই রাজাকারের ফাঁশি আর হল না ! 
সাড়ে চারটি বছর প্রতীক্ষায় আছি।
 দেশ নেত্রী মুখে হাসি নিয়ে বলেছি, আর অপেক্ষা করে হে খুলনাবাসী,
তোমাদের কে আমি পদ্মা সেতু বানিয়ে দিবো
আর তোমাদের ফেরির ঘাটে ঘন্টার পর ঘন্টা অপেক্ষা করতে হবে না । 
পদ্মা সেতুতে উঠবে আর ভুট করে নদী পার হয়ে যাবে
মাননীয় প্রধানমন্ত্রী, আমরা আর কত অপেক্ষা করবো ?
ফেরী ঘাটে অপেক্ষা করতে করতে আমার গার্লফ্রেন্ডের বিয়ে হয়ে গেল ! 
তবুও পদ্মা সেতুতে করে আমার বরযাত্রী যাওয়া হল না ! 
গার্লফ্রেন্ডের ছেলে যখন আমাকে মামা মামা বলে ডাকবে 
তখন আমি তাকে দেখতে পদ্মা সেতুতে বেড়াতে যাবো ?
 একটা শেয়ারও কিনতে পারি নি সেদিন ।
আগের শেয়ার গুলো বিক্রি করেছি অর্ধেক দামে  
বাবাকে বলে কিনেছিলাম কত গুলো শেয়ার 
দাম বাড়বে এই আশায় ,
বাবা এখন অন্ধ, আমাদের দেখা হয় নি কিছুই । 
সেই শেয়ারের দাম আর কত কিছু কেনার স্বপ্ন গুলো ।
কেউ আর ফিরিয়ে দেয় না । 
 বুকের ভিতর মুখ লুকিয়ে গার্লফ্রেন্ড আমার বলেছিলো
যেদিন সত্যি কারের বিসিএস ক্যাডার হয়ে আসতে পারবে
সে দিন তোমায় বিয়ে করবো আমি ।
ভালবাসার জন্য আমি মুঠোর নিয়েছি প্রাণ,
কুটা বিরোধী আন্দোলনে খেয়েছি ছাত্রলীগের দাবড়ানী
তবুও রোদ বৃষ্টি মাথায় রেখে দাড়িয়েছি প্রেস ক্লাবের সামনে 
তবুও আমার ভাগ্য হয় নি বিসিএস পাশের !
কারন কুটা ছিল না আমার । 
আমার থেকেও কম মার্ক পেয়েও আজকে 
পাশের বাড়ির ছমির মিয়া বিসিএস ক্যাডার ! 
 কেউ কথা রাখে নি ! ৫৩ মাস কাটলো, কেউ কথা রাখে না ! 
 (প্রিয় সুনীল গঙ্গোপাধ্যায়ের কাছে ক্ষমা চেয়ে)
                            
                    সর্বশেষ এডিট : ১৪ ই জুলাই, ২০১৩  সন্ধ্যা  ৬:২২                

