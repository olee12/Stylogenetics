গল্পঃ অচেনা আগন্তুক (ফাইনাল এডিশন)



অনেক দিন আগে এই আগন্তুক সিরিজটা শুরু করেছিলাম । প্রথম কয়েক পর্ব লিখলেও সেটা একটু ছাড়া ছাড়া ভাব করা ছিল । অবশেষে সেটা সম্পূর্ন গল্পে লিখে ফেললাম ! যদিও পর্বগুলো আগেই দেওয়া হয়েছিল তবে সেগুলো আবার রিরাইট করা হয়েছে । কিছু বাদ দেওয়া হয়েছে এবং অনেক কিছু সংযোজন করা হয়েছে । তাই আবার প্রথম থেকে পড়ার জন্য অনুরোধ করা গেল ! ধন্যবাদ ।প্রথম পর্ব আগের পর্বদশনিকিতা আরেকবার পেছন ফিরে চাইলো । তাকিয়েই মনে হয় ভুল করে ফেলল । একটু আগের দেখা মানুষের মত জন্তু গুলো এখন আরও স্পষ্ট ভাবে বোঝা যাচ্ছে । আরও কাছে চলে এসেছে । দেখেই মনে হল না তাকানোই বোধহয় ভাল ছিল । বুকের ভেতর একটা তীব্র ভয় অনুভব করলো । মুখ দিয়ে একটা চিৎকার বের হতে গিয়েও হল না । জানে চিৎকার দিয়েও লাভ নেই । বেঁচে থাকার জন্য এখন তাকে সামনে দৌড়াতে হবে । সামনের দিকে তাকিয়ে আবারও দৌড়াতে লাগলো প্রানপনে ।নিকিতা তাকাবে না তাকাবে করেও আরেকবার তাকালো । আরও পরিস্কার বোঝা যাচ্ছে এখন ! জন্তুটা দেখতে মানুষের মত লম্বা হলেও তার তিন টা পা রয়েছে । সেই তিনটা পা দিয়েই চমৎকার ভাবে লাফাতে লাফাতে চলে আসছে আরও কাছে । মুখে রয়েছে এক বন্য আদিমতা । যেন নিকিতাকে কাছে পেলেই ছিড়ে খেয়ে ফেলবে । নিকিতা আরও জোরে দৌড়াতে লাগলো । আরও একটু দুরে বিপরীত দিকে তাকিয়ে আগন্তুক কে দেখতে পেল । ঠিক ওর দিকে দৌড়ে আসছে । নিকিতার মনে হল এই যাত্রায় মনে হয় সে বেঁচেই গেল । আর কোন সমস্যা নেই । যে কোন ভাবেই হোক আগন্তুক ওকে বাঁচিয়েই ফেলবে !  কিন্তু আগন্তুক যখন তার থেকে ১০০ গজের মত দুরে তখন হঠাৎ করেই সামনে থেকে মাটি সরে গেল । একটা গভীর খাঁদের মত সৃষ্টি হল মুহুর্তেই । কালো কাপড় পরা সেই আগন্তুক মুহুর্তেই হারিয়ে গেল সেখান । একটা চিৎকার দেওয়ার সময় পর্যন্ত পেল না । তবে চিৎকার টা নিকিতার মুখ থেকে বের হয়ে হয়ে এল । চিৎকার দিতে দিতেই নিকিতার ঘুম ভেঙ্গে গেল । যখন বুঝলো যে স্বপ্ন দেখছিল তখনও একটু শান্ত হওয়ার চেষ্টা করলো । তখন ওর বুকটা লাফাচ্ছে । তারপরেই ও চারিপাশে তাকিয়ে দেখলো আসলে সে তার নিজের ঘরে নেই । পরক্ষনেই তার মনে পরে গেল সে কোথায় আছে !তার শেষ যা মনে আছে সেটা হচ্ছে তাকে কিডন্যাপ করা হয়েছে । একটা রুমাল মুখে চেপে ধরার আগে কেউ একজনের সাথে তার কথা হচ্ছিলো । সে গাড়ি থেকে নামার তাগিত দিয়েছিল কেবল । কিন্তু সেই সুযোগ আর সে পায় নি । নিকিতার কান্না আসতে চাইলো । তবে জোর করে নিজের মনের সাহস সঞ্চয় করলো । সে এই দেশের একজন অকুতভয় মানুষ মেয়ে । তার এভাবে কান্না করা মোটেই মানায় না ! মোটেই না ! আগন্তুক থাকলেও নিশ্চয়ই তাকে ঠিক এই কথাটাই বলতো ! আচ্ছা যদি সে আর আগন্তুক এখন এই ঘরে বন্দী থাকতো তাহলে ?কেমন হত ?নিশ্চয়ই বেশ মজা হত !নিকিতার মনে একটু আগে যে ভয়টা ছিল সেটা একটু কমে গেল । আগন্তুকের কথা চিন্তা করতে লাগলো !  সে এখন থাকলে কি করতো ?চারিদিকে তাকিয়ে দেখলো ঘরটার । কাঠের তৈরি । তবে বেশ মজবুত কাঠের তৈরি মনে হচ্ছে । কোন প্রকার ফাঁক ফোকড় দেখা যাচ্ছে না ! ওর মুখ বেঁধে রাখা হয় নি । হাত পা কিছুই আটকে রাখা হয় নি । এর অর্থ হচ্ছে ও যেখানে আছে সেখান থেকে ও সহজে পালাতে পারবে না । ওর চিৎকারও কেউ শুনতে পাবে না ! বিছানা থেকে নেমে ও দরজা লক ধরে একটা খুলতে চেষ্টা করলো ! ভেবেছিল এটা হয়তো খোলা থাকবে কিন্তু সেটা বাইরে থেকে বন্ধ ! চারিদিকের সব কিছু পরীক্ষা করে দেখলো । এক মাত্র দরজা ছাড়া বের হওয়ার কোন উপায় নেই । কোন জানলা নেই ঘরটাতে । কেবল একটা ১০০ পাওয়ারের লাইট জ্বলছে । সেটা পুরো ঘরটাকে আলোকিত করে রেখেছে !নিকিতা কি করবে কিছুই বুঝতে পারলো না ! এখান বের হওয়ার কি কোন উপায় নেই ? তাকে নিয়ে কিডন্যাপারদের কি পরিকল্পনা তার কিছু বুঝতে পারলো না ! মেরে ফেলবে ? নাকি অন্য কিছু ? এর থেকেও খারাপ কিছু ! আর কিছু ভাবতে পারলো না ! আবারও বিছানার উপর শুয়ে পড়লো । আগন্তুকের কথা খুব মনে পড়লো । কোথায় সে ?কি করছে ?আসছে না কেন এখনও ?###আজকে অনেক দিন পর তার মন টা বেশ ভাল । বের ফুরফুরে মেজাজে আছেন । একটু আগেই তার কাছে খবর এসেছে যে সব কিছু ঠিক মত হয়েছে । এখন আর মাত্র কয়েকটা ধাপ । তারপর তার কাঙ্খিত আসনটা । আর মনে হয় কেউ সেটা আটকাতে পারছে না । আপন মনেই মিটিমিটি হাসতে লাগলো । হাসলে তাকে ভাল দেখায় ! কখন যে নার্স এসে ঘরের ভেতরে ঢুকেছে তিনি লক্ষ্যই করলেন না । নার্স এসে বলল-স্যার ?একটু চমকালেন ! মেয়েটা এমন করে না বলে ঘরে ঢুকে পড়ে কেন ?যদিও মেয়েটা সম্ভবত অনেক আগেই ততার পছন্দের ব্যাপার টা ধরতে পেরেছেন । মেয়েদের এরকম একটা সহজাত ক্ষমতা থাকে । মানুষের চোখের দিকে তাকিয়ে তারা স হজেই বুঝে ফেলে কে তাদের কে কোন নজরে দেখছে । এবং মেয়েটা যথেষ্ঠ বুদ্ধিমান মনে হচ্ছে । ভাব ভঙ্গি দেখে মনে হচ্ছে মেয়েটার তাতে সম্মতি আছে । যদিও স্ত্রীর সাথে ছাড়া ছাড়ি হয়েছে অনেক আগেই আর বয়স টা তার মেয়েটা থেকে একটু যেন বেশিই তাতে কি হয়েছে । তিনি দেশের ভবিষ্যৎ রাস্ট্রপতি হতে যাচ্ছেন । আর দেখতে তাকে কিন্তু একেবারে বুড়ো মনে হয় না ! ঠিক মত পোষাক পড়লে আজও তাকে সুদর্শনই লাগে ! -স্যার !-হুম । বল ! -প্রেসিডেন্ট স্যার এসেছেন !যেন ধাক্কার মত লাগলো তার বুকে ! এতো জলদি তো তার আসার কথা না ! তাহলে কি বুঝে ফেলল । নাহ ! কোন ভাবেই বোঝা সম্ভব না ! এতো গোপন ভাবে সব কিছু করা হয়েছে । তাহলে এমন হুট করে চলে আসার মানে কি ! কোন বিশেষ কারন কি আছে ?অবশ্য এতো চিন্তার কোন কারন নেি । তিনি ভাবলেন !তিনি দেশের প্রেসিডেন্ট ! তার কাছে বিনা নোটিসে প্রেসিডেন্ট আসতেই পারেন । তিনি চাইলে যে কারো কাছেই বিনা নোটিশে আসতে পারেন ।###ফারিয়া এক টানা গাড়ি চালাচ্ছে ! সোজা প্লেন করে সীমান্তবর্তী জেলা ভুবেনগড়ে ল্যান্ড করেছে । তারপর সেখান থেকে গাড়িতে করে একটানা চলছে তো চলছেই ! এক টানা জার্নি করে সে খানিকটা ক্লান্ত ! মন চাইছে একটু বিশ্রাম নিতে কিন্তু উপায় নেই । তার পিঠের ঠিক মাঝ বরাবর একটা ডেটোনেরট লাগানো আছে টেপ দিয়ে । সেটা থেকে লাল নীল তার বেরিয়ে পুরো পিঠের এদিক ওদিক দিয়ে ওকে জড়িয়ে রেখেছে । যেটার রিমোর্ট আগন্তুতের হাতে । প্লেন জার্নি থেকে শুরু করে পুরো জার্নিতে সে ফারিয়ার সাথেই ছিল ! সে এখন শুয়ে আছে এই গাড়ির পেছনের ডিক্কিতে । গাড়িটা ছুটে চলেছে বনের রাস্তা ধরে । খুব বেশি জোরে ছুটতে পারছে না । কারন রাস্তার অবস্থা বেশ খারাপ । ডিক্কির ভেতরে শুয়ে থাকা আগন্তুকের অবস্থা কি হচ্ছে কে জানে ! নিশ্চয়ই তার ঝাকিতে তার অবস্থা বেশ খারাপ হয়ে যাচ্ছে । ফারিয়া একটু শান্তি পেল । গত রাতের পর থেকে ফারিয়া একটু জন্য শান্তি পায় নি । আগন্তুকের চেহারা দেখার পর এবং তার হাতে চড় খাওয়ার পর থেকে ফারিয়া মনে ভয় ঢুকে গেছে । সে নিজেকে যথেষ্ঠ শক্ত মনে করতো কিন্তু এর আগে এমন কারো সাথে তার মোকাবেল হয় নি, বলা চলে এর আগে এমন কেউ তার পর্যন্ত আসতেই পারে নি । সে এতো সহজে ভেঙ্গে পরবে নিজেও ভাবে নি । তাছাড়া ফারিয়ার আর কিছু করারও নেই । তার শরীরে যে ডেটোনেটর টা লাগানো আছে তার ভেতরে নির্দিষ্ট পরিমান বিস্ফোরক দ্রব্য রাখা আছে । আগন্তুক তাকে কেবল বলে সে যেকোন ভাবেই মেজর হাবিবের কাছে পৌছে যাবে । ফারিয়াকে তার খুব বেশি প্রয়োজনও নেই । যদি সে কোন চালাকী করার চেষ্টা করে তাহলে সে কেবল রিমোর্টের বাটনটা চেপে দিবে ! তবে ফারিয়া যদি তাকে নিকিতাকে বাঁচাতে সাহায্য করে তাহলে হয়তো তাকে প্রাণে মারবে না ! গাড়ি একেবারে সীমান্তের কাছে চলে এসেছে । বন জঙ্গল গুলো যেন আরও একটু ঘন হয়ে এসেছে । গাড়ি চালানো এখানে আরও কষ্টের তবুও ফারিয়া আস্তে আস্তে গাড়ি চালাতে লাগলো ! একটু দুরে যেতেই হঠাৎ করেই চার জন কালো কাপড় পরা মানুষ এসে হাজির হল ওর গাড়ির সামনে ! ফারিয়া ব্রেক করে অপেক্ষা করতে লাগলো ! ### মেজর হাবিব কেবল অবাক হয়ে তাকিয়ে রইলো ফারিয়ার দিকে । তার মনে একটা কূ ডেকে উঠলো । মনে হল কিছু যেন একটা ঠিক নেই ! এই সময়ে কোন ভাবেই ফারিয়ার এখানে আসার কথা না । এমন কোন কথাও ছিল না কিংবা থাকলেও তাকে এমন কোন কিছু বলা হয় নি । এমন কি ফারিয়া এখানে আসার আগে তাকে কিছু বলেও আসে নি !-তুমি এখানে ?-আঙ্কেল ধরা পরেছে ।-তাতে কি হয়েছে ? তোমার এখানে আসার কথা না ! আমাদের ডিল ঐ পর্যন্তই ছিল । এর পরে তোমাদের ব্যাপারে আমাদের কোন কনসার্ন নেই ।ফারিয়া কোন কথা বলল না ! আসলেও তাই । তাদের ভেতরে কথাও ঠিক সেরকম হয়েছিল ! -তুমি এখানে কেন এসেছো ? সত্যি করে বল !-আমার ওখানে থাকা নিরাপদ মনে হয় নি ! আমি ......।ঠিক তখনই কাছেই তীব্র শব্দে কোথাও কিছু ব্লাস্ট হল ! পুরো ঘরটা যেন কেঁপে উঠলো ! মেজর হাবিরের আর বুঝতে বাকি রইলো না কিছু !  সরাসরি ফারিয়ার চুলের মুঠি ধরলো । তারপর বলল-কাকে নিয়ে এসেছো ? বল কাকে নিয়ে এসেছো ?ঠিক তখনই দ্বিতীয় বিস্ফোরন টা ঘটলো । এবারেরটা আরও জোরে ! ঘর গুলোর কাঠের থাম গুলো যেন নড়ে উঠলো ! মেজর হাবির ফারিয়কে ছেড়ে দিয়ে পকেট থেকে ওয়াকিটয়াকি বের করে কারো সাথে যোগাযোগের চেষ্টা করলো । -পিন্টু ! রিপোর্ট ! পিন্টু !ওপাশ থেকে কোন আওয়াজ পাওয়া গেল না ! রাগের মুখ থেকে একটা গালি বের হয়ে এল । পিস্তল বের করে সরাসরি ফারিয়ার দিকে তাক করে বলল-এর জন্য তুমি দায়ী ! বল কাকে নিয়ে এসেছো ?ফারিয়া একে বারে ভয়ে ফ্রিজ হয়ে গেল । কি করবে ঠিক বুঝতে পারলো না ! নিশ্চিত মৃত্যুর দিকে তাকিয়ে রইলো কেবল চুপ করে ! ###নিকিতার তখন সম্পূর্ন উঠে বসেছে । কয়েকবার চেষ্টা করেও দরজাও খুলতে পারলো না । বার কয়েক দরজায় লাথি মারলো কেবল । কোন লাভ হল না ! দরজাটা বেশ মজবুত ! কেবল পায়ে ব্যাথাই পেল ।বাইরে থেকে চিৎকার চেঁচামিচির আওয়াজ আসছে । ক্ষনে ক্ষনে বিস্ফোরিত হচ্ছে সেই ষাথে কিছু মানুষের আর্তনাদ ভেসে আসছে । নিকিতার মনে একটু আগেও যে ভয় টা ছিল সেই ভয়টা এখন আর নেই । তার বদলে এখন কেবল রয়েছে একটা উত্তেজনা কাজ করছে । নিশ্চই আগন্তুক চলে এসেছে । নিকিতা জানতো সে আসবেই । কিছু সময় পরেই দরজায় ধাক্কা পরলো ! তারপর লক খোলার আওয়াজ হল ! নিকিতা এদিক ওদিক তাকিয়ে কিছু পেল না যেটা দিয়ে দিয়ে যে ঢুকবে তার উপর হামলা করবে কিংবা ঝাপিয়ে পড়বে । তবুও সে প্রস্তুতি নিয়ে রাখলো নিজের সর্ব শক্তি দিয়ে তার উপর ঝাপিয়ে পরবে । আগন্তুক আসার আগ পর্যন্ত তাকে এখন টিকে থাকতেই হবে ! দরজা খুলে গেল ! কালো পোষাক পরা মানুষটার উপর ঝাঁপিয়ে পরতে যাবে ঠিক তখনই নিজেকে সামলে নিল ! সেই পরিচিত চোখ ! সেই পরিচিত মানুষ । চোখে দুষ্টামীর হাসি যেন লেগেই আছে ! নিকিতা কেবল সোজা গিয়ে আগন্তুক কে জড়িয়ে ধড়লো ! -এতো দেরি করলে কেন ? আমার বুঝি ভয় করে নি ! করে নি ! তুমি বলেছিলে তুমি চলে আসবে আসবে সময় মত ! ২য় বারের মত তুমি আমাকে একা ফেলে চলে গেছো ! -২য় বার কোথায় ?তখনও নিকিতা আগন্তুককে ছাড়ে নি । আরও শক্ত করে জড়িয়ে ধরে আছে ! বাইরে থেকে তখনই ক্ষনে ক্ষনে বোমার বিস্ফোরনের আওয়াজ ভেসে আসছে ! এবার নিকিতা আগন্তুক কে ছেড়ে দিয়ে বলল-বারে ঐ শপিং মলে ! ওখানে তোমার আসার কথা ছিল ! তুমি আসো নি ! -আসি নি !! হাহাহাহাহা !যেন খুব মজার কোন কথা বলে ফেলেছে । তারপর আগন্তুক নিকিতার সামনে নিজের কালো কাপড় খুলে ফেলল ! নিকিতা কেবল অবাক হয়ে তাকিয়ে রইলো সেদিকে । যাকেই হোক সামনের মানুষটাকে কিছুতেই সে আশা করে নি ! -তুমি মানে আপনি ?মাশরুফ বলল-আমি ! এখন এসো ! সময় নেই বিশেষ । আমাদের কে যেতে হবে !-আমার এখনও বিশ্বাস হচ্ছে না ! -দরকার নেই । বিশ্বাস করা থেকেও এখন বেঁচে থাকাটাই বেশি জরুরী ! নিকিতার আসলেই ঠিক বিশ্বাস হচ্ছে না যে আসলে পুলিশ অফিসার মাশরুফই হচ্ছে আগন্তুক ! ওর আসেপাশে থেকেছে অথচ একটুর জন্যও ওকে বুঝতে দেয় নি ! কিভাবে সম্ভব হল ! ###দুজেই কাঠের করিডোর দিয়ে দৌড়ে চলেছে । তখনও চারিপাশ থেকে বিস্ফোরনের আওয়াজ আসছে । নিকিতা ভাবলো মাশরুফ এতো লোক জন নিয়ে এসেছে কিভাবে ? -এতো বোমা মারছে কে ?-কেউ না ?-তাহলে ?-তোমার কি মনে হয় এতোক্ষন আমি এখানে কি করছিলাম ? শুনি আমাদের দ্রুত এখন থেকে সরে পরতে হবে । ঠিক মিনিট পাঁচেকের মধ্য এটাও উড়তে শুরু করবে । আমরা যদি এর ভেতরে থাকি তাহলে আমরাও উড়ে যাবো ! -তাই নাকি ! ভাল তো ! -বাহ ! তোমার মনে হচ্ছে বেশ মজা লাগছে ! -হুম ! সেদিনের মত !-শুনুন ম্যাডাম সেদিন আর আজকের পরিস্থিতি অনেক টা অন্য রকম ! -তবুও ! মজাই লাগছে ! -উপরওয়ালা তোমাকে কি দিয়ে বানিয়েছে কে জানে !শেষ মাথায় এসেই মাশরুফ দেখলো তিন জন কালো পোষাক পরা মানুষ ওদের দিকে দৌড়ে আসছে । একটুও দেরি না করে পকেট থেকে একটা গ্রেনেড বের করে ওদের দিকে ছুড়ে দিল ! তারপর ডান দিকে ছুটতে শুরুর করলো । একটু পরেই আবার পুরো কাঠের করিডোর টা কেঁপে উঠলো ! ছুটতে ছুটতে আবারও ডান দিকে বাঁক নিতে হল ওদের । সামনে থেকে বের হওয়ার পথ নেই । ঠিক যেই ও আবারও ডান দিকে বাঁক নিতে যাবে তখনই একজন যেন দেওয়াল ফুড়ে বেরিয়ে আসলো ! একেবারে ঝপিয়ে পরলো মাশরুফে উপর । এমন করে কারো আসাটা ঠিক আশা করে করে নি ! দুজনেই মাটিতে পড়ে রইলো কয়েক মুহুর্ত ! তারপর উপরের মানুষ টা উঠে দাড়ালো ! মেজর হাবিব ! -তাহলে আমাদের আবার দেখা হল ! মেজর হাবিবের হাতে একটা পিস্তল । সেটা তাক করা সোজা মাশরুফের দিকে । নিকিতা একটু দুরে দাড়িয়ে আছে স্থির হয়ে । মাশরুফ তখনও উঠে দাড়াতে পারে নি ! পিস্তলের মুখে স্থির হয়ে তাকিয়ে রইলো মেজর হাবিবের দিকে ! মাশরুফ বলল-তাই তো মনে হচ্ছে ! আগের বার ঠিক মত কথাবার্তা হয় নি ! তার আগেই ঘুমিয়ে পড়েছিলে তুমি !কেমন করে যেন হালো মেজর হাবিব । মুখ একটু বিকৃত করলো । তারপর বলল-এবার ঘুমানোর পালা তোমার ! মেজর হাবির পিস্তল টা সোজা নিয়ে গুলি করতে উদ্ধত হল । মাশরুফ এখনও স্থির হয়ে তাকিয়ে রয়েছে মেজর হাবিবের দিকে । এতো কাছ থেকে গুলি করলে সেটা এড়ানো একটু অসম্ভবই বটে । তবে আশার কথা হচ্ছে ওর গায়ে বুলেট প্রুফ জ্যাকেট রয়েছে । তবুও এতো কাছ থেকে গুলি করা হলে সেটা ধাক্কা সামলানো একটু কষ্ট করই হবে ! আর গুলি যদি মাথা বরাবর আসে তাহলে তো আর কোন কিছু ভেবে লাভ নেই । মাশরুফ একটা সুযোগ খুজতে লাগলো ! এক মাত্র সুযোগ !ট্রিগার টেপার ঠিক কয়েক সেকেন্ড আগে নিকিতা একটা কান্ড  করে ফেলল । সে এতোক্ষন পাশেই দাড়িয়ে ছিল ধাক্কা খাওয়ার পরে সে পাশে ছিটকে পড়েছিল ! নিজের গায়ের সমস্ত শক্তি দিয়ে ঝাপিয়ে পড়লো মেজর হাবিবের উপর ! মেজর হাবিবের সম্পূর্ন মনযোগ ছিল মাশরুফের দিকে । নিকিতার দিক থেকে কোন আক্রমন আসবে সেটা সে ভাবে নি । তাই একটু জন্য হলেও মেজর হাবির চমকে উঠলো । নড়ে উঠলো হাতের পিস্তল টা । নিশানা টা একটু সরে গেল ! ব্যাস ! এই টুকুই দরকার ছিল মাশরুফের জন্য ! আরেকবার গুলি করার আগেই মাশরুফ বলা চলে গুলির বেগে উঠে দাড়ালো । ততক্ষনে ওর পা চলে গেছে হাবিবের মাথার কাছ । লাথিটা লাগলো হাবিবের ঠিক কান আর গলার মাঝ ! যদিও আর একটু উপরে লাগার কথা ছিল ! একেবারে টলে উঠলো মেজর হাবির ! তাকে সামলে ওঠার সুযোগ দিলো না মাশরুফ ! আরেকটা লাথি চলে ফেল তল পেট বরাবর ! মাটিতে শুয়ে মেজর হাবি তখন দম নিচ্ছে । এরপর শেষ লাথিটা পড়লো ঠিক বুকের সেই খানে সেখানে কদিন আগেই মাশরুফের গুলো খেয়েছিল সে ! ব্যাস ! আর কোন কিছু করার রইলো না তার ! মাটিতে পরে গেল সে !  -চল !নিকিতাকে মেজফ হাবিবের ধাক্কায় নিকিতা পরে গিয়েছিল । কনুইয়ের কাছে একটু ব্যাথাও পেয়েছিল কিন্তু মাশরুফের মারপিট করা দেখে সে সেটার দিকে কেবল তাকিয়ে ছিল এক ভাবে । ওর কাছে যেন মনে হচ্ছিলো যেন ও মুভির দৃশ্য দেখছে ! বাস্তবেও তাহলে এমনটা সম্ভব ! নিকিতা না দেখলে হয়তো বিশ্বাস করতে পারতো না ! -দাড়াও ! -কি হল আবার !মাশরুফ এবার মেজর হাবির সেখান থেকে এসেছিল অর্থাৎ যে দরজা দিয়ে বেরিয়ে এসেছিল হঠাৎ করে সেই দরজার কাছে এগিয়ে গেল ! ভেতরে উকি দিয়ে যেটা আশা করে নি তাই দেখতে পেলো ! ফারিয়ে মেঝেতে পরে আছে । ওর পেটের কাছে শাদা শার্টের কিছু অংশ রক্তে ভেসে যাচ্ছে । চট জলদি ফারিয়ার কাছে এগিয়ে গেল । নাকের কাছে আঙ্গুল নিয়ে দেখলো এখনও বেঁচে আছে ! নিকিতা পেছনেই ছিল ! মাশরুফকে বলল-এ কে ?-এই হচ্ছে সেই তোমাকে এখানে নিয়ে আসার জন্য পরিকল্পনা করেছিল ! -কি ! তাহলে এর এমন অবস্থা কেন ?-জানি না ! তবে একটা কথা হচ্ছে ফারিয়ার সাহায্য ছাড়া আমি এখানে এতো সহজে ঢুকতে পারতাম না ! এখনও বেঁচে আছে ! -এখন ?-একেও নিয়ে যেতে হবে ! এইভাবে একে এখানে ফেলে যেতে মন বলছে না !মাশরুফ নিজের গায়ের শার্ট টা খুলে ফারিয়ার ক্ষত স্থানে বেঁধে দিল । ওর ওর উন্মুক্ত পেশি বহুল বডি দেখে এই বিপদের মাঝেও নিকির মাঝে কেমন অদ্ভুদ অনুভুতি হল ! যেন চোখ সরাতে পারছে না ! মনে মনে বলল আল্লাহ কি সব চিন্তা আছে । চিন্তার কোন সময় জ্ঞান নেই ! যখন আবার ওরা ফারিয়ার গাড়ির কাছে পৌছালো তখন পুরো ক্যাম্পের কোন কিছু আর অবশিষ্ট নেই । যারা প্রানে বেঁচে গেছে তারা আর এখানে থাকার মত সাহায্য করে নি । মাশরুফ ঠিক ওদের মত পোষাক পরে থাকার কারনে ওরা ঠিক মত বুঝতে পারে নি । ও বলতে গেলে পুরো ক্যাম্পের সব জায়গা বিস্ফোরক সেট করে রেখেছিল টাইমার দিয়ে । কোন প্রকার ঝামেলা ছাড়াই ! ওর যখন গাড়িতে উঠলো নিকিতা অবাক হয়ে দেখলো ব্যাক সিটের নিচে একজন লুকিয়ে আছে ।চিৎকার করে উঠলো -এটা কে ?-আমি ! কেবল একটা আওয়াজ এল । আস্তে করে মাথা তুলে তাকালো ! ততক্ষনে মাশরুফ আবারও নিজের মুখ ঢেকে ফেলেছে । নিকিতা অবাক হয়ে দেখলো এই লুকিয়ে থাকা আর কেউ নয় রাফায়েল চৌধুরী ! মাশরুফ বলল-তোমাকে ধরার জন্য এরা রাফায়েল কে ব্যবহার করেচিল । মনে আছে এর ফোন তোমার কাছে এসেছিল । ও তখন এদের হাতে বন্দী ! আমি প্রথমে ভেবেছিলাম রাফায়েলও এদের সাথে যুক্ত কিন্তু এখানে তোমাকে খুজে পাওয়ার আগে একটা ঘরে ওকে পাই । ওকে তারপর গাড়িতে লুকিয়ে থাকতে বলি ! -উঠে পড় ! রাফায়ে তুমি সামনে এসো ! নিকিতে ফারিয়ে কে নিয়ে পেছনে বস ! নিকিতা কেবল রাফায়েলের দিকে অবাক চোখে তাকিয়ে রইলো । সেই অবাক চোখ বিরক্তিতে রূপান্তরিত হতে সময় লাগলো ! এই ছেলেকে কি ভেবেছিল আর আর কি বের হল !রাফায়েল বলল-বিশ্বাস করুন আমার কিছু করার ছিল না ! -বুঝলাম ! মাশরুফ বলল -ঠিক আছে । অনেক হয়েছে । কার কি করার ছিল, ছিল না এসব পরে ভাবলেও চলবে ! এবার আমাদের যেতে হবে ! এখানে আর দেরি করা যাবে না ! কোন দিক দিয়ে কি চলে আসে বলা মুশকিল ! বর্ডার ক্রস করে যে কেউ চলে আসতে পারে !মাশরুফ গাড়ি স্টার্ট দিল ! ###-কেমন আছো আজিজ ?প্রেসিডেন্ট হলেও আজিজুর রহমান খান জামসের আহমেদের জুনিয়র । তার নিজের প্রেসিডেন্ট হওয়ার কথা থাকলেও আজিজুর রহমানের ক্লিন ইমেজের কারনে পার্টি হাই কমান্ড তার বদলে আজিজুর রহমানকে প্রেসিডেন্ট পদের জন্য মনোনয়ন দেন । অপমান টা সহ্য করে নিজেও তার নিজের মনের ভেতর একটা রাগ সেই তখন থেকেই ছিল । অনেক দিন থেকে তিনি এই পরিকল্পনা করছিল । আজকে তার অনেক টাই সফল হয়েছে । এবার আজিজুর র হমান কে তিনি বাগে আনতে পেরেছেন ! দুজনেই জামসের আহমেদের ড্রয়িং রুমে বসে আছে । একটু দুরে সোজা হয়ে আহমেদ আসাদ দাড়িয়ে আছে কঠিন মুখে !-আপনার শরীরটা এখন কেমন ? -ভাল ! রুমের ভেতর হঠাৎ করেই নিরবতা নেমে এল । কেউ যেন কোন কথা বলছে না কিংবা কোন কথা বলার খুজে পাচ্ছে না ! তার পর কোন প্রকার ভুমিকা না করেই প্রেসিডেন্ট আজিজুর রহমান খান বললেন-দ্বন্দ্ব টা আপনার আর আমার ভেতরে ছিল ! সেটা আমার মেয়ে পর্যন্ত না আনলেই কি হত না ?জামসের আহমেদ একেবারে এরকম সরাসরি কথা আশা করেন নি । তিনি ভেবেছিলেন কথা হয়তো অন্য দিকে থেকে আসবে !-তুমি ঠিক কি বলছো আমি বুঝতে পারছি না !-ও কামান, জাসমের ভাই ! ভনিতা রাখেন ! শামীম জাফর এখন আমার হেপাজতে ! সব কিছু বাদ দিন । আসুন সরসরি কথা বলি ! আপনি কি চান আমি জানতে চাই !পুরো একটা মিনিট জামসের আহমেদ তাকিয়ে রইলো আজিজুর রহমান খানের দিকে ! তারপর শান্ত কন্ঠে বলল-তুমি জানো আমি কি চাই ! -হুম ! তা কেবল আমি কেন সবাই জানে ! কিন্তু এই ভাবে আপনি সেটা পেতে চাইবেন আমি ভাবি নি ! আমি ঠিক সেদিনই বুঝতে পেরেছিলাম যেদিন আপনার উপর হামলা হয় ! তারপর যখনই আমার উপর হামলা এতো এতো কড়া সিকিউরিটির পরেই আমার বুঝতে বাকি রইলো বা যে এর পেছনে খুব শক্ট কেউ আছে ! আর সেই শক্ত কেউ টা যে আপনি সেটা বুঝতে আমার খুব বেশি কষ্ট হয় নি ! খুব সিম্পল একটা প্লান ! ভাইস প্রেসিডেন্টের উপর সন্ত্রাসী হামলা ! সব সিম্প্যাথি তার দিকে । এবার প্রেসিডেন্টের কিছু হলে কিংবা তিনি পদত্যাগ করলেই পুরো পার্টি তো বটেই দেশের মানুষ চাইবে এমন কাউকে প্রেসিডেন্ট করতে যে নিজের দেশের জন্য রক্ত ঝড়িয়েছে । তাই তখন থেকেই আমি ব্যবস্থা নিয়েছিলাম !এবার একটু ভুরু কুচকে উঠলো জামসের আহমেদের ! তিনি ঠিক বুঝতে পারলেন না আসলে আজিজুর রহমান খান কি বোঝাতে চাইছে ! -আপনি যে এর পেছনে ছিলেন আমি সেটা আগে থেকেই জানতাম ! কেবল ভুল টা আমার ছিল যে আমি কেবল নিজের উপর বেশি জোর দিয়েছিলাম । আপনার চোখ যে আমার মেয়ের উপরে থাকবে সে আমি একটু বুঝতে পারি নি ! আবারও কিছুটা সময়ের জন্য পুরো ঘরে নিরবতা নেমে এল । নিরবতা এবারও ভাঙ্গলো প্রেসিডেন্ট আজিজুর রহমান খান নিজেই !-এতো দিন আমার হাতে কোন প্রমান ছিল না কিন্তু এখন আমার হাতে প্রমান এসেছে । কেবল এই টুকুই বলতে এসেছিলাম আমি ! এই বলে আজিজুর রহমান খান উঠে দাড়ালো !দাড়ায়েই জোরে ডাক দিল -লিলি ! লিলি অর্থাৎ জামসের আহমেদের নার্স দরজার পাশেই দাড়িয়ে ছিল ! ডাকার সাথে সাথে ঘরের ভেতরে ঢুকে পরলো ! জামসের আহমেদ কেবল অবাক হয়ে তাকিয়ে রইলো মেয়েটার দিকে ! আজিজুর রহমান খান বললেন-তোমার কাজ এখানে শেষ ?-জি স্যার !-চল যাওয়া যাক ! এখানে আর থাকার কোন মানে নেই ! যাওয়ার আগে জামসের আহমেদের দিকে তাকিয়ে বলল-আপনি আমার শক্ত প্রতিপক্ষ ছিলেন পার্টিতে । হয়তো সামনের বার আপনিই হতেন প্রেসিডেন্ট ! কিন্তু নিজের পায়ে নিজেই কুড়াল মেড়েছেন । আর আমার মেয়ের কথা চিন্তা করবেন না ! সে আমার বাড়ির উদ্দেশ্যে রওনা দিয়ে দিয়েছে !! আর আপনার সেই মেজর হাবিব..... এখন ইতিহাস....আর দাড়ালেন না কেউ । প্রথমে আহমেদ আসাদ, তারপর প্রেসিডেন্ট নিজে এর পর নার্স বেরিয়ে গেল ! সবাই বের হওয়ার পরে জামসের আহমেদ কেবল একা একা দারিয়ে রইলো । বুকের ভেতর একটা ব্যাথা অনুভব করতে লাগলেন তিনি !পরিশিষ্টঃপরডিন সংবাদ পত্রের প্রধান শিরোনাম টা ছিল এরকম "ভাইস প্রেসিডেন্টের আত্মহত্যা" । অনেকের মতে তিনি আত্মহত্যা করেন নি । তাকে হয়তো কেউ হত্যা করেছে । তবে বিশেষজ্ঞদের মতে তিনি আত্মহত্যাই করেছে । অন্য আরেকটা শিরোনামে জানা গেল ঠিক দুই দিন আগে প্রেসিডেন্টের কন্যা যেভাবে অপহৃত হয়েছিল তাকে উদ্ধার করা হয়েছে । কিন্তু কিভাবে উদ্ধার করা হয়েছে সে বিষয়ে কেউ কোন কথা বলতে পারে না । দেশের একটা নাম করা হাসপাতালে একটা কেবিনে ফারিয়া শুয়ে আছে । তার সামনে আকিব আরিয়ান বসে আছে চুপ করে । বেচারার এখন ঠিক বিশ্বাস হচ্ছে না মাত্র দুই দিনের ব্যাবধানে কি থেকে কি হয়ে গেল ! ফারিয়া তখনও ভেবে চলেছে ও এখানে কিভাবে এল । কোন উত্তর পাচ্ছে না !                                                                                 (সমাপ্ত)সম্পুর্ণ গল্পের পিডিএফ লিংক

                    সর্বশেষ এডিট : ৩০ শে জুন, ২০১৫  রাত ৮:৩২                

