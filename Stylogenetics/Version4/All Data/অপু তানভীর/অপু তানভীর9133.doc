গল্পঃ বাদল দিনের ভেজা কদম ফুল




 
                        -স্যার আপনি প্যান্ট এই ভাবে গুটিয়ে করে পরেছেন কেন ?-বাইরে বৃষ্টি হচ্ছিল তো ! -তাই বলে এই ভাবে পরবেন ? আপনাকে কেমন ক্ষ্যাত ক্ষ্যাত লাগছে ?সুমন মিহিনের কথা ঠিক বুঝতে পারলো না । ইদানিং প্রায়ই এই কথাটা তাকে শুনতে হচ্ছে ! ঠিক কারন বুঝতে পারছে না ! বিশেষ করে মেয়েদের কাছ থেকে । নিশি তো প্রায় প্রতিদিই সুমন কে ক্ষ্যাত বলে ! এই তুই এটা করলি কেন ? তুই আসলেই একটা ক্ষ্যাত ! এই তুই ওখানে ওভাবে দাড়িয়ে ছিলি কেন ? তুই আসলেই একটা ক্ষ্যাত ! ঠিক কি কারনে ওকে এই সব কথা শুনতে হয় সুমন ঠিক মত বুঝতে পারে না ! -স্যার আপনি রাগ করলেন ?-কেন ? রাগ করবো কেন ?-না এই যে আপনাকে ক্ষ্যাত বললাম ! -না ঠিক আছে । আমার শুনে অভ্যাস আছে ! মিহিন চট করে হেসে বলল-শুনে অভ্যাস আছে ? নিশি আপু আপনাকে তাকে বুঝি ?সুমন অবাক হল ! নিশি যে ওকে ক্ষ্যাত বলে ডাকে এটা তো কোন ও মিহিনকে বলে নাই ! তাহলে এই মেয়েটা কিভাবে জানলো ! সুমন বলল-তুমি কেমন করে জানো ? -সে আপনার গার্লফ্রেন্ড না ! সে আপনাকে বলতেই পারে !-গার্লফ্রেন্ডরা বুঝি তাদের বয়ফ্রেন্ড কে ক্ষ্যাত বলে ডাকতে পারে ?-শুধু কি ক্ষ্যাত ! আরো কত কিছু ডাকে ?সুমন কিছুক্ষন অবাক হয়ে মিহিনের দিকে তাকিয়ে রইলো । মনে মনে ভালছে এই পিচ্চি মেয়েটা এতো কিছু কিভাবে জানে ? ও তো কিছুই জানে না ! মিহিনের কি বয়ফ্রেন্ড আছে ?সুমন বলল-তোমার কি বয়ফ্রেন্ড আছে ?-কেন ?-এতো কিছু জানো কিভাবে ?-স্যার আপনিও না ? নিশি আপু ঠিকই বলে ! সুমন হাসলো ! বলল-নিশি ঠিক বলে না। ওর মুখে যা আসে ও তাই বলে । আর নিশি আমার গার্লফ্রেন্ড না ! কেবল ফ্রেন্ড ! একই ক্লাসে পড়ি ! -তাই ! মিহিন কেবল একটু হাসে ! আর কিছু বলে না । মিহিন খুব ভাল করেই জানে নিশি সুমনের গার্লফ্রেন্ড না ! সুমন অবশ্য নিজে কখনও নিশির কথা খুব একটা বলে না । মিহিন নিজেই জানতে চায় ! খুচিয়ে খুচিয়ে কথা বের করে । প্রথম যে দিন মিহিন সুমনের কাছে জানতে চাইলো সুমন কেবল অবাক হয়ে কিছুক্ষন তাকিয়ে রইলো মিহিনের দিকে । আসলে তার ছাত্রী যে ওকে এই ব্যাপারে কিছু বলতে পারে এটা ওর ধারনার বাইরে ছিল ! সুমন কেবল অবাক হয়ে জানতে চাইলো -এই কথা কেন জানতে চাইছো ?মিহিন বলল-না ! মানে ! এখন তো সবার একটা করে গার্লফ্রেন্ড থাকে তাই বললাম আর কি ?-না ! আমার এরকম কেউ নাই ! -কোন মেয়ের সাথে কথা বলেন না ?-কেন বলব না ? তোমার সাথে বলছি না ?-নাহ আপনাকে নিয়ে আর পারা গেল না ! আমি বলছি আপনার ক্লাসের বা জুনিয়র কেউ নাই !-হুম আছে ! এই রকম অনেকই আছে ! -কে ? সুমনের সবার আগে নিশির কথাই মনে এল ! তাই নিশির নাম নিল !অবশ্য নিশির নামই নেওয়ার স্বাভাবিক ছিল ! সুমনের কাছের বন্ধু বলতে এই নিশির নাম সবার আগেইআসে !  আর তাছাড়া সুমন এই এতো বড় বাড়িতে টিউশনিটা পেয়েছেই নিশির কারনেই ! নিশির এক বান্ধবী হল মিহিনের ছোট খালা ! মিহিনের ছোট খালা আর নিশিই এখানে টিউশনীটা ঠিক করে দিয়েছে !-স্যার কালকে পড়বো না !-কেন ? -এমনি স্যার । কালকে বৃষ্টিতে ভিজবো ?-বৃষ্টিতে ভিজলে পড়া যাবে না ? আর তুমি কিভাবে জানো যে কালকে এই সময়েই বৃষ্টি হবে ! -আমি জানি স্যার ! আমি ঠিক ঠিক করে বলে দিতে পারবো কখন বৃষ্টি হবে ! -আচ্ছা ! ভিজো ! আমি কালকে আসবো না ?-আসবেন ! কামাই দিলে আম্মা খুব রাগ করে ! জানেন তো ! -হুম ! জানি ! -আপনি আসবেন ! আমি আপনাকে বসিয়ে রেখে বৃষ্টিতে ভিজবো ! আর আপনি আমার ঘরে বসে বসে গান গুনবেন ! আমার কাছে বেশ কিছু বৃষ্টির গান আছে !-আচ্ছা ! -আর একটা কথা বলব স্যার ? -বল ! আপনি আর কখনও প্যান্ট গুটিয়ে পরবেন না ! ঠিক আছে ?-আচ্ছা !মিহিন আরো কিছু বলতে গিয়েও বলল না ! এখন বলবে না ! মিহিনের প্রায়ই একটা কথা খুব জানতে ইচ্ছা করে ! আসলে একটা কাজ করতে ইচ্ছা করে ! কালকে যদি সব কিছু ঠিক থাকে তাহলে কাকলেই কাজটা করে ফেলবে । এতো দিন ধরে সে প্লান করে আসতেছে । কিন্তু কালকে হবে কি না মিহিন বুঝতে পারছে না । যদিও মিহিনের মন বলছে যে কালকে অবশ্যই বৃষ্টি হবে । সেই বৃষ্টিতেই মিহিন তার স্যার কে নিয়ে ভিজবে । প্রথমে তার স্যার একটু না হু না হু করবে কিন্তু এক পর্যায়ে ঠিক ই রাজি হয়ে যাবে । বাড়ির কাজের ছেলেটাকে বলে আগে থেকেই চিলেকোঠার ঘরটাতে ওর গান শোনার বক্সটা ফিট করে রাখবে । ছাদে গিয়ে আর গান ছাড়বে ! "বাদল দিলের প্রথম কদম ফুল ........ করেছি দান.."মিহিন গানও ঠিক করে রেখেছে ! তারপর বৃষ্টিতে ভিজবে ! মিহিন আরো একটা কাজ করে রেখেছে । কাজের ছেলেটাকে আরো একটা কাজ দিয়েছে । ওদের বাসা থেকে একটু দুরেই একটা বড় কদম ফুলের গাছ আছে । সেখানে এই বর্ষাকালে প্রচুর কদম ফুল ফুটে রয়েছে । মিহিন সেই গাছ থেকে কিছু কদম ফুল এনে রাখতে বলেছে ! কালকে সে তার স্যার কে দিবে ! স্যার নিশ্চই খুব অবাক হবে ! কদম ফুলের গানের সাথে কদম ফুল ! ব্যাপরটা একটু ইন্টারেষ্টিং হবে ! মিহিনের আম্মা যদিও অনেক রাগ করবে তবুও মিহিন কাজটা করবে ! করবেই !-তুই কোথায় রে ?-হলে ! কেন ?-একটু বাইরে আয় তো ! -আরে এখন বৃষ্টি হচ্ছে তো ! কিভাবে আসবো ? -থাপ্পর দিয়ে দাঁত খুলে ফেলবো ! বৃষ্টির ভিতর সাত সমুদ্র তের নদী পার করে আসতে পারো আর এই পথ আসতে পারো না ? ছাতা নাই ?-না ! -রুমমেট কাছ থেকে নে ! আর খবরদার যদি ঐ লাল গেঞ্জিটা পরে এসেছিস ?-তাহলে কি পরে আসবো ?-তোকে একটা কালো পাঞ্জাবি কিনে দিয়েছিলাম না ! ওটা পরে আসবি ! -কিন্তু ওটা তো ইস্ত্রী করে রেখেছিয়েছি ! -শোন বেশি ত্যানা পেঁচাবী না ! যা বলছি কর ! তোকে ৩০ মিনিট সময় দিলাম ! এর ভিতর যদি আমার হলের সামনে না আসিস তাহলে তোর খবর আছে ! ৩০ মিনিট লাগে না । নিশি দেখে ঠিক একুশ মিনিটের মাথায় সুমন এসে হাজির হয় হলের গেটে ! কালো পাঞ্জাবীটাই পরে এসেছে । নিশি একটু খুশি হয় ! নিশি তৈরি হয়েই ছিল ! সুমন কে দেখে বেরিয়ে আসে । -যাক ! এলি তাহলে !সুমন তখন নিশিকে অবাক হয়ে দেখছে ! -কি দেখিস ?-তোকে সুন্দর লাগছে রে ! শাড়িতে আগে কখনও দেখি নি তো তোকে ! -হুম হয়েছে ! এখন তোর মোবাইল টা বের কর ! আর পকেটে কাজ পত্র নেই তো !-কেন ? -আহা ! দে না ! সুমন নিশির কোন কাজই বুঝতে পারছে না । যা বলছে তাই করলো ! পকেট থেকে মোবাইল বের করে দিল ! নিশি মোবাইলটা নিয়ে গেটের ভিতরে চলে গেল । ফিরে এল একটু পরেই ! -চল !-কোথায় ? এই বৃষ্টির ভিতর কোথায় যাবো ? -তুই আসলে গাধাই রয়ে গেলি ! এখনও বুঝতে পারছিস না ?-না ! কি হয়েছে ?-চলে যেতে যেতে বলছি !নিশি সুমনের এক ছাতার নিচে চলে এল ! দুজন মিলে তারপর হাটতে হাটতে এগিয়ে চলল ! বাইরে ভালই বৃষ্টি হচ্ছে ! একটা ছাতায় দুজন ঠিক মত কভার করতেছে না ! হঠাৎ নিশি সুমনের হাত থেকে ছাতাটা কেড়ে নিয়ে উড়িয়ে দিল ! -আরে করিস কি ? সুমন ছাতার নিতে এগিয়ে গেল । ছাতা নিয়ে এসে দেখে নিশি দুই হাত আকাশের দিকে করে বৃষ্টিতে ভিজছে !   -তুই বৃষ্টিতে ভেজার জন্য আমাকে নিয়ে এসেছিস এখানে ?নিশি কিছু বলল না । কেবল মাথা ঝাকাল !সুমন একটু হাসলো ! এই মেয়েটাকে আসলেই  ঠিক মত বুঝতে পারে না । কখন যে কি চায় ! -কদম ফুল !!সুমন বলল-কোথায় ?-ঐ যে  !নিশি কিছু দুরে কয়েক টা পিচ্চি ছেলের হাতে থোকায় থোকায় কদম ফুলের দিকে ইশারা করল !-দাড়া ! সুমন নিজেই দৌড় গিয়ে কয়েটা কদম ফুল নিয়ে এল পিচ্চি গুলোর কাছ থেকে । -দে ! -দাড়া তোর চুলে গুজে দেই ! দেব ?নিশি বলল-চুল তো খোলা ! দেখছি না গাধা ! ফুল কিভাবে দিবি ?-দাড়া দেখনা ! এই বলে সুমন বেশ কয়েকবার চেষ্টা করেও ফুল আটকাতে পারলো না ! -তুই আসলেই গাধাই রয়ে গেলি ! নে বাদ ফুল আটকাতে হবে না ! আয় ! একটু হাটি ! ও যে ঐ খানটাতে চল ! সুমন আর নিশি বৃষ্টির ভিতরে এগিয়ে চলল ! সুমনের মনে কেমন একটা আশ্চার্য অনুভুতি হচ্ছে ! চেনা নিশি কে কেমন অচেনা লাগছে ! এতোদিন এই নিশি কোথাও ছিল ?-আফা মনি কদম আনছি !মিহিন তাকিয়ে দেখলো কাজের ছেলেটার হাতে এক থোকা কদম ফুল ! এখনও সেগুলো থেকে পানি ঝড়ছে !মিহিন বেশ কয়েকবার তার স্যার কে ফোন দেওয়ার চেষ্টা করেছে । রিং হচ্ছে কিন্তু কেউ ধরছে না ! মিহিন চিলেকোঠায় বসে বৃষ্টি দেখছে ! সাউন্ড বক্সও রেডি ! কিন্তু মিহিনের ভিজতে ইচ্ছা করছে না ! যখন মনে হল আজকে আর সুমন স্যার আসবে না তখন মিহিন কিছুতেই নিজের চোখের পানি আটকে রাখতে পারলো না ! চোখে পানি নিয়ে বৃষ্টিতে নেমে পড়লো ! সব কিছু আজ তার অনুকুলে ছিল ! যেমন টা ভেবে রেখেছিল সব কিছুই হয়েছে । কেল যার আসার কথা ছিল সেই আসে নাই ! মিহিনের হাতে কদমফুল গুলো ধরা ! সেখান থেকে বৃষ্টির পানি গড়িয়ে পরছে । পানি পরছে মিহিনের চোখ দিয়েও ! বৃষ্টির পানিতে সেইপানি মিলে মিশে একাকার !!  Click This Link 

