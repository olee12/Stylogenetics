None




 
                        কোন এক দেশের জনৈক মন্ত্রী নিজের অফিসে বসে ছিলেন । একটু চিন্তিত । নির্বাচনের সময় চলে আসতেছে । অনেক ওয়াদায় করেছিলেন  কিন্তু অনেক কিছুই এখনও পূরন করা হয় নাই । তার উপর আবার দুর্নীতির বেশ গুরুতর অভিযোগ লাগানো হয়েছে তার বিরুদ্ধে । কি যে করবেন ?
-স্যার আসবো ?
মন্ত্রী তাকিয়ে দেখেন তার পিএস । হাসি মুখে দরজায় নক করছে ! ছেলেটার হাসি সুন্দর । পড়ালেখা জানা ছেলে ! মাথায় বুদ্ধিও আছে অনেক ! অনেক বিপদে ছেলেটা সঠিক সময়ে সঠিক বুদ্ধির পরিচয় দিয়েছে । ভেবে রেখেছিলেন নিজের ভাইয়ের মেয়ের সাথে ছেলেটার বিয়ে দিবেন । কিন্তু ফাজিল মেয়ে আগেই একজনের সাথে বিয়ে করে ফেলেছে । 
মন্ত্রী আসতে করে মাথা নাড়লেন ! তার শরীরে একটা ক্লান্তি ভাব লাগছে । ইদানিং বেশির ভাগ সময়ে তিনি একটা ক্লান্তি অনুভুব করেন ! যখন ক্ষমতায় এসেছিলেম তখন একটা জোস ছিল শরীরে এখন যেন আর সেইটা পান না । 
পিএস ঘরের ভিতর এসেই মন্ত্রীকে বলল
-স্যার ! আপনি কি ক্লান্ত ? শরীর খারাপ নাকি ?
-নাহ ! 
-কোন কিছু নিয়ে চিন্তত ! 
মন্ত্রী কোন উত্তর দিলো না । কেবল উদাস হয়ে জানালার দিকে চেয়ে রইলো । 
পিএস বলল
-স্যার । আগামী মাসে বিশ্বব্যাংক পদ্মাসেতুর দুর্নীতির প্রতিবেদন প্রকাশ করবে ।
-হুম ! 
-শোনা যাচ্ছে তাদের হাতে বেশ বড়সড় প্রমান আছে । কি করবেন স্যার ? 
-হুম ! 
-আপনাকে প্রধান আসামী করেছে ! 
-হুম ! 
 মন্ত্রীর কাছে হুম হুম করা ছাড়া আর কোন জবাবই নাই । ঠিক বুঝতে পারছেন না কি করবেন । এমনিতেই বেকাইদায় আছেন তার উপর যদি দুর্নীতি প্রমান হয়ে যায় তাহলে তো সমস্যায় পরবেন । 
পিএস বলল
-স্যার এ একটা বুদ্ধি দিবো ?
-কি ?
-এতে করে আপনি সকল ঝামেলা থেকে উদ্ধার পেয়ে যাবেন !
-তাই নাকি ?
মন্ত্রীর চেহারা উজ্জল হয়ে উঠলো ! 
-সত্যি বলছো ! পারবে ? বল পারবে ?
-হুম স্যার । পারবো ! কেবল ছোট্ট একটা কাজ করতে হবে । 
-বল কি করতে হবে ? যদি কাজ হয় তাই করবো ! কেবল একটা বার বল ! 
পিএস হাসলো । তারপর বলল
-স্যার আপনাকে একটা গল্প বলি ! 
-আহা ! এখন তো গল্প বলার সময় না ! কাজের কথা বল ! 
-তাই তো বলছি ! শুনুন ! তাহলে আপনি নিজেই বুঝে যাবেন কি করতে হবে ! 
-আচ্ছা ! 
পিএস গল্প শুর করলো !
আমাদের গ্রামে আবুল কাসেন নামে একজন চেয়ারম্যান ছিল ! সেছিল বড় বজ্জাত । কেবল মানুষের গরু দখল করে নিত ! যদিও কোন ঝামেলা হত সে তার এক জাদরেল উকিল দিয়ে সেগুলো সামাল দিতো ! কিন্তু একবার ঠিকই আটকে গেল । এক গরীব কৃষকের কাছ থেকে গরু চুরি করতে গিয়ে  দখল ধরা খেল । 
যথারীতি বিচার ডাকা হল ! 
গরীব কৃষক অভিযোক করলো যে তার লাল রংয়ের একটা গরু আবুল কাসেন মেরে দিয়েছে । 
কিন্তু বিচারে দেখা গেল কেউ গরীব কৃষকের কথা বিশ্বাস করলো না । কারন কি ?
কারন হল গরীব কৃষক লাল গরুর কথা বলেছিল কিন্তু চেয়ারম্যান যে গরু হাজির করলো সেটা ছিল কালো রংয়ের ! 
মন্ত্রী বলল
-মানে কি ? লাল গরু কিভাবে কালো হয়ে গেল ?
-সেটাই তো বিষয় ! চেয়ারম্যান রাতারাতি লাল গরু কালো করে ফেলেছিল ! এখন দেখেন লাল গরুও নাই । সুতরাং লাল গরু চুরিও হয় নাই ! 
এই বলে পিএস কিছুক্ষন তাকিয়ে রইলো মন্ত্রীর দিকে ! কিন্তু মন্ত্রী ঠিক মত বুঝতে পারলো না কি বলবে । 
পিএস বলল
-আরে বুঝলেন না ! 
-না ! 
-আমাদের নামে অভিযোগ এসেছে পদ্মসেতু ! এখন যদি পদ্মা নদীই না থাকে ! 
-মানে কি ?
-মানে হল পদ্মা নদী থাকবে না  ! সুতরাং সেটার উপর দিয়ে কোন সেতুই হবে না ! আর সেতু না হলে কোন দুর্নীতিও হবে না ! 
-আরে তোমার মাথায় বুদ্ধি শুদ্ধি গেল কোথায় ? এটা তোমার লাল গরু নাকি যে রাতারাতি গায়েব হয়ে যাবে ? নদী আমি কিভাবে গায়েব করবো ?
পিএস হেসে বলল
-আরে স্যার নদী গায়েব না হোক ! নাম তো গায়েব হতে পারে ! এখন কিন্তু স্যার আর কেউ জিয়া আন্তর্জাতিক বিমান বন্দর খুজে না ! সেটা বিলিন হয়ে গেছে কাগজে কলমে ! আমাদের কেবল কাগজে কলমে পদ্মা নদীর নাম গায়েব করতে হবে ! আর কিছু না !
হঠাৎই মন্ত্রীর মুখ উজ্জল হয়ে উঠলো ! 
-আরে ঠিক বলেছো তো ! না থাকবে বাঁশ আর না বাজবে বাঁশি !  
 একমাস পরে ! 
বিশ্বব্যাংকের সকল অভিযোগ থেকে জনৈক মন্ত্রীক অব্যাহতি দেওয়া হলো ! প্রতিবেদনে বলা হলে উক্ত দেশে পদ্মা নামক কোন নদীর অস্তীত্বই নাই । যেখানে ঐ নামে কোন নদীই নাই সেখানে পদ্মাসেতু তৈরির জন্য ঋণ নেওয়ার প্রশ্নই আসে না !  পদ্মা সেতু টপিকটি মিডিয়ার সৃষ্টি ! 
  আবার মন্ত্রীকে বিমর্ষ দেখা গেল !
পিএস বলল
-স্যার আপনি চিন্তিত কেন ? 
-আরে আর বল না ! এখন পদ্মা সেতুর কি হবে ! আমি তো কথা দিয়ে ছিলাম পদ্মা সেতু বানাবো ! সেটার কি হবে ? জন গনের কাছে আমার একটা ইজ্জত আছে না ! 
-কোন চিন্তা নাই ! আমার গ্রামে একটা ছোট নদী আছে । মাথাভাঙ্গা নাম ! আমরা একটা করি ! ঐ নদির নাম চেঞ্জ করে পদ্মা রেখে দেই ! আপনি ভিত্তি প্রস্তর স্থাপন করেন ! দেশের সব মিডিয়ে সেটা প্রচার করুক ! ব্যাস ! ঝামেলা শেষ !
মন্ত্রীম মুখ আবারও উজ্জল হয়ে উঠলো ! 
আনন্দের চোটে তিনি পিএসকে জড়িয়ে ধরলেন ! মনে মনে স্থির করলেন নিজের মেয়ের সাথেই এই ছেলেকে বিয়ে দিবেন ! 
 আরও একমাস পরে !
সকাল বেলা সব গুলো দৈনিক প্রত্রিকার প্রধান শিরোনাম ! 
নিজেস্ব অর্থায়নে পদ্মাসেতু ! আজ পদ্মা নদীর ভিত্তি প্রস্তর স্থাপন করবেন জনৈক মন্ত্রী !     আরও দুই মাস পরে ! 
পত্রিকার শিরোনাম ! 
আজ থেকে সর্বসাধারনের ব্যবহারের জন্য খুলে দেওয়া হবে পদ্মাসেতু ! সকাল দশটার সময় পদ্মাসেতু উদ্ভোদন করবেন জনৈক মন্ত্রী ! উদ্ভোদনী অনুষ্ঠানটি সরাসরি সম্প্রচার করবে দেশের সব গুলো টিভি চ্যানেল !    (ফানপুষ্ট ! সকল ঘটনা ও ব্যব হৃত নাম কাল্পনিক ! জীবিত মৃত বা অর্ধমৃত কারো কাছে কোন মিল নাই ! দয়া করে মিল খুজতে যাইয়েন না)  
  Click This Link

                    সর্বশেষ এডিট : ০২ রা জুলাই, ২০১৩  বিকাল ৪:১৯                

