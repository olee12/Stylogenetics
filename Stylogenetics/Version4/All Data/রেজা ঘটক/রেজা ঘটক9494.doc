সাংসদদের জন্য কেনা ল্যাপটপ গুদামেই নষ্ট হবার পথে!!! 





                        নবম জাতীয় সংসদের মাননীয় সাংসদদের 'কানেকটিভিটি সৃজন ও জাতীয় সংসদে ইন্টারনেট এপ্লিকেশন তৈরির কর্মসূচি'র আওতায় চলতি বছর জানুয়ারি মাসে কেনা হয়েছিল ৩৫০টি ল্যাপটপ। প্রতিটি এইচপি ল্যাপটপের দাম ছিল ৭০ হাজার টাকা। মানে ৩৫০ x ৭০,০০০ = ২ কোটি ৪৫ লাখ টাকা। প্রতিটি ল্যাপটপের সুরক্ষার জন্য কেনা হয়েছিল অ্যান্টিভাইরাস। প্রতিটি অ্যান্টিভাইরাসের দাম ছিল ১৩০০ টাকা মানে ৩৫০ x ১৩০০ = ৪ লাখ ৫৫ হাজার টাকা। সাংসদদের জন্য কেনা ওই ল্যাপটপগুলো সাংসদদের মধ্যে বিতরণ করা হয়নি। কারণ, কেউ কেউ ল্যাপটপ ফেরত দিতে রাজী নয়। আবার কেউ কেউ ল্যাপটপ নিতে রাজী নয়। কিন্তু নীতিমালা অনুযায়ী, সবাইকে ল্যাপটপ ফেরত দিতে হবে। যে কারণে, ওই ল্যাপটপগুলো আর সাংসদদের মধ্যে বিতরণ করা হয়নি!কিন্তু বিষয়টা অন্যখানে। ল্যাপটপ প্রস্তুত ও বিপণনকারী প্রতিষ্ঠানগুলো সাধারণত এক বছরের ‘ওয়ারেন্টি’ বা বিক্রয়োত্তর সেবা দেয়। আগামী জানুয়ারি ২০১৪ সালে ওই ল্যাপটপগুলো'র অফিসিয়াল ‘ওয়ারেন্টির মেয়াদ শেষ হবে। ওদিকে অ্যান্টিভাইরাসের মেয়াদ অলরেডি শেষ। ল্যাপটপগুলোর ব্যাটারি ব্যাটারি এখনো ঠিকমত কাজ করে কিনা তা রহস্যজনক! জনগণের ট্যাক্সের টাকায় এই হল ডিজিটাল গণতন্ত্রের নমুনা!! হায়রে গণতন্ত্র!!! কতোকাল আর বাংলাদেশে এমন সরকারি অর্থের শ্রাদ্ধ হতে থাকবে!!! সূত্র: বিডিনিউজ টোয়েন্টিফোর ডটকম

