১৪১ ভোটে নির্বাচিত হলেন নতুন স্পিকার!!!





                        বাংলাদেশের জাতীয় সংসদে নির্বাচিত সাংসদ আছেন ৩০০ জন। আর সংরক্ষিত মহিলা আসনে সাংসদ আছেন আরো ৫০ জন। মোট সাংসদ ৩৫০ জন। আজ চলতি সংসদে নতুন স্পিকার নির্বাচনের সময় জাতীয় সংসদে সংসদ নেতা শেখ হাসিনা সহ মোট সাংসদ উপস্থিত ছিলেন ১৪১ জন। স্পিকার পদে ক্ষমতাসীন আওয়ামী লীগের প্রার্থী হিসাবে আজ জাতীয় সংসদে ডক্টর শিরিন শারমিন চৌধুরীর নাম প্রস্তাব করেন বস্ত্র ও পাটমন্ত্রী আব্দুল লতিফ সিদ্দিকী। তার এই প্রস্তাবে সমর্থন দেন হুইপ সেগুফতা ইয়াসমিন এমিলি। অধিবেশনের সভাপতি ভারপ্রাপ্ত স্পিকার শওকত আলী প্রস্তাবটি ভোটে দিলে তা কণ্ঠভোটে পাস হয়। আমার প্রশ্ন হল বাকী ২০৯ জন সাংসদ স্পিকার নির্বাচনের সময় কোথায় ছিলেন? প্রধান বিরোধীদল বিএনপি নের্তৃত্বাধীন চারদলীয় জোট অধিবেসন বর্জন করে আসছে। ক্ষমতাসীন আওয়ামী লীগ নের্তৃত্বাধীন চৌদ্দ দলীয় জোটের মোট সাংসদ তো ৩০০-এর বেশি। স্পিকার নির্বাচনের সময় ১৪১ জন সাংসদের উপস্থিতি বিবেচনায় স্পিকার নির্বাচনে কন্ঠভোট পড়েছে ১৪১টি। তাহলে ৩৫০ আসনের জাতীয় সংসদে এই সংখ্যাটি কিন্তু মোটেও সংখ্যাগরিষ্ঠ নয়। আইন কী বলে আমার জানা নেই। তবে বাস্তবতা থেকে যা জানলাম তা হল ১৪১ জন সাংসদের কন্ঠভোটে নতুন স্পিকার নির্বাচিত হলেন ডক্টর শিরিন শারমিন চৌধুরী। এখন বাকী ২০৯ জন অনুপস্থিত সাংসদ যদি এই স্পিকারকে না মানতে চায়!!! তখন কী হবে?
                    
