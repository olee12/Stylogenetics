আজ রাতে জুয়া [ভুয়া] খেলা জায়েজ ! 




 
                        ঐতিহাসিক কাল থেকেই গুরুত্বপূর্ণ দেশগুলির জাতীয় নির্বাচন ঘিরে বিলিয়ন-মিলিয়ন ডলারের জুয়া খেলার রেওয়াজ প্রচলিত। এই তো সেদিন, নভেম্বরের আমেরিকার প্রেসিডেন্ট নির্বাচন নিয়ে ক্যাসিনোগুলো মেতে উঠেছিল দারুণ জুয়ায়। ব্যবসার দিক থেকেও বিষয়টা আরামদায়ক। তবে ব্যবসায় কিন্তু ঝুঁকি থাকবেই। ব্যবসার রীতি এক পক্ষ লাভবান হবে আরেক পক্ষের মাথায় হাত উঠবে এমনিতেই। তো, সব কি আর এমনি এমনি হয়? এটাও জুয়ারীদের মনে রাখতে হবে। আরেকটা বিষয় খেয়াল রাখা দরকার, ঝোঁপ বুঝে কোপ মারতে না পারলে, হাত মাথায় কেন পেছনেও চলে যাবার সমূহ আশংকা উড়িয়ে দেয়া যাবে না। আজকের রাত এমনই একটি রাত। কারো মাথায় হাত। কারো পোয়া বার। আজকের এই রাত এমনি রাত, আহা! আজকের রাতে অনেকেই এমন আসরের ঝুঁকি নিতে পারে বলে লোকমুখে নানান গুঞ্জন শোনা যাচ্ছে শহরজুড়ে। তবে জন্মগতভাবে এবং জুয়ার আসরের পাশে বসে যারা দেখতে দেখতে অভিজ্ঞতা অর্জন করেছেন তাদের জন্য অতটা আশংকার কিচু নেই বলেও অভিজ্ঞমহল মনে করেন। এমত অবস্থায় অনভিজ্ঞ এবং ইচ্ছে আছে সাহস নেইদের ক্ষেত্রে ফলাফল আগে থেকে কিছুই বলা অনুচিত। তবে যদি লাইগ্যা যায়-এর উপর তো আর কোন কথা চলে না। 

