বাংলাদেশ বিমান _ রাষ্ট্রীয় অর্থ অপচয়ের সবচেয়ে বড় খাত





                        বাংলাদেশ বিমান সারা বিশ্বের দু'টি মহাদেশের আঠারোটি রুটে আকাশপথে যাতায়াত করে। বাংলাদেশের অভ্যন্তরীণ রুটে ঢাকা, চট্টগ্রাম, সিলেট ও কক্সবাজার ছাড়াও বিশ্বের আঠারোটি শহরে বাংলাদেশ বিমানের অফিস রয়েছে। বাংলাদেশ বিমানের এই আঠারোটি বহির্বশ্বের অফিসগুলো রয়েছে লন্ডন, রোম, আবুধাবী, কুয়েত, জেদ্দা, রিয়াদ, বাহরাইন, দোহা, দুবাই, মাসকট, দিল্লী, কলকাতা, করাচি, কাঠমুণ্ডু, হংকং, ব্যাংকক, কুয়ালালামপুর ও সিঙ্গাপুরে। কেবল মাত্র লন্ডনের ৩৫ মিলিয়ন ডলার বা ২৮০ কোটি টাকার জমিতে বিমানের অফিস। রোম, আবুধাবী, কুয়েত, জেদ্দা, রিয়াদ, বাহরাইন, দোহা, দুবাই, মাসকট, দিল্লী, কলকাতা, করাচি, কাঠমুণ্ডু, হংকং, ব্যাংকক, কুয়ালালামপুর ও সিঙ্গাপুরের অফিসগুলোর খরচ নিশ্চয়ই খুব একটা কম নয়। একেই বলে খাজনার চেয়ে বাজনা বেশি। বাংলাদেশ বিমান বড় একটি রাষ্ট্রীয় লোকসানি খাত। প্রতি বছর হাজার হাজার কোটি খরচ করে রাষ্ট্র একটি লোকসানি প্রতিষ্ঠান রাষ্ট্রীয় মর্যাদায় লালন পালন করছে। আর এই সুযোগে আঙুল ফুলে কলাগাছ হচ্ছে বিমানের এক শ্রেণীর অসাধু কর্মকর্তা-কর্মচারী। পৃথিবীর সবচেয়ে বড় অসাধু ও দুর্নীতিগ্রস্থ সংস্থার নাম বাংলাদেশ বিমান। কি আছে বাংলাদেশ বিমানের?দুইটি বি-৭৭৭ এয়ার বাস, দুইটি বি-৭৩৭, চারটি ডিসি-১০, দুইটি এ৩১০-৩০০ আর তিনটি এফ ২৮ এয়ারক্রাফট। সাকুল্যে ১৩টি বিমান। ১৮ টি শহরে অফিস। বহরে ১৮ টি বিমানও নেই। আর কর্মকর্তা-কর্মচারীর সংখ্যা কত হবে আন্দাজ করুন? একটি অফিসে গড়ে ১০ জন করে হলেও আন্তর্জাতিক রুটের ১৮টি অফিসে মিনিমাম ১৮০ জন। বাংলাদেশে ঢাকার বাইরের তিন শহরে ধরুন গড়ে ২০ জন করে মোট ৬০ জন। আর ঢাকায় মতিঝিল ও এয়ারপোর্টের লোকবল অন্তঃত ৫০০ জন। অর্থ্যাৎ বাংলাদেশ বিমানের ১৩ টি বিমান ১৮ টি আন্তর্জাতিক ও ৪টি অভ্যন্তরীণ রুটে চলাচলের জন্য অন্তঃত ৭৫০ জন কর্মকর্তা-কর্মচারী থাকার কথা। বাস্তবে এই সংখ্যা যে কত তা একমাত্র খোদা জানেন। উচ্চ বেতন সম্পন্ন রয়েছেন একজন এমডি। কেভিন স্টিল বৃটিশ নাগরিক। তার বেতন কত? আপনার চিন্তারও বাইরে। সবমিলিয়ে মাসে মাত্র প্রায় ১০ লাখ টাকার মত। ৮ জন রয়েছেন ডিরেক্টর। তাঁদের বেতন সঠিক জানা জায় না। বিদেশি ও দেশী পাইলটদের বেতন কত? জানা জায় না। আর কর্মকর্তা-কর্মচারীরা কত বেতন পান আর কত চুরি-চামারি করেন কিছুই জানা যায় না। কারণ, রাষ্ট্রীয় প্রতিষ্ঠান। ১৯৭২ সালের ৪ জুন বাংলাদেশ বিমানের আনুষ্ঠানিক যাত্রা শুরু। এই ৪১ বছরে এই প্রতিষ্ঠান রাষ্ট্রের যে পরিমাণ অর্থের অপচয় করেছে তা দিয়ে অন্তঃত ২০০ পদ্মা সেতু নিজস্ব অর্থায়নে নির্মাণ করা যেতো। কিন্তু আমরা রাষ্ট্রের টাকায় জনগণের করের টাকায় একটা বাংলাদেশ বিমান লালন পালন করছি। এই জাতিকে কে টেনে তুলবে?? কে? তারা কারা? জাতি জানতে চায়!!!
                    
