নপুংসক জাতিসংঘ!!! 





                        জাতিসংঘ কি ?প্রথম বিশ্বযুদ্ধের পরে সকল জাতিসত্ত্বার সমন্বয়ে যে লীগ অব নেশান্স গঠিত হয়েছিল যেটি পরবর্তী সময়ে ধীরে ধীরে অকার্যকর একটি বিশ্বসংস্থায় পরিনত হয়েছিল, সেই অকার্যকর সংস্থাটি আবার দ্বিতীয় বিশ্বযুদ্ধের পর নাম পাল্টে রাতারাতি হয়ে গেল জাতিসংঘ। আগে ছিল জাতিপুঞ্জ আর এখন সেটি জাতিসংঘ। উদ্দেশ্য দুই সংস্থার প্রায় একই। বিশ্ববাসীকে যেনো আরেকটি তৃতীয় বিশ্বযুদ্ধ মোকাবেলা করতে না হয়, সেজন্য শুরুতে ৫১টি দেশ এই সংস্থার সদস্য হলেও এখন এটির সদস্য সংখ্যা ১৯৩টি। বিগত ৬৮ বছরে এই সংস্থাটি ফুলে ফেঁপে আরো ১৭টি অঙ্গ সংস্থা বানিয়েছে। যাদের একমাত্র কাজ হল বিশ্বের গরিব দেশগুলোতে নানা কাজে খবরদারী করা। এই সংস্থাটি বিগত ৬৮ বছরে বিশ্বের নানা দেশে যুদ্ধ বন্ধে কোনো দায়িত্বশীল আচরণ করতে পারেনি। বরং তলে তলে যুদ্ধ যাতে বাধে সেই বিতর্কিত ভূমিকা পালন করেছে। যুদ্ধ বাধলেই এই সংস্থার তখন কিছু কাজকাম বাড়ে। সদস্য দেশগুলোর চাঁদার টাকায় এই সংস্থাটি মূলত আমেরিকার ছদ্মবেশী দালালের ভূমিকা পালনে সারা বিশ্বে কাজ করে।জাতিসংঘ গঠনের পর ১৯৪৫-৪৬ সালে বৃটেন, ফ্রান্স ও জাপানের সঙ্গে ভিয়েতনামের যুদ্ধ হয়েছে। ১৯৪৫ -৪৯ সালে ইন্দোনেশিয়ায় বৃটেন ও হল্যান্ডের বিরুদ্ধে জাতীয় বিপ্লব হয়েছে। ১৯৪৬ সালে কুর্দি ও আজারবাইজানের সঙ্গে ইরানের যুদ্ধ হয়েছে। ১৯৪৬ থেকে ১৯৫৪ সাল পর্যন্ত ইন্দোনেশিয়ায় প্রথম যুদ্ধ হয়েছে। ১৯৪৬ থেকে ১৯৪৯ সাল পর্যন্ত গ্রিসে গৃহযুদ্ধ হয়েছে। ১৯৪৭ সালে প‌্যারগুয়েতে গৃহযুদ্ধ হয়েছে। ১৯৪৭ সালে ভারত পাকিস্তান যুদ্ধ হয়েছে। ১৯৪৭ থেকে ১৯৪৮ সাল পর্যন্ত প‌্যালেস্টাইনে গৃহযুদ্ধ হয়েছে। ১৯৪৮ থেকে ১৯৫০ সাল পর্যন্ত দক্ষিণ কোরিয়ায় যুদ্ধের দামামা বেজেছে। ১৯৪৮-৪৯ সালে আরব-ইসরাইল যুদ্ধ হয়েছে। ১৯৪৮ সালে বার্মায় জাতিগত দাঙ্গা হয়েছে। ১৯৪৮ সালে কোস্টারিকায় গৃহযুদ্ধ হয়েছে। ১৯৪৮ থেকে ১৯৬০ সাল পর্যন্ত মালয়ে যুদ্ধ হয়েছে। ১৯৪৮ সালে ভারতের হায়দ্রাবাদে অপারেশান পোলো সংঘটিত হয়েছে। ১৯৫০ সালে কোরিয়ায় যুদ্ধ হয়েছে। ১৯৫০ থেকে ১৯৫৮ সাল পর্যন্ত চীনে ইসলামী গোষ্ঠীদের সঙ্গে চীনাদের যুদ্ধ হয়েছে। ১৯৫০ থেকে ১৯৬৭ সাল পর্যন্ত ইসরাইলের সঙ্গে মিশর, জর্দান, সিরিয়া ও প‌্যালেস্টাইনের মধ্যে যুদ্ধ হয়েছে। ১৯৫২ থেকে ১৯৬০ সাল পর্যন্ত বৃটেনে মাউ মাউদের নিয়ে যুদ্ধের দামামা বেজেছে। ১৯৫৩ সালে ইরানে মার্কিন সিআইডি ও ইসরাইলী মোসাদের সঙ্গে ২৮ মোরাদ কোপ হয়েছে। ১৯৫৩ থেকে ১৯৫৯ সাল পর্যন্ত কিউবান বিপ্লব সংঘটিত হয়েছে। ১৯৫৩ থেকে ১৯৭৫ সাল পর্যন্ত লাওসে গৃহযুদ্ধ হয়েছে। ১৯৫৪ থেকে ১৯৫৯ সাল পর্যন্ত ওমানে গৃহযুদ্ধ হয়েছে। ১৯৫৪ থেকে ১৯৬২ সাল পর্যন্ত আলজেরিয়ার সঙ্গে ফ্রান্সের যুদ্ধ হয়েছে। ১৯৫৫ থেকে ১৯৭২ সাল পর্যন্ত সুদানে গৃহযুদ্ধ হয়েছে। ১৯৫৫ থেকে ১৯৭৫ সাল পর্যন্ত ভিয়েতনাম যুদ্ধ হয়েছে। ১৯৫৬ সালে হাঙ্গরীতে সোভিয়েতদের সঙ্গে যুদ্ধ হয়েছে। ১৯৫৬ সালে ইসরাইল, বৃটেন ও ফ্রান্সের সঙ্গে মিশরের সুয়োজখাল নিয়ে যুদ্ধ হয়েছে। ১৯৫৭-৫৮ সালে স্পেন ও ফ্রান্সের সঙ্গে মরক্কো'র যুদ্ধ হয়েছে। ১৯৫৮-৫৯ সালে লাওস ও ভিয়েতনামের মধ্যে যুদ্ধ হয়েছে। ১৯৫৯ সালে চীনের সঙ্গে তিব্বতের যুদ্ধ হয়েছে। ১৯৫৯ থেকে ২০১১ সাল পর্যন্ত স্পেনে বাস্কি কনফ্লিক্ট হয়েছে। ১৯৬০-৬১ সালে চীন ও বর্মার মধ্যে সীমান্ত যুদ্ধ হয়েছে। ১৯৬০-৬৬ কঙ্গোতে গুহযুদ্ধ হয়েছে। ১৯৬০ থেকে ১৯৯৬ সাল পর্যন্ত গুয়েতেমালায় গৃহযুদ্ধ হয়েছে। ১৯৬১ থেকে ১৯৯০ সাল পর্যন্ত নিকারাগুয়াতে বিপ্লব সংঘটিত হয়েছে। ১৯৬১ থেকে ১৯৭০ সাল পর্যন্ত ইরাক ও কুর্দিদের মধ্যে যুদ্ধ হয়েছে। ১৯৬১ সালে আমেরিকা ও কিউবার মধ্যে সমুদ্র যুদ্ধ হয়েছে। ১৯৬১ সালে ফ্রান্স ও তিউনিশিয়ার মধ্যে যুদ্ধ হয়েছে। ১৯৬১ থেকে ১৯৯১ সাল পর্যন্ত ইরিত্রিয়ার স্বাধীনতা যুদ্ধ হয়েছে। ১৯৬১ সালে ভারত ও পর্তুগালের মধ্যে যুদ্ধের মাধ্যমে গোয়া ভারতের দখলে এসেছে। ১৯৬১ থেকে ১৯৭৫ সাল পর্যন্ত এ্যাঙ্গোলায় কলোনিয়াল যুদ্ধ হয়েছে। ১৯৬২ থেকে ১৯৬৪ সাল পর্যন্ত মালি আর টুয়ারেগ গ্যারিলাদের মধ্যে যুদ্ধ হয়েছে। ১৯৬২ থেকে ১৯৭০ সাল পর্যন্ত উত্তর ইয়েমেনে গৃহযুদ্ধ হয়েছে। ১৯৬২ সালে ভারত ও চীনের মধ্যে যুদ্ধ হয়েছে। ১৯৬২ থেকে ১৯৬৬ সাল পর্যন্ত ইন্দোনেশিয়া ও মালয়েশিয়ার মধ্যে যুদ্ধ হয়েছে। ১৯৬২ থেকে ১৯৭৬ সাল পর্যন্ত গোটা মধ্যপ্রাচ্যে দোফার বিপ্লব সংঘটিত হয়েছে। ১৯৬৩ থেকে ১৯৬৭ সাল পর্যন্ত কেনিয়া ও সোমালিয়ার মধ্যে যুদ্ধ হয়েছে। ১৯৬৩ সালে মরক্কো ও আলজেরিয়ার মধ্যে যুদ্ধ হয়েছে। ১৯৬৩ থেকে ১৯৭৯ সাল পর্যন্ত গিনি বিসাউ তে কলোনিয়াল যুদ্ধ হয়েছে। ১৯৬৪ থেকে ১৯৭৯ সাল পর্যন্ত জিম্বাবুয়ে রোডেশিয়ায় গৃহযুদ্ধ হয়েছে। ১৯৬৪ সাল থেকে এখন পর্যন্ত কলাম্বিয়ায় গৃহযুদ্ধ চলছে। ১৯৬৪ থেকে ১৯৭৪ সাল পর্যন্ত মোজাম্বিক ও পর্তুগালের মধ্যে যুদ্ধ হয়েছে। ১৯৬৪ সাল থেকে এখন পর্যন্ত ভারতের উত্তর প্রদেশে গৃহযুদ্ধ চলছে। ১৯৬৪ সালে সংঘটিত হয়েছে জানজিবার বিপ্লব। ১৯৬৫ সালে ডোমিনিকে গৃহযুদ্ধ হয়েছে। ১৯৬৫ সালে ভারত ও পাকিস্তানের মধ্যে যুদ্ধ হয়েছে। ১৯৬৫ থেকে ১৯৭৯ সাল পর্যন্ত আফ্রিকার দেশ চাঁদে গৃহযুদ্ধ হয়েছে। ১৯৬৬ থেকে ১৯৬৯ সাল পর্যন্ত কোরিয়ায় গৃহযুদ্ধ হয়েছে। ১৯৬৬ থেকে ১৯৮৯ সাল পর্যন্ত দক্ষিনণ আফ্রিকায় জাতিগত যুদ্ধ হয়েছে। ১৯৬৬ থেকে ১৯৯০ সাল পর্যন্ত নামিবিয়ার স্বাধীনতা যুদ্ধ হয়েছে। ১৯৬৬ সালে ইসরাইলের সঙ্গে মধ্যপ্রাচ্যের অন্যান্য দেশের সঙ্গে ৬ দিনের রক্তক্ষয়ী যুদ্ধ হয়েছে। ১৯৬৭ থেকে ১৯৭৫ সাল পর্যন্ত কম্বোডিয়ায় গৃহযুদ্ধ হয়েছে। ১৯৬৭ থেকে ১৯৭০ সাল পর্যন্ত নাইজেরিয়ায় গৃহযুদ্ধ হয়েছে। ১৯৬৭ থেকে ১৯৭০ সাল পর্যন্ত ইসরাইল ও মিশর যুদ্ধ করেছে। ১৯৬৭ সাল থেকে এখন পর্যন্ত নেপালে মাওবাদীদের সঙ্গে সংঘর্ষ চলছে। ১৯৬৮ থেকে ১৯৮৯ সাল পর্যন্ত থাইল্যান্ড ও মালয়েশিয়ায় কমিউনিস্ট উত্থান নিয়ে যুদ্ধ হয়েছে। ১৯৬৮ সালে চেকোশ্লোভাকিয়ায় যুদ্ধ হয়েছে। ১৯৬৯ সাল থেকে এখন পর্যন্ত ফিলিপাইন্সে মোরোদের সঙ্গে সরকার দলের যুদ্ধ চলছে। ১৯৬৯ সালে হন্ডুরাস ও এল সালভেদরের মধ্যে যুদ্ধ হয়েছে। ১৯৬৯ সালে চীন ও রাশিয়া সীমানা নিয়ে যুদ্ধ করেছে। ১৯৬৯ সাল থেকে এখন পর্যন্ত পপুয়াতে গৃহযুদ্ধ চলছে। ১৯৭০-৭১ সালে জর্দান ও সিরিয়ার মধ্যে যুদ্ধ হয়েছে। ১৯৭১ সালে বাংলাদেশ-ভারত ও পাকিস্তানের মধ্যে যুদ্ধ হয়েছে। ১৯৭১ সালে ভারত ও পাকিন্তান যুদ্ধ করেছে। ১৯৭২ থেকে ১৯৭৪ সাল পর্যন্ত ইরিত্রিয়ায় গৃহযুদ্ধ হয়েছে। ১৯৭৩ সালে ইসরইলের সঙ্গে মধ্যপ্রাচ্যের ও কয়েকটি দেশের মধ্যে যুদ্ধ হয়েছে। ১৯৭৪ সালে তুরস্ক ও গ্রিসের মধ্যে যুদ্ধ হয়েছে। ১৯৭৪ থেকে ১৯৯১ সাল পর্যন্ত ইথিয়ুপিয়ায় গৃহযুদ্ধ হয়েছে। ১৯৭৪-৭৫ সালে ইরাক ও কুর্দিদের মধ্যে আবার যুদ্ধ হয়েছে। ১৯৭৫ থেকে ২০০২ সাল পর্যন্ত এ্যাঙ্গোলায় গৃহযুদ্ধ হয়েছে। ১৯৭৫ থেকে ১৯৯১ সাল পর্যন্ত পশ্চিম সাহারায় যুদ্ধ হয়েছে। ১৯৭৫ থেকে ১৯৯০ সাল পর্যন্ত লেবাননে গৃহযুদ্ধ হয়েছে। ১৯৭৫ থেকে ১৯৮৯ সাল পর্যন্ত কম্বোডিয়া ও ভিয়েতনামের মধ্যে যুদ্ধ হয়েছে। ১৯৭৫ থেকে ২০০২ সাল পর্যন্ত লাওসে গৃহযুদ্ধ হয়েছে। ১৯৭৫ সালে ইন্দোনেশিয়া ও পূর্ব তিমুরের মধ্যে যুদ্ধ হয়েছে। ১৯৭৬ থেকে ১৯৮৩ সাল পর্যন্ত আর্জেন্টিনায় ডার্টি ওয়ার হয়েছে। ১৯৭৬ থেকে ২০০৫ সাল পর্যন্ত ইন্দোনেশিয়া ও আচে মুভমেন্টের মধ্যে সংঘর্ষ হয়েছে। ১৯৭৭ থেকে ১৯৯২ সাল পর্যন্ত মোজাম্বিকে গৃহযুদ্ধ হয়েছে। ১৯৭৭ সালে লিবিয়া ও মিশর যুদ্ধ করেছে। ১৯৭৭-৭৮ সালে সোমালিয়া ও কয়েকটি আফ্রিকান দেশের মধ্যে যুদ্ধ হয়েছে। ১৯৭৮ সালে লেবানন ও ইসরাইলের মধ্যে যুদ্ধ হয়েছে। ১৯৭৭-৭৮ সালে দুইটি সাবাহ যুদ্ধ হয়েছে। ১৯৭৮ সালে দক্ষিণ লেবাননে গৃহযুদ্ধ হয়েছে। ১৯৭৮-৭৯ সালে উগান্ডা ও তানজানিয়ার মধ্যে যুদ্ধ হয়েছে। ১৯৭৮ থেকে ১৯৮৭ সাল পর্যন্ত লিবিয়া ও চাঁদের মধ্যে যুদ্ধ হয়েছে। ১৯৭৮ থেকে ২০১৩ সাল পর্যন্ত কুর্দি ও তুরস্কের মধ্যে যুদ্ধ হয়েছে। ১৯৭৯ সালে চীন ও ভিয়েতনাসের মধ্যে যুদ্ধ হয়েছে। ১৯৭৯ থেকে ১৯৯০ সাল পর্যন্ত সিনো ও ভিয়েতনামের মধ্যে যুদ্ধ হয়েছে। ১৯৭৯ থেকে ১৯৮৩ সাল পর্যন্ত কুর্দি ও ইরানের মধ্যে যুদ্ধ হয়েছে। ১৯৭৯ থেকে ১৯৮৯ সাল পর্যন্ত সোভিয়েত ও আফগান মুজাহিদদের মধ্যে যুদ্ধ হয়েছে। ১৯৭৯ থেকে ১৯৯২ সাল পর্যন্ত সালভাডোরে গৃহযুদ্ধ হয়েছে। ১৯৮০ থেকে ২০০০ সাল পর্যন্ত পেরুতে গৃহযুদ্ধ হয়েছে। ১৯৮০ থেকে ১৯৮৮ সাল পর্যন্ত ইরাক ও ইরান যুদ্ধ করেছে। ১৯৮০-৮১ সালে ইরিত্রিয়ায় দ্বিতীয়বার গৃহযুদ্ধ হয়েছে। ১৯৮১ সালে পেরু ও ইকুয়েডরের মধ্যে যুদ্ধ হয়েছে। ১৯৮১ থেকে ১৯৮৬ সাল পর্যন্ত উগান্ডায় গৃহযুদ্ধ হয়েছে। ১৯৮২ সালে ফকল্যান্ড দ্বীপ নিয়ে বৃটেন ও আর্জেন্টিনা যুদ্ধ করেছে। ১৯৮২ সালে সিয়েরা লিওনে যুদ্ধ হয়েছে। ১৯৮২ থেকে ১৯৮৫ সাল পর্যন্ত লেবানন ও ইসরাইল যুদ্ধ করেছে। ১৯৮২ সালে ইথিয়ুপিয়া ও সোমালিয়া যুদ্ধ করেছে। ১৯৮৩ সালে গ্রানাডায় যুদ্ধ হয়েছে। ১৯৮৩ থেকে ২০০৯ সাল পর্যন্ত শ্রীলংকায় তামিল টাইগারদের সঙ্গে গৃহযুদ্ধ হয়েছে। ১৯৮৩ থেকে ২০০৫ সাল পর্যন্ত সুদানে দ্বিতীয়বারের মত গৃহযুদ্ধ হয়েছে। ১৯৮৩ থেকে ১৯৮৮ সাল পর্যন্ত ইরাক ও কৃর্দিদের মধ্যে যুদ্ধ হয়েছে। ১৯৮৪ থেকে ১৯৮৭ সাল পর্যন্ত সিয়াচেন নিয়ে ভারত ও পাকিস্তান যুদ্ধ করেছে। ১৯৮৫ সালে মালি ও বুরকিনা ফাসোর মধ্যে যুদ্ধ হয়েছে। ১৯৮৭ থেকে ১৯৯৩ সাল পর্যন্ত ইসরাইল ও প‌্যালেস্টাইন যুদ্ধ করেছে। ১৯৮৭-৮৮ সালে লাওস-ভিয়েতনাম ও থাইল্যান্ডের মধ্যে যুদ্ধ হয়েছে সীমান্ত নিয়ে। ১৯৮৭ সাল থেকে এখন পর্যন্ত সুদানে গৃহযুদ্ধ চলছে। ১৯৮৮ থেকে ১৯৯৪ সাল পর্যন্ত আর্মেনিয়া ও আজারবাইজানের মধ্যে যুদ্ধ হয়েছে। ১৯৮৯ -৯১ সালে মৌরিতানিয়া ও সেনেগালের মধ্যে যুদ্ধ হয়েছে। ১৯৮৯-৯০ সালে আমেরিকা ও পানামার মধ্যে যুদ্ধ হয়েছে। ১৯৮৯ থেকে ১৯৯২ সাল পর্যন্ত আফগানিস্তানে গৃহযুদ্ধ হয়েছে। ১৯৮৯ সালে রুমানিয়ায় বিপ্লব সংঘটিত হয়েছে। ১৯৮৯ থেকে ১৯৯৬ সাল পর্যন্ত লাইবেরিয়ায় গৃহযুদ্ধ হয়েছে। ১৯৮৯ সাল থেকে এখন পর্যন্ত জস্মু ও কাস্মীর নিয়ে ভারত পাকিস্তান যুদ্ধ করছে। তারপর মোটা দাগে বসনিয়া যুদ্ধ, ইরাক যুদ্ধ, বলকান যুদ্ধ, আফগানিস্তানের যুদ্ধ, তিউনিশিয়া যুদ্ধ, মিশরের যুদ্ধ, লিবিয়ার যুদ্ধ, সিরিয়ার যুদ্ধ, মেক্সিকোর যুদ্ধ, কঙ্গো'র যুদ্ধ, সুদানের যুদ্ধ, সোমালিয়ার যুদ্ধ, সহ আরো হাজারো যুদ্ধের নাম উল্লেখ করা যাবে। এতো হাজার হাজার যুদ্ধ বিশ্বের নানা দেশে হয়েছে এবং হচ্ছে। অথচ জাতিসংঘ এখনো বহাল তবিয়তেই টিকে আছে। আবার সেই জাতিসংঘের বিশেষ দূত অস্কার ফার্নান্দেজ তারানকো এখন ঢাকায় আছেন আওয়ামী লীগ ও বিএনপি'র মধ্যে চলমান রাজনৈতিক সংকট নিরসনে একটা দূতিয়ালীর কাজে। আহারে আমার জাতিসংঘ!!! পৃথিবীর এতো যুদ্ধের কোনো কিছু করতে পারলো না। বরং যুদ্ধের কারণে ঘি খেয়ে এখনো জাতিসংঘ বেঁচে আছে। এই নপুংসক জাতিসংঘের বাংলাদেশের সদস্য থাকার কোনো মানে আছে? আবার তারা দূত পাঠিয়ে আমাদের সদস্যা সমাধানে দূতিয়ালী করছেন। ওরে জাতিসংঘ, তোরা কার খেয়ে বনের মোষ তাড়াস? তোদের নিজেদের তো ইজ্জ্বতের ঠিক নাই রে... 
                    
