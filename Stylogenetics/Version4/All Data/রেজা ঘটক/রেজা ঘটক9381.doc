বিদ্যুৎ প্রকল্প!!!





                        কাপ্তাই জলবিদ্যুৎ প্রকল্প নির্মাণ করে আমরা পাচ্ছি মাত্র ২৩০ মেগাওয়াট বিদ্যুৎ। কিন্তু কাপ্তাই জলবিদ্যুৎ নির্মাণ করতে গিয়ে আমরা গোটা পাহাড় অশান্ত করেছি। ১৯৬২ সালে চালু হওয়া কাপ্তাই জলবিদ্যুৎ প্রকল্পের কারণে গোটা পাহাড়ে কতো হাজার মানুষ মারা গেছে, সেই হিসেব কারো কাছে নেই। এখন আবার সুন্দরবনের কাছে রামপাল কয়লা ভিত্তিক বিদ্যুৎ প্রকল্পের নামে আমরা সুন্দরবন ধ্বংসের পাশাপাশি গোটা দক্ষিণ বঙ্গ অশান্ত করতে যাচ্ছি। আর এই প্রকল্প আমাদের মাত্র ১৩২০ মেগাওয়াট বিদ্যুৎ দিতে পারবে! আমাদের মহামান্য আদালত অনেক সময় সপ্রণোদিত হয়ে অনেক বিষয়ে নিষেধাজ্ঞা জারী করেন। আমার খুব জানতে ইচ্ছে করে, আমাদের মহামান্য আদালত কি রামপাল কয়লা ভিত্তিক বিদ্যুৎ প্রকল্প নির্মাণের ফলে যে আমাদের প্রাকৃতিক রক্ষাবাঁধ সুন্দরবন ধ্বংস হয়ে যাবে, সেটা অনুধাবন করে সপ্রণোদিত হয়ে কোনো রুল জারী করতে পারেন কিনা? তাহলে সুন্দরবন যেমন বাঁচতো তেমনি বাংলাদেশর দক্ষিণবঙ্গের অনেক মানুষ এবং জীববৈচিত্র্য রক্ষা পেতো। নইলে আমরা কাপ্তাই জলবিদ্যুৎ প্রকল্পের মতো আরেকটি ভুল প্রকল্প নিয়ে অগ্রসর হচ্ছি। যা ভবিষ্যতে অনেক প্রাণহানীর ইঙ্গিত করছে। কয়লা ভিত্তিক বিদ্যুৎ প্রকল্প সুন্দরবনের পাশ থেকে দেশের অন্য কোনো অঞ্চলে করলে ক্ষতি হবে কেন? ভুরঙ্গামারী বা চিলমারীতে এটা করলে কার ক্ষতি হবে?   
                    
