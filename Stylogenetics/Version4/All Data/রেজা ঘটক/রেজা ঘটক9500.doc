অপারেশন সার্চলাইট এবং আজকের শপথ।। রেজা ঘটক




 
                        অপারেশন সার্চলাইট এবং আজকের শপথ ।। রেজা ঘটক
 ১৯৭১ সালের ২৫ মার্চ কালো রাতে পাকিস্তান হানাদার বাহিনী ট্যাংক, মেশিনগান, কামান নিয়ে ঝাঁপিয়ে পরে নিরিহ বাঙালির ওপর। সেই রাতে নির্বিচারে যে নরহত্যা করা হয়েছে বিশ্বের ইতিহাসে তা কালোরাত্রী নামে আর বাঙালির হৃদয়ে স্বজন হারানোর সাক্ষী হয়ে আছে। পাকিস্তানের তৎকালীন প্রেসিডেন্ট ইয়াহিয়া খান, জুলফিকার আলী ভুট্টো, সেনা প্রধান টেক্কা খান, জেনারেল এএকে নিয়াজী আর তাদের দোসররা মিলে অপারেশন সার্চ লাইট নামে যে নীল নকশা করে তা ওই রাতে বাস্তবায়ন করা হয়। এই অপারেশনের প্রধান টার্গেট ছিল পূর্ব বাংলার প্রাদেশিক স্বাধীনতার লড়াইকে চিরতরে গুড়িয়ে দিয়ে অখণ্ড পাকিস্তান রক্ষার নামে এদেশের নারী পুরুষ নির্বিচারে সবাইকে হত্যা করা। দ্বিতীয় বিশ্ব যুদ্ধের পর পৃথিবী এক রাতে এতো নির্বিচারে হত্যা আর কোনদিন প্রত্যক্ষ করেনি। সেই রাতে ঢাকা বিশ্ববিদ্যালয় সহ গোটা ঢাকায় এক সাথে নিরস্ত্র ঘুমন্ত বাঙালির ওপরে ঝাঁপিয়ে পরে পাক সাঁজোয়া বাহিনী। নির্বিচারে গুলি চালিয়ে হত্যা করে তারা নারী পুরুষ শিশু বৃদ্ধ বৃদ্ধা ভিখারী পথচারী লেখক কবি সাহিত্যিক সাংবাদিক শিক্ষক উকিল ব্যাংক কর্মকর্তা কর্মচারী শ্রমিক মজুর রিকশাচালক স্বর্ণকার কর্মকার ব্যবসায়ী মুদি দোকানি কাঁচামাল বিক্রেতা ডাক্তার ইঞ্জিনিয়ার ব্যারিস্টার শিল্পী আর্টিস্ট পেশকার সবাইকে। 
গোটা ঢাকা মাত্র কয়েক ঘণ্টায় এক মৃতপুরীতে পরিণত হয়। লাশে লাশে ঢেকে যায় রাজপথ মাঠ ঘাট পথ স্টেশন ঘরবাড়ি কলোনি আবাসিক এলাকা বস্তি বিশ্ববিদ্যালয়ের ছাত্রাবাস মার্কেট দালানকোঠা পার্ক হাটবাজার পত্রিকা অফিস মেঠোপথ দুর্বাঘাস। চারদিকে শুধু লাশ আর লাশ। পৃথিবী নির্বাক। ইতিহাসে অমন পরিকল্পিত সংঘবদ্ধ হত্যা আর একটাও নেই। বিশেষ করে এই হত্যার বিপরীতে সেই রাতে কোনো প্রতিরোধ বা পাল্টা হামলা ছিল না। ছিল না কোনো দয়া মায়া মমতা। ছিল না কোনো বাছবিচার নির্বিচার। সারা ঢাকা শহর তথন এক রক্তের শহর। সারা ঢাকা নগরী তখন এক মৃতপুরী। চারিদিকে শুধু শকুন আর পাক হায়ানা। পৃথিবীর ইতিহাসে সেই নির্বিচারে গণহত্যার এখন পর্যন্ত কোনো বিচার হয়নি। এখন পর্যন্ত সেই হত্যার কোনো রাষ্ট্রীয়ভাবে ক্ষমা প্রার্থণা হয়নি। হয়নি কোনো ক্ষতিপূরণ। হয়নি কোনো আন্তর্জাতিক আদালতে বিচার। হয়নি কোনো দায় স্বীকার। হয়নি কোনো সম্পদ ফিরিয়ে দেবার প্রতিশ্র“তি। হয়নি কোনো রাষ্ট্রীয় চুক্তি যার আওতায় পাকিস্তান সব কিছুর ক্ষতিপূরণ দিতে বাধ্য থাকবে। অথবা হয়নি কোনো পরিকল্পিত দাবী যার আওতায় পাকিস্তান অন্তত বিচারের কাঠগড়ায় দাঁড়ায়। আমরা সেই গণহত্যার জন্য পাকিস্তানের বিরুদ্ধে এখন পর্যন্ত কোনো জোড়ালো দাবী আন্তর্জাতিক আদালতে উত্থাপন করতে পারিনি। পারিনি পাকিস্তানকে কোনো ধরনের বিচারের সম্মুখিন করতে। আমরা ৩৯ বছরে আসলে পাকিস্তানের বিরুদ্ধে কিছুই করতে পারিনি। এটা জাতী হিসাবে আমাদের চরম ব্যর্থতা। আমাদের রাজনৈতিক নেতৃত্বের দেউলিয়ত্ব আর স্বার্থপর রাজনীতির চরম বহিপ্রকাশ হল আমরা এখনো শুধু মুখে বড় কথা বলি আর কর্মে একেবারে গোবর গনেশ। 
 ২৫ মার্চের সেই গণহত্যা থেকে বাঙালি প্রতিরোধ গড়ে তোলে। যার পরিণতি পরবর্তী নয় মাসের গণযুদ্ধ। আরো হত্যা আরো লাশ। আরো ধর্ষণ আরো লুপটরাজ। আরো জ্বালাও পোড়াও আরো ধ্বংস। গোটা বাংলাদেশ এক ধ্বংস ¯তূপে পরিণত হয়। খালী হয় ত্রিশ লাখ মায়ের কোল। ধর্ষিত হয় আট লাখ বাঙালি বীরাঙ্গনা মা। শেষ হয়ে যায় এদেশের আড়াই লাখ বুদ্ধিজীবী পেশাজীবী নরনারী। শেষ হয়ে যায় গোটা বাংলাদেশ। 
সব শেষ সব শেষ শুধু প্রাণ হাতে বেঁচে থাকল ধুকধুক বাংলাদেশ। একটা প্রলয় মনুষ্য সৃষ্ট ধ্বংসলীলার পর ডিসেম্বরের ১৬ তারিখ বাংলাদেশ বিশ্ব মানচিত্রে স্থান করে নিল। যারা বেঁচে থাকল তাদের দায়িত্ব পরল দেশটাকে আবার সোনায় সোনায় ভরিয়ে দেবার। কিন্তু তারা কী তাই করল? নাকী তারা নিজেদের স্বার্থ নিয়েই টানা হেঁচরা শুরু করল। তারা আবার নতুন করে চুরি লুটতরাজ হত্যা দখল শুরু করল। তারা কারা?
তারা আমাদের এই সোনার বাংলার শাসক। তারা আমার এই সোনার বাংলার ঘাতক। তারা আমার এই স্বাধীন দেশের শোষক। তারা আমার এই খাঁটি মাটির রক্তচোশক। তারা আমার এই বাংলাদেশের ক্ষমতাবান মুর্খ রাজনীতিক। তারা আমার এই সোনার বাংলার মানুষ খেকো নতুন পিচাশ। তারা আমার এই নতুন বাংলার নয়া শকুন। তারা কারা? তারা আওয়ামীলীগ। তারা বিএনপি। তারা জাতীয় পার্টি। তারা জামাতী ইসলামী। তারা দালাল। তারা ডাকাত। তারা লুটকারী। তারা হত্যাকারী। তারা ক্ষমতাসীন। তারা বিরোধীদল। তারা সাংসদ। তারা চেয়ারম্যান। তারা কেয়ার নেন বাংলাদেশের। কীভাবে? চুরি করে। ডাকাতি করে। লুটতরাজ করে। দুর্নীতি করে। দখল করে। ছিনতাই করে। ক্ষমতা দেখিয়ে। শাসিয়ে শোষণ করে। তারা কারা? তারা পাক হানাদারদের নব্য দোসর। তারা কারা? তারা রাজনীতির নামে স্বর্থপর এক শ্রেনী শাসক। ৩৯ বছরে তারা নিজেদের স্বার্থ ছাড়া আর কিছুই দেখেনি। তারা এখনো লুটতরাজ করছে। এখনো ছিনতাই করছে। এখনো দুর্নীতি করছে। এখনো শাসন করছে আর ভাগাভাগি করছে। কাদের মধ্যে ভাগাভাগি? নিজেদের মধ্যে। নিজেরা কারা? আওয়ামীলীগ। বিএনপি। জাতীয় পার্টি। জামাতী ইসলামী। দিবস পালন এদের একটা উপলক্ষ্যমাত্র। চুরিতে তারা থামেনি। ডাকাতিতে তারা থামেনি। ছিনতাইতে তারা থামেনি। দখলে তারা থামেনি। শাসনে তারা থামেনি। শোষণে তারা থামেনি। মিটিংয়ে তারা থামেনি। মিছিলে তারা থামেনি। চিৎকারে তারা থামেনি। মিথ্যা বলায় তারা থামেনি। ধন সম্পদ বৃদ্ধিতে তারা থামেনি। বিদেশ সফর করতে তারা থামেনি। বিদেশে টাকা পাচার করতে তারা থামেনি। মানুষ হত্যা করতে তারা থামেনি। মিথ্যা মামলা করতে তারা থামেনি। ওমরা হজ করতে তারা থামেনি। মোটকথা নিজেদের স্বার্থ তারা মোটেও ভোলেনি। তারা মোটেও থামেনি। নাটক করতে তারা ভোলেনি। নাটক দেখাতে তারা হটেনি। ক্ষমতা যে কী তারা তা ভোলেনি ছাড়েনি। 
 বাংলাদেশ গত ৩৯ বছরে শুধু ভাগ হয়েছে। বাংলাদেশ গত ৩৯ বছরে শুধু লুট হয়েছে। বাংলাদেশ গত ৩৯ বছরে শুধু ধর্ষিত হয়েছে। বাংলাদেশ গত ৩৯ বছরে শুধু পুড়েছে। বাংলাদেশ গত ৩৯ বছরে শুধু নিঃশেষ হয়েছে। এজন্য কারা দায়ী? দায়ী আমাদের গত ৩৯ বছরের শাসক। দায়ী আমাদের গত ৩৯ বছরের শোষক। দায়ী আমাদের গত ৩৯ বছরের ক্ষমতাসীন ভণ্ড রাজনীতিক। তারা কারা? তারা আওয়ামীলীগ। তারা বিএনপি। তারা জাতীয় পার্টি। তারা জামাতী ইসলামী। তারা মুখোশ পরা স্বার্থপর খুনি টেক্কাখানদের দোসর। তারা মুখোশ পরা একদল চটুল চাটুকর। তারা একদল স্বার্থপর ভণ্ড রাজনীতির বাঁদর। তারা একদল রক্তখোর হায়ানার আসর। তারা একদল মিথ্যেচারী বদমায়েস খাটাস। তারা একদল নরখাদক পিচাশ।
 গত ৩৯ বছরে বাংলাদেশ এদের থেকে এক মিনিটের জন্য রেহাই পায়নি। গত ৩৯ বছরে বাংলাদেশ এদের থেকে এক দিনের জন্য মুক্তি পায়নি। গত ৩৯ বছরে বাংলাদেশ এদের থেকে একটা মাসের জন্য রক্ষা পায়নি। গত ৩৯ বছরে বাংলাদেশ এদের থেকে একটা বছরের জন্যও স্বস্থিতে থাকতে পারেনি। এরা গত ৩৯ বছরে বাংলাদেশের অবশিষ্ট সম্পদটুকু নিজেদের মধ্যে শুধু ভাগ বাটোয়ারা করার এক কঠিন খেলায় মেতে রয়েছে। আমার বাংলাদেশ ভাগ হয়ে যাচ্ছে। আমার বাংলাদেশ শেষ হয়ে যাচ্ছে। আমার বাংলাদেশ নিঃশেষ হয়ে যাচ্ছে। 
 বাংলাদেশকে বাঁচাতে হবে। এই নব্য হায়ানার দোসরদের হাত থেকে আমার বাংলাদেশকে বাঁচাতে এখনই প্রয়োজন কঠিন শপথ এবং সে অনুযায়ী নতুন প্রজন্মকে সেই দায়িত্ব নিতে হবে। এই দায়িত্ব কার? এই দায়িত্ব আমার আপনার সকলের। এই দায়িত্ব ছাত্র শিক্ষক শ্রমিক কৃষক সকলের। এই দায়িত্ব পেশাজীবী বুদ্ধিজীবী কর্মজীবী সকলের। এই দায়িত্ব মাঝি মাল্লা মুটেরার। এই দায়িত্ব স্বর্ণকার কর্মকার পেশকারের। এই দায়িত্ব নতুন প্রজন্মের নেতৃত্ব প্রদান আর দখলের। এই দায়িত্ব কর্তৃত্ব স্থাপনের নয় মোটেও পূর্ব দোসরদের নকলের। এই দায়িত্ব মা বোন ভাই সবাই সকলের। এই দায়িত্ব ডাক্তার ইঞ্জিনিয়ার ব্যারিস্টার উকিলের। এই দায়িত্ব তাঁতী জেলে ছুতার কুমার কামারের। এই দায়িত্ব নতুন প্রজন্মের আমাদের সকলের। 
 চলবে ... চলবে ...
আপনারা নিচের লিংকটা পড়তে পারেন।।
Click This Link 

                    সর্বশেষ এডিট : ০৪ ঠা এপ্রিল, ২০১০  রাত ১০:২৮                

