সিরিয়ার আড়াই বছরের গৃহযুদ্ধে কে কাকে আর্মস সাপ্লাই দিচ্ছে!!! 





                        সিরিয়ার চলমান আড়াই বছরের গৃহযুদ্ধে গোটা বিশ্ব এখন অনেকটা দ্বিধা-বিভক্ত। অনেক দেশ আবার সিদ্ধান্ত নিতে পারছে না। অনেকে আবার নিজ নিজ মোড়লের কথায় ওঠাবসা করছেন। তো চলুন, দেখা যাক সিরিয়ার গৃহযুদ্ধে কে কাকে আর্মস সাপ্লাই দিচ্ছে তার একটি খতিয়ান দেওয়া যাক। সিরিয়ার সরকারি পক্ষ বা প্রেসিডেন্ট বাসার আল-আসাদের পক্ষকে আর্মস ও অন্যান্য সহায়তা দিচ্ছে মূলত রাশিয়া আর ইরান। এছাড়া লেবাননের শিয়া মুসলিমদের হিযবুল্লাহ মিলিশিয়া গ্রুপ সরাসরি আসাদের পক্ষে যুদ্ধ ও আর্মস সহায়তা দিয়ে যাচ্ছে। অন্যদিকে আরব বসন্তে সৃষ্ট সিরিয়ার রিবেল গ্রুপের নের্তৃত্ব দিচ্ছে ফ্রি সিরিয়ান আর্মি বা এফএসএ। ফ্রি সিরিয়ান আর্মিকে সরাসরি আর্মস সাপ্লাই দিচ্ছে কাতার, সৌদি-আরব, লিবিয়া, বৃটেন, ফ্রান্স, ক্রোয়েশিয়া, মার্কিন যুক্তরাষ্ট্র, তুরস্ক, জর্দান, ইরাক, লেবাননের সুন্নি মুসলিম গ্রুপ। এর মধ্যে সৌদি-আরব ফ্রি সিরিয়ান আর্মিকে অর্থ সাহায্যও দিচ্ছে। কোন পক্ষে কতো সেনা?আসাদ পক্ষে:১. সিরিয়ান আর্মড ফোর্সেস (নেভি ও এয়ার ফোর্স মিলে, ২০১৩ পর্যন্ত)- ১ লাখ ৭৮ হাজার সেনা২. জেনারেল সিকিউিরিট ডিরেক্টরেট- ৮ হাজার সেনা৩. ন্যাশনাল ডিফেন্স ফোর্স- ১০ হাজার সেনা৪. সাবিহা মিলিশিয়া- ১০ হাজার সেনা৫. আল-আব্বাস ব্রিগেট- ১০ হাজার সেনা৬. জায়াস আল-সা'বি- ৫০ হাজার সেনা৭. ইরানের ১৫০ জন সেনা উপদেষ্টা৮. হিযবুল্লাহ - ১৫০০ থেকে ৫০০০ যোদ্ধাফ্রি সিরিয়ান আর্মি পক্ষ:১. ফ্রি সিরিয়ান আর্মি - ৫০ হাজার থেকে ৮০ হাজার২. সিরিয়ার ইসলামিক লিবারেশান ফ্রন্ট- ৩৭ হাজার৩. সিরিয়ান ইসলামিক ফ্রন্ট- ১৩ হাজার৪. আল-নুসরা ফ্রন্ট- ৬ হাজার৫. বিদেশি মুজাহিদীন- ১০ হাজার২০১১ সালের ১৫ মার্চ সিরিয়ায় বিরোধী ইসলামিস্টদের একটি বিশাল জন-সমাবেশে আসাদের অভিযান দিয়ে এই গৃহযুদ্ধের শুরু। জাতিসংঘের হিসেব অনুযায়ী, এখন পর্যন্ত সিরিয়ার এই গৃহযুদ্ধে প্রায় ১ লাখ মানুষ নিহত হয়েছেন। আর বিভিন্ন দেশে আশ্রয় নিয়েছেন প্রায় ২০ লাখ সিরিয়াবাসী। সবচেয়ে বড় আশ্রয় প্রদানকারী দেশ লেবানন।   
                    
