মধ্যরাতে অমর একুশে বইমেলায় আগুন নাকি নাশকতা!!! রেজা ঘটক




 
                        রোববার বিকেল ৫টায় এক সংবাদ সম্মেলন করে শাহবাগের প্রজন্ম চত্বরের গণজাগরণ মঞ্চের প্রতি সংহতি প্রকাশ করে প্রকাশকরা বলেছিলেন, `গণজাগরণ মঞ্চ যতদিন থাকবে, ততদিন অব্যাহত থাকুক বাঙালির প্রাণের উৎসব বইমেলা।' আর রাত একটায়  বইমেলার পুকুরপাড়ের ধীরেন্দ্রনাথ চত্তর অংশে আগুন লাগল!!! আগুনে পুড়ে যায় ২৬২ থেকে ৩০৫ ইউনিট পর্যন্ত সবগুলো কয়টি স্টল। রাত দুইটায় আবার আগুন লাগে ৩৬০ ও ৩৬১ নম্বর স্টলে জিনিয়াস পাবলিকেশনে!!! রাত আড়াইটার দিকে আগুন লাগে ৩৩০ ও ৩৩২ নম্বর স্টলে বিজয় প্রকাশনিতে!!! তিন দফা আগুন লাগে কীভাবে? রাত নয়টার পর থেকে মেলা প্রাঙ্গনে সব বিদ্যুৎ সরবরাহ লাইন বন্ধ থাকে। তাই এখানে শর্ট সার্কিটজনিত দুর্ঘটনা ঘটা সম্ভব নয়। অমর একুশে বইমেলায় রাত একটায় আগুন লাগা কোনো দুর্ঘটনা হতে পারে না। এটা নাশকতা। একজন লেখক হিসেবে আমি এটা মেনে নিতে পারছি না। সরকারের প্রতি অমর একুশে বইমেলার সব ধরনের নিরাপত্তা বাড়ানোর দাবি করছি। বইমেলার শুরুর দিকে বাংলা একাডেমীর সামনের সড়ক বন্ধ ছিল। কয়েকদিন পর তা কীভাবে খুলে গেল? কার ইসারায় খুলে গেল? সেই সড়কে বারোয়ারি জিনিসের মেলা!! পায়ে হাঁটারও সুযোগ নেই। প্রশাসন কী অন্ধ? প্রথমে আমার পতাকায় ওরা হাত দিয়েছে। তারপর ওরা শহীদ মিনার ভেঙেছে। তারপর ওরা জাতীয় মসজিদে জায়নামাজ পুড়িয়েছে। আর এবার অমর একুশে বইমেলায় আগুন। এরপরেও সরকারকে সিদ্ধান্ত নিতে তালবাহানা করতে হবে???

