বায়োমেট্রিক পদ্ধতিতে সিম পুনঃনিবন্ধন _ কে করেছে কার নামে!!!!





                        বিটিআরসি বা টেলি যোগাযোগ মন্ত্রণালয়ের উচিত এখন এমন একটি পদ্ধতি জনগণের সামনে উন্মোচন করা, যাতে দেশের প্রত্যেক নাগরিক নিজেদের জাতীয় পরিচয়পত্রের নম্বর দিয়ে যাচাই করতে পারে যে, তার জাতীয় পরিচয়পত্রের অধীনে কোন কোন মোবাইল নম্বরের সিম বায়োমেট্রিক পদ্ধতিতে পুনঃনিবন্ধিত হয়েছে। কারণ যারা সন্ত্রাসী তারা যেহেতু অপর কারো জাতীয় পরিচয়পত্রের অধীনে অপরের আঙুলের ছাপ ব্যবহার করে তাদের সিমগুলো পুনঃনিবন্ধন করেছে। তাই সন্ত্রাসী ধরার তারানা পদ্ধতি এখানে পুরোপুরি ব্যর্থ। বরং সাধারণ নিরাপরাধ ব্যক্তির এখন 'জজমিঞা' হওয়ার সম্ভাবনা সুস্পষ্ট। সোজা কথা, আমি চাই আমার জাতীয় পরিচয়পত্রের অধীনে কয়টি সিম নিবন্ধিত হয়েছে সেটা নিজে নিজেই যাচাই করতে। অন্য কোনো সিম যদি কেউ আমার জাতীয় পরিচয়পত্র ও আঙুলের ছাপ ব্যবহার করে পুনঃনিবন্ধন করেন সেই নম্বরগুলো এখনই বন্ধ করে দেবার সুস্পষ্ট পদ্ধতি চাই। আর এই পদ্ধতি ফোনের বাটন চেপে করার উপায় এখনই বাতলে দেওয়া হোক।    

                    সর্বশেষ এডিট : ০১ লা জুন, ২০১৬  রাত ১০:২৯                

