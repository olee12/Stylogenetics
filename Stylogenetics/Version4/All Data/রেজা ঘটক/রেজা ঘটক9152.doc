ছোটগল্প- চিঠি !!





                        চতুর্দশী চাঁদের নিচে বসে সেই চিঠি যখন লিখেছিল গৌরী, তখন তার পেটে ছিল দশ মাসের ইন্দ্রজিত। গৌরী'র এখন যে স্বামী তার মোটেও জানার কথা নয় ইন্দ্রজিত আসলে কার ঔরসজাত! তবুও গৌরী'র পেটে সন্তানের খবর পারুলিয়ায় চাউর হবার পর থেকে গৌরী'র স্বামী নীলকান্ত বাবু যারপর নেই বেজায় খুশি। পারুলিয়ার সবচেয়ে ইয়াং চেয়ারম্যান নির্বাচিত হবার পর তিন বছর আগে বেশ ঘটা করেই চর-ডুমুরিয়ার পরেশ মন্ডলের একমাত্র ডিগ্রি পাস মেয়ে গৌরীকে বিয়ে করে ঘরে তুলেছিল নীলকান্ত বাবু। জনপ্রিয়তা আর রাজনীতির সোনায় মোড়ানো নতুন সেই হাতছানিতে নীলকান্ত বাবু এতোই ব্যতিব্যস্ত হয়ে উঠলেন যে, নতুন বিয়ে করা ঘরের বউ গৌরী'র দিকে তাকানোর সময় কোথায় তার? সেই সুযোগে গৌরী কখনো পারুলিয়া স্বামীর ঘরে কখনো বা চর-ডুমুরিয়া বাবার বাড়িতে যাতায়াত করতে লাগলো। এমনিতে গৌরী'র দুই ক্লাশ উপরে পড়ুয়া দেবোজিতের সঙ্গে গৌরী'র একটা গোপন সম্পর্ক ছিল। সেই সম্পর্ককে গৌরী'র বাবা পরেশ মণ্ডল কখনো গা করেননি। ছোটবেলায় মা হারানো গৌরী কৃষক বাবা আর বিধবা মাসীমা'র স্নেহে-মমতায় বড় হয়ে উছেঠিল। যে কারণে, গ্রামের তুখোর মেধাবী ছাত্র দেবোজিতের সঙ্গে গোপন প্রেমের বিষয়টি বাবা আর মাসীমা'র নজরে এলেও অনেকটা ওপেন সিক্রেটের মতো ব্যাপার ছিল সেটা। দেবোজিত গৌরীকে পড়াশুনায় একটু টুকটাক হেল্প করতো। তারপর স্বাভাবিক নিয়মে গৌরী'র বিয়ে হয়ে গেল। আর দুই বছরের মাথায় দেবোজিতও স্কলারশিপ নিয়ে চলে গেল কানাডার টরোন্টো। কিন্তু দেবোজিত কানাডায় যাবার আগে গৌরী'র সঙ্গে কি কিছু ঘটেছিল? সেই ঘটে যাওয়া ঘটনার ভূমিকম্প গৌরী ছাড়া কেউ জানে না। গৌরী'র স্বামী নীলকান্ত বাবু'র তো জানার প্রশ্নই ওঠে না। দেবোজিতকে লেখা গৌরী'র সেই চিঠি কিভাবে উড়ে চললো আকাশে আকাশে, যেখানে চিঠি নিজেই অনেক ঘটনার সাক্ষি। অনেক ঘটনার নতুন করেও সাক্ষি হল গৌরী'র লেখা সেই চিঠি। কি সেই ঘটনা? সেই ঘটনা আমাদের বয়ান করবে গৌরী'র লেখা চিঠি...                      ...... চলবে.................
                    
