বন্ধুদের আমলনামা-৩ _ _ রোদ্দুরের উড়নচণ্ডি আলফ্রেড খোকন ।। রেজা ঘটক




 
                        এক সময় নির্জন দাশ ওর মাথায় যে পোকা ঢুকিয়ে দিল সেই পোকার গুন গুন গানের তালে হাঁচতে হাঁটতে সুদূর বরিশাল থেকে বন্ধু আমার নারায়নগঞ্জের চাষাঢ়ার মোড়ে এসে অবাক তাকিয়ে বিশ্ব দেখতে শুরু করলো। আলফ্রেড খোকন বাংলাদেশের নব্বই দশকের কবিদের মধ্যে আলোচিত এক অন্যতম কবি। কবিতার কেরামতিতেই খুঁজে আনলো মধু বৃক্ষ প্রতারণা বিষ। রোদ্দুরের মধ্যে খোকন খুঁজে পেল ক্যাকটাসের ধ্যান নিমগ্ন একাগ্রতা। শব্দের জাদুতে একে একে ফুল ফোটাতে লাগলো ফাগুনের আগুন রঙা কৃষ্ণচূড়ার ডালে ডালে। ১৯৭১ সালের ২৭ জানুয়ারি বরিশালের গৌরনদী'র গৈলা (ফুল্লশ্রী) গ্রামে জন্ম আলফ্রেড খোকনের। ধান নদী খাল বরিশালের এই তিন ঐতিহ্যের মধ্যেই খোকন বড় হতে লাগলো। ঢাকা বিশ্ববিদ্যালয়ের অধীনে বাংলাসাহিত্যে স্নাতকোত্তর সম্পন্ন করে খোকন ক্যামেরা হাতে ঘোরাঘুরি শুরু করল। একবার খোকন ডকুমেন্টারি বানায়। তো একবার পত্রিকায় চাকরি নেয়। একবার ছবির নেশায় কবিতার নেশায় সারা দেশ ঘুরে বেড়ায়। তো আরেকবার নাটকের স্ক্রিপ্ট লেখে। জীবনের শুরুর দীর্ঘ ছাব্বিশ বছর খোকনের গ্রামীণ জীবন। সেই জীবন নগরের কংক্রিটের নকল ভালোবাসায় দোল খেয়ে হাঁপিয়ে ওঠে। জীবনের সঙ্গে জীবনের মধুর সংযোগগুলো রহস্যময় কোনো কারণে বিচ্ছিন্ন হয়ে যায়। আর খোকনের কলম থেকে বের হয়ে আসে মলাটবদ্ধ রাশি রাশি কবিতা। এক সময় খোকন সংবাদপত্রে কর্মজীবনের সূচনা করল। আবার কয়েকদিন পর কোথায় যেনো হারিয়ে যায়। কখনো চাষাঢ়ার মোড়ে মাঝরাতে একা একা ঘুরে বেড়ায় কবিতার নেশায়। তারপর টেলিভিশনে কিছুটা ধাতস্থ হল। এখনও একটি প্রাইভেট টেলিভিশনেই কাজ করছে এক্সিকিউটিভ প্রোডিউচার হিসেবে। খোকন একটি অনিয়মিত সাহিত্যের কাগজ সম্পাদনা করে। খোকনের  সম্পাদনায় অনিয়মিতভাবে সাহিত্যের কাগজ 'নন্দন' প্রকাশ পেতে শুরু করে ১৯৯৩ সাল থেকে। খোকন একবার ব্যবসা করতে গিয়ে লোকসান দিয়ে থালাবাটি গুটিয়ে আবার সব বন্ধ করে দিল। ২০১৩ সালে খোকন বিয়ে করেছে। খোকনের বউয়ের নাম লোপা মমতাজ। লোপা মমতাজও একজন আধুনিক কবি। এখন পর্যন্ত প্রকাশিত গ্রন্থগুলো হল-কাব্যগ্রন্থ:১. উড়ে যাচ্ছো মেঘ, ১৯৯৯২. সম্ভাব্য রোদ্দুরে, ২০০২৩. মনে আসছে যা যা, ২০০৫৪. ফালগুনের ঘটনাবলী, ২০০৬৫. মধু বৃক্ষ প্রতারণা বিষ, ২০০৭৬. সে কোথাও নেই, ২০০৮৭. দ্যা ফালগুন ফেনোমেনা, ২০০৮৮. সাধারণ কবিতা, ২০১০৯. চল্লিশ বসন্তে, ২০১২গদ্য:আলের পাড়ে বৈঠক, ২০১১আমার (অ)সাধারণ বন্ধুদের প্রেম, ২০১৩আলফ্রেড খোকন দুইটি ভিডিও ডকুমেন্টারি বানিয়েছে। ডকুমেন্টারি দুটি হল-১. আকাশবাড়ি (Sky Abode)২. কে না বাঁশি বায়ে (Who doesn’t play’s a flute?)

