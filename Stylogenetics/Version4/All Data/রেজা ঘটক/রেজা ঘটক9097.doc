কুমিরবিলাস তত্ত্ব।।





                        এক বাক্যে এখন আমি গদিবিলাসের কথা বলতে পারতামকিন্তু কি-বোর্ড ভুল করে নদীবিলাস লিখে ফেললো!তাহলে চলো বরং শোনা যাক নদীবিলাসের গল্প-নদী মাতা যার, নদীমাতৃক, শত নদী বুকে নিয়ে ছোট্ট আমার দেশনদী নিয়ে একসময় আমরা সবাই এভাবেই খুব গর্ব করতামভূগোলের হাজার নদীতে আটকে যেত চোখ মানচিত্রে কেবল নদী আর নদী ছিলো, উথাল পাথাল ঢেউ ছিলোসেই চোখ অন্ধ হবার আগেই কোথায় হারিয়ে গেল শত-শত নদী?এখন আমি একবাক্যে গদিবিলাসের কথা বলতে পারতামকিন্তু নদীর কথা মনে পড়ায় এখন আমার বুকের ভেতরবিশাল একটা সাহারা মরুভূমি! নিঃশ্বাস নিতেও কষ্ট হচ্ছে খুব! স্বাধীনতার নামে শাসক আর শোষক মিলে তোমরা কেমন চোখের সামনেই বড় বড় আস্ত সব নদী গিলে ফেললে! এত নদী খেয়েও তোমাদের ক্ষুধা মেটেনি, না?তাই এখন জঙ্গলের দিকে চোখ। এবার আস্ত সুন্দরবনটা খাওয়া চাই!গদিবিলাসের কথা বলতে গিয়ে যখন নদীবিলাসে ঢুকেই পড়েছিহবে নাকি এখন একটা কুমিরশুমারি?দু'চোখ যেদিকে যায়, শান্তি পাই না স্বস্তি পাই না আরচারিদিকে দেখি শুধু বড় বড় সাদা-কালো কুমির আর কুমির!আচ্ছা, কুমিরশুমারির জন্য কী আলাদা কোনো মেথট আছে?জলে কুমির ডাঙ্গায় কুমির, কোন কুমির আগে গুণবে ভাই!নদীবিলাস ছেড়ে তোমরা যারা এখন গদিবিলাসে মত্তনিশ্চিত একদিন তোমরাই বাজারে ছাড়বে কুমিরবিলাস তত্ত্ব।....................................৯ আগস্ট ২০১৬   

                    সর্বশেষ এডিট : ০৯ ই আগস্ট, ২০১৬  ভোর ৬:০২                

