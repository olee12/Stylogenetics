পররাষ্ট্রমন্ত্রী দীপু মনি মাত্র ১৮৭ বার বিদেশ সফর করেছেন!!!! 





                        পররাষ্ট্রমন্ত্রী দীপু মনি বলেছেন, বিদেশ ভ্রমণ নিয়ে পত্রিকায় প্রায় ৬০০ দিনের যে হিসাব দেয়া হয়েছে, এটি গণিত বিভ্রাট। আমি মোট ৫১৭ দিন ভ্রমণে কাটিয়েছি। এটি আমার দায়িত্বকালীন সাড়ে চার বছর সময়ের ৩১ ভাগ। আর সফর সংখ্যা মোট ১১৪ বার। একেকবার সফরে বের হয়ে ন্যূনতম এক, সর্বোচ্চ তিনটি দেশ সফর করে ফিরেছেন। সে হিসাবে তার মোট সফর সংখ্যা ১৮৭। আর মোট সফরের মধ্যে ৬২টি দ্বিপক্ষীয় সফর ছিল। মার্কিন পররাষ্ট্রমন্ত্রীর সঙ্গে তার সফরের তুলনা প্রসঙ্গে দীপু মনি বলেন, যুক্তরাষ্ট্রের সঙ্গে তুলনা করতে চাই না। মার্কিন পররাষ্ট্রমন্ত্রী জেট বিমান নিয়ে সফরে বের হন। এতে সময় অনেক কম লাগে। তার কোন জেট বিমান না থাকায় আক্ষেপ করেন দীপু মনি। তিনি বলেন, বিদেশ সফরে বাণিজ্যিক বিমানে করেই যেতে হয় আমাকে। তখন অন্যদের মতো বিভিন্ন দেশে ট্রানজিট নিতে হয়। সেখানে ৪-৬ কখনও ৮ ঘণ্টা পর্যন্ত অপেক্ষা করতে হয়। কখনও ভোর রাতে বিমানে চড়তে হয়। মাননীয় পররাষ্ট্রমন্ত্রী, আমরা জানতে চাই ১৮৭ বার বিদেশ সফর করলেন, ভালো কথা। বিদেশে ৫১৭ দিন ছিলেন, সেটাও আপনার গর্বের বিষয়। আপনার এই ১৮৭ বারের বিদেশ সফরের ৫১৭ দিনে বাংলাদেশের কতো খরচ হলো? আর আপনি বাংলাদেশের জন্য কি কি আনলেন? মেঘের গর্জন যতো বেশি বৃষ্টি হবার আশংকা ততো কম, আমরা এটাই শুধু জানি। 
                    
