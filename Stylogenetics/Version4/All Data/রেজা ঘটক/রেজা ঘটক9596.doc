আবারো ফুটবলে ইউরোপ সেরা রিয়েল মাদ্রিদ!!!





                        নির্ধারিত সময়ের খেলা ১-১ ড্র। ম্যাচের ১৫ মিনিটে প্রথমে গোল করেন রিয়েল ক্যাপ্টেন সার্জিও রামোস। ৭৯ মিনিটে অ্যাটলেটিকোকে সমতায় ফেরান বদলি খেলোয়াড় ইয়ানিক কারাসকো। দুই বছর আগের ফাইনালের মতো এবারো ম্যাচ গড়ায় অতিরিক্ত সময়ে। অতিরিক্ত সময়ে অতিরিক্ত সতর্ক খেলার কারণে দুই দলের কেউই ভালো কোনো সুযোগ তৈরি করতে পারেনি। তারপর খেলা গড়ায় টাইব্রেকারে। রিয়েলের প্রথম শট নেন ভাসকেস, কোনাকুনি শটে গোল। রিয়েল এগিয়ে যায় ১-০ গোলে। অ্যাটলেটিকোর প্রথম শট নেন গ্রিজমান। নাভাসকে ডস দিয়ে দারুণ গোল। রিয়েল ১ অ্যাটলেটিকো ১। রিয়েলের দ্বিতীয় শট নেন মার্সেলো। গোল। রিয়েল ২ অ্যাটলেটিকো ১। পাল্টা শটে গোল করেন অ্যাটলেটিকোর ক্যাপ্টেন গাবি। রিয়েল ২ অ্যাটলেটিকো ২। তৃতীয় শটে গোল করেন রিয়েলের বেল। রিয়েল ৩ অ্যাটলেটিকো ২। পাল্টা শটে গোল করেন অ্যাটলেটিকোর সাউল নিগেস। রিয়েল ৩ অ্যাটলেটিকো ৩। চতুর্থ শটে গোল করেন রিয়েলের ক্যাপ্টেন সার্জিও রামোস। রিয়েল ৪ অ্যাটলেটিকো ৩। পাল্টা শট নেন অ্যাটলেটিকোর হুয়ানফ্রান। গোল মিস!!!! পুরো টুর্নামেন্টে ভালো খেলে পেনাল্টি মিস করে ভিলেন হয়ে গেলেন হুয়ানফ্রান!! রিয়েল ৪ অ্যাটলেটিকো ৩। রিয়েলের পঞ্চম শট নেন ক্রিস্টিয়ানো রোনালদো। গোললললললললললল। ফলাফল রিয়েল ৫ অ্যাটলেটিকো ৩। অ্যাটলেটিকোর পাল্টা পঞ্চম শটের আর কী কোনো প্রয়োজন আছে!!!এই মৌসুমে ঘরোয়া কোনো টুর্নামেন্টে শিরোপা না জেতা রিয়ালকে কোচ হিসেবে দায়িত্ব নেওয়ার প্রথম বছরেই মৌসুমের সবচেয়ে বড় শিরোপাটি জেতালেন জিনেদিন জিদান। ইউরোপের সিংহাসন পুনরুদ্ধারের পাশাপাশি এটি রিয়েল মাদ্রিদের একাদশ চ্যাম্পিয়নশিপ। আরও একবার হতাশার আগুনে অঙ্গার হলো দুর্ভাগা অ্যাটলেটিকো মাদ্রিদ। ঠিক দুই বছর আগে এই রিয়াল মাদ্রিদের বিপক্ষে ম্যাচের শেষ মুহূর্ত পর্যন্ত এগিয়ে থেকেও শেষ মুহূর্তের সমতায় ভাগ্য বিপর্যয় ঘটেছিল অ্যাটলেটিকোর। আজকের ফাইনালে আবারো সেই দুর্ভাগ্য পিছু নিল ইউরোপের এই মুহূর্তে দ্বিতীয় অবস্থানে থাকা অ্যাটলেটিকো মাদ্রিদের। ...............................২৯ মে ২০১৬ 

                    সর্বশেষ এডিট : ২৯ শে মে, ২০১৬  ভোর ৬:৩০                

