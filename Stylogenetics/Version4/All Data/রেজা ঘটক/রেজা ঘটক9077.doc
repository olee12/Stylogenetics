কাল বাজেট।হাই গ্রোথ অ্যান্ড হাই ইনভেস্টমেন্ট। সিগারেটের দাম প‌্যাকেটে আজই ১০ টাকা বেড়েছে।। রেজা ঘটক





                        আওয়ামী লীগ মহাজোট সরকারের প্রথম বাজেটের আকার ছিল ১ লাখ ১৩ হাজার কোটি টাকা। আর পাঁচ বছরের মেয়াদ কালের মহাজোটের শেষ বাজেটের আকার দাঁড়াচ্ছে প্রায় ২ লাখ ২৩ হাজার কোটি টাকা। এর মধ্যে ১ লাখ ৬৭ হাজার কোটি টাকা কর ও অ-কর খাত থেকে সংগ্রহ করা হবে। কর আদায় করা হবে ১ লাখ ৩৬ হাজার কোটি টাকা। আর কর বহির্ভূত অর্থ আদায় ধরা হয়েছে প্রায় ৩১ হাজার কোটি টাকা। সামগ্রিক বাজেটে ঘাটতি থাকবে প্রায় ৫৬ হাজার কোটি টাকা। যা বিদেশী সাহায্য, ব্যাংক ঋণ ও অন্যান্য অভ্যন্তরীন উৎস যেমন বন্ড, ইকুয়িটি, বীমা, সঞ্চয়পত্র ইত্যাদি খাত থেকে আদায় করার লক্ষ্যমাত্রা থাকবে। জোট সরকারের ৫ বছরে বাজেটের আকার প্রায় দ্বিগুন হলেও শেষ বছরে হরির লুটের বাজেট থেকে উচআভিলাষ না করাই ভালো। কারণ, এই বাজেট বাস্তবায়ন করার কেউঅভিভাবত থাকবে না। কারণ, নির্বাচনী বছর। সো মাননীয় অর্থমন্ত্রীর হাই গ্রোথ অ্যান্ড হাই ইনভেস্টমেন্ট কথাটি মানতে পারলাম না। দুঃখিত। বাজেটে বার্ষিক উন্নয়ন কর্মসূচির (এডিপি) জন্য ৭৩ হাজার ৯৮৪ কোটি টাকা বরাদ্দ করা হয়েছে। বাজেট ঘাটতি থাকবে প্রায় ৬৫ হাজার কোটি টাকা যা জিডিপি ৪.৮ শতাংশ। আর ঘাটতি মোকাবেলায় ব্যাংক থেকে প্রায় ২৫ হাজার ৯৯০ কোটি টাকা ঋণ নেয়ার পরিকল্পনা রয়েছে। যা বাজেটে নেতিবাচক প্রভাব ফেলবে। বাজেটে প্রায় ৯০০ কোটি টাকার একটি পুনঃঅর্থায়ন তহবিল গঠনের কথা রয়েছে। এটি কি আওয়ামী লীগের নির্বাচনী খরচ?বাজেট দেখার পর, বাজেট পড়ার পর, বাজেট নিয়ে একটি পুর্নাঙ্গ বিশ্লেষন করার চেষ্টা করব। কিন্তু মাগার আজই সিগারেটের প‌্যাকেটের দাম ১০ টাকা বেড়েছে। দেশে কি কোনো সরকার আছে? বাজেটের আগে আগে সেই সরবারগুলো কি নাকে তেল দিয়ে ঘুমায়? ঢাকার প্রায় সকল রাস্তাঘাটে কোনোমতে জোড়া তালি দিয়ে কনট্রাকটররা কাম শেষ করার প্রতিযোগিতায় নেমেছেন। কারণ, বিল তুলতে হবে। দেশে কয়জন কালোবাজারী? দেশে কয় জন কনট্রাকটর? তাদের জন্য সব সরকারের সব সময় এতো মায়া কেন? সাধারণ জনগণের ভোটের জোরে ক্ষমতায় গিয়ে কতিপয় গুন্ডা বদমায়েশের জন্য এই মায়ার কারণেই আমাদের সরকারগুলোর আজ এই দশা। আর আম-জনতা সারা বছর দুর্ভোগ সহ্য করে আবার নির্বাচন আসলে খুশিতে মউ মউ করে ওঠে। আম-জনতার গুষ্ঠি কিলাই....
                    
