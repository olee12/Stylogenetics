মিস্টার 'বঙ্গ বাহাদুর' আবার ছুইট্টা গ্যাছে!!!





                        মিস্টার 'বঙ্গ বাহাদুর' কিন্তু জানে না কোনটা ভারতের সীমান্ত আর কোনটা বাংলাদেশের। বুনোহাতিটি গত ২৮ জুন বানের পানিতে ভেসে ভারত সীমান্ত থেকে কুড়িগ্রামের রৌমারী, গাইবান্ধা, বগুড়ার সারিয়াকান্দি, সিরাজগঞ্জের কাজীপুর হয়ে গত ২৭ জুলাই থেকে সরিষাবাড়ীর কামরাবাদ ইউনিয়নে অবস্থান করছেন। প্রাথমিক উদ্ধার অভিযান সফল হওয়ার পর হাতিটির নাম দেওয়া হয়েছে 'বঙ্গবাহাদুর'।সর্বশেষ খবর হলো আজ আবার মিস্টার 'বঙ্গ বাহাদুর' রশি ছিড়ে জলাশয়ে অবস্থান নিয়েছেন। ভারত ও বাংলাদেশের বাঘা বাঘা বন্য প্রাণী সংরক্ষণ দলকে নাকানি চুকানি খাইয়ে দিয়েছে মিস্টার 'বঙ্গ বাহাদুর'। যদিও পাবলিক তারে ধইরা আচ্ছামত বাঁধন দিছিলো। কিন্তু কাম হয় নাইকা। আজ আবার ছুইট্টা গ্যাছে।সবচেয়ে ইন্টারেসিং ব্যাপার হলো, আমাদের মিডিয়া এই মিস্টার 'বঙ্গ বাহাদুর'কে নিয়ে যতোটা উৎসাহী সুন্দরবন প্রশ্নে এরা যেন ততোটা দায়সারা। একটি হাতি নিয়ে আমাদের মিডিয়ার যত উদ্বেগ দেখলাম, সুন্দরবন নিয়ে এরা ততটা উদ্বিগ্ন নয়। এই কোন জাতিরে ভাই। এই জাতির মিডিয়াও দেখি বিশাল একটা সার্কাস!!! ..............................১৩ আগস্ট ২০১৬. 

                    সর্বশেষ এডিট : ১৩ ই আগস্ট, ২০১৬  রাত ১০:১৫                

