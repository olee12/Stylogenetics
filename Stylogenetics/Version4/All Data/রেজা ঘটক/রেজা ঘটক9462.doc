রিও অলিম্পিকে বাংলাদেশের ছয়টি স্বর্ণ!!!





                        নিতাই সাঁওতাল, পবন সাঁওতাল, লক্ষী মনি ভৌমিক, বিষ্ণু কেউট, কাজী নজরুল ইসলাম, বরণ চক্রবর্তী। এঁরা সবাই এবার ব্রাজিলের রিও ডি জেনেরিও-তে অনুষ্ঠিত গ্রিস্মকালীন অলিম্পিকে গোল্ড মেডেল পেয়েছে। অথচ বাংলাদেশে এ নিয়ে কোনো হৈ চৈ নাই, ভাবা যায়! এমন কী বাংলাদেশের যে সব মন্ত্রী-এমপিরা ফেসবুক-টুইটার চালায়, হেগো কেউ এই ছয় জনের নামে কিছু কয় না। কয় না ক্যা? কারণ, হবিগঞ্জের বৈকুণ্ঠিপুর চা বাগানের এসব শ্রমিক না খেয়ে অনাহারে মারা গেছে। এঁরা মৃত্যুতে গোল্ডেন পদক লাভ করেছে। আর এদের মৃত্যুর জন্য তোদের অনিয়ম দায়ী! তাই এ নিয়ে তোদের মুখে কুলুপ! অথচ রাশিয়ার মার্গারিটা মামুন রিদমিক জিমন্যাস্টিকসে স্বর্ণ জেতায় তাকে নিয়ে বাংলাদেশের পররাষ্ট্র প্রতিমন্ত্রী শাহরিয়ার আলম পর্যন্ত হৈ চৈ করেন। কারণ, মার্গারিটা মামুনের বাবা আব্দুল্লাহ আল মামুন একজন প্রবাসী বাংলাদেশি, যিনি রাশিয়ায় বসবাস করেন। অথচ বাংলাদেশ কীভাবে অলিম্পিকে স্বর্ণ পদক পাবে তা নিয়ে এদের কোনো আগ্রহ নাই। সেখানে চুরি-চামারি-বাটপারি এসবই সার!

                    সর্বশেষ এডিট : ২২ শে আগস্ট, ২০১৬  দুপুর ২:২৩                

