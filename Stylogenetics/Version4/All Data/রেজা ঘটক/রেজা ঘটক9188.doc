ডুগ ডুগ ডুগ বাজে অম্বরি___





                        নিউজপেপার ওনার্স অ্যাসোসিয়েশন অব বাংলাদেশ (নোয়াব) এর উদ্বেগ হল, ৩ শতাংশ আমদানি শুল্কের সঙ্গে ভ্যাট, কর ও বিমা যুক্ত হয়ে বর্তমানে প্রতি টন নিউজপ্রিন্টের আমদানিতে ২৩ শতাংশ শুল্ক দিতে হয়। বাজেটে প্রস্তাবিত ২৫ শতাংশ আমদানি শুল্কের প্রস্তাব কার্যকর হলে এই শুল্কের পরিমাণ দাঁড়াবে ৫৭ থেকে ৫৮ শতাংশ। যাতে সার্বিকভাবে প্রকাশনা ব্যয় ২৮ শতাংশ বাড়বে। ইতিমধ্যে বিদেশ থেকে আমদানি করা নিউজপ্রিন্টের আমদানি-মূল্যও বেড়ে যাচ্ছে। এ ছাড়া সাম্প্রতিককালে মুদ্রণ, পরিবহনসহ সব খাতেই সংবাদপত্রসহ প্রকাশনা ব্যয় অনেক বেড়ে গেছে। সো, বইয়ের দাম স্বাভাবিক গতিতেই বাড়ার কথা। বাড়তি দামের কারণে পাঠক বই কিনবে, সিগারেট কিনবে নাকি তেল-নুন কিনবে? পাঠকের তো হাত মাথায় ওঠার কথা। পড়ার সময় কোথায় পাবে! ওদিকে আবার সেই টাকাওয়ালাদের কথা মাথায় রেখে গাড়ির দাম কমানো হয়েছে। গাড়ি যতো পুরানো দাম ততো কম। আচ্ছা, গাড়ি পুরানো হলে কি ফিটনেস নিয়ে একটা ব্যাপার স্যাপার থাকার কথা না। তাছাড়া পরিবেশ দূষণের কথা তো বইপত্রের ব্যাপার। বই যখন পড়াই লাগবে না, তখন কিন্তু আরামসে টাকাওয়ালারা পুরানা গাড়ি দিয়ে পরিবেশ দূষণ করে ধরিত্রির বারোটা বাজিয়ে দেবে। তখন একটা স্বাভাবিক লাভ হবে চিকিৎসকদের। মানুষ নানা ধরনের জটিল রোগ নিয়ে ডাক্তার বাবুকে স্মরণ করবে। আর যদি কবিরাজ মহাশয় সোই সুযোগটি বুঝতে পেরে সময় মতো বাটি আর আমলকি হরতকি নিয়ে নামতে পারেন, তাহলেই ব্যবসা। পাঠকের মাথায় হাত। আর কারো কারো পোয়া বারো। ডুগ ডুগ ডুগ বাজে অম্বরি, মেঘে বাজায় অম্বরি....
                    
