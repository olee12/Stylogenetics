বন্ধুদের আমলনামা প্রসঙ্গে- রেজা ঘটক





                        বন্ধুদের আমলনামা লেখার একটি উদ্দেশ্য আছে। এগুলো পরে আমি কমপাইল করব। তারপর বই বের হবে। এটি হবে আমার মৌলিক নন-ফিকশান। অনেকেই নানা ধরনের প্রশ্ন করছে। তাদের জন্য বলছি- ফেইসবুকে বা ব্লগে যেটা পোস্ট করছি, এটা সানে-নুযুল মাত্র। একেবারেই শুধু পরিচয় করানো। কোনো ধরনের পক্ষপাতিত্ব ছাড়াই সেটা করছি। লেখাগুলো কমপাইল করার আগে প্রত্যেকের সঙ্গেই আমি সময় করে তথ্য ও প্রসঙ্গ নিয়ে কথা বলব। ব্যক্তিগত আপত্তিকর জায়গাগুলো এডিট করব। আমি কেবল সূচনা বক্তব্য দিচ্ছি মাত্র। যার নামে যেটা করছি সেটা নিয়ে তার তার সঙ্গে আমি সময় করে বসবো। পুরোটা আমার বইয়ে থাকবে। সো, সবার উচিত হবে আমাকে সঠিক তথ্য দিয়ে সহযোগিতা করা। 
বাঙালির একটা কমোন দোষ হল কিছু বুঝে ওঠার আগেই ভুল ধরার চেষ্টা বা অপ্রাঙ্গিক বিষয়ে নাক গলানো। আরে ভাই আমার আইডিয়াটা না বুঝেই খামাখা মাথা নষ্ট না করাই ভালো। ডক্টর হুমায়ুন আজাদের 'শামসুর রাহমান নিঃসঙ্গ শেরপা' যারা পড়েছেন তাদের বিষয়টি একটু ধরতে পারার কথা। তবুও আমার অনুরোধ, আমার কাজটায় বাগড়া না দিয়ে সহযোগিতা করার জন্য সবাই এগিয়ে আসবে এমনটি প্রত্যাশা করছি। পরে টের পাইবা মনু, কি হইতে যাইতেছে...। বইয়ে প্রত্যেকের প্রোটেট আঁকার জন্য আমি শিল্পী মাসুক হেলালকে যতোটা পারি অনুরোধ করব। মাসুক ভাই নিশ্চয়ই আমার খামখেয়ালীটা বুঝতে পারবেন। অতএব সাধু সাবধান।  
                            
                    সর্বশেষ এডিট : ২৭ শে জুন, ২০১৩  সকাল ৯:৩০                

