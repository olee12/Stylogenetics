মিরপুরের কসাই কাদের মোল্লা'র আয়ু বাড়ার পূর্বাভাস!!! 





                        আগামীকাল সুপ্রিম কোর্টের শেষ কর্ম দিবস। তারপর সুপ্রিম কোর্ট শীতকালীন ছুটিতে যাবে। তার মানে কাদের মোল্লার ফাঁসির আদেশের যে শুনানী আগামীকাল হবে, সেটি তুচ্ছ একটি কারণ দেখিয়ে সেটাকে ঝুলিয়ে রাখার একটি কৌশল বের করবে এখন কাদের মোল্লার আইনজীবীরা। তারপর সুপ্রিম কোর্টের শীতকালীন ছুটি শেষে নতুন করে যখন আদালত বসবে, ততোদিনে বাংলাদেশে অনেক কিছু ঘটে যাবে। তার মানে কাদের মোল্লার ফাঁসি আপাতত আর হচ্ছে না। ঝুলে থাকছে অজানা আগামীর জন্য। হয়তো আগামীকাল ব্যারিস্টার রাজ্জাক সাহেব হরতাল অবরোধের কারণ দেখিয়ে আদালত বর্জন করবেন! হয়তো আগামীকাল আদালতে উপস্থিত হলেও তুচ্ছ একটি বিষয় তুলে কাদের মোল্লার ফাঁসির আদেশের উপর আরো অনির্দিষ্টকালের জন্য স্থগিত আদেশ আনবেন! হয়তো কোনো একজন বিচারপতি অনুপস্থিত থেকে বিষয়টিকে দীর্ঘায়িত হবার সুযোগ দেবেন! হয়তো বলা হবে কাদের মোল্লা শারীরিকভাবে অসুস্থ। তখন তাকে হাসপাতালে নেওয়ার ব্যবস্থা করতে হবে। নতুবা নিদেন পক্ষে তার স্বাস্থ্য পরীক্ষা করতে গিয়ে কালকের দিনটা পার করে দেওয়া যাবে। মানে কালকের দিনটা পার করতে পারলেই কাদের মোল্লার আয়ু অনির্দিষ্টকালের জন্য বেড়ে যাবে!এ তো গেল আদালত পাড়ার খবর। এর মধ্যে প্রধানমন্ত্রী'র সঙ্গে জাতিসংঘের সফররত বিশেষ দূত অস্কার ফার্নান্দেজ তারানকো'র আজকের বৈঠক বাতিল হয়েছে। এরমধ্যে আবার জাতিসংঘের মানবাধিকার সংস্থা কাদের মোল্লার ফাঁসি না দেওয়ার অনুরোধ করছেন। আজ রাতে আবার পাকিস্তানী বংশোদ্ভূত ব্রিটিশ ফেইথ এন্ড কমিউনিটিস মন্ত্রী সাইয়েদা ওয়ারসি বাংলাদেশ সফরে আসছেন। মার্কিন পররাষ্ট্রমন্ত্রী প্রধানমন্ত্রীকে ফোন করেছেন। দেশীয় এবং আন্তর্জাতিক চক্র সম্মিলিতভাবে কাদের মোল্লার ফাঁসি স্থগিত করায় নানাভাবে ভূমিকা পালন করছে। সুতরাং কাদের মোল্লার ফাঁসি শেষ পর্যন্ত কোথায় আটকে থাকে সেই নাটক দেখার জন্য বাংলাদেশকে আরো অপেক্ষা করতে হবে। ততোদিন আগামী ৫ জানুয়ারি যে দশম সাধারণ নির্বাচন অনুষ্ঠািত হবার কথা তা নিয়ে সবাই ব্যস্ত হয়ে উঠবে। ইতোমধ্যে আওয়ামী লীগ ও বিএনপি দুইবার মিস্টার তারানকো'র উপস্থিতিতে বৈঠক করেছেন। হয়তো বিএনপি নির্বাচনে আসার মত একটি পরিবেশ তৈরি হচ্ছে। সেই সুযোগে কাদের মোল্লা ফাঁসির দড়িকে এড়িয়ে নির্বিঘ্নে আরো কিছু দিন রাষ্ট্রীয় ভাতের অপচয় করবেন। আর জামায়াত শিবির বিএনপি হরতাল অবরোধের নামে আরো জ্বালাও পোড়াও মানুষ হত্যা করবে। কোথায় যাচ্ছে দেশ? নাকি বিএনপি'র নির্বাচনে আসার শর্তে কাদের মোল্লার ফাঁসির আদেশ স্থগিত করা হল!!!!শুনেছি, ২০২৫ সালে মঙ্গল গ্রহে দুই লাখ মানুষ বসতি গড়ার জন্য পাড়ি দেবে। আমরা কি সেখানে চলে যাব কিনা বুঝতেছি না। কসাই কাদের যে ভি দেখিয়েছিল, গতকাল তার স্ত্রী দেখালেন উল্টো ভি। এই উল্টা ভি-এর মানে কিন্তু বিচার ব্যবস্থার প্রতি অনাস্থা। সুতরাং কাদের মোল্লা আরো কিছু দিন জাতির কলংক হয়ে রাষ্ট্রীয় খাবার ধ্বংস করবে এটাই এখন এই সময়ের সর্বশেষ খবর... তারপরেও বলে যাই কাদের মোল্লা তুই রাজাকার.... 
                    
