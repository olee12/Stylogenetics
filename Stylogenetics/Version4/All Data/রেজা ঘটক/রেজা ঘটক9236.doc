পররাষ্ট্র নীতির ব্যর্থতার দায় কার_ মন্ত্রীর নাকি জাতি হিসেবে আমাদের!!




 
                        কোন দেশের সরকারপ্রধান বা রাষ্ট্রপ্রধান ক্ষমতাসীন অবস্থায় মারা গেলে বহির্বিশ্বের অন্যান্য দেশের সরকারপ্রধান বা রাষ্ট্রপ্রধানদের মৃত নেতার প্রতি শেষ শ্রদ্ধা জানানোর রেওয়াজ দেখে আমরা অভ্যস্থ। এমন কি বাংলাদেশের সরকারপ্রধান বা রাষ্ট্রপ্রধানগণ বিগত সময়ে বিভিন্ন দেশে ক্ষমতাসীন সরকারপ্রধান বা রাষ্ট্রপ্রধানের মৃত্যুর পর শেষ শ্রদ্ধা জানাতে নানা সময়ে গেছেন। মহামান্য রাষ্ট্রপতি মোহাম্মদ জিল্লুর রহমান ক্ষমতাসীন রাষ্ট্রপ্রধান হিসেবে মারা গেছেন। তাঁর শেষকৃত্তানুষ্ঠানে বিদেশী বন্ধুদেশগুলোর সরকারপ্রধান বা রাষ্ট্রপ্রধানদের আগমনের কোনো খবর মিডিয়ার কাছে নেই। হয়তো দু'একটি দেশের প্রতিনিধি সদ্যপ্রয়াত রাষ্ট্রপতি মোহাম্মদ জিল্লুর রহমানকে শেষ শ্রদ্ধা জানাতে আসবেন। তাহলে গোটা ব্যাপারটায় কী পরিষ্কার হল?আমাদের পররাষ্ট্রনীতি যে কতোটা দুর্বল তা কী এ থেকে প্রমাণ হয় না? বিদেশে অবস্থিত আমাদের দূতাবাসগুলো বা হাইকমিশন অফিসগুলো তাহলে কী নিয়ে ব্যস্ত? আমাদের এতো স্মার্ট পররাষ্ট্রমন্ত্রী'র মাথায় এই বিষয়টা কী একবারও আসেনি?কয়েকদিন আগে ভ্যাটিকানসিটিতে নতুন পোপ নির্বাচিত হবার পর পররাষ্ট্রমন্ত্রী নতুন পোপকে শুভেচ্ছা জানাতে সময় পেয়েছেন! আর নিজের দেশের মহামান্য রাষ্ট্রপতি মারা যাবার পর বিদেশী সরকারপ্রধান বা রাষ্ট্রপ্রধানদের কাছ থেকে যে সম্মান ও শ্রদ্ধা আদায় করার সুযোগ ছিল, তাতে কোনো আগ্রহ দেখালেন না। এটা কী পররাষ্ট্রনীতির চরম ব্যর্থতা বলবেন না???বর্তমান পররাষ্ট্রমন্ত্রীকে এই ব্যর্থতার দায় নিতে হবে।  
                    
