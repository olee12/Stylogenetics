আয়ারল্যান্ডকে হারিয়ে ওয়ানডে সিরিজ বাংলাদেশের মেয়েদের!!





                        আয়ারল্যান্ডকে হারিয়ে ওয়ানডে সিরিজ বাংলাদেশের মেয়েদের!রুমানার হ্যাটট্রিক!!শনিবার বেলফাস্টে আয়ারল্যান্ডের মেয়েদের বিপক্ষে তৃতীয় ও শেষ ওয়ানডেতে লেগ স্পিনার রুমানার হ্যাটট্রিকে জয় পায় বাংলাদেশের মেয়েরা। বাংলাদেশের মেয়েদের হয়ে প্রথম হ্যাটট্রিকের ইতিহাস গড়লেন রুমানা।  টি-টোয়েন্টি সিরিজ ১-০ তে হারার পর আজকের জয়ে ওয়ানডে সিরিজটা বাংলাদেশের মেয়েরা জিতল ১-০ তে। এর আগে প্রথম দুটি ওয়ানডে বৃষ্টির কারণে পরিত্যক্ত হয়েছিল। প্রথম ওয়ানডেতে বৃষ্টির কারণে একটি বলও মাঠে গড়ায়নি। দ্বিতীয় ওয়ানডেতে আয়ারল্যান্ডের মেয়েরা কোনো উইকেট না হারিয়ে ১৮ ওভারে ৬৮ রান তোলার পর বৃষ্টি হানা দেয়। দ্বিতীয় ওয়ানডে এভাবে বৃষ্টির কারণে পরিত্যক্ত হয়। গতকাল তৃতীয় ও শেষ ওয়ানডেতে বাংলাদেশের মেয়েরা ব্যাটিং ব্যর্থতায় পড়লেও রুমানার হ্যাটট্রিকে জয় ছিনিয়ে নেয়।  দলকে জিতিয়ে ম্যান অব দ্য ম্যাচের পুরস্কারও পেয়েছেন রুমানা। প্রথমে ব্যাট করে বাংলাদেশের মেয়েরা ৪০.১ ওভারে ১০৬ রান করে অলআউট হয়। জবাবে সহজ জয়ের দিকেই যাচ্ছিল আইরিশ মেয়েরা। এক পর্যায়ে হাতে ৮ উইকেট নিয়ে আইরিশ মেয়েদের দরকার ছিল মাত্র ৫৫ রান। কিন্তু রুমানার হ্যাটট্রিকে ম্যাচটি বাংলাদেশের হয়ে যায়। পাশাপাশি বাংলাদেশের মেয়েদের হাতে ধরা দেয় ওয়ানডে সিরিজ জয়। তিন ম্যাচ সিরিজ বাংলাদেশের মেয়েরা ১-০তে জিতলো। 

                    সর্বশেষ এডিট : ১১ ই সেপ্টেম্বর, ২০১৬  ভোর ৪:৫২                

