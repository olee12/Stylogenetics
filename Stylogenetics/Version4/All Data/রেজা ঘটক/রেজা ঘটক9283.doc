ফুটবল মাঠেই শেষ নিঃশ্বাস!!!





                        ফুটবল মাঠে কোনো খেলোয়াড়ের হৃদযন্ত্রের ক্রিয়া বন্ধ হয়ে মারা যাবার ঘটনা খুবই দুঃখজনক। পুরো খেলার আনন্দটাই মাটি হয়ে যায়। ফুটবল মাঠে এই নিয়ে তিনবার এমনটি ঘটল। আর ক্যামেরুনের খেলোয়াড়রা সেই দুঃখজনক ঘটনার বেশি শিকার।  রুমানিয়ার বুখারেস্টে রোমানিয়ান কাপ ফুটবলে ডায়নামো বুখারেস্ট ও ভিটরুল কনস্টানটার মধ্যকার ম্যাচের তখন ৬৯ মিনিট। ডায়নামোর ক্যামেরুনিয়ান ফুটবলার প্যাট্রিক একেং হঠাৎ করে টলে পড়লেন মাঠে। সঙ্গে সঙ্গেই তাঁকে ধরাধরি করে নিয়ে যাওয়া হলো হাসপাতালে। কিন্তু এক ঘণ্টা পর চিকিৎসকদের সব চেষ্টা ব্যর্থ করে চিরতরে চলে গেলেন একেং।গতকাল রোমানিয়ার লিগে ঘটেছে এই মর্মান্তিক ঘটনা। ২৬ বছর বয়সী একেংয়ের এমনিতে কোনো সমস্যা ছিল না। স্থানীয় প্রচারমাধ্যম জানিয়েছে হার্ট অ্যাটাক হয়েছিল তাঁর। কাকতলীয়ভাবে কেবল ডায়নামো আর ক্যামেরুনের খেলোয়াড়েরা এর আগেও এমন ঘটনার শিকার হয়েছেন। ২০০০ সালে ডায়নামোর অধিনায়ক কাতালিয়ান হিলদান মাঠে হৃদযন্ত্রের ক্রিয়া বন্ধ হয়ে মারা গিয়েছিলেন। ২০০৩ সালে কনফেডারেশনস কাপে ক্যামেরুনের মার্ক ভিভিয়ান ফো একইভাবে শেষনিশ্বাস ত্যাগ করেন। 

                    সর্বশেষ এডিট : ০৭ ই মে, ২০১৬  দুপুর ১২:৩৬                

