ইত্যাদি দেখে





                        একটা সময়ে আমি ইত্যাদির চরম ভক্ত ছিলাম, ঈদের আগের দিন অপেক্ষায় থাকতাম ইত্যাদি কখন দেখাবে, ইত্যাদির সময় হলে অন্য দিনের গুরুত্বপূর্ণ আড্ডা ফেলেও চলে আসতাম বাসায়।দিন গেলো, ইত্যাদি বিটিভি থেকে প্যাকেজ হলো, আমিও বড় হয়ে গেলাম কোনো একটা সময়ে। নানা-নাতির কৌতুক কিংবা ইত্যাদি শেষ হওয়ার আগে আগে দেখানো বিদেশী ছবির ডাবিং, কিংবা কিম্ভুত নাচ আর বিনোদিত করতো না আমাকে, বরং এসবের স্থুলতা পীড়াদায়ক হয়ে উঠলো ক্রমশই।হাস্যরস উপস্থাপনের ভঙ্গিটা পরিশীলিত না হলে যেকোনো ভালো কৌতুক অভিনয়ও ভাঁড়ামি মনে হয়, ছন্দে ছন্দে কথা বলা হানিফ সংকেতের ইত্যাদিও ইদানিং ভাঁড়ামি পর্যায় থেকে আরও নীচে নেমে এসেছে। এটাকে স্থুল রস বলা যায় না, ভাঁড়ামি বলা যায় না, সুরসুরি দিয়ে হাসানোর চেষ্টাও বলা যায় না, বরং নিজের পাছার কাপড় খুলে পাছার একটা অংশে জোকারের মুখ এঁকে সেটা কাঁপিয়ে তবুও হাসুন, অনুগ্রহ করে হাসুন একটা প্রক্রিয়া মনে হয়।গতকাল নেহায়েত অনাকাঙ্খিত ভাবে ইত্যাদি দেখলাম, অনেক দিনের পুরোনো প্রশ্নটা মনে জাগলো আবারও।যদি হানিফ সংকেত ইত্যাদির উপস্থাপনা না করে গুলিস্তানে দাদ খুঁজলির মলম বেচতো তাহলে কারা উপকৃত হতো, বাংলাদেশের বিটিভির অবোধ দর্শকেরা? হানিফ সংকেত নিজে, ইত্যাদি করে হানিফ সংকেতের ৩ মাসে যা উপার্জন হয় যদি ৩ মাস নিয়মিত দাদ খুঁজলির মলম বেচে হানিফ সংকেত, আমি নিশ্চয়তা দিতে পারি সেটার চেয়ে ভালো আয় হবে হানিফ সংকেতের।বোধ হয় একটা সময়ে মানুষ বুঝতে পারে, তার কখন থামা উচিত, কিন্তু যারা বুঝতে পারে না, তাদের হোগায় লাথি মেরে স্টেজ থেকে নামাতে হয়। আশা করবো হানিফ সংকেত বুঝবেন, তার এখন নেমে যাওয়ার সময় হয়েছে,
                    
