নাটক





                        ঋতু পরিবর্তনের ধকল লেগেছে সবারই, তবে ঢাকা শহরের অলিতে গলিতে বিকেলের রোদ তীর্যক হওয়ার আগেই শীতের হালকা পরশ ছড়িয়ে পড়ে, তখনও রাজপথে ঝকঝকে রোদ থাকলেও যত্রতত্র গড়ে উঠা উঁচু উঁচু এপার্টমেন্টের ফাঁকফোকর দিয়ে সেই কনে দেখা রোদ্দুর প্রবেশ করে না ময়না ভাইয়ের চায়ের দোকানে, শুধু এই গলিতে যাদের বাসার পশ্চিম দিকে এখনও ডেভলপার হানা দেয় নি তাদের ব্যলকনিতে আদর খেতে আসে সূর্য্য। আর সূর্য্য চুমু দেয় উঁচু এপার্টমেন্টের পশ্চিমের ব্যলকনির ৩ ফুট বারান্দায়, অবশ্য সেখানে মেলে দেওয়া ভেজা কাপড়ে সিক্ত হয়ে পরিত্যাক্ত বিকেলগুলো আমাদের অজান্তেই সন্ধ্যায় রুপান্তরিত হয়। আমরা যে খবর রাখি না। আমাদের সম্বিত ফিরে আসে যখন মাগরিবের আজান দেয়, আর বিকট শব্দে মিউনিসিপ্যালটির মশা মারার কামান দাগা হয় গলির ড্রেনে, সেই শব্দ আর উদ্ভট গন্ধ কানে নাকে ঝাপটা মারলে আমরা ময়না ভাইয়ের দোকান থেকে উঠে যে যার বাসার দিকে রওনা হই। অবশ্য আজ যাবো রফিকের বাসায়।বাজিকর নাটকের সিডিটা দেখবো সবাই মিলে। নান্টু চলে যাবে ওর বাসায়, ওর না কি কোন একটা কাজ আছে, অবশ্য ও নাটকটা আগেই দেখেছে, আমি মারুফ, নান্নু রফিক মিলে দেখবো বাজিকর। ভাবতেই হালকা নিষিদ্ধ উত্তেজনা টের পাই শরীরে। সিগারেট নিয়ে নে এক প্যাকেট, চায়ের ব্যবস্থা করা যাবে।রফিকের কথা শুনে নগদ এক প্যাকেট সিগারেট কেনা হয়, বেশ আয়োজন করেই যাচ্ছি আমরা, এখনও জানি না কি দেখাবে, ২টা বেড সীন আর একটা প্যান্ট খোলার সীন আছে যে নাটকে, সেটা দেখবার জন্য এমন আয়োজন করাই যায়।রফিকের বাসায় পৌঁছে আমাদের আর অপেক্ষা করতেও ভালো লাগে না, সোহেল ভাইকে বলা হবে কি না এটা নিয়ে আমরা সবাই দ্বিধাবিভক্ত, এমনিতেই সোহেল ভাই আমাদের সিনিয়ার, আমাদের সাথে সোহেল ভাইয়ের সম্পর্ক ভালো, এমন কি মাঝে মাঝে একটু আধটু আদিরসাত্মক কথা চললেও ঠিক এক সাথে বসে বেডসীন দেখবার মতো সম্পর্ক কি আছে?অবশ্য মারুফের যুক্তি হলো, আমরা সবাই প্রাপ্ত বয়স্ক, এরপরও আমাদের ইতস্তত ভাবটা যায় না, রফিক অবশ্য সোহেল ভাইকে খবর দেওয়ার পক্ষে, তার সাথে নিয়মিত যোগাযোগের ফলে সম্পর্ক এমন একটা জায়গায়, এইসব কাজে সোহেল ভাইকে না বললে সেটা গাদ্দারি হয়ে যায়।মারুফ পকেট থেকে মোবাইল বের করে সোহেল ভাইকে বললো রফিকের বাসায় আসবার জন্য। হট আইটেম আছে ভাই, বাংলা দেশের নাটকের নায়ক নায়িকারা আছে।রফিকের বাসার কাজের মহিলা চায়ের ট্রে হাতে ঢুকবার পরে আমরা সবাই ঝাঁপিয়ে পড়লাম , সোহেল ভাই কথা দিয়েছে তার আসতে খুব বেশী হলে আর ১০ মিনিট লাগবে, এর ভেতরে যেনো আমরা শুরু করে না দেই। আমাদের ঘড়িতে সেই ১০ মিনিট আর কাটছে না।সোহেল ভাই ১২ মিনিটের মাথায় উপস্থিত হলেন, আমরাও এক বুক প্রত্যাশা নিয়ে বাজিকর দেখা শুরু করলাম, আমাদের সবার হাতেই এক একটা আস্ত সিগারেট, ওকে স্টার্ট-সোহেল ভাইয়ের এই কথার অপেক্ষায় ছিলাম আমরা, সিগারেটে কষে একটা টান দিয়ে ৫ জোড়া চোখ একসাথে স্ক্রীনে সেঁটে গেলো। প্রথম দৃশ্য- ঢাকা শহরের সকাল, সকালের রাস্তা থেকে ক্যামেরা পিছলে চলে গেলো প্রায় অন্ধকার একটা ঘরের ভেতরে।বেড সাইড টেবিল, টেবিলের উপরে একটা ঘড়ি। পাশে মশারি।মশারির ভেতর থেকে একটা হাত বের হচ্ছে। আমরা অপেক্ষায় আছি মশারীর ভেতরে কি আছে দেখবার জন্য, শহীদুজ্জামান সেলিম ঘুম থেকে উঠে হাই তুলছে আর গা চুলকাচ্ছে।তার পাশের জায়গাটা খালি-আমাদের আটকে রাখা নিঃশ্বাস ছেড়ে দিয়ে পরের দৃশ্যের অপেক্ষা করি আমরা।আরও একটা বাড়ী, বাড়ীটা চমৎকার, এইসব বাসাতেই আসলে এই রকম দৃশ্য দেখা যাওয়ার সম্ভবনা বেশী। সেখানেও শোবার ঘরে ঢুকে পড়ছে ক্যামেরা। আবারও টানটান উত্তেজনা। এক কাপ বেড টি আসলো, বিছানা ছেড়ে নামলো মামুনুর রাশীদ।শালার নান্টু, ওরে পাইলে খবর আছে, এই শালার বেড সীন?রীতিমতো নিজেদের প্রতারিত মনে হয়, নগদ পয়সায় কেনা এক প্যাকেট সিগারেটের কষ্ট কিভাবে ভুলি? নাটক চলছে, শহীদুজ্জামান সেলিম যেখানে সেখানে বাজী লাগে, মামুনুর রশীদ ব্যাঙ্কের ম্যানেজার। সে গিয়ে বলছে, স্যার আপনার ডান পায়ের হাঁটুর কাছে একটা কাটা দাগ আছে, আপনার সাথে আমার ২ লাখ টাকা বাজী। মামুনুর রশীদ অবশ্য নিশ্চিত হয়েই বাজী লাগে।তার মেয়ের সাথে কথা হচ্ছে।মামুনুর রশীদ তার অফিসে , শহীদুজ্জামান সেলিম, একটা মেয়ে আর অন্য একটা লোক বসে আছে মামুনুর রশীদের অফিসে। মামুনুর রশীদ বললো আমি প্যান্ট তুলে দেখাই?ভেতরে হাফ প্যান্ট নেই স্যার, তাহলে ভালো ভাবে দেখা যেতো।মামুনুর রশীদ প্যান্ট নামিয়ে দাঁড়িয়ে, দেখলে তো কোনো কাটা দাগ নেই।পাশের মানুষটা মাথায় হাত দিয়ে বসে আছে।শহীদুজ্জামান সেলিম বলছে, ওর সাথে আমার বাজী ছিলো ৩ লাখ টাকার, আপনি আমার সামনে হাফপ্যান্ট পরে দাঁড়িয়ে থাকবেন।এই দুঃখ ভুলবার নয়। এমন মুর্গি হই নি আগে কখনও। নান্টুকে হাতের কাছে পাইলে ওর পালক ছাড়াইয়া ফেলতাম।সোহেল ভাই খুক খুক করে হাসছেন, নিজের মনেই হাসছেন। মজাক পাইলাম, হেভী মজা পাইলাম। সীনটা মনে কর। মামুনুর রশীদ একেবারে বেকুব হইয়া চাইয়া আছে, ও বুঝেই নাই ওরে মুর্গি বানাইছে।নান্টুর সমস্ত রাগ গিয়ে জমা হচ্ছে সোহেল ভাইয়ের উপরে।সোহেল ভাই বিষয়টা আঁচ করতে পেরেই বোধ হয় হাসিটা গিলে ফেলে গম্ভীর হয়ে গেলেন। নান্টুকে এক হাত দেখে নিতে হবে।পরের দিন বিকেলেই একটা মওকা পাওয়া গেলো। ময়না ভাইয়ের চায়ের দোকানের সামনেই নান্টুকে পাওয়া গেলো। তখনও মারুফ এসে পৌঁছায় নি, রফিক আর আমি বসে আছি।নান্নুর দেরি হবে আসতে, ও নিজের বান্ধবীর সাথে দেখা করতে গেছে।নান্টু আমাদের দেখে দাঁত কেলিয়ে হাসে, কি রে কেমন দেখলি নাটক?খুব ভালো লেগেছে, চমৎকার নাটক, তোর উপরে আমারা অনেক খুশী, আজকে তুই যা খেতে চাইবি তাই খাওয়াবো।আমাদের ভঙ্গি দেখে নান্টুর সিরিঙ্গেপনা চেহারা আরও সুঁচালো হয়, বরং অবিশ্বাসের চোখে তাকায় আমাদের দিকে, আর তিন তলার বারান্দায় তখন হাওয়া খেতে আসে কচি মুর্গি, আমরা ফ্যালফ্যাল তাকিয়ে থাকি।মেয়েটার অনেক দুঃখ বুঝলি, এই শহরে একা একা থাকে, জামাইও নাই, জামাই শালার একটা চামার, নাইলে এমন সুন্দরী বৌ ঘরে রাইখা বাইরে বাইরে ঘুরে।তো তুই কি করতে চাইস? আমরা দু জনই নান্টুর দিকে তাকিয়ে থাকি একটা উত্তরের আশায়।সোহেল ভাইকে দেখা যাচ্ছে, মোলায়েম একটা হাসি মুখে ঝুলিয়ে তিনি আসছেন। ময়না ভাই একটা কলা দেন দেখি।কলার ছিলকা সরাতে সরাতে আমাদের জ্ঞানাহরণ শুরু হয়।বুঝলি কলা কিন্তু একটা হেভি সায়েন্টিফিক ফল। বলতে পারিস কলা অতন্ত্য সুশীল একটা ফল।ময়না ভাইয়ের দোকানের কলাগুলো মাশাল্লা ভালোই, বেশ ভালো সাইজ, তবে বাংলাদেশের যা রীতি, এখানে যেকোনো বড় সাইজের জিনিষই সাধারণের ভাষ্যমতে বিদেশী, তাই এই কলাও নেপালী সাগর, কুলীন মানুষেরা এই কলা খায় না, এটাতে না কি ক্যামোন গন্ধ, আসল সাগর কলার গন্ধের সাথে এটার তুলনা চলে না, সেই আসলে সাগর কলা , যেটাকে দেখলেই মনে হয় কোনো একটা সময়ে এটার গুটি বসন্ত হয়েছিলো, সেই রকম ছিটেছাটা দাগের কলার তুলনায় এই কলা রীতিমতো সুন্দরী। তবে সাইজটা একটু অশালীন এই যা।ক্যানো ভাই, সাইজ নিয়া কিছু বললেন?আরে না, তুই খেয়াল কইরা দেখ, রাস্তায় যেকোনো জায়গায় এইটা খাইটে পারবি, ধোয়ার কোনো দরকারই নাই, একটা কোনা ধইরা খুইল্যা খাবি, হাতেও দাগ লাগবে না, সুন্দর কইরা খাওয়া শেষ হইলে ছিলকা ফেলাইয়া দিবি, ঠিক এমনে। বলে সোহেল ভাই কলার ছিলকাটা ময়না ভাইয়ের চায়ের বাতিল পানির বালতিতে ফেলে দেন।কি রে বনসাই, তোর নাটকটা ভালোই আছিলো।কারে কি কইলেন সোহেল ভাই।আরে নান্টুরে কইলাম আর কারে কমু, লাস্ট ফাইভ ইয়ার্স চিন্তা কইরা দেখ, তোরা ওর সাইজের কোনো পরিবর্তন দেখছোস, যেমনকার তেমনই আছে, বনসাই গাছগুলা দেখছোস না, পাইক্যা ঝুনা হইয়া যাইতেছে, এক একটার বয়েস ১০০ হইয়া গেলেও দেখবি সাইজটা একই আছে। আমাগো নান্টুর অবস্থাও সেই রকম। ও সেই শার্ট পড়ে এইচএসসি দিছে, সেই শার্ট পইড়াই ইউনিভার্সিটি যাইতেছে, ব্যাটা এত টাকা দিয়ে তুই কি করবি?নান্টু ভ্যাবাচ্যাকা খেয়ে তাকিয়ে থাকে। আমার টাকা মানে সোহেল ভাই-না তোর তো জামা কাপড় কিছু কিনা লাগে না নতুন। এত টাকা জমতেছে, সেইটা থেইকা কিছুতো আমাগোর লাইগ্যা খরচ করতে পারোস, শালার কৃপনের কৃপন।হ, আপনে মনে হয় সবার লাইগ্যাই খরচ কইরা ভাসায়া ফেলতেছেন। মিয়া এই যে আইয়া একা একা কলাটি খাইলেন, কাউরে জিগাইছেন খাইবো নি? আবার আমারে কন কৃপন। মিয়া আপনার ঈমাণ নাই।আলোচনা হঠাৎ করেই এতটা জটিল হয়ে যাবে এইটা আশংকা করি নাই। আপাতত নান্টুকে সরিয়ে ফেলা দরকার, ও একটু লম্বায় খাটো, একটু না বললে বলা উচিত বেশ খাটো। অন্তত আমাদের পাশে ওকে রীতিমতো পিচ্চি মনে হয়, তবে এই বিষয়টা নিয়ে কথা বললে ও আহত বোধ করে। স্কুলে ওর নাম ছিলো তরমুজের বীচি। এত কিছু থাকতে কেনো তরমুজের বীচি এই রহস্যের সুরাহা হয় নি। আমরা মাঝে মাঝে ফাজলামি করে ওর সাইজের কথা বললেও, সেটা নিয়ে তেমন টানাহ্যাঁচরা করি না। সোহেল ভাইও থতমত খেয়ে চুপ করে থাকেন। অবশ্য পরিস্থিতি বদলাতেই যেনো নান্নু হাজির হয়। মনটা বেশ ফুরফুরে ওর। অবশ্য ফুরফুরে মেজাজেই থাকবার কথা ওর। সদ্য বান্ধবীর সাথে দেখা করে এসেছে। আমরা তো শুধু দেখেই বাতাসে দীর্ঘশ্বাস ফেলি, ও তাও কোনো বালিকার কাছাকাছি নিঃশ্বাস ফেলতে পারে।আমাদের ভেতরে ওর হাতের লেখাই  একটু সুন্দর, কলেজের দেয়াল পত্রিকা ওর হাতের লেখায় প্রকাশিত হতো। ও এসেই আক্ষেপ করে বললো, বুঝছিস হাতের লেখা খারাপ হয়ে গেছে, এখন আগের মতো সুন্দর লিখতে পারি না।সোহেল ভাই মনে হয় এমন কিছুর অপেক্ষায় বসে ছিলো, বললো, খারাপ তো হইবোই। হাতটারে একটু রেস্ট দে, ঐটার তো এক্সপায়ার ডেট পার হয়ে যাবে, এত লোড নিস না হাতের উপরে, মাঝে মাঝে ইজি রাখতে হবে। তা তো দিতাছিই রে ভাই, সব সময় কি আর হাতের উপরে চাপ থাকে?ক্যামনে কই, একটাও প্রেম করলি না, বান্ধবীদের চিঠি লিখে লিখে দিন কাটাচ্ছিস, তাও যদি বলিস হাতের উপরে লোড বেশী পড়ে না, তাইলে আর কিছু বলার নাই আমার।মারুফ এসেই একটা সিগারেট ধরিয়ে পায়ের উপরে পা তুলে বসলো। কি রে নান্টু, তুই তো ভালোই মুর্গি বানাইলি,তোরা কেমন আছিস?মারুফের মোবাইলে কল আসছে একটা। ও নাম দেখেই সিগারেট ফেলে সোজা উঠে দাঁড়ালো। কল রিসিভ না করেই মুখে মাউথ ফ্রেশনার স্প্রে করলো।আমরা সবাই টাস্কি খেয়ে বসে পড়লাম। কি ঘটনা কিছুই বুঝা যাইতেছে না।ওর আসবার অপেক্ষায় থাকতে হবে।সোহেল ভাই অবশ্য এক কোনে বসে ঠোঁটের কোনায় চিমটি দিচ্ছে আর হাসছে মিটিমিটি।বুঝলি তোরা, একটা জিনিষ খেয়াল করছিস কখনও। মানুষ টেলিফোনে যখন কথা বলে তখন অনেক উদ্ভট উদ্ভট কাজ করে। যেমন কাউকে কাউকে দেখবি ফোনে কথা বলতেছে আর সুন্দর করে ঠোঁট চিপে হাসতেছে।আরে ব্যাটা উজবুক, তুই যে ঠোঁট চিপে হাসতেছিস, এইটা কি টেলেফোনের অন্য পাশ থেকে দেখতে পারবে। যদি তোর হাসি শোনানোর ইচ্ছা থাকে তাইলে জোড়ে শব্দ কইরা হাস, কিন্তু তা করবে না।ঐ দিন ম্যাক্সিতে চড়ছি, ভিতরে গাদাগাদি মানুষের ভীড়। এর ভিতরে আবার দুইজন খাঁড়ায়া আছে। তো আমার পাশের মানুষটার মোবাইলে একটা কল আসলো। লোকটা সোজা খাঁড়া হইয়া গেলো। জ্বি স্যার , শুনতে পাচ্ছি স্যার,  হ্যাঁ স্যার।ঐ যে লাফ দিয়ে খাঁড়া হইলো, এইটার কোনো দরকার আছিলো না, তুই গাড়ীর মইধ্যে খাঁড়াইলেই কি আর না খাঁড়াইলে কি, বস কি তোরে দেখতে পারবে।কিন্তু ঐ স্বভাব, বসের সামনে হাত কচলায়া কথা বলে, বাসের ভিতরে মোবাইলেও সেই সম্মান দিয়া কথা কইতে চায়।ল্যান্ড ফোনে কাউরে কথা কইতে দেখছিস। আমি এক পাব্লিকরে দেখছিলাম, বাসায় বৌয়ের কাছে ফোন করছে, কথা বলে আর টেলিফোনে হাত ঘসে মোলায়েম করে।শালার উজবুক,মারুফ ফিরে আসলো আমাদের মাঝে, আমরা ৫ জন ওর দিকে তাকিয়ে আছি, কোনো প্রশ্ন নেই, বরং প্রশ্নটা আমাদের চোখেই সেঁটে আছে।শীলা। আগে বাড়ো ভাইসাব।শীলা, মানে,.......ও, কংগ্রাচ্যুলেশন। কবে খাওয়াবি।বুঝতেছি না , বুঝলি শীলা একদম সিগারেটের গন্ধ সহ্য করতে পারে না। বোধ হয় সিগারেট ছেড়েই দিতে হবে।ও এই জন্যই তুই ফোন রিসিভ করার আগে মাউথ ফ্রেহনার স্প্রে করলি?হুঁ।তো তওর কি মনে হয় মোবাইলের ভিতর দিয়ে সিগারেটের গন্ধ গিয়ে লাগবো শীলার নাকে?নতুন নতুন প্রেম করলে পোলাপাইন যা করে, শালার তুই তো মাইগ্যা হইয়া গেলি।দোস্তো একটা কথা ক, মাউথ ফ্রেশনার কি তোকে ঐ মেয়ে গিফট করছে, না কি তুই কিনছোস।আমিই।তাইলে ঠিক আছে, কিন্তু ধর কেউ যদি তোরে মাউথ ফ্রেশনার দেয় তাইলে ধরে নিবি, তোর মুখে খুব বাজে গন্ধ, তুই সামনে বইয়া কথা কইলে তার মনে হয় সিটি কর্পোরেশনের ডাস্টিবীনের ঢাকনা খুলতেছে আর বন্ধ হইতাছে।

