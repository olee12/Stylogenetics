কতিপয় বিচ্ছিন্ন মানুষের গল্প- ০৩





                        আমার ছোটো মেয়েটা অনেক জিদ্দি, এক বার একটা কিছুর বাই ধরলো তো রেহাই নাই, এমন ঘ্যানঘ্যানে স্বভাবের হয়েছে, ওকে নিয়ে কিছু করার উপায় নাই। একটু দাঁড়াও,  ওকে ঘুম পারিয়ে আসছি।
 আমি অবসরে জেনের সাথে গল্প করি। ইন্টারনেটে অবসর কাটানো মানুষের সংখ্যা কম না, বাংলাদেশে এই বিষয়টা কল্পনা করতে পারতাম না আমি, অবশ্য আমার কল্পনা করবার কথাও না, নিজের কম্পিউটার ছিলো না, বন্ধুর কম্পিউটারে বসে কাজ করা আর ছবি দেখার বাইরে কম্পিউটারের অন্য কোনো কাজ জানা নেই। সেখানে সাইব্যার ক্যাফেতে বসে বিলাসী অবসর কাটানোর সুযোগ কোথায়। অন্তত সামর্থ্য সব সময়ই লাল চোখে তাকিয়ে থাকতো।
 সব বয়সী মানুষই কম্পিউরাটের সেকেন্ড জেনারেশনের যোগাযোগ ও সামাজিকতার সাথে নিজেকে মানিয়ে নিয়েছে। এখানে কিশোর থেকে শুরু করে অশতীপর বৃদ্ধা, সবাই ইন্টারনেটের সাথে যুক্ত। এই যে মিশেল, কাজ করে কোনো এক ফেডারেল অফিসে, তৃতীয় সন্তানের জন্ম দিয়েছে, একজনের বয়েস ৫, অন্য জনের ৩ আর কোলের শিশুর বয়েস মাত্র ২ মাস/ একটু পর পর উঠে মেয়েকে দেখে আসছে।
এখানের মানুষের ভেতরে কারো কারো শখই বোধ হয় অধিক সন্তান নেওয়া। অবশ্য বেশি ছেলে মেয়ে থাকবার নানান সুবিধা, ট্যাক্স বেনিফিট পাওয়া যায়। পরিবারের সাইজ বড় হলে ট্যাক্স ফ্রি উপার্জনের লিমিট বেড়ে যায়।
 নাহ তোমরা খেলো, আজকে মনে হয় আমার আর আসা হবে না, মেয়েটার ঠান্ডা লেগেছে।
এই শুনো তুমি ওকে শোয়ানোর সময় ওর মাথাটা একটু উঁচু করে রেখো, তাহলে আর ঘুমের ভেতর কাঁদবে না, আসলে হয় কি জানো, ঠান্ডা লাগলে নাক বন্ধ থাকে, তাই ঘুমের ভেতরে শ্বাস নিতে সমস্যা হয়, এই সময় নাকের ভেতরেও সুরসুর করে, এইসব নিয়ে একটু অসস্তিতে ভুগে বাচ্চারা, তাই একটু ঘ্যানঘ্যান করবে। গুড লাক, সুইট ড্রিমস।
 তোমাকে আমার এক বন্ধুর সাথে পরিচয় করিয়ে দেই রাসেল।
এডের সাথে পরিচয় হলো তখন। থাকে ক্যালিফোর্নিয়া, অবশ্য সেখানে কত দিন থাকে সেটা বলা যাবে না, পেশায় বড় ট্রাকচালক, বড় বড় ট্রাকে করে মালামাল দেশের এই মাথা থেকে অন্য মাথায় পৌঁছে দেওয়া , নিয়ে আসা এই ওর কাজ, সুতরাং বাসায় থাকবার বদলে বেশীর ভাগ সময়ই ওর কাটে রাস্তায়। যেটুকু সময় মোটেলে থাকে, সেখানকার ইন্টারনেট ব্যবহার করে। এই এখন যাচ্ছে কেন্টাকি। সকালে উঠেই রওনা হবে।
 তোমার সাথে পরিচিত হয়ে ভালো লাগলো। আসলে বুঝলে আমার এখন ঘুমের সময়, গুড লাক। ভালো থাকো
বাই রাসেল,
বাই জেন।
 হবে নাকি এক হাত। 
তোমার সময় হবে?
একটা গেম খেলার মতো সময় সব সময়ই বের করে নেওয়া যায়। আচ্ছা তুমি শুরু করো, আমি খাবার গরম করে আসছি।
 আমি কি খেলতে পারি?
হ্যাঁ।
তোমার পার্টনার হওয়া যাবে?
আমি আমার এক বন্ধুর জন্য অপেক্ষা করছি, ও ডিনার গরম করেই আসবে। তুমি অপেক্ষা করো।
তোমরা কি খেলা শুরু করবে?
বন্ধুর জন্য অপেক্ষা করছি।
আমার এইসব ভালো লাগে না, আমি অন্য খানে গেলাম।
গেলে যাও, তোমাকে কেউ আটকে রাখে নি। বন্ধু আসলে খেলা শুরু হবে, 
ডু ইউ চিট?
আরে কি যে বলো, খেলা তো খেলাই, এখানে লুকোচুরির কিছু নেই।
ঠিক আছে আমি অপেক্ষা করবো।
 তুমি ওকে কতদিন ধরে চিনো?
কাকে?
তোমার বন্ধুকে?
এই তো ধরো ২ মাস হবে।
কি করো তুমি?
পড়াশোনা করছি একটা ইউনিভার্সিটিতে। 
তোমার কথা বলার ভঙ্গিতে বুঝা যাচ্ছে তুমি এই দেশের না, তোমার দেশ কোথায়?
আমি? আমি বাংলাদেশের।
বাংলাদেশ?
হ্যাঁ-
আমি তোমাদের দেশটা চিনি।
 চাঁদ থেকে পড়ে গেলেও এতটা অবাক হতাম না আমি। অনেক অনেক দিন পরে অন লাইনে কাউকে পেলাম যে বাংলাদেশ চিনে।
কিভাবে?
 আমার এক কাজিন ওখানের এক চার্চের সিস্টার।
কোথায়?
ফরিদপুর বলে কোনো জায়গা আছে?
আমি আশ্চর্য হতে থাকি, আরও বেশী আশ্চর্য হই, মেইনের বাসিন্দা একজন, তার কাজিন, ফরিদপুরের কোনো এক চার্চের সিস্টার। ফরিদপুর নামটা শুনেই আরও চিন্তিত হই। ওখানেই কোনো এক চার্চে বোমা হামলা হলো।
তোমার সাথে যোগাযোগ আছে এখন?
মাঝে মাঝে কথা হয়।
তোমরা কি ক্যাথলিক?
না।
 ধার্মিক মানুষের কমতি নেই কোথাও। চার্চের প্রতি ডিভোটেড মানুষের সংখ্যা কম নয়। অনেকেই চার্চের হয়ে ধর্মের খাতিরে কোথায় কোথায় চলে যাচ্ছে, পৃথিবীর মানচিত্র খুঁজলে দেখা যাবে, প্রায় সব দেশেই এমন কিছু মানুষ পাওয়া যাবে, যারা মানুষের সেবার জন্যই দেশ ত্যাগ করে অন্য কোনো দেশে পড়ে আছে।
 অস্বীকার করবো না, এইসব মিশনারীর মানবসেবার বাইরেও অনেক রকম মিশন থাকে। তবে সবাই যে ধান্দাবাজ এমন না, কেউ মানুষের সেবা করতেই যায়, কেউ যায় কর্পোরেটের সেবা করতে।
 তোমার বোনকে আমার শুভেচ্ছা জানিয়ো যদি কথা হয় কখনও।
 এলিসার বাসা মেইনের কোনো এক শহরে, ফাস্টফুডের কোনো একটা শাখার ম্যানেজার। স্বামী আছে, একটা মাত্র মেয়ে, মেয়ের বয়েস ১৪, তার ভাষায়, একেবারে বখে যাওয়া।
ইউ নো সি ইজ এ ব্রাট।
আমি আবাল বাঙ্গাল, থতমত খেয়ে জিজ্ঞাসা করি, আচ্ছা ব্রাট জিনিষটা কি?আর কে একেবারে উচ্ছন্নে যাওয়া যাকে বলে। আমার কথাই শুনে না।
 টিন এজের শুরু কেবল, এই রকম একটু আধটু করবেই।
উঁহু এটা একেবারে বখে গেছে বুঝলে, এখন সামনের স্প্যানিশদের অনুকরণ করা শুরু করেছে। মাথায় রংটং করে বিভৎস অবস্থা।
 পড়া শোনায় কেমন?
আর পড়াশোনা যদি করে। অবশ্য স্কুলে কি আর পড়াশোনা হয় এখন , বলো?
 আমি ভিনদেশি একজন, কোনোভাবেই বুঝতে পারার কথা না, এখানকার স্কুল ব্যবস্থা আদতে কত ভালো কিংবা কতটা খারাপ এইটা যাচাই করে বলবার ক্ষমতা আমার নাই।
 আজ এই পার্টি, কাল সেই পার্টি, আজ এই বন্ধুর বাসা হ্যাং আউট, কাল ঐ মলে গিয়ে হ্যাং আউট।
আমার কাছে হ্যাং শব্দের একটাইঅর্থ। সব কিছু থেকে গিয়ে বিদিকিচ্ছিরি একটা অবস্থা। আমার ধারনা ছিলো কম্পিউটারই হ্যাং করে, মানুষও যে হ্যাং আউর করে সেটা জানা ছিলো না।
বকলম আমি জানবার চেষ্টা করি বিষয়টা।
 নাহ মানে বন্ধুর বাসায় বসে আড্ডা দেওয়া না তো মলে গিয়ে আড্ডা দেওয়া। যতসব ফালতু কাজ। মেয়ে বড় হচ্ছে বুঝছো, অনেক সমস্যা।
 সারাক্ষণ ভয়ে ভয়ে থাকতে হয়।
 কেনো? ওর এখনও হাইস্কুল শেষ হয় নি। মিশে মেক্সিকান মেয়েদের সাথে।
ওদের দোষ কি?
বেশীর ভাগই হাইস্কুল শেষ হওয়ার আগেই প্রেগন্যান্ট হয়ে যায়। 
তাহলে তো চিন্তার কথা।
তা তো একটু চিন্তা করতেই হয়। তবে সমস্যা নেই, আমি প্রিপারেশন নিয়েই রাখি।
মানে?
নাহ রাতে ঘুমানোর আগে এক গ্লাস দুধ খেয়ে ঘুমায়। সেখানে কন্ট্রাসেপটিভ পিল মিশিয়ে দেই।
 আমি সমস্যার ধরণ আর সমাধানের ধরণ দেখে আশ্চর্য হয়ে যাই। মেয়ে বড় হলে কত রকম সমস্যা। বাংলাদেশেও এমন সমস্যায় পড়ে হয়তো মেয়েরা, কিন্তু তাদের জন্য উদ্বিগ্ন মায়েরা কি এত দুর পর্যন্ত যাবে?
 অকালগর্ভধারণ এড়ানোর জন্য মেয়ের দুধে কন্ট্রাসেপটিভ পিল মিশিয়ে দিবে?
জিজ্ঞাসা করবো না করবো না করেও প্রশ্নটা হঠাৎই বের হয়ে গেলো, আচ্ছা তোমার বয়েস কতো?
আমার? এই তো ৩৩।
তোমার মেয়ের বয়েস এখন ১৩। তার মানে তুমিও অল্প বয়েসেই বিয়ে করেছো।
তা বলতে পারো। আমি যে ভুল করেছি,চাই না আমার মেয়েও একই ভুল করুক।
 তোমার কি মনে হয় বিয়ে করাটা ভুল?
তুমি কি বিয়ে করেছো?
আরে না, এত তাড়াতাড়ি।
এই জন্যই এইসব বুঝো না। তুমিই ভালো আছো আসলে। বিয়ে করলে বুঝতে কত রকম ঝামেলা কনজুগাল লাইফে।
 হঠাৎ করেই মেসেজ আছে, কিক হার।
আমি বুঝতে পারি না, কাকে লাথি দিয়ে খেদিয়ে বিদায় করতে হবে।
আরে বাবা এই টেবিলে যে আছে, ওর পয়েন্ট অনেক কম।
পয়েন্ট কম বেশি দিয়ে কি?
আমি এত কম রেটিং এর খেলোয়ারের সাথে খেলি না।
সে ক্ষেত্রে তোমাকে অন্য টেবিল বেছে নিতে হবে।
 অন্য বক্সে মেসেজ আসে, কি চুপ হয়ে গেলে কেনো?
যতসব ফালতু পাব্লিক,
কেনো?
নাহ কিছু না, আমি জেনকে মেসেজ পাঠাই, তোমার ডিনার গরম করার কতদুর।
নাহ জিম এসেছে, তুমি বরং খেলা শুরু করে দাও, ওর খাওয়া শেষ হলে আমি আসছি।
 খেলা শুরু হয়, শেষ হয়, জেন এসে বসে বসে খেলা দেখা। 
আচ্ছা আমি কি তোমাকে বন্ধু হিসেবে যোগ করতে পারি?
অবশ্যই পারো।
ঠিক আছে রাসেল, পরে কথা হবে, ঘুমানোর সময় হলো, পরের দিন উঠতে হবে ভোর ৬টায়, মেয়েকে রেডি করে যেতে হবে কাজে।
তোমার জামাই কি করে?
ও আর কি করবে, অফিস থেকে বাসায় আসে, এসে কিছুক্ষন খেলা দেখে, তারপর ভোঁসভোঁস করে ঘুমায়।
তোমার তো তাহলে নাজেহাল অবস্থা।
কিছুটা বলতে পারো
ঠিক আছে, তাহলে আর তোমাকে দেরি করিয়ে দিবো না। যাও ঘুমাও/ গুড নাইট।
তোমার সাথে কথা বলে ভালো লাগলো। পরে কথা হবে। বাই।


                    সর্বশেষ এডিট : ২০ শে ডিসেম্বর, ২০০৮  রাত ১:১৪                

