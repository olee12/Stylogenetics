ইসলামি এনাগ্রাম-





                        আমি অনেক কিছুই হতে চেয়েছিলাম এ জীবনে
ফেরিওয়ালা থেকে মহাকাশচারি
চেয়েছিলাম মুঠোয় ধরতে স্বপ্ন অসীম
অনাদায়ী প্রেমে স্বৈরাচারি
চেয়েছিলাম গেরস্থালির খুনসুটি 
চাই নি কখনও দুরে যেতে,
রেখে যেতে স্মৃতির বসতি
আজ বিষন্নতার চাষাবাদে
লিখে রাখি তোমার নাম আলগোছে
অনাগত কবিতার বুকে। 
---------------------------
নুহের নৌকা ভাসলো পিছে রেখে আদরের সন্তান
রহমানুর রহিম তুমি কেমন পাষান
এহসানফরামোশ আমি কদাপি চাই নি ফেলে যেতে
ফারাক করি নি কখনই তোমার সন্তান আর আমার সন্তান 
রব তবে কেনো সন্তান আমার ভেসে যায় জগতপ্লাবি বানে
মিথ্যা তবে কি তোমার করূনার গল্প?
নাম ধরে ডেকেছি তোমাকে যখন সবাই ঘোর পাপী, তোমার
ইচ্ছায় ভাসিয়েছি নৌকা অনিশ্চিতে
সন্তপ্ত পিতৃহৃদয় তবু কাঁদে
লা শরিকা লাহূ বলেছি বহুবার, বাঞ্ছা করেছি কৃপা
মন তবু গলে নি তোমার, আজ পুত্রকে ভাসিয়েছি জলে
রূহ তার কষ্টকাতর, পেছনে সর্বগ্রাসী ঢেউ
মুনাজাত করি নত মুখে , রক্ষা করো পিতা সন্তান আমার। 
 

                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

