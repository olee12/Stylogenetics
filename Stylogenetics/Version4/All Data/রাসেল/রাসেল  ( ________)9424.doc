মনোসমীক্ষণ





                        স্মৃতির খনন শেষে জেনে ফেলি
কে ভেতরে গোপন ব্যাধি নিয়ে ঘুরে 
কার ভিতরে আশার প্রসবন বয় 
কে অন্ধকার বুকে নিয়ে চলে 
 অহিংস ব্যাধ, বোধিসত্ত,্ব 
বাৎসায়ন ও নীতিশাস্ত্র 
কে কতটা গভীর ভাবে ভাবে 
 মৃদু আলো মৃদু বিস্মরণ
 শীতাতপ নিয়ন্ত্রিত খনন কারখানা
 ঘন্টাপ্রতি 300 হলেই 
অভিজ্ঞ মানুষ কাঠমুখে 
মানুষের স্মৃতিকথা শুনে 
 তার হাতেই ব্যাবস্থাপত্র 
স্মৃতির খনন শেষ হলে 
সেই বলে দেয় আমাদের ভেতরে 
কে কে আপাতসুস্থ 
কার ভিতরে হতাশার চাষাবাদ 
 কে কোন গোপন ব্যাধি নিয়ে ঘুরে 
আমরা জেনে যাই স্মৃতির খনন শেষ হলে 
 তার আগে আপাতত অপেক্ষায় 
মনোসমীক্ষণের কারখানায়। 
                            
                    সর্বশেষ এডিট : ০৩ রা মে, ২০০৬  সন্ধ্যা  ৬:২১                

