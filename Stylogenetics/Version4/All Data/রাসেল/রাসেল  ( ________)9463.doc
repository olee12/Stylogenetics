রবীন্দ্র সংগীত গাওয়া ওড়নাকাঁধের সুশীল বিপ্লবী এবং রকের ছেলেদের জন্য-





                        রবীন্দ্র সঙ্গীত গাওয়া ওড়না কাঁধের সুশীল বিপ্লবীদের জন্য এটা লেখা,যদিও তাদের ওখানে গিয়ে অনুরোধ করতে পারলে ভালো লাগতো, তবে সেটা বর্তমানের প্রেক্ষিতে সম্ভব না, এবং স্থানীয় মহল্লার রকবাজ ছেলেদের মতো টহল চলছে ব্লগে ব্লগে, তাই একটু বিবেচনা করেই বলতে হচ্ছে-সামান্য সময়ের জন্য এইসব বৈরীতা মুছে ফেলে বড় একটা লক্ষ্যের দিকে তাকাই। যদিও অনেক কিছুতেই অনেকের কিছু যায় আসে না, এরপরেও মুক্তবুদ্ধির স্থানিক চরিত্র ধারণ করতে হলেও কিছুটা একটিভিস্ট হয়ে উঠা বাঞ্ছনীয়,চাদরে তলে ময়লা লুকিয়ে নিজের পরিচ্ছন্ন ভাবমুর্তি  তৈরি করা সব সময়ই সম্ভব, এমন পরিচ্ছন্ন মানুষদের আমার পছন্দ,আমি এখনও যুথবদ্ধতায় বিশ্বাসী, যুথবদ্ধতা বড় কোনো লক্ষ্যের জন্য, সুতরাং এই লেখাটা থাকলো তাদের জন্য যারা যোগ বিয়োগ , কাটাকুটি খেলে সচলায়তন এবং সামহোয়্যার ইন নিয়ে যুদ্ধংদেহী, তারা এইখানে মন্তব্য প্রতিমন্তব্য এবং কাটাকুটি খেলা খেলবেন, এর পরের লেখাটা বড় একটা লক্ষ্যের জন্য, আপাতত লক্ষ্য বাংলাদেশের প্রতিটা শিক্ষা প্রতিষ্ঠানের জন্য একটা যৌন নিপীড়নবিরোধী নীতিমালা তৈরি বিষয়ক সচেতনতা তৈরি,সেখানে যদি কেউ কোনো ঝামেলা করে তবে সেটা সে নিজ দায়িত্বে শুরু করবে।দুঃখজনক হলেও সত্য জাহাঙ্গীরনগরের অভিযুক্ত শিক্ষককে উপযুক্ত প্রমাণের অভাবে ছেড়ে দেওয়া হয়েছে, বিষয়টা ন্যাক্কারজনক এবং বিবমীষাকর, তবে গণমানুষ থেকে বিচ্ছিন্ন সুশীল সমাজে এটা নিয়ে তেমন আলোড়ন নেই, আমি চাই এমন একটা জনসচেতনতা তৈরি হোক যেনো এই এক যুগের দাবির সপক্ষে কিছু মানুষ স্বর মেলায় এবং যেকোনো ধান্দাবাজী রুখে দাঁড়ায় সামষ্টিক প্রয়োজনে।বক্তব্য এতটুকুই। 

