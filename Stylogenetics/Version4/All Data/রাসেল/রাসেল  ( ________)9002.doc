3 কবির গল্প





                        এক বনে আগুন লেগেছিলো, সে আগুনে পুড়ে গেলো একটা  নগর, সে নগরের অধিবাসি 3 কবি লিখলেন মহান কবিতা সেই আগুনস্বরণে। তারা দেশের বিভিন্ন এলাকায় বেশ জনপ্রিয় ছিলেন, তাদের ভক্তকুল ছিলো, অন্ধভক্তকুল, 
কবিতা প্রকাশিত হলো, এক দল বললো আমার কবির লিখাটাই বাস্তবতার সবচেয়ে কাছে, আবেগ ছুয়ে যায় হৃদয়,
অন্য কবির ভক্তকুল বললো, আরে ছো.... ছ্যা ছ্যা ছ্যা ঐ বুড়া হাবড়া লিখবে এসব, আমার কবির লিখা দেখো, সময়,বর্ননা, আবেগ,  বাস্তবতা,  এমন বিশ্লষনি লেখা তোর কবি বাপ জন্মেও লিখতে পারবে না।
 3য় কবি ভক্তরা ছুটে এলো, আরে ধুর ধুর ধুর  তোদের কবি আবার কবি, পড়ে দেখ আমার কবি কি লিখছে, মারহাবা মারহাবা, মনে হয় শুন্যে ভেসে ভেসে বন্যপ্রানির বিলাপ দেখেছে, এমন নির্মম আগুনের তেজ, দাবানলে পুড়ে আঙরা হয়ে গেছে সব, এর নির্মোহ বর্ননা শুধু আমার কবিই দিতে পারে, 
 শোরগোল বাড়তে থাকলো, ভক্তকুলেরা সংঘবদ্ধ হয়ে অন্য কবির ভক্তকুলের উপর লাঠিসোটা নিয়ে হামলে পড়লো, রজ্যজুড়ে গৃহযুদ্ধ। তিন কবি বসে বসে দেখেন আর ভাবেন যদি এমন দুরাবস্থা হবে জানতাম, তাহলে বনের আগুনে পুড়ে মরতাম, বেচে এসে কবিতা লিখতাম না।
                            
                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

