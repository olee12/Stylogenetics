বৃষ্টির একদিন





                        ভাবছি নৌকা কিনবো। নৌকা না কিনলে এই ঢাকার বর্ষায় রাস্তায় বের হওয়া মুশকিল। এক ফোঁটা বৃষ্টি পড়লেই এখানে এক হাঁটু পানি জমে, বিশেষত আমার বাসার সামনের গলিতে। পারতপক্ষে সেই পানি পায়ে লাগাতে ইচ্ছা করে না।ঢাকা শহরের মানুষজন পয়ঃনিষ্কাশনের সহজ পথটাই বেছে নিয়েছে। ওয়াটার এন্ড স্যুয়ারেজ ট্রিটমেন্ট প্ল্যান্টের ক্ষমতা নিঃশেষিত। বিশেষত ঢাকা শহর গ্রীষ্মের দুপুরে কারবালা প্রান্তর হয়ে যায়। পানি নেই, মিলিটারি আর পুলিশ ভাইয়েরা পানির গাড়ি নিয়ে বিভিন্ন এলাকায় যায়। ওয়াসার কাজ দুইটি, শহরের বাড়ীতে বাড়ীতে পানি সরবরাহ করা, এবং বাড়ী বাড়ী থেকে বর্জ্য সংগ্রহ করে সেটাকে পরিশুদ্ধ করা।ওয়াসার লেগুন আছে, তবে সে লেগুনে এখন মাগুর আর পাঙাশ চাষ হয়। কিন্তু তার যে ক্ষমতা সেই ক্ষমতার অর্ধেক পরিমাণ বর্জ্য সে পায় না। মানুষ পানির লাইন নিয়েছে, ওয়াসার পানি মানুষের ঘরে যায়, তবে ওয়াসার পানির লাইন যে কয়টা বাসায় আছে তার ৬০ শতাংশ বাসায় ওয়াসার স্যুয়ারেজ লাইন নেই।হিসাবটা আঁতকে উঠার মতোই। এই অস্থির সময়েও মানুষ খাচ্ছে, মানুষের খাওয়া হজম হচ্ছে। তবে মানুষের নির্গত বর্জ্য ওয়াসার লাইন দিয়ে ট্রিটমেন্ট প্ল্যান্টে যাচ্ছে না। যাচ্ছে পানি নিষ্কাশন নালায়। গেরোস্থালীর কাজে ব্যবহৃত পানি শহর থেকে বের করে দেওয়ার জন্য ড্রেনেজ সিস্টেম আছে। মানুষ নিজের বর্জ্যর নালী সেখানে সংযুক্ত করে দিচ্ছে।আমার গলিতে এক বাসা পরপর এপার্টমেন্ট। সবগুলোই নিদেনপক্ষে ৭ তলা। সেখানে অন্তত ৭০০ পরিবার আছে। সব পরিবারের পয়ঃনিষ্কাশন নালা সংযুক্ত ড্রেনের সাথে। সবচেয়ে ভয়ংকর হলো এই জলাবদ্ধতার সময়ে সেখানে বিভিন্ন রংয়ের মানববর্জ্য ভেসে থাকে।এই পরিস্থিতিতে নিতান্ত বাধ্য না হলে আমি অন্তত ঘরের বাইরে যাই না। আর যখন যাই তখন অনেক সময় নিয়ে বের হই। অপেক্ষায় থাকি, ঘরের সামনে কখন একটা রিকশা থামবে। সেই রিকশাওয়ালার হাতে- পায়ে ধরে বলবো ভাই একটু দয়া করো, এই জাহান্নাম থেকে আমাকে বের করে নিয়ে যাও।বেশীর ভাগ সময় এমন দিনে রিকশাওয়ালা একটা মুখস্ত কথাই শোনায়। ভাই সামনে আগেই একজন বলে রেখেছে।প্রতিদিন সকালে একটানা বৃষ্টি হচ্ছে, আমমি ঘুম থেকে উঠেই একটা গান ধরি, ওগো বৃষ্টি তুমু ঝরো নাকো এমন জোড়ে, বড় রাস্তায় যাবো আমি কেমন করে।আমার বেসুরো গলায় মাঝে মাঝে কাজ হয়, আকাশের মেঘ পর্যন্ত ছুটে পালায়, তবে কোনো কোনো দিন আকাশের এমন বেগ চাপে, গান গেয়ে থামানো যায় না।এর ভেতরে আমার মোবাইল আবারও কানা। কল আসে, কে কল করেছে বুঝতে পারি না, বিভিন্ন ভাবে বুঝবার চেষ্টা করি কে খুঁজছে আমাকে। অধিকাংশ সময়ই অবশ্য বুঝি না। আমার স্মৃতিশক্তি অবস্থা বেহাল। অতিব্যবহারে জীর্ণ কিংবা এলঝেইমার।মেয়াদ শেষ হয়ে যাচ্ছে, এরপর সম্পূর্ণ অন্ধকার হয়ে যাবে, কেউ ডাকলেও সারা দেবে না ও যে। নিতান্ত বাধ্য হয়েই মোবাইল সারাইয়ের জন্য যেতে হবে। বাইরে বের হয়েই যা দেখলাম তাতে আশা ছেড়েই দিয়েছিলাম। দোকানের সামনে চুপচাপ দাড়িয়ে থাকলাম, একটা রিকশা থেমে আছে।বৃষ্টির দিনে এমন খালি রিকশা দেখে মনটা আনন্দে আপ্লুত। ছোট্টো করে বললাম গলায় যতটুকু মধু আর আবেগ আনা সম্ভব সবটুকু দিয়েই, ভাই যাবে? নিয়ে যাবে ভাই। ও ভাই একটু নিয়ে যাবে?রিকশাওয়ালা গম্ভীর মুখে আমাকে দেখে রিকশায় উঠে বসলো। আমিও কিছুটা আশাবাদী, বোধ হয় কপালে শিকে ছিড়লো। আমার সামনে এক কেতাদুরস্ত পরিবার, পরিবারের কর্তাও হাত তুলে ডাকলো, এই রিকশা।এ্যাই ব্যাটা আইতে কইছি না, আয়া পর জলদি।শালা ফাজলামি করো, আইলে তোর খবর আছে। রিকশাওয়ালা একেবারে চুপ। কথা না বলে আরও একটু আয়েশ করে বসলো।চুতমারানি ভাব চোদাও, আইলে খবর আছে। আইতে কইলাম কথা কানে ঢুকে না।রিকশাওয়ালা কিছুক্ষণ চুপ থেকে বললো ভাই যাবো না।যাবি না ক্যান ? তোর বাপে যাইবো, আয় এইদিকে ব্যাটা।রিকশাওয়ালা নিস্পৃহ জবাব দিলো, যাইতে পারুম না ভাই সিগারেট টানি। আরও একটা রিকশাওয়ালাকে পেলাম, ভেতরে ঢুকেছে তবে বের হচ্ছে না। আমি একবার সামনে একবার পিছনে, উঁকি দেই,সেই রিকশা ফেরত আসলো একজন যাত্রী সহই। যাত্রীর অসীম ভদ্রতা। আমাকে বললো উঠেন।রিকশাওয়ালারও বোধ হয় করুণা হলো আমাকে দেখে। বললো উঠেন মামা, আপনেরে পানি পার করে দেই।আমি উঠে বসলাম। আমার যাওয়ার কথা গলি থেকে বের হয়ে ডান দিকে, আমি বের হয়েই বললাম ভাই একটু থামান।রিকশা ওয়ালা আমাকে নামতে দিবে না।আরোহী বললো আপনি কোথায় যাবেন। বললাম অন্য দিকে যাবো।আমাকে নামিয়ে দিলো, কোনো পয়সা না নিয়েই চলে গেলো। আমি সেই বদান্যতায় কৃতজ্ঞ হয়ে গেলাম।যেতে হবে অনেক দুরে, আপাতত হাঁটতে হবে, কোন খালি রিকশা নেই, কি আর করার ১১ নাম্বার সব সময়ই সচল। ঢাকা শহরে এখন অলিতে গলিতে সুপারমল, মাল্টিপার্পাস শপ, সুপার শপ, এক দোকানে সুঁই থেকে গাড়ী সবই পাওয়া যাচ্ছে। আর গড়ে উঠেছে বহুতল মার্কেট। তবে কোনো এক আশ্চর্য কারণে সবগুলো মার্কেট জমে না। যেমন জমে নি ইস্টার্ণ মল্লিকা, বেকুব ধরণের নাম নিয়ে মোটামুটি জমাট মোতালেব প্লাজা।যেখানে মোবাইল ঠিক করাতে নিয়ে যাবো সেই মার্কেটও তেমন জমে নি। এমনই দরিদ্র অবস্থা সেখানে এসকেলেটরও চলে না। সিঁড়ি ডিঙিয়ে ৭ তলা উঠে একটা দোকান খুঁজে বের করলাম।এই বাতিল মোবাইলের জন্য বরাদ্দ ২০০ টাকা, এর ভেতরে ঠিক হলে হবে, না হলে নতুন একটা মোবাইল কিনে নিবো,সমস্যা শুনে কিছুক্ষণ আমার দিকে তাকিয়ে বললো ঠিক করে দিতে পারবো, তবে ভাই গুনে গুনে ১৫০ টাকা লাগবে।আমি বলবার ধরণ শুনে বুঝলাম সমস্যা তেমন গুরুতর না, তবে তারা আমার অজ্ঞতার সুযোগ নিবেই। নেহায়েত বোকাচোদা না হলে অন্তত এই কাজের জন্য কেউ এখানে আসে না।কাজ শুরু হলো, কোনো কথা ছাড়াই মোবাইলের ঢাকনি খুলে ভেতরের জিনিষপত্ড় বের করে ফেললো। আমি বসে বসে দেখছি, কোথায় কোন কানেকশন ঢিলা। তারা এমন কোনো কাজেই জড়ালো না। এইটা পরিস্কার করে, সেইটা পরিস্কার করে, আমি গোবেচারা অপেক্ষা করি কি ঘটে দেখবার জন্য। কিছুই হলো না, তারা মোবাইলের ভেতরের ধুলাবালি ঝাড়লো মনোযোগ দিয়ে, তারপর তারা ডিসপ্লেটাকে শক্ত করে লাগিয়ে দিলো সার্কিটের সাথে।শালার এই সহজ জিনিষটাই বুঝি নাই, ডিসপ্লে বলে তেমন আলাদা কোনো সার্কিট নেই, সার্কিট বোর্ডের সামনেই যতকিছু, আদতে এটা সার্কিট বোর্ডের সাথে লাগলে ডিসপ্লে দেখা যেতো।কেনো আমার মোবাইল শুধু এসি রুমে ঠিক চলে এটা বুঝতে পারলাম। একটু গরম হলেই মোবাইলের স্ক্রীন আর সার্কিটের মাঝের ব্যবধান বাড়তো তাই ডিসপ্লে সাদা হয়ে যেতো।যাই হোক কাজ শেষ হলো। আমিও প্রতিশ্রুত অর্থ প্রদান করে চলে আসলাম। আমার দৃঢ় বিশ্বাস যারা মোবাইলটা ঠিক করেছে তারা রীতিমতো গড়াগড়ি দিয়ে হেসেছে।এই অপমাণ মানতে কষ্ট হচ্ছিলো। নিজের উপরে  শোধ নেওয়ার জন্যই ঠিক করলাম পুরান ঢাকায় হেঁটে হেঁটে যাবো। এমনিতে রিকশা ভাড়া ৪০ টাকা, বাসে গেলেও ৫ টাকা লাগবে। আরও একটা ছোটো কাজ আছে, একটা কম্পিউটার টেবিল কিনতে হবে।রাস্তায় হাঁটি আর দুই পাশের দোকান দেখি, কোথায় পাওয়া যাবে এমন টেবিল। পারটেক্স, অটবি, নাভানা। কোনো শো রুম নেই আশে পাশে, হাঁটছি হাঁটছি, হাঁটতে হাঁটতে মতিঝিল পর্যন্ত আসলাম, এই পর্যন্ত চোখে পড়েছে কয়েকটা ফার্নিচারের দোকান তবে সেখানে মূলত টিভি স্ট্যান্ড বিক্রী হয়।অবশেষে একটা পর্যায়ে গিয়ে দেখলাম অটবির শোরুম।থরথর পায়ে ঢুকলাম ভেতরে। আমার পোশাক তেমন আকর্ষনীয় নয়, কোনো রকম অভ্যর্থনাও পেলাম না। কিছু দেখবেন ভাই?কম্পিউটার টেবিল।উনাকে ভিতরে নিয়ে যাও।আস্তে আস্তে ঘুরি, প্রথম টেবিলের দাম ৭, ৮৬৬পরেরটা ৭ ৩৪৪পরেরটা ৯৬৮৫আমি আকাশ থেকে পড়লাম।আমি যখন নতুন সংসার শুরু করলাম তখন বিছানা, একটা কাপড় রাখবার বড় ড্রয়ার, দুটো চেয়ার, একটা কম্পিউটার টেবিল, ২টা টুল কিনেছিলাম খরচ হয়েছিলো ৭০ ডলার।মানলাম সেকেন্ড হ্যান্ড ছিলো, তবে টিভিস্ট্যান্ড, ৬ লকারের ড্রয়ার, কম্পিউটার টেবিল, টুল চেয়ার আজও ঠিকমতো সার্ভিস দিয়ে যাচ্ছে।বাইরে বের হলাম, মাথা একটু গরম, নিতুন কুণ্ডু আর সব বাঞ্চোতেরা কি মাথা কিনে ফেলছে সবার। একটা কম্পিউটার টেবিলের দাম ৭৫০০ নিচ্ছে, ১০০ ডলারের বেশী? শালার একটা কম্পিউটার কিনে ফেলা যায় এই টাকায়।কত সিএফটি কাঠ লাগে একটা কম্পিউটার টেবিল বানাতে?খুব বেশী হলে ১.৫ সিএফটি। মজুরি যদি ১০০০ও ধরি, সাথে অন্যসব স্ক্রু আর পেরেকের দাম ধরি ৫০০, শালার দেড় সএফটি কাঠের দাম ৬০০০।চুতমারানিরা, বাজারে কাঠাল কাঠের সিএফটি ১৫০০ টাকার কম, মেহগনি কাঠ মনে হয় এখনও ৩০০০ হয় নি। খানকির ছেলেরা ৪০০০ টাকা সিএফটি কাঠ পাচ্ছে কোথায়? বুঝলাম নিতুন কুন্ডু এবং তার গড়া অটবি এখন বাংলাদেশের প্রায় সকল অফিসের আসবাবপত্র সরবরাহ করে, তবে তারা ঠিক কোন এলাকা থেকে কাঠ সংগ্রহ করে এটা বুঝলাম না। বোধ হয় বৃহঃস্পতি গ্রহে গাছ লাগিয়ে সেই কাঠ স্পেসশীপে করে এখানে নিয়ে আসে, ট্রান্সপোর্টেশন কস্ট বেশী পড়ে , না হলে এই দামে জিনিষপত্র বেচে কেনো শালারা।গালি দিতে পারি না মনখুলে, চুপচাপ সামনে গিয়ে দাঁড়াই। টেবিলের দাম দেখে কেমন দুর্বল দুর্বল লাগে, হার্ট এটাক হয়ে গেলো কি না কে জানে। কম্পিত গলায় একটা রিকশা থামাই। ভাই যাবেন।হুমম যাবোকত নিবেন১৫ টাকা।যেখানে দাঁড়িয়ে আছি সেখান থেকে ভাড়া ১২ টাকা দিলেও বেশী দেওয়া হয়, চাচামিয়া গম্ভীর মুখে সিগারেট টানছে। বললাম চলেনকত দিবেনআপনি লাইটার দেন আগেকত দিবেনলাইটার দেনলাইটার দিলো চাচামিয়া। বললাম চলেনকত দিবেনআপনি বললেন না ১৫ টাকা, চলেন যাইনা যাবো না।আমি টাশকি, কেনো যাবেন না, আপনি না বললেন যাবেন ১৫ টাকায়।না যাবো না কম হয়ে যায়।আমি কিছুক্ষণ তাকিয়ে থাকলাম। কি জন্য কম হয় চাচা? আসবার সময় খালি আসতে হবে।মুরুব্বি মানুষ, কোনো গালি না দিয়ে অন্য একটা রিকশা নিলাম।

