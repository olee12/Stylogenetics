নিজের কবিতা





                        জনগন সামলে, অনেক পাকনামি করেছি বিগত সময়ে অনেকের প্যারোডি করেছি, এখন শেষের সে দিন ভয়ংকর, নিজের বহু আগের লেখা একটা কবিতা দিচ্ছি, প্রায় 4/5 বছর হলো কবিতার চাষাবাদ ছেড়েছি, তাই তেমন ভালো হবে এ আশা রাখি না, তবে সামলে, আমি লাজুক মানুষ .................
  অনুসন্ধানি রিপোর্ট
----------------
 প্রগতি কেটে দিলো ইশ্বরের ডানা
শৃংখলিত সীমাবদ্ধ ইশ্বর আপন মহিমা বেচে
করে খাচ্ছিলেন বেশ
বাধ সাধলো বেয়ারা মানুষ
হাত পা গুটিয়ে ঠুটো জগন্নাথ হয়ে স্বকৃত্তি কেত্তন করে জমিয়ে নিয়েছিলেন আসর
বাধ সাধলো বেয়া মানুষ। 
 বেয়ারা উৎপাতে অতিষ্ট ইশ্বর খিড়কি দুয়ার দিয়ে 
পালিয়ে গেলেন অরন্যে গুহাবাসী মানুষের কাছে। 
 এদিকে তাকে  খুঁজছে 
মুদির দোকানি হামিদ আলি, দিনমজুর শুকুর মিয়া, 
ফেরিওয়ালা তপন বাগচি, কাশেমের মা-
পাঁচটা খুন আর কয়েককোটি টাকা আত্মসাতের তদন্ত শেষে পুলিশ জানালো
ইশ্বর জানেন এর পিছনে কলকাঠি নেড়েছে কারা- 
রাজসাক্ষ ী হিসেবে তাকে হন্যে হয়ে খুজছে পুলিশ
এমন কি রাষ্ট্রপ্রধানও তাকে খুঁজছেন 
দেশের শান্তি নিশ্চিত হবে কবে এ খবর জানতে। 
মানুষের ক্রমাগত উৎপাতে বিরক্ত ইশ্বর 
নির্বাসনে গেছেন গহীন অরন্যে
গুহাবাসী মানুষের কাছে
 পদবিভারাক্রান্ত ইশ্বর শেষ খবর পাওয়া পর্যন্ত সেখানেই ছিলেন। 
   এখন নিজের কাছেই ভালো লাগছে না, তবে সে সময় ভালো মনে হয়েছিলো, বোধ হয় বয়েস বেড়েছে। 
                            
                    সর্বশেষ এডিট : ৩১ শে ডিসেম্বর, ১৯৬৯  সন্ধ্যা  ৭:০০                

