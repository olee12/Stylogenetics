সুশীল বঙ্গ সুশীল রঙ্গ ২ ক





                        প্রান্তিক মহাজন চিরকাল মাহাজন ছিলেন না, ছিলেন রাজগুরু, গুরু সংঘের সভাপতি বিব্রত দ্রোণাচর্যের সহপাঠী এবং পরবর্তীতে তার সহকর্মী। তাদের পরিবারে শিক্ষার চল ছিলো- বংশে কায়েত হলেও তার সকল সহোদর- সহোদরাই শৈশব থেকেই স্বরস্বতীর পাশাপাশি লক্ষীর সাধনা করেছেন- বিদ্যানুরাগী পিতার উৎসাহে তাদের এই সাধনা কখনই বাধাগ্রস্থ হয় নি- তাদের সবার প্রথম উপার্জন ছিলো দাদুর মাথার পাকা চুল বেছে দেওয়া- চুল প্রতি ১ পয়সা পাওয়া যেতো- সে সময়েই তিনি চুল কেটে চুলের পরিমাণ বাড়ানোর মহান বিদ্যাটা অর্জন করেন- এবং সেই উপার্জিত অর্থ আবার তারা ভাইবোনদের ভেতরে প্রয়োজনের ভিত্তিতে লেন দেন করতেন- শর্ত ছিলো একটাই এখন প্রয়োজন নাও তবে আমাকে বাড়িয়ে ফেরত দিতে হবে- অবশ্য শেষ বয়সে এসেও তার এই কর্মযঞ্জ অব্যহত ছিলো এবং তিনি যে রাজ্যে বসবাস করতেন সে রাজ্যের অধিকাংশ স্থানেই তিনি এই মাহাজনী ব্যবসার প্রচলন করেছিলেন- তবে শৈশব থেকে শান্ত প্রকৃতির এই প্রান্তিক মহাজন স্বরস্বতীর সাধনায় বিখ্যাত হয়েছিলেন এমনটাই অভিমত সবার-গৈরী সেনের পরামর্শক ছিলেন ভাবগতি চাটুজ্যে- ভাবগতি চাটুজ্যে গৈরি সেনকে কহিলেন অনেক অর্থই তো অপাত্রে দিলেন বাবু, নয় ছয় করে অনেক অর্থ তছরুপ করে ফেললো সবাই- তারা এখন কেউই আপনার দুয়ারে আসে না- তারা আপনাকে স্মরণও করে না-অথচ দেখেন যখনই তাদের প্রয়োজন হয় তখনই এই লোটাটা এই কম্বল বগলে করে আপনার দুয়ারে আসে- এভাবেই সবাই লুটে পুটে খাবে আপনার সম্পদ-ভাবগতি চাটুজ্যের ভক্ত ছিলো অনেকই- তিনি বাক্যে চতুর- স্বভাবে নারদ- বিভিন্ন মানুষের ভেতরে লাগিয়ে দিয়ে তিনি বিমলানন্দ উপভোগ করতেন- এবং পরিশেষে উভয় পক্ষকেই তিনি ডেকে পাঠাতেন- বলতেন-বাছারা এমনটা ঠিক না- হাতাহাতি করা উচিত না- তোমরা হাতাহাতি করছো কেনো- হানাহানিতে স্ব্যাস্থ্য হানীর আশংকা আছে- তবে তোমরা চাইলেই আমার বাঁশঝাড় থেকে বাঁশ কেটে লাঠি বানাতে পারো- এ জন্য তোমাদের সামান্য মূল্য শোধ করলেই চলবে-তিনি ব্যাংয়ের বগলে কাতুকুতু আর সাপের ঠোঁটে চুমু দিতে পারতেন অনায়াসে এবং উভয়েই আনন্দিত হতো- এমনই ছিলেন আমাদের ভাবগতি চাটুজ্যে-দুধেতে সুমিষ্ট পাকা আম হয়ে, পানিতে চিনি হয়ে গলে যাওয়া ভাবগতি চাটুজ্যের সঙ্গ কামনা করতো ছোটো বড় সকলেই- সবার গৃহেই তার সমাদর ছিলো।গুটিকয় উঠতি যুবা ব্যতীত ভাবগতি চাটুজ্যেকে পছন্দ করতেন সবাই- সেই গুটিকয় যুবার দাবি ছিলো সমবায় উন্নয়ন ঘটাতে হবে- প্রান্তিক মহাজন তখনও এসব তেমন কিছুই বুঝতেন না- তবে উন্নয়নপাগল প্রান্তিক মহাজন জুটে গেলেন এই যুবাদের দলেই।একদিন রাজা হুংকার দিয়ে ডাকলেন খাজাঞ্চিকে- রাজকোষে মুদ্রা নেই কেনো? খাজঞ্চি ডাকলেন তহশীলদারকে- কিরে পাপিষ্ট নর্দমার কীট- রাজকোষের অর্থ তছরূপ করো?অবশেষে রাজন্যবর্গকে রাজসভাসদদের ডাকা হলো- এদের সাথে আসলেন রাজসভায় গৌরি সেন, ভাবগত চাটুজ্যে, বিব্রত দ্রোণাচর্য সহ বিশিষ্ট জনদের।কি করিয়া রাজকোষ পূর্ণ করিতে হইবে এ বিষয়ে বিস্তর মত পার্থক্য ছিলো সবার ভেতরেই। হট্টগোলের ভেতরে প্রান্তিক মহাজন বলিলেন উপায় একটা আছে মহারাজ- তবে তজ্জন্যে রাজকোষের চাবি দিতে হবে আমার হাতে- আর বরখাস্ত করিতে হইবে খাজাঞ্চী আর তহশীলদারকে।গৌরী সেন প্রামদ গনিলেন- রাজকোষাগারের মুদ্রার অধিকাংশই টার হাত গলেই অন্য সবার হাতে গিয়েছে- তার মুষ্ঠি খুললেই স্বর্ণ রেণু-হাত ঝাড়লেই পর্বত- তার দুয়ারে উপস্থিত সকল লোটা কম্বল বন্ধক দিতে আসা সবাইকেই তিনি প্রয়োজনের অধিক সহায়তা দিয়েছিলেন- এ কাজে খাজাঞ্চী আপত্তি জানালে তিনি তার হাতে ধরিয়ে দিয়েছিলেন তার কূলীন বংশতালিকা।রাজসভায় তখন জলপানের বিরতি- চিৎকার করে সবার কণ্ঠ শুকিয়ে কাঠ- ভাবগত চাটুজ্যে এ সময় গৌরি সেনে কানে কানে বলিলেন হলো তো এবার- তখন কত বার বারণ করিলাম আপনি কর্ণপাতও করিলেন না- এবার পরিণতি বুঝলেন তো?তবে আপনাকে ভালো একটা পরামর্শ দিতে পারি- পাশের রাজ্যের কোষাগার উপচে পড়ছে মুদ্রায়- সেখানে মুদ্রা রাখবার জায়গা নেই- তারা মুদ্রা রাখবার জায়গা ঝুঁজছে- আপনি চাইলেই আমি তাদের আপনার কোষাগারে অর্থ মুদ্রা রাখবার কাজে প্ররোচিত করতে পারি- তাদের বলতে পারি এখানে মুদ্রা রাখবার জন্য তবে এজন্য আমাকে কথা দিতে হবে আপনি সংশোধিত হবেন- আপনি আমার পরামর্শ মেনে চলবেন।খাজাঞ্চী আর তহশীলদার- তারাও ভীষন চটেছিলেন গৌরিসেনের উপরে- তারাও জলপানের বিরতিতে শলাপরামর্শ করে ঠিক করিলেন গৌরি সেনের বিরুদ্ধে নালিশ জানাবেন রাজার কাছে- তার সকল কাজের ফিরিস্তি দিয়ে এর বিহিত চাইবেন- তবে এর আগে ঐ প্রান্তিক মহাজনের সাথে একটা বোঝাপরা করতে হবে-  ডেঁপো ছোকরার সাহস কতো- তাদের বরখাস্ত করবার হুমকি দেয়।বিব্রত দ্রোণাচর্য কিছুি বুঝেন নি- তিনি আজীবন সুশীল সুমতি বালক ছিলেন- হৈ হট্টগোলের ভেতরে তিনি বার কয়েক অনুচ্চ স্বরে অনুরোধও জানিয়েছিলেন- আহা আপনারা এমন করছেন কেনো- শান্ত হউন- আমরা তো হট্টগোল ন াকরেও পরস্পরের কথা শুনতে পারি - শুনে বিবেচনা করে সকলের পক্ষে মঙ্গলজনক কিছু ভেবে বের করে ফেলতেও পারি।রাজা সিংহাসনে বসে রাজসভার অরাজক অবস্থা দেখছিলেন- পোশাকে পরিপাটি আত্মবিমগ্ন পুরুষটির স্থিতধী তার মনোযোগ আকর্ষন করেছিলো- তিনিও খেয়াল করিয়া দেখিয়াছিলেন হৈ হট্টগোলের ভেতরেও এই সুবোধ পুরুষ সবাইকে নিরত হওয়ার অনুরোধ জানিয়েছেন ক্ষীন কণ্ঠে।জলপানের বিরতি শেষে সবাই আবারও আলোচনা শুরু করিলো- আলোচনা না বলে একে বিশৃঙ্খল কুচকাওয়াজ বলা চলে- এ তার পা মারিয়ে চিৎকার করছে হুজুর আমার কথা শুনুন- তো অন্যে তকে কানুই দিয়ে ঠেলে সামনে দাঁড়িয়ে বলছে হুজু আমার পরামর্শটা- তো তাকে ধাক্কা দিয়ে ফেলে আরেকজন বলছে আমাদের অধিকার আছে, আমাদের কথা আপনাকে শুনতেই হবে হুজুর- বিব্রত দ্রোণাচর্য ফ্যাকাশে মুখে আং্গুল পুরে তাকিয়ে দেখছে আর নখ কাটছেন দাঁতে- রাজা বলিলেন "খামোশ বেতমিজের দল"- মুহূর্তে চিত্রবৎ স্থির হলো সব- এখনও ধমকে কাজ হয় ভেবে খানিকটা আত্মপ্রাসাদ অনুভব করলেন রাজা- খানিকটা প্রসন্ন চিত্তে রাজা বলিলেন- এমন অরাজকতা চলতে দেওয়া যায় না- সভায় হৈ হট্টগোল আমার পছন্দ না- যদি এমনটা চলতে থাকে তবে আমি কঠোর ব্যাবসথা নিটে বাধ্য হবো- দুষ্টু গরুর চেয়ে শুন্য গোয়াল ভালো আমার- তিনি কিছু ক্ষণ চুপ থেকে তার বক্তব্যের প্রতিক্রিয়া খেয়াল করে বললেন- সবাই নিজস্ব বক্তব্য লিখিত ভাবে পেশ করবে ঐ তার কাছে- এ কথা বলে তিনি দেখালেন বিব্রত দ্রোণাচর্যকে-আমি সবাইকে আশ্বস্ত করছি সবার কথাই বিবেচনা করা হবে= এ জন্য গুরু সংঘ নির্মাণের প্রক্রিয়া শুরু করার নির্দেশ জারি করছি আমি- আর দ্রোণাচার্য হবেন রাজগুরু- তিনি আরও ঘোষণা করিলেন রাজ্যময় ঢেঁরা পিটিয়ে জানিয়ে দাও কিছুই মজুত করা যাবে না গৃহে- এমন কি বীজধানও না- সবই জাম দিতে হবে রাজকোষে। এটাই আমার হুকুম।সভাসদেরা বাসার পথে রওনা দিলোগৌরি সেনের সাথে চললেন ভাবগত চাুটজ্যেখাজাঞ্চীর সাথে তহশীলদারপ্রান্তিক মহাজন সভা থেকে কখন নিরবে চলে গেছেন কেউ লক্ষ্য করে নি-প্রান্তিক মহাজনের মাহাজন হয়ে ওঠা কিংবা ভাবগত চাটুজ্যে গৌরীসেন- এবং খাজাঞ্চী তহশীলদারের ভেতরের টানাপোড়েনর বিস্তারিত গল্পটা সবাইকে জানানো সম্ভব হচ্ছে না এ মুহূর্তে- শুধু একটা বিষয় জানাতে পারি-গৌরী সেন আর ভাবগত চাটুজ্যে সফল হয়েছিলেন- পাশের রাজ্য থেকে মুদ্রা এসে জমা হয়েছিলো এ রাজ্যের রাজকোষে- তবে ভাবগত চাটুজ্যের পরামর্শ মেনে চলে গৌরি সেনের হাতে পড়লো সোনার শেকল-পরামর্শগুলো মন্দ ছিলো না- বলা হয়েছিলো যেহেতু মুদ্রাগুলো পাশের রাজ্যে তাই সে রাজ্য থেকেই প্রহরী নিয়োগ করতে হবে রাজকোষে- তারাই রাজকোষ পাহারা দিয়ে রাখবে--প্রহরীদের বেতনও দিতে হবে রাজকোষ থেকে-প্রহরীরা বর্ণান্ধ ছিলো এ ব্যধির কথা কেউ প্রকাশ করে নি কখনই- তারা প্রায়শই ভুল করে  বলতো রাজকোষের অধিকাংশ মুদ্রাই দেখি আমাদের- এমন কি কখনও কখনও রাজকোষের অন্যান্য জমাকৃত রাজকরও নিজস্ব রাজ্যের মনে করে তারা সেসবও করায়ত্ব করতো- তবে তাদের এ কাজ থেকে বিরত রাখবার কেউই ছিলো না- কারণ রাজ্যের মুদ্রা তত্ত্বাবধান এবং রাজকোষের নিরাপত্তা বিধানের জন্য অন্য কেউই ছিলো না রাজ্যে- তারাই ক্রমশ সর্বসেবা হয়ে উঠলো এ রাজ্যে-খাজাঞ্চী আর তহশীলদারও নিজস্ব বাণিজ্যিক প্রচারণা শুরু করেছিলেন-প্রান্তিক মহাজন আর তাদের গল্প পরবর্তীতে বলা যাবে- সুযোগ বুঝে।

