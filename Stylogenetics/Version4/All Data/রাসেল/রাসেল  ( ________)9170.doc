কতিপয় বিচ্ছিন্ন মানুষের গল্প ০২





                        কেমন আছো?ভালো, তুমি?মেজাজ বিলা, শ্বাশুড়ী আসছিলো।কোথায় থাকে?আমার বাসার উল্টা পাশেই, আমাকে একদম পছন্দ করে না। সারাক্ষণ খুঁত ধরতেই থাকে।তোমাদেরও বৌ-শ্বাশুড়ী ঝামেলা আছে? আমার তো ধারণা ছিলো এটা একেবারে দেশীয় বিষয়।মানে?না, আমাদের দেশেই এইসব ঘটনা ঘটতে শুনেছি, ববৌ-শ্বাশুড়ীর বনিবনা নেই, এ ওর নামে অভিযোগ করে, ও এর নামে অভিযোগ করে।তোমার দেশ কোথায়?বাংলাদেশ।সেইটা আবার কোথায়?আমি পৃথিবীর মানচিত্র সামনে নিয়ে বসে থাকি, বাংলাদেশকে চেনানোর অন্য কোনো উপায় আছে কি না। ভারত মহাসাগর থেকে উপরে উঠতে থাকো, একটু খাঁজ মতো আছে, দেখো বে অফ বেঙ্গল, ঠিক তার মাঝামাঝি-আমি ম্যাপ কিছু বুঝি না, দাঁড়াও জিমকে ডাকি, ও এইসব ভালো বুঝে।জিম কে?আমার জামাই, ওর আবার এখনই বাইরে যেতে হবে, ও ৯১১ এ কাজ করে।অবশেষে আমাকে পুনরায় পৃথিবীর মানচিত্র খুলে জিমকে বুঝানোর চেষ্টা করতে হয়।নেহায়েত বাধ্য না হলে ভারত শব্দটাই উচ্চারণ করবো না ভেবেছিলাম, তবে দীর্ঘ মেয়াদী প্রচেষ্টার পরে হাল ছেড়ে বললাম আসলে ভারতের পাশেই।আর ইউ ইন্ডিয়ান?নো নো নো, আই এম ফ্রম বাংলাদেশ, বাট ইউ শেয়ার সাম কমন কালচার।তোমার ছেলে কোথায়?শ্বাশুড়ীর ওখানে, ও সন্ধ্যার সময় ঐখানেই থাকে, রাতের খাওয়ার সময় হয়ে গেছে। যাই ডিনার সাজাই টেবিলে।কি ডিনার করলে?ম্যাশড পটেটো, স্টেক, ব্রেড।তুমি?আরে সবে তো সন্ধ্যা, এখনও অনেক বাকি রাত হতে।কি রান্না করবে?ঠিক করি নি এখনও। হবে না কি এক হাত?হতে পারে, আমার সমস্যা নেই কোনো?ঠিক আছে, ৫ মিনিট, আমি একটা সিগারেট খেয়ে আসি।তুমি সিগারেট খাও?কেনো?না, আমি যেখান থেকে এসেছি, সেই পরিবেশে মেয়েদের সিগারেট খাওয়ার কথা চিন্তাই করা যায় না। তোমাদের ওখানে মেয়েরা সিগারেট খায় না?খায়, তবে অল্প, রাস্তায় খুল্লামখুল্লা সিগারেট টানার পরিবেশ এখনও নেই ওখানে।তুমি সিগারেট খাও?হুমম,ঘরের ভেতরেই?তো কোথায় খাবো বলো?না বাসায় অন্য কেউ নাই।কে আর থাকবে, একা বাসায় থাকি, নিজের ঘরে নিজেই রাজা।খেলতে খেলতে অনেকটা সময় পার হয়ে গেলো, আমারও রাতের খাওয়ার সময় হলো, অতএব ঠিক আছে পরে কথা হবে, ভালো থাকো।ঠিক মতো খাওয়া দাওয়া করো। তুমি একদমই খেতে চাও না।আসলে খেতে ইচ্ছা করে না।এটাও একটা সমস্যা- হবে না কি এক হাত?হতে পারে, আমার সমস্যা নেই।ঠিক আছে। তুমি টেবিল রেডি করো, আমি আসতেছি।জ্যাক কি করে?ও ঘুমাচ্ছে।জিম?ও কাজে গেছে।আজকেও?হ্যাঁ, ও সারাদিন বাসায় থাকে, সন্ধ্যার পর থেকে ওর ডিউটি, ফিরতে ফিরতে ভোর হয়ে যায়।জঘন্য জীবন।বলতে পারো। ওর আসলে লক্ষ্য ছিলো শিক্ষক হওয়ার, হলো না।হাই স্কুল শেষ করেই বিয়ে করে ফেললাম।তোমাদের মনে হয় এমনটাই রীতি।তাকে হারানোর বোকামি করতে চাই নি। কতজনের সাথে কত রকম ছলচাতুরি করলাম। সব বান্ধবীদের সাথে লড়াই করে ওর সাথে প্রেম করলাম।ইন্টারেস্টিং স্টোরি।ও খুব চেষ্টা করছে টিচিং ডিল্পোমা করে এখানেই কোনো স্কুলে জব নিবে।তুমি কোথায় থাকো। ইফ ইউ ডোন্ট মাইন্ড।ফ্লোরিডা। প্যানহ্যান্ডেল।তোমার ওখানে তো সাইক্লোন এলার্ট দিয়েছে, ঠিক না?না এখানে না, বে সাইডে সাইক্লোন এলার্ট আছে।জানো আজ কি হয়েছে?বলো, শুনি।এই দিকের একটা স্কুলের পানিতে শ্যাওলা পাওয়া গেছে। বিষাক্ত পানি খেয়ে কয়েকজন অসুস্থ।কি সাংঘাতিক, স্কুল ফান্ডে তেমন টাকা নেই যে নতুন করে ট্যাংক বসাবে। যতটুকু সম্ভব পরিস্কার রাখবার চেষ্টা করছে।এখানে এই অবস্থা।বুশের জামানায় সবই সম্ভব।রাজনৈতিক আলোচনা করতে না চাইলেও হঠাৎ করেই বাঙালী হয়ে উঠলাম।এই যে ইরাকে হামলা হলো এটা নিয়ে তোমার কি মতামত?ইয়েস আওয়ার ফোর্স ইজ দেয়ার টু এনসিয়োর আওয়ার ফ্রিডম।কি বলো এইটা? ইরাক তোমার দেশ থেকে প্লেনে যেতেও ১২ ঘন্টা লাগবে, সেখানে গিয়ে তোমার দেশের স্বাধীনতা রক্ষা করতে হয়।ইরাকে গণবিধ্বংসী অস্ত্র আছে, সেটা জানো?আমি কিছুক্ষন হাসলাম, ধন্যবাদ ফক্স টেলিভিশন। অন্তত সামগ্রীক ভীতি ছড়াতে সক্ষম হয়েছে তারা। একটা ভ্রান্ত, কল্পিত কারণের উপর ভিত্তি করে আমেরিকা নিজের স্বাধীনতা রক্ষার জন্য দুইটা মহাসাগর পার হয়ে নিজের সীমান্ত রক্ষা করছে, এবং সেটাও যে যথার্থ এটা মানুষ বিশ্বাস করে।ইরাকের সাথে তো আল কায়দার কোনো সংযোগ নেই। এমন কি সিআইএ'র রিপোর্টেও তেমন স্পষ্ট করে কোনো যোগাযোগের কথা বলা হয় নি। নাইন এলাভেনের কেউই সরাসরি ইরাকের বাসিন্দা না। এরপরও কিভাবে এটা যৌক্তিক হয়।আসলে এইসব আমি জানি না, জিম আসলে জিমের কাছে জিজ্ঞাসা করো।তোমার হাতের কি অবস্থা?আই ডোন্ট চিট।মি নট ইদার। ও, তাহলে নিজের খেলাটা খেলো। জিতলেই কি আর হারলেই কি। আমার হারতে ভালো লাগে না।বি স্পোর্টিং, একটা খেলায় হারা কিংবা না হারায় পৃথিবীর কিছু যায় আসে না।তুমি কোথাকার মানুষ?বাংলাদেশের।সেটা আবার কোথায়?পৃথিবীর ভেতরেই।দাঁড়াও একটা কাস্টমার বিদায় করে আসি।ঠিক আছে।এত রাতে কিসের কাস্টমার?আমি একটা ডিপার্টমেন্টাল স্টোরে কাজ করি। কখন বাসায় যাবে? যেতে যেতে ধরো রাত ৪টা বাজবে।বাসা কি কাছেই, না কি অনেকটা পথ ড্রাইভ করতে হয়।বেশী না, এই ধরো ২০ মিনিটের ড্রাইভ।এমি স্যান্ডারসন।মিনোসোটার বাসিন্দা। বয়েস ৫৮। পেশা, একটা ডিপার্টমেন্টাল স্টোরে নাইট শিফটে কাজ করে, বিবাহিত, ছেলে মেয়ে কেউই সাথে থাকে না।আমি আমার পূর্বের ব্যবহারের জন্য বিব্রত বোধ করি, দেশে থাকলে এই বয়েসের মানুষদের সামনে এমন ঔদ্ধত্ব্য দেখানো সম্ভব হতো না। আমাদের সংস্কৃতির ভেতরে, বিশেষত আমরা যারা একটু স্বচ্ছল ও শিক্ষিত পরিবারে বড় হয়েছি, তাদের ভেতরে এই অহেতুক সম্মানবোধটা কাজ করে। একটু বয়স্ক মানুষ হলেই আমাদের নিজেদের ভেতরেই বিবাদবিহীন মান্যতার প্রকোপ দেখা যায়।আমি দুঃখিত, আসলে এমন ভাবে বলতে চাই নি।কোনটার জন্য দুঃখিত।নাহ তোমার সাথে যেভাবে কথা বললাম, আসলে আমার উচিত হয় নি।আরে না, কি যে বলো, তোমার একটা নীতি আছে, সেটা মেনে চলায় কুণ্ঠিত হওয়ার কিছু নেই।রাত হয়েছে অনেক, এবার ঘুমাতে যাবো।তুমি কি নিয়মিত এমন রাত জাগো?না, সাময়িক, আসলে ছুটিতে আছি, ছুটি শেষ হলেই আবার ব্যস্ত হয়ে যাবো।ইফ ইউ ডোন্ট মাইন্ড আসকিং, বলা যাবে তুমি কি করো?আমি আসলে পড়ছি। সেমিস্টার ব্রেক চলছে।ভালো , কি নিয়ে পড়ো।এখনও ঠিক করি নি, এই তো শুরু করলাম।যদি পরে কোনো দিন দেখা হয় তাহলে আবার খেলবো। গুড নাইট।

