সহায়তা- একটি প্রস্তাব- আলোচনার জন্য-





                        প্রায়ই আমি একটা কথা ভাবি- আমাদের সাধারণ মানুষের ভেতরে পরোপোকারের নেশা আছে, আমরা সবাইকেই আমাদের সীমিত সাধ্যানুসারে সহায়তা করতে চাই, তবে আমাদের নিজস্ব সমন্বয়হীনতা এবং প্রতিটা বিচ্ছিন্ন প্রচেষ্টার অভিঘাত সীমিত বলেই সম্ভবত ততটা কার্যকর হয়ে উঠে না আমাদের নিজস্ব প্রচেষ্টাগুলো।একটা অভিমত কিংবা প্রস্তাবনা আমি তুলছি, সবাই আলোচনা করে নির্ধারণ করা যাক এমন একটা উদ্যোগ নেওয়া সম্ভবপর হবে কি না- তবে এগুলো তেমন অভিনব কোনো প্রস্তাবনা নয়, বরং সীমিত আকারে, কিছু কিছু দল এসব কাজ করছে, সুতরাং একেবারে র‌্যাডিক্যাল কিছু  আমি প্রস্তাব করছি না। একটি স্বেচ্ছাশ্রম ও সদিচ্ছামূলক সংগঠন তৈরি করা- যারা বিভিন্ন সামাজিক সহায়তা প্রদান করবে- এনজিও দারিদ্র ও মানুষের অসহায়ত্ব নিয়ে ব্যবসা করছে- যেহেতু সেটা আমি চাই না, সুতরাং নির্দিষ্ট কোনো অবকাঠামো তৈরির আগে আমার নিজের প্রস্তাবনায় আমি কি কি চাইছি আর কি কি চাইছি না তা স্পষ্ট করে বলে ফেলা ভালো।আমি চাইছি না কোনো এনজিও তৈরি হোক, যারা মানুষের অসহায়ত্ব এবং দৈনন্দিন চাহিদা নিয়ে ব্যবসা করবে, সুতরাং এই সহায়তা প্রকল্প আর্থিক লেনদেনে জড়িত হবে না। এই সংগঠন কিংবা দলের কোনো সদস্যই পারিশ্রমিক পাবে না। তারা নিজের উদ্বৃত্ত সময়ের একটা অংশ সমাজসেবামূলক কাজে ব্যয় করতে চাইলে তারা জড়িত হতে পারে এখানে।এটা ইহলৌকিক বিষয়াদি নিয়ে কাজ করবে, অর্থ্যাৎ কাউকে ধর্মপালনে উৎসাহ দেওয়া কিংবা ধর্ম পালনএ নিরুৎসাহিত করা কিংবা কাউকে নুরানী, কেতাবি পদ্ধতিতে কোরাণ পড়তে শেখানো কিংবা সঠিক নিয়মে নামাজ পরতে শেখানো জাতীয় উজবুকি মানবহিতৈষী আচরণ এর সদস্যরা করবে না। এটা বস্তুবাদী পৃথিবী ধরে নিয়ে শুধুমাত্র মানুষের ইহলৌকিক জীবনে কাজে লাগে এমন পরামর্শ এবং সেবা দেওয়ার চেষ্টা করবে এড় সদস্যরা।কোন আয়াত কতবার পড়ে পেটে ফুঁ দিলে আমাশয় সারে কিংবা অনিদ্রা যায়, কোন আয়াত পড়ে সঙ্গম করলে পূত্র সন্তান লাভ হয়- এইসব ফালতু পরামর্শ নয়, বরং আমাশয় হলে ফুটানো পানি খাওয়া এবং উপযুক্তো ঔষধ খাওয়ার পরামর্শ দেওয়ার মানসিকতা নিয়ে আসবে এর সদস্যরা।এটার কোনো রাজনৈতিক উদ্দেশ্য নেই। সুতরাং এখান থেকে কোনো রাজনৈতিক সুবিধা গ্রহনের চেষ্টা নিরুৎসাহিত করা হবে। মানুষকে সচেতন করতে হবে, সেটা তাবলীগি ধাঁচে না, মন চাইলো, ঘাড়ে তোষক বালিশ তুলে সংসারের দায় দায়িত্ব ভুলে ৪০ দিনের জন্য মসজিদে মসজিদে ঘুরে আসুন নামাজ পড়ি আল্লাহর নাম নেই জাতীয় কাজকারবারে আমার বিশ্বাস নেই, তেমনই ঘৃণ্য এই জনসেবার পেছনে নিজের রাজনৈতিক উদ্দেশ্যকে চরিতার্থ করবার বাসনা।তবে সকল রাজনৈতিক মতবাদের মানুষের জন্য এই সংগঠন উন্মুক্ত থাকবে- মানুষের রাজনৈতিক বিশ্বাস তার মানবহিতৈষী আচরণে কোনো বাধা সৃষ্টি করে না।এটার কোনো নেতা থাকবে না, এমন কি কোনো নির্ধারিত জনসেবা ও সহায়তার সময় থাকবে না, যার যে সময়ে সুবিধা হয় তারা তার নিজস্ব সুযোগ ও সময় অনুসারে তার নিজের দায়িত্বে এই সেবার কাজটা করবে। কোনো নির্দিষ্ট লোকালয়কে আমরা সহায়তা করতে চাইছি না, বরং সবাই নিজের আশেপাশের এলাকায় ঘুরে নিজেই সিদ্ধান্ত নিবে, তার উপযুক্ত সেবা কোনটা হতে পারে।সহায়তা -স্বাস্থ্য ও  জীবন যাপনের পরিবেশ উন্নয়নশিক্ষা ও প্রশিক্ষণআইনি সহায়তাএকদল মেডিক্যাল স্টুডেন্ট কিংবা একজন ডাক্তার তার আশে পাশের কোনো একটা দরিদ্র জনবসতিতে নির্দিষ্ট একটা দিনের নির্দিষ্ট কয়েকটি ঘন্টা বসে তাদের চেক আপ করলেন, উপযুক্ত ঔষধ লিখে দিলেন, যদি তার সামর্থ্যে কুলায় কিছু ঔষধও দিলেন, আর যদি ঔষধ স্বল্পতা থাকে, তাহলে সেটা কিভাবে ম্যানেজ করতে হবে সেটার সহায়তা চাইলেন অন্য একদলের কাছে।নেশা ও মানসিক সমস্যাও প্রকট দরিদ্র জনবসতিতে- সেখানে নেশাভিত্তিক অপরাধে জড়িয়ে পড়া মানুষ আছে, নির্যাতিত নারী পুরুষ আছে, যাদের আইনী সহায়তা প্রয়োজন এবং আইনি পরামর্শ প্রয়োজন, কোনো উকিল কিংবা এডভোকেট কিংবা আইনের শিক্ষার্থী নির্দিষ্ট একটা সময়ে গিয়ে তাদের প্রয়োজনীয় আইনি পরামর্শ দিলো কিংবা তাদের সমস্যাগুলো শুনলো এবং অভিযোগ দায়েক করা সহ এইসব আইনী দিকগুলো দেখলো-শিক্ষা ও প্রশিক্ষণের জন্য একটা নির্ধারিত অবকাঠামো প্রয়োজন, এই মুহূর্তে সেটা বলা সম্ভব হচ্ছে না প্রশিক্ষণ কিংবা শিক্ষা তারা কিভাবে দিতে পারে, তবে শিক্ষা উপকরণ দিয়ে সহায়তা দিতে পারে কেউ কেউ, কেউ নিজের অবসর সময়ে নিজের অভিজ্ঞতা ও পান্ডিত্ব্য দিয়ে অনগ্রসর কয়েকজন ছাত্র ছাত্রীকে পড়া দেখিয়ে দিতে পারেন,আমাদের সহায়তা করবার অনেক উপায় আছে, মানুষের চাহিদাও অনেক রকম, প্রতিটা এলাকার নিজস্ব ধাঁচের সমস্যা এবং এটার সমাধানের উপায় সে স্থানের স্বেচ্ছাসেবীকেই খুঁজে নিতে হবে।তবে কেউ যদি নিজের বাসার একটা ঘরে কাউকে কম্পিউটারে প্রশিক্ষিত করতে চায়, সেটা একজন হোক, ১০ জন হোক, সংখ্যাটা মূল বিবেচ্য নয়, যদি একজনকে সহায়তা করে তার অর্থনৈতিক শ্রেণী উত্তোরনে সহায়তা করতে পারি, যদি তাকে আর একটু ভালোভাবে বাঁচতে সহায়তা করতে পারি, সেটাই হবে একজনের বড় পাওয়া।

