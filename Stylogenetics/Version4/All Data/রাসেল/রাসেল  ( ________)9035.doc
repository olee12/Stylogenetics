অনুভব





                        কোথাও যাওয়ার নেই, ক'টা দিন ঘাপটি মেরে থাকা, বুকের চারপাশে আঁতিপাতি করে খুঁজলাম, থাকবার কোনো কারণ নেই, থাকলেই রয়ে যেতাম এখানেই।
 ফিরে যেতে কষ্ট হবে?
 সন্ধিগ্ধ প্রেমিকের মতো অনুসন্ধানরত, কোনো গোপন কেচ্ছা পেলে অনায়াসে ভেঙে দেওয়া যেতো। কেচ্ছা-কাহিনীর অভাব নেই বাংলাদেশে, এই ঘরের বারান্দা থেকে অন্য  ঘরের উঠানে যাওয়ার আগেই গল্পের ডালপালা জন্মে ঝুপড়ি বটগাছ হয়ে যায়, গল্পের শাখা-প্রশাখা ঝুড়ি নামিয়ে শেষ পর্যন্ত আর বুঝবার উপায় থাকে না কোনো। আদতে মূল কেচ্ছার শুরু কোথায় ছিলো।
 এমনই এক কেচ্ছার পিছনে পিছনে ধাওয়া করে যাওয়া, এদিকে তিল থেকে তাল হয় কানাঘুষায়, তবে এখানে কেচ্ছা ধরতে এসে দেখলাম, তিল থেকে তালপুকুর হয়েছে।
 চোখের সামনে চাঁদকে দ্বিখন্ডিত হয়ে দেখেও অবিশ্বাসীর বিশ্বাস হয় না, সত্যকে দেখবার চোখ কিংবা সাহস থাকে না সবার। সত্য এড়িয়ে নিজের মতো সত্য নিয়ে বাঁচে এখানে মানুষ।
 একটা কেচ্ছার পেছনে পেছনে ছুটছি, নইলে এখানে থাকবার কারণ নেই কোনো।
 

                    সর্বশেষ এডিট : ২৮ শে ডিসেম্বর, ২০০৮  রাত ১:৩২                

