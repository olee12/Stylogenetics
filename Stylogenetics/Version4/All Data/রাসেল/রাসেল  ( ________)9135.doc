উৎসর্গ দেশি পোলাকে, আমি সমকামিতা ও পতিতাবৃত্তি সমর্থন করি-





                        নদীতে চর পড়েছে, বেশ অনেক দিন হয়েছে সেই চরের বয়েস, জনবসতি কম ছিলো বলে সেই চরে কোনো মানুষ আসে নি। বানের পানিতে ভেসে সেখানে একটা গর্ভবতী ছাগল উপস্থিত হলো, ছাগলের বাচ্চা হলো, তাদের বাচ্চা হলো, তাদেরও বাচ্চা হলো, ছাগলে ছাগলে সয়লাব চর।হঠাৎ একদিন বয়সের ভারে মারা পড়লো ছাগীটি, ছাগী মারা যাওয়ার পর নেতৃত্বহীনতায় ভুগছিলো ছাগলের দল। তরুণ এক ছাগল এসে বললো আমিই হবো এই ছাগল পালের সর্দার।তার দাবি শুনে রুখে দাঁড়ালো আরও একটা ছাগল, এরপরে আরও একটা ছাগল, কিছুক্ষণের ভেতরে দেখা গেলো শিংয়ে শিংয়ে ঠোক্কর, খুরের ধুলায় চর অন্ধকার হয়ে গেলো।সেই চরের মাটিতে অদৃশ্য কিবোর্ড রাখা ছিলো, অনেক দুরের ভিনগ্রহের প্রাণীরা এই কিবোর্ড রেখে গিয়েছিলো। এত দিন তাদের সার্ভারে কোনো সংবেদন ধরা পরে নি। তবে আজ ভীষণ যুদ্ধের সময়ে দেখা গেলো সেই সার্ভারে অনেক কিছুই জমা হয়েছে।খুরের আঘাতে আঘাতে যা কিছু লেখা হয়েছিলো, তার কিছুটা সাধারণ মানুষের ভাষায় প্রকাশ করা যেতো হয়তো, তবে সে চেষ্টা করবো না আজকে।রক্তক্ষয়ী সংঘর্ষের পরে ক্লান্ত ছাগলের দল ঠিক করেছিলো, তাদের ভেতরে সবচেয়ে উজবুক যে তাকেই নেতা করা হবে, এবং এটা নিয়ে যে সংঘর্ষ শুরু হয়েছিলো, সেটা এখনও থামে নি, প্রত্যেক ছাগলই অন্যের চেয়ে নিজেকে বড় উজবুক প্রমাণ করতে ব্যস্ত। সেই খেলার ফলাফল কি হবে সেটা আমার জানা নেই, তবে সেটা দেখা বাদ দিয়ে সামহোয়্যারের পাতায় কি লেখা হয়েছে সেটা দেখাটা আরও ভালো কাজ হতে পারে এই সময়ে।--------------------------------------------------------------------------------আস্তিকদের বুদ্ধিবৃত্তিক বিকাশ একটা জায়গায় এসে থেমে যায়, প্রশ্নবিহীনতা কিংবা প্রশ্ন করবার সাহসের অভাবে তাদের বিকাশের সীমাটা একটা জায়গায় ঘুরপার খেতে থাকে, প্রত্যেকেই নিজের জায়গাটাতে অনড় থাকলে যেমনটা হয়, সামহোয়্যারেও এমন ঘটনা মাঝে মাঝে ঘটে। অনেকেই অনেক কিছু লিখে ফেলে, কিন্তু লিখবার আগে কিংবা পরে নিজেই বুঝে না কেনো লিখলো এটা।-------------------------------------------------------------------------------নাস্তিকতা কি পতিতাবৃত্তি ও সমকামিতা সমর্থন করে, দেশী পোলা নামের একজন আস্তিকগুরু ও নাস্তিকদের যম উপাধিপ্রাপ্ত ব্লগার একটা লেখা লিখেছেন, যদিও সেটা পড়ে তেমন উপকৃত হওয়ার কিছু নেই, এরপরও তার শেষাংশে এসে করা প্রশ্নটা কিছুটা অযথা আংগুল বাজি মনে হলো।নাস্তিকদের কাছে জানতে চেয়েছেন জনাব দেশি পোলা, আপনাদের ভেতরে কি কোনো পতিতা কিংবা সমকামী আছেন? কিংবা নাস্তিকরা কি পতিতাবৃত্তি ও সমকামিতা সমর্থন করেন?-------------------------------------------------------------------------------নাস্তিকদের ভেতরে পতিতা থাকবার সম্ভবনা যদিও আস্তিকদের ভেতরে পতিতা থাকবার সম্ভবনার তুলনায় কম, তবে সেটা প্রত্যেক মানুষের নিজস্ব বাছাই, যে সামাজিক কারণে বাধ্য হয়ে পতিতা হচ্ছে, তার ধর্মীয় আনতি তাকে বিন্দুমাত্র সহযোগিতা কিংবা অসহযোগিতা করে না পতিতাবৃত্তিতে।যারা পতিতাবৃত্তি নিজের জীবিকার অবলম্বন করেছে সেখানেও আদতে তার ধর্মীয় আনতি তেমন গুরুত্বপূর্ণ প্রশ্ন নয়। মানুষের যৌনআনতিও ঠিক তেমন ভাবেই মানুষের নিজস্ব বাছাই, মানুষ নিজের উপলব্ধিতে যদি মনে করে সে সমকামী হবে কিংবা যে পতিতা হবে, সেটাতে আতংকিত হওয়ার কিংবা সেটাকে বাধা দেওয়ার কোনো অধিকার আদতে মানুষের নেই।সামাজিক ও রাষ্ট্রীয় আইন বিরুদ্ধ না হলে প্রত্যেক মানুষই নিজের জীবিকা ও যৌনআনতি স্বাধীন ভাবে বাছাই করে নিতে পারে। কেউ যদি শুধু ছেলের সাথে সঙ্গম করতে আনন্দ বোধ করে তবে সে অন্যের ক্ষতি না করেই এই চাহিদা পুরণ করতে পারে, সেটাতে অন্যের আতংকিত কিংবা ক্ষিপ্ত হওয়ার কিছু নেই। ------------------------------------------------------------------------------মাদ্রাসা শিক্ষক এবং ধর্মগুরুরা নিজেদের যৌনঅতৃপ্তি এবং যৌনবিকার দমনের জন্য যখন শিশুদের উপরে হামলে পরে ,সেটা অপরাধ, প্রথমত সেটা ধর্ষণ, একজন শিশু যে নিজের সম্মতিতে যৌনক্রিয়া সম্পন্ন করছে না, কিংবা সামাজিক ও রাষ্ট্রীয় ভাবে তাকে এখনও সেই অধিকার দেওয়া হয় নি যে সে নিজের এইসব সিদ্ধান্ত নিজে গ্রহন করবে।----------------------------------------------------------------------------প্রচলিত মুসলিম সমাজে বালেগ হওয়া মাত্র কিংবা ঋতুমতী হওয়া মাত্রই যেকোনো শিশু কিংবা কিশোরী সঙ্গমযোগ্য হয়ে উঠে ধর্মীয় বিবেচনায়। সম্প্রতি হামিদ কারজাই একটি আইন অনুমোদন করেছিলো আফগানিস্তানে, স্ত্রী যেকোনো সময়, যেকোনো পরিবেশই স্বামীর সাথে সঙ্গমে লিপ্ত হতে বাধ্য- এটা নিয়ে বিতর্ক হয়েছে এবং এটা এখনও চলমান। সেটা ইসলাম বিরোধী অবস্থান না হলেও সেটা আমার প্রচলিত শিক্ষা ব্যবস্থার গুণ কিংবা দোষের জন্য আপত্তিকর মনে হয়েছে।----------------------------------------------------------------------------আমি নাস্তিক, বেশ বড় মাপের নাস্তিক না হলেও ধর্মবিশ্বাস বিবেচনায় আমি নাস্তিক, এবং আমি পতিতা কিংবা সমকামী নই, তবে আমি পতিতাবৃত্তি, যখন কেউ এটাকে নিজের পেহসা হিসেবে বেছে নেয়, সমর্থন করি।আমি সমকামিতা সমর্থন করি।-----------------------------------------------------------------------------দেশি পোলা আসেন এইবার আমরা আলোচনা শুরু করি- 
                    
