দায়





                        এটা লিখবার কোনো ইচ্ছা আমার ছিলো না, বরং আজকের দিনে অন্য কিছু লিখবো ঠিক করে রেখেছিলাম, কিন্তু বর্তমান বাস্তবতা ভিন্ন-কারবালার দিন থেকে বাসায় কারবালা অবস্থা, অবশ্য ঠিক কোন কারণে জানি না, এই মহররম মাসের প্রথম সপ্তাহ শেষে বাসায় অহেতুক কারবালা তৈরি হয়, আশুরার দিন সারাদিন বাসায় পানি থাকে না। বিষয়টা অবিশ্বাস্য হলেও সত্য, গত আশুরায় এই ঘটনা ঘটলো,এই আশুরায় এমনই ঘটনা ঘটলো।গত কয়েক দিন ধরে পরিস্থিতির বিন্দুমাত্র বদল ঘটে নি, সামনের নির্মাণাধীন ভবনের ছাদ থেকে বৃষ্টির মতো পানি পড়ছে, গায়ে, কিন্তু বাসার ট্যাংকি খালি, ট্যাপ ছাড়লে বাতাস আর বাতাস।আজ বিকালে জানলাম শৈশবের পাটিগণিতের চৌবাচ্চা আর নষ্ট নলের অংক পুনরায় করবার দিন এসেছে। আমার ঠিক নীচ তলায় থাকে ২ পোলা, তারা তাদের বাসার সবগুলো ট্যাপ খুলে রেখে গিয়েছে, সুতরাং পানি উঠছে এক নলে, কিন্তু অন্তত ৪টা ট্যাপ দিয়ে পানি পড়ছে ক্রমাগত, একটি পানির কল যদি ৫০ মিনিটে একটা চৌবাচ্চা সম্পূর্ণ ভর্তি করতে পারে এবং যদি একটি ট্যাপে সেই চৌবাচ্চা খালি হতে সময় লাগে ২ ঘন্টা তবে চারটি ট্যাপ খোলা থাকলে চৌবাচ্চা খালি হতে কত সময় লাগবে।এই অংকের হিসাব মিলিয়ে আমার বাসার সিঁড়ি সম্পূর্ণ ভেজা, বাসার নীচে পানি জমেছে, ট্যাপ খালি হওয়ার সময় ঘর ভাসিয়ে সিঁড়ি ভাসিয়ে নীচ পর্যন্ত পানিতে ভরে গেছে।মেজাজ অনেক বিলা, মন চাইতাছে ঐ দুই পোলারে ধইরা.....................কি করুম বুঝতাছি না।
                    
