তোমার শিথানে আমার শোয়ার জায়গা নাই





                        কোথায় হইবো শয়ান আমার কোথায় যায়া শুই
তোমারও শিথানে আমার শোয়ার জায়গা নাই
  না বান্ধিলা আঁচলে পরাণ
না জ্বালাইলা দীপ
না পিন্দিলা নাকেরও নথ
না পিন্দিলা টিপ 
 টানলা গো বন্ধু তুমি হাত বাড়াইয়া হাত
নিদ্রাবিহীন রাত্রি গেলো আইলো যে প্রভাত
 কোথায় হইবো শয়ান আমার কোথায় যায়া শুই
তোমারও শিথানে আমার শোয়ার জায়গা নাই
 পুন্নিমাতে বিরাণ চরা বক্ষে অনেক তিয়াস
নদীর পাশে শুইয়া কাটায় মিটে না যে পিয়াস
 আমার দুঃখে কান্দে নদী, কান্দে নদীর চর
না টানিলা কাছে বন্ধু কৈরা দিলা পর
দুনিয়া ঘুরে মিললো না যে একটু খানি ঠাঁই
পর করিলা বন্ধু আমায়, কোথায় আমি যাই
 কোথায় হইবো শয়ান আমার কোথায় যায়া শুই
তোমারও শিথানে আমার শোয়ার জায়গা নাই
  

                    সর্বশেষ এডিট : ১৬ ই ডিসেম্বর, ২০০৮  সকাল ১০:১৮                

