পশ্চিমবঙ্গের দ্বিতীয় মুখ্যমন্ত্রী ও বিখ্যাত চিকিৎসক ডাঃ বিধানচন্দ্র রায়ের জন্ম-মৃত্যুদিনে গভীর শ্রদ্ধা ও শুভেচ্ছা



 আজ ১ জুলাই এমন একজন ব্যক্তিত্বের সাথে আপনাদের পরিচয় করিয়ে দিচ্ছি যিনি তাঁর জন্মদিনেই এই পৃথিবী থেকে বিদায় নিয়েছিলেন। তবে মাঝ খানে সময়ের ব্যবধান ছিলো ৮০ বছর। এই কৃতিমান ব্যক্তিত্বের নাম ডাঃ বিধানচন্দ্র রায়। আধুনিক পশ্চিমবঙ্গ রাজ্যের রূপকার সাবেক মুখ্যমন্ত্রী ডা. বিধানচন্দ্র রায় ১৯৪৮ সালে পশ্চিমবঙ্গের মুখ্যমন্ত্রীর দায়িত্ব গ্রহণ করেন। তিনি ছিলেন পশ্চিমবঙ্গের দ্বিতীয় মুখ্যমন্ত্রী এবং আমৃত্যু তিনি ওই পদে অধিষ্ঠিত ছিলেন। তাঁর ১৪ বছরের মুখ্যমন্ত্রিত্বকালে নবগঠিত পশ্চিমবঙ্গ রাজ্যের প্রভূত উন্নতি সম্ভব হয়েছিল। এই কারণে তাঁকে পশ্চিমবঙ্গের রূপকার নামে অভিহিত করা হয়। চিকিৎসক হিসেবেও তাঁর ছিল বিশেষ খ্যাতি। আজ ১লা জুলাই তাঁর জন্ম ও মৃত্যুদিবস। ১৮৮২ সালের ১ জুলাই তিনি জন্মগ্রহণ করেন আর মৃত্যুবরণ করেন ১৯৬২ সালের ১ জুলাই। তাঁর জন্ম ও মৃত্যুদিন (১ জুলাই) সারা ভারতে "চিকিৎসক দিবস" রূপে পালিত হয়। পশ্চিমবঙ্গের রূপকার ডাঃ বিধানচন্দ্র রায়ের জন্ম-মৃত্যুদিনে গভীর শ্রদ্ধা ও শুভেচ্ছা।  বিখ্যাত চিকিৎসক ডাঃ বিধানচন্দ্র রায় সম্পর্কে আরো জানতে ক্লিক করুন এখানে

                    সর্বশেষ এডিট : ০১ লা জুলাই, ২০১৫  বিকাল ৫:২২                

