ফরাসী নাট্যকার ও অভিনেতা মলিয়ের এর ৩৯৩তম জন্মবার্ষিকীতে ফুলেল শুভেচ্ছা



পশ্চিমা সাহিত্যের সেরা হাস্য-রসাত্বক লেখকদের একজন হিসেবে খ্যাত ফরাসী নাট্যকার ও অভিনেতা জ্যঁ-ব্যাপ্টিস্ট পোকেলিন, যিনি মলিয়ের নামেই পরিচিত। তার রচনাগুলোর মধ্যে ল্য মিসান্‌থ্রপি, ল্য এক্ল্‌ দেস্‌ ফেমেস্‌, টারটুফে অউ ল্য ইম্পোস্তার, ল্য আভ্রে, ল্য মালাদে ইমাজিনারে, ল্য বুর্জোয়িস জেন্টিওম্মে উল্লেখযোগ্য। মলিয়ের ১৬২২ খ্রিস্টাব্দের ১৫ জানুয়ারি ফ্রান্সের প্যারিসে এক সম্ভ্রান্ত পরিবারে জন্মগ্রহণ করেন। তার আসল নাম জ্যঁ বাপ্টিস্ট পোকেলিন। সম্ভ্রান্ত পরিবারে জন্ম ও কলেজ দে ক্লেরমন্ট- এর মতো নামকরা পড়াশোনা করার সুবাদে থিয়েটারে যোগ দেয়া তার জন্য বেশ সহজ হয়েছিল। ভ্রামমাণ অভিনেতা হিসেবে তের বছরের অভিজ্ঞতা তার লেখার হাস্যরসাত্বক উপাদানকে উন্নত করতে সাহায্য করেছিল। যেখানে তিনি ইতালীয় ঘরানার কমেডিয়া দেল'আর্টে এর উপাদানের সাথে ফরাসী পরিমার্জিত হাস্য-রসের সংমিশ্রণ ঘটান। ভ্রাম্যমাণ অভিনেতা হিসেবে ১৩ বছরের অভিজ্ঞতা তার লেখার হাস্যরসাত্মক উপাদানকে উন্নত করতে সাহায্য করেছিল। তত্কালীন ফরাসি রাজার চোখে পড়ায় তার নাট্যদল রাজভাতাও লাভ করেছিল। যদিও তিনি রাজা ও প্যারিসের অধিবাসীদের ভূয়সী প্রশংসা পান, তার বিদ্রূপাত্মক লেখা নীতিবাদী ও ক্যাথলিক চার্চের সমালোচনার মুখে পড়ে। ধর্মীয় ভণ্ডামিকে আক্রমণ করে তার একটি লেখা চার্চের তীব্র সমালোচনার মুখে পড়ে এবং এর ওপর নিষেধাজ্ঞা জারি করা হয়। নাট্যকার ও অভিনেতা মলিয়েরের আজ ৩৯৩তম জন্মদিন। জন্মদিনে তার জন্য ফুলেল শুভেচ্ছা

