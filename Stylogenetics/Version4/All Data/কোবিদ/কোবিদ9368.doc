সকলের রাষ্ট্রপতি মোহাম্মদ জিল্লুর রহমানের ৮৭তম জন্মবার্ষিকীতে ফুলেল শুভেচ্ছা



বাংলাদেশের ১৯তম রাষ্ট্রপতি ও আওয়ামীলীগের আদর্শে বিশ্বাসী রাজনীতিবীদ মোহাম্মদ জিল্লুর রহমান। তিনি আওয়ামীলীগের একজন উঁচুস্তরের নেতা ছিলেন। তিনি ছিলেন বহু মানবিক গুণের অধিকারী। আওয়ামীলীগের নেতা হলেও তিনি ছিলেন সকলের নিকট গ্রহণযোগ্য ও শ্রদ্ধার পাত্র। শুধুমাত্র একটি উপাদানের জন্য তিনি সকলের শ্রদ্ধাভাজন হন নাই। তিনি তৃণমূল হতে কাজ করে উচ্চাসনে উপবেশন করেছিলেন। তিনি দেশ-জাতি ও তাঁর দলের জন্য ছিলেন ঝড়ের রাত্রে নির্ভিক-দক্ষ-দৃঢ়-নিষ্ঠাবান কুশল কাণ্ডারি। সততা, মেধা, পরিশ্রম, প্রজ্ঞা, স্বীয় আদর্শে অবিচলতা, পরমতসহিষ্ণুতা তিনি হয়েছিলেন আদর্শ রাজনীতিতে আইকন। জাতির জনক বঙ্গবন্ধুর ঘনিষ্ট সহচর, মহামান্য রাষ্ট্রপতি মোহাম্মদ জিল্লুর রহমান ২০১৩সালের ২০ মার্চ সিঙ্গাপুরের মাউন্ট এলিজাবেথ হাসপাতালে চিকিৎসাধীন অবস্থায় শেষ নিঃশ্বাস ত্যাগ করেন। মৃত্যু কালে তাঁর বয়স হয়েছিল ৮৫ বছর। সকলের রাষ্ট্রপতি ও আওয়ামী লীগের রাজনীতিবিদ মোহাম্মদ জিল্লুর রহমানের ৮৭তম জন্মবার্ষিকী আজ। ১৯২৯ সালের আজকের দিনে জিল্লুর রহমান কিশোরগঞ্জ জেলার ভৈরবে জন্মগ্রহণ করেন।  বাংলাদেশের ১৯তম রাষ্ট্রপতি মোহাম্মদ জিল্লুর রহমানের জন্মদিনে আমাদের শুভেচ্ছা।

