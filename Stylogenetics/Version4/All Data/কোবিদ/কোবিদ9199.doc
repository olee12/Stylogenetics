বাংলাদেশের বিশিষ্ট শিল্পপতি, ঔষধ ব্যবসায়ী স্যামসন এইচ চৌধুরীর ২য় মত্যুবার্ষিকী শ্রদ্ধাঞ্জলি



বাংলাদেশের বিশিষ্ট শিল্পপতি, ঔষধ ব্যবসায়ী স্যামসন এইচ চৌধুরী। তিনি ১৯২৬ সালের ২৫ সেপ্টেম্বর ফরিদপুর জেলায় জন্ম গ্রহণ করেন। তাঁর বাবা ই এইচ চৌধুরী ও মা লতিকা চৌধুরী। ১৯৩০-৪০ সাল পর্যন্ত তিনি কলকাতার বিষ্ণুপুর উচ্চবিদ্যালয়ে পড়াশোনা করেন। এখান থেকেই তিনি সিনিয়র কেমব্রিজ ডিগ্রি অর্জন করেন। এরপর তিনি হার্ভার্ড ইউনিভার্সিটি স্কুল থেকে ব্যবস্থাপনা বিষয়ে ডিপ্লোমা ডিগ্রি লাভ করেন। দেশের অন্যতম উদ্যোক্তার ওষুধ শিল্পের অগ্রনায়ক, বেসরকারি টেলিভিশন চ্যানেল মাছরাঙার চেয়ারম্যান স্যামসন এইচ চৌধুরী ২০১২ সালের ৫ জানুয়ারী বৃহস্পতিবার বাংলাদেশ সময় সকাল সোয়া ১০টার দিকে বার্ধক্যজনিত রোগে সিঙ্গাপুরের র‌্যাফেলস হাসপাতালে শেষনিঃশ্বাস ত্যাগ করেন।  মৃত্যুকালে তাঁর বয়স হয়েছিল ৮৬ বছর। মৃত্যুর পর পত্র-পত্রিকায় তাঁর ওপর সচিত্র প্রতিবেদন প্রকাশিত হয়। শীর্ষস্থানীয় শিল্পোদ্যোক্তা ও স্কয়ার গ্রুপের চেয়ারম্যান স্যামসন এইচ চৌধুরীর ২য় মৃত্যুদিবসে আমাদের শ্রদ্ধাঞ্জলি। বিস্তারিত জানতে ক্লিক করতে পারেন

