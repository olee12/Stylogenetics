আগমী কাল ১৪ ফেব্রুয়ারি বিশ্ব ভালোবাসা দিবস বা ভ্যালেন্টাইন ডেঃ ভালোবাসার জয়গানে মুখরিত হোক আমাদের চারিদিক



 আগামী কাল ১৪ ফেব্রুয়ারি বিশ্ব ভালোবাসা দিবস বা ভ্যালেন্টাইন ডে। পৃথিবী যুদ্ধের নয়, বিচ্ছেদের নয়, সহিংসতার নয়, ভালোবাসারই জয় হয়েছে সবসময় এমন চিরন্তন প্রেমের মহিমায় সারাবিশ্বে পালিত হবে দিবসটি। ২৬৯ সালে ইতালির রোম নগরীতে সেন্ট ভ্যালেইটাইন'স নামে একজন খৃষ্টান পাদ্রী ও চিকিৎসক ছিলেন। ধর্ম প্রচার-অভিযোগে তৎকালীন রোমান সম্রাট দ্বিতীয় ক্রাডিয়াস তাঁকে বন্দী করেন। কারণ তখন রোমান সাম্রাজ্যে খৃষ্টান ধর্ম প্রচার নিষিদ্ধ ছিল। বন্দী অবস্থায় তিনি জনৈক কারারক্ষীর দৃষ্টহীন মেয়েকে চিকিৎসার মাধ্যমে সুস্থ করে তোলেন। এতে সেন্ট ভ্যালেইটাইনের জনপ্রিয়তার প্রতি ঈর্ষান্বিত হয়ে রাজা তাকে মৃত্যুদণ্ড দেন। সেই দিন ১৪ই ফেব্রুয়ারি ছিল। অতঃপর ৪৯৬ সালে পোপ সেন্ট জেলাসিউও ১ম জুলিয়াস ভ্যালেইটাইন'স স্মরণে ১৪ই ফেব্রুয়ারিকে ভ্যালেন্টাইন' দিবস ঘোষণা করেন। সেই থেকে শুরু ভালোবাসার প্রকাশ্য বহিঃপ্রকাশ। তবে ভালোবাসা চিরন্তন চলে আসছে অনন্তকাল থেকে চলবে অনাদিকাল পর্যন্ত।  কবি গুরু বলেছেনঃ ’রূপে তোমায় ভোলাবো না ,ভালোবাসায় ভোলাবো’।
কবিগুরুর এই অমোঘ বানীর পাশাপাশি,
কবি পূর্নেন্দুপত্রী বলেছেন
’ভালোবাসা মানে আমরণ এক রক্তাক্ত রণাঙ্গন’।  আমাদের দেশের কবি রফিক আজাদ বলেছেনঃ ” যদি ভালোবাসা পাই, আবার শুধরে নেবো জীবনের ভুলগুলো।
যদি ভালোবাসা পাই পাহাড় ডিঙাবো আর সমুদ্র সাঁতরাবো”।
পৃথিবীর সব মহান মানুষরাই ভালোবাসার জয়গান করে গেছেন। আসুন ভ্যালেন্টাইন ডে কে বরণ করি একরাশ ভালোবাসা দিয়ে। আর ভালোবাসার জয়গানে মুখরিত করি আমাদের চারিদিক। মানুষকে ভালোবেসে গাই মানবতার জয়গান।  সবাইকে ভালোবাসা দিবসের অগ্রীম শুভেচ্ছা । 

                    সর্বশেষ এডিট : ১৩ ই ফেব্রুয়ারি, ২০১৪  সন্ধ্যা  ৭:২৭                

