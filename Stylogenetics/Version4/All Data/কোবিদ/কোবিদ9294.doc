ব্রেকিং নিউজঃ বাংলাদেশের উপকূলে আঘাত হানতে যাচ্ছে শক্তিশালী ঘূর্ণিঝড় 'মহাসেন'



 আবহাওয়া অধিদপ্তর জানিয়েছে "বাংলাদেশের উপকূলে আঘাত হানতে যাচ্ছে শক্তিশালী ঘূর্ণিঝড় 'মহাসেন'"   খবরে প্রকাশ দক্ষিণ পূর্ব বঙ্গোপসাগরে এলাকায় অবস্থান করা নিম্নচাপটি উত্তর-পশ্চিম দিকে সরে গিয়ে শক্তিশালী ঘুর্ণিঝড়ে পরিণত হয়েছে। আবহাওয়া বিশেষজ্ঞরা এই ঘুর্ণিঝড়ের নাম দিয়েছেন 'মহাসেন'। শক্তিশালী এই ঘুর্ণিঝড়টি আজ সকাল নয়টায় সমুদ্র উপকূল থেকে প্রায় ১,৮০০ কিলোমিটার দূরৈ অবস্থান করছিলো। ঘূর্ণিঝড় কেন্দ্রের ৫৪ কিলোমিটারের মধ্যে এর একটানা সর্ব্বোচ্চ গতিবেগ ৬২ কিলোমিটার যা দমকা বা ঝড়ো হাওয়ার আকারে তা ৮৮ কিলোমিটার পর্যন্ত বৃদ্ধি পাচ্ছে। 
 আবহাওয়া অধিদপ্তরের মতে নতুন সৃষ্ট এই ঘূর্ণিঝড় চলতি সপ্তাহে উত্তর ভারত, বাংলাদেশ, এমনকি মিয়ানমারের উপকূলীয় এলাকায় আঘাত হানতে পারে। শনিবার দুপুর আড়াইটায় আবহাওয়ার বিশেষ বিজ্ঞপ্তিতে (ক্রমিক নম্বর-৩) বলা হয়, সকাল ৯টায় চট্টগ্রাম সমুদ্রবন্দর থেকে এক হাজার ৭০০ কিলোমিটার দক্ষিণ দক্ষিণ-পশ্চিম, কক্সবাজার সমুদ্রবন্দর থেকে এক হাজার ৬১০ কিলোমিটার দক্ষিণ দক্ষিণ-পশ্চিম এবং মংলা সমুদ্রবন্দর থেকে এক হাজার ৭০৫ কিলোমিটার দক্ষিণ দক্ষিণ-পূর্বে অবস্থান করছিল। এটি আরও ঘনীভূত হয়ে উত্তর উত্তর-পশ্চিম দিকে অগ্রসর হতে পারে। সকাল ৯টায় চট্টগ্রাম থেকে এক হাজার ৮০০ কিমি দক্ষিণ-পূর্বে সৃষ্ট ঘূর্ণিঝড় কেন্দ্রের ৫৪ কিমির মধ্যে বাতাসের একটানা সর্বোচ্চ গতিবেগ ঘণ্টায় ৬২ কিমি। দমকা অথবা ঝড়ো হাওয়া আকারে ৮৮ কিমি (প্রতিঘণ্টায়) বেগে বইছে। ঘূর্ণিঝড় কেন্দ্রের কাছে সাগর খুব উত্তাল রয়েছে।
বায়ুচাপের তারতম্যের আধিক্যের কারণে উত্তর বঙ্গোপসাগর ও তৎসংলগ্ন বাংলাদেশের উপকূলীয় এলাকা এবং সমুদ্রবন্দরগুলোর উপর দিয়ে ঝড়ো হাওয়া বয়ে যেতে পারে। এদিকে, ঘূর্ণিঝড়ের আশঙ্কায় চট্টগ্রাম, কক্সবাজার ও মংলা সমুদ্র বন্দরগুলো তিন নম্বর স্থানীয় সতর্কতা সঙ্কেত দেখিয়ে যেতে বলা হয়েছে। 
 এর আগে আবহাওয়ার বিশেষ বিজ্ঞপ্তিতে (ক্রমিক নম্বর-২) বলা হয়, সকাল ৬টায় চট্টগ্রাম সমুদ্র বন্দর থেকে এক হাজার ৮৬০ কিলোমিটার দক্ষিণে, কক্সবাজার সমুদ্রবন্দর থেকে এক হাজার ৭৭০ কিলোমিটার দক্ষিণে এবং মংলা সমুদ্রবন্দর থেকে এক হাজার ৮৮৫ কিলোমিটার দক্ষিণ-দক্ষিণপূর্বে অবস্থান করছিল। এটি আরও ঘনীভূত হয়ে উত্তর-পশ্চিম দিকে অগ্রসর হতে পারে।
ওই সময় নিম্নচাপ কেন্দ্রের ৪৮ কিলোমিটারের মধ্যে বাতাসের একটানা সর্বোচ্চ গতিবেগ ঘণ্টায় ৫০ কিলোমিটার, যা দমকা অথবা ঝড়োহাওয়া আকারে ৬০ কিলোমিটার পর্যন্ত বৃদ্ধি পাচ্ছে। সাগর মাঝারি ধরনের উত্তাল রয়েছে।
বিশেষ বিজ্ঞপ্তিতে আরও বলা হয়, উত্তর বঙ্গোপসাগরে অবস্থানরত মাছ ধরার নৌকা ও ট্রলারগুলোকে পরবর্তী নির্দেশ না দেওয়া পর্যন্ত উপকূলের কাছাকাছি থেকে সাবধানে চলাচল করতে এবং গভীর সাগরে বিচরণ না করার জন্য বলা হয়েছে। সুতরাং নিজ নিজ সাধ্য মতো সকলে সতর্ক থাকবেন এবং সতর্ক করবেন অন্যকে।
                            
                    সর্বশেষ এডিট : ১১ ই মে, ২০১৩  সন্ধ্যা  ৭:৩৫                

