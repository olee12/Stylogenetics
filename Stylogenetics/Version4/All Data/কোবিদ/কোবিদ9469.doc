ঔপন্যাসিক ও সাংবাদিক রায় বাহাদুর জলধর সেনের ৭৬তম মৃত্যুবার্ষিকীতে শ্রদ্ধাঞ্জলি



কালের সীমানা ছাড়িয়ে যাওয়া বঙ্গদেশের অন্যতম কর্ম প্রতিভাধর ব্যক্তিত্ব রায় বাহাদুর জলধর সেন। তিনি একাধারে কৃতী ভ্রমণ কাহিনী, রম্যরচনা, উপন্যাস লেখক এবং সাংবাদিক। তিনি বাংলায় প্রকাশিত উন্নতমানের সাহিত্য পত্রিকা ‘মাসিক ভারতবর্ষের’ সম্পাদক। মাসিক ভারতবর্ষ পত্রিকাটির কথা এখন হয়তো অনেকাই জানেন না। কিন্তু একসময় এটি ছিল খুবই জনপ্রিয় পত্রিকা। জলধর সেন দীর্ঘ ছাব্বিশ বছর এই পত্রিকার সম্পাদনার দায়িত্বে ছিলেন। সমাজসেবামূলক কর্মকাণ্ডের প্রতি তার প্রবল আগ্রহ ছিল এবং অনেক সাংগঠনিক কর্মকাণ্ডের সাথে জড়িত হয়েছিলেন। তার প্রতিভার প্রশংসা করেছেন দেশের অনেক কৃতী ব্যক্তি। কর্ম প্রতিভার স্বীকৃতিস্বরূপ ব্রিটিশ সরকার জলধর সেনকে রায় বাহাদুর উপাধি প্রদান করে। ৭৯ বছর বয়সের ব্যবধানে জন্ম মাসে ১৯৩৯ সালের ১৫ মার্চ ইহলোক ত্যাগ করেন রায় বাহাদূর জলধর সেন। আজ তার ৭৬তম তিরোধান দিবস। বঙ্গদেশের অন্যতম কৃতী ব্যক্তিত্ব ভ্রমন কাহিনী লেখক, রম্যরচক, ঔপন্যাসিক ও সাংবাদিক রায় বাহাদুর জলধর সেনের মৃত্যুবার্ষিকীতে শ্রদ্ধাঞ্জলি। 

