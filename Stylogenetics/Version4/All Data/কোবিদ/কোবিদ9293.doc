ব্রেকিং নিউজঃ জনপ্রিয় টেলিভিশন নাট্যাভিনেত্রী মিতানূরের অস্বাভাবিক মৃত্যু



 আজ সকাল ৬.৪৫ রাজধানীর গুলশানে নিজের ফ্ল্যাট থেকে টেলিভিশন অভিনেত্রী মিতা নূরের ঝুলন্ত লাশ উদ্ধার করেছে পুলিশ। সেখানে ড্রইং রুমে সিলিং ফ্যানের সঙ্গে এই অভিনেত্রীর ঝুলন্ত লাশ পাওয়া যায়। তার গলায় ওড়না প্যাঁচানো ছিল। এটা হত্যা না আত্মহত্যা- তাৎক্ষণিকভাবে তা জানা যায়নি। তবে মিতা নুরের দাম্পত্য জীবন খুব একটা ভালো ছিলোনা। কয়েক দিন আগে তার স্বামী রানার সাথে সম্পর্কের অবনতি হলে গুলশান থানার মধ্যস্থতায় নিস্পত্তি করা হয়।
 ১৯৮৯ সালে বাংলাদেশ টেলিভিশনের সাপ্তাহিক নাটক ‘সাগর সেঁচা সাধ’ নাটকে অভিনয়ের মধ্য দিয়ে মিতা নূরের অভিষেক হয়। ১৯৯২ সালে আফজাল হোসেনের নির্দেশনায় অলিম্পিক ব্যাটারির বিজ্ঞাপনে মডেল হয়ে ব্যাপক পরিচিতি পান। এরপর তাকে নিয়মিত বিভিন্ন নাটকে দেখা যেতে থাকে। টিভি নাটকে অভিনয় ও মডেলিংয়ের পথ ধরে ২০১১ সালে নাট্য নির্মাতা হিসেবে আত্মপ্রকাশ করেন মিতা নূর। ওই বছর ‘চৌঙ্গালি’ নামের একটি খণ্ড নাটক নির্মাণ করেন তিনি।


                    সর্বশেষ এডিট : ০১ লা জুলাই, ২০১৩  বিকাল ৩:০১                

