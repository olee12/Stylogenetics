ইংরেজ দার্শনিক, আইনজ্ঞ, কুটনৈতিক এবং বৈজ্ঞানিক চিন্তাধারার পথপ্রদর্শক স্যার ফ্রান্সিস বেকনের ৩৮৯তম মৃত্যুবার্ষিকীতে শ্রদ্ধাঞ্জলি



ইংরেজ দার্শনিক, আইনজ্ঞ, রাজনীতিবিদ এবং পরীক্ষামূলক বৈজ্ঞানিক চিন্তাধারার পথপ্রদর্শক স্যার ফ্রান্সিস বেকন। তিনি একাধারে একজন ইংরেজ দার্শনিক, আইনজ্ঞ, কুটনৈতিক এবং বৈজ্ঞানিক চিন্তাধারার পথপ্রদর্শক। ইংল্যান্ডের রানি এলিজাবেথ এবং সম্রাট প্রথম জেমসের উপদেষ্টা আর বিতর্কিত অথচ অসাধারন এক ব্যাক্তিত্ব স্যার ফ্রান্সিস বেকন। ফ্রান্সিস বেকনকে অভিজ্ঞতাবাদের জনক বলা হয়। তিনি দার্শনিক চিন্তাধারায় মৌলিক কিছু তত্ত্ব প্রবর্তন করেন। এগুলোকে বেকনিয়ান মেথডও বলা হয়ে থাকে। তিনি পরীক্ষামূলক বিজ্ঞানের ওপর জোর দেন। কোন জিনিষের উৎস অনুসন্ধানে বৈজ্ঞানিক পদ্ধতিতে অনুসন্ধানের প্রক্রিয়াগুলো তিনিই প্রবর্তন করেন। ধর্মীয় চিন্তায় ও সাহিত্যে তিনি জোর দিয়েছেন নীতিদর্শন ও ধর্মতাত্ত্বিক আনুধ্যানের ওপর। আইনের ক্ষেত্রে তিনি বড় ধরনের সংস্কারের চেষ্টা করেছেন। আইনজীবি হিসেবে পেশাগত জীবন শুরু করলেও তিনি বৈজ্ঞানিক বিপ্লবের প্রবক্তা এবং জ্ঞানান্ধতা ও গোঁড়ামি বিরোধী হিসেবে সুখ্যাত হন। রাণী এলিজাবেথের আমলে ইনি আইনজীবী হিসাবে সুপ্রতিষ্ঠিত ছিলেন। এছাড়া বেকন ছিলেন পার্লামেন্ট সদস্য। তবে রাণী এলিজাবেথের মৃত্যুর পরই ইনি গৌরবের শিখরে উপনীত হন এবং কতিপয় উচ্চপদ অলঙ্কৃত করার পর রাজা জেমস এর রাজত্বকালে ইনি লর্ড চ্যান্সেলারের পদে নিযুক্ত হন। রাজনীতিজ্ঞ এবং আইনজীবী হিসাবে কর্মবহুল জীবন যাপনের পরও তিনি সেকালে প্রচলিত বিজ্ঞান সংক্রান্ত ধ্যানধারণা পর্যালোচনা ও পুনর্বিন্যাসের গুরুদায়িত্ব গ্রহণ করেন। ১৬২৬ সালের ৯ এপ্রিল মৃত্যুৃবরণ করেন এই দার্শনিক। আজ তার ৩৮৯তম মৃত্যুবার্ষিকী। ইংরেজ দার্শনিক স্যার ফ্রান্সিস বেকনের মৃত্যুবার্ষিকীতে শ্রদ্ধাঞ্জলি।স্যার ফ্রান্সিস বেকন সম্পর্কে আরো জানতে ক্লিক করুন

