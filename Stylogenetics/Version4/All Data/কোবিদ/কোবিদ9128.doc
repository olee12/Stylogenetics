বরিশালের বানরীপাড়ার সূর্যমনি মেলাঃ মাসব্যাপী ঐতিহ্যবাহী সার্বজনীন প্রাণের উৎসব



আজ বানরীপাড়ায় শুরু হচ্ছে মাসব্যপী ঐতিহ্যবাহী সূর্যমনি মেলা। জনশ্রুতি আছে ১৭৯৩ সালের মাঘী সপ্তমীর এক শুক্লপক্ষে স্থানীয় সরকারবাড়ির (বর্তমান খবির হোসেন মোল্লা) ধানি জমির মাটি ফুঁড়ে সূর্য দেবতার একটি ঘট মাঠ আলোকিত করে ওপরে উঠে আসে। সেই থেকে ওই মাঠে সূর্য পূজা হয়ে আসছে। ১৯৬৮ সালে সূর্যদেবের কষ্টিপাথরের মূর্তিটি চুরি হয়ে যায়। তখন থেকে ইট দিয়ে ঘট সাজিয়ে পূজা হয়।বরিশালের বারনারীপাড়ায় প্রতিবছর মাঘী সপ্তমীর শুক্লপক্ষে (১০ ফেব্রুয়ারি ) সূর্য পূজার মধ্য দিয়ে শুরু হয় সূর্যমণি মেলা, চলে এক মাস। এভাবে মেলা চলছে ২২০ বছর ধরে। দেশের হিন্দু সম্প্রদায় মনে করেণ, সূর্য তাপ, রাহু, রোগবালাই থেকে রক্ষা এবং জমির উর্বরা শক্তি বৃদ্ধি পাবে এ জন্যই এ মেলার আয়োজন। সুর্যমনি মেলার আয়োজক হিন্দু সম্প্রদায়ের হলেও এটি এখন সার্বজনীন মেলায় পরিনত হয়েছে। সমগ্র দেশ থেকের হাজার হাজার মানুষ প্রতি বছর সূর্যমনি মেলাতে আসেন প্রাণের টানে। এক মহা মিলন মেলায় পরিনত হয় এই মেলা। এক মাস ধরে এই মেলার আয়েজনে বিভিন্ন প্রয়োজনীয় সামগ্রীর সাথে মুখরোচক নানান খাদ্য সামগ্রী মেলায় আগত দর্শনার্থীদের রসনা তৃপ্ত করে থাকে। বরিশাল থেকে বাসে বানারীপাড়া যেতে সময় লাগে ৪০/৪৫ মিনিট। কেন্দ্রীয় নথুল্লাবাদ বাস টার্মিনাল থেকে ১৫ মিনিট পরপর বানারীপাড়ার উদ্দেশে বাস ছেড়ে যায়। বানারীপাড়া থেকে রিকশায় আহম্মদাবাদ গ্রামের সূর্যমণি মেলা মাঠে পৌছাঁনো যাবে।
                    
