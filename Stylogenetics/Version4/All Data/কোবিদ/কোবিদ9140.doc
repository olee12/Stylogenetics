বাংলা কবিতায় _ধ্রুপদী রীতির প্রবর্তক_ সুধীন্দ্রনাথ দত্তের ৫৫তম মৃত্যুৃবার্ষিকীতে শ্রদ্ধাঞ্জলি



বাংলা ভাষার প্রধান আধুনিক কবি এবং কবিতায় ধ্রুপদী রীতির প্রবর্তক ও সাংবাদিক সুধীন্দ্রনাথ দত্ত। বিশ শতকে বুদ্ধির দীপ্তি কিংবা প্রতিভার বিশেষ আবেশে বাংলা সাহিত্যকে যাঁরা অগ্রসরতার পথে পরিচালিত করতে সহায়তা করেছেন সুধীন্দ্রনাথ তাদের মধ্যে অন্যতম। এছাড়াও “পরিচয়” নামে একটি পত্রিকাও সম্পাদনা করেছেন তিনি। নানান বিদ্যায় বিদ্বান এবং বহুভাষাবিদ এ কবি মনস্বী তীক্ষ্ণ বিশ্লেষণী বুদ্ধির অধিকারী ছিলেন এবং তথ্য ও তত্ত্বে আসক্ত মানুষ হিসেবে তিনি সমকালে ও উত্তরকালে প্রশংসিত হয়েছেন। বিংশ শতকের ত্রিশ দশকের যে পাঁচ জন কবি বাংলা কবিতায় রবীন্দ্র প্রভাব কাটিয়ে আধুনিকতার সূচনা ঘটান তাদের মধ্যে সুধীন্দ্রনাথ অন্যতম। বাংলা কবিতায় “ধ্রুপদী রীতির প্রবর্তক” হিসেবে খ্যাত সুধীন্দ্রনাথ। বলা যেতে পারে, “ক্লাসিকাল” অর্থে “ধ্রুপদী” শব্দটি তাঁরই উদ্ভাবনা। সমাজের সত্য পাঠ অনুসন্ধান ও পরিবেশন, কল্পনা ও প্রেমানুভূতির উপস্থাপনাসমেত তিনি পাঠকের কাছে যথাসম্ভব হাজির থেকেছেন অভিজাত শিল্পী ও সামাজিকের দায় কাঁধে নিয়ে। ১৯৬০ সালের ২৫ জুন মৃত্যুবরণ করেন কবি সুধীন্দ্রনাথ দত্ত। আজ তার ৫৫তম মৃত্যুবার্ষিকী। মৃত্যুদিন কবির প্রতি শ্রদ্ধাঞ্জলি। কবি সুধীন্দ্রনাথ দত্ত সম্পর্কে আরো জানতে ক্লিক করুন এখানে

                    সর্বশেষ এডিট : ২৫ শে জুন, ২০১৫  দুপুর ২:৫৯                

