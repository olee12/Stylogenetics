বাংলা কবিতার অনন্য পুরুষ কবি ফজল শাহাবুদ্দীনের ৭৭তম জন্ম দিনে শুভেচ্ছা



 বাংলা কবিতার অনন্য পুরুষ কবি ফজল শাহাবুদ্দীনের ৭৭তম জন্ম দিন আজ। ১৯৩৬ সালের ৪ঠা জানুয়ারি তিনি কুমিল্লা জেলার নবীনগর উপজেলাধীন নিজ বাড়ি শাহপুরে জন্মগ্রহণ করেন।তাঁর পিতা কাজী তাজিমউদ্দিন আহমদ। ফজল শাহাবুদ্দীন বাংলাদেশের প্রধান কবিদের একজন। তিনি বিংশ শতকের ষাট দশকের কবি হিসাবে চিহ্নিত। কর্মসূত্রে দীর্ঘকাল তিনি সাংবাদিকতা করেছেন।   ১৯৬২ সালে তিনি জগন্নাথ কলেজ স্নাতক ডিগ্রি লাভ করেন। 
 পুরনো ঢাকায় শৈশব ও কৈশোর কাটানো এ কবির বেড়ে ওঠা অনেকটা কবিতার মতোই। এই কবি আধুনিক বাংলা কবিতায় একটি পৃথক পৃথিবী ও একান্ত জগত রচনা করেছেন। পঞ্চাশের দশকের এই কবি দীর্ঘদিন থেকে যুক্ত আছেন বাংলা কবিতার সাথে। এছাড়া স্বাধীন বাংলাদেশে সাপ্তাহিক পত্রিকার প্রচলনে তিনি পথিকৃতের ভূমিকা রেখেছেন। 
 বাংলাদেশের পিরিওডিক্যাল পত্রিকার জনক ফজল শাহাবুদ্দীন সাপ্তাহিক বিচিত্রার প্রতিষ্ঠাতা সম্পাদক ছিলেন। কবি ফজল শাহাবুদ্দীন ছিলেন দৈনিক পাকিস্তান ও পরবর্তীতে দৈনিক বাংলার সাহিত্য সম্পাদক। সম্পাদনা করছেন বাংলাদেশের একটি প্রধান কবিতা পত্রিকা ‘কবিকণ্ঠ’। এছাড়াও তার সম্পাদনায় বিভিন্ন সময়ে প্রকাশিত হয়েছে 'বিচিত্রা', 'বিনোদন', 'নান্দনিক' 'সমারোহ' প্রভৃতি পত্রিকা।
 ফজল শাহাবুদ্দীন তাঁর কবিতায় এক শরীরী ব্যঞ্জনার সাথে যুক্ত করেছেন এমন এক আধ্যাত্মিক চেতনা যা সা¤প্রতিক বাংলা কবিতায় একটি নতুন সুর সংযোজিত করতে পেরেছেন। তাঁর কবিতা পৃথিবীর বেশ কয়েকটি ভাষায অনূদিত হযছে। কবিতার জন্য অন্যতম স্বীকৃতি 'বাংলা একাডেমী' (১৯৭৩) পদক এবং সর্বোচ্চ রাষ্ট্রীয় সম্মাননা 'একুশে পদক' (১৯৮৮) অর্জনকারী ফজল শাহাবুদ্দীনের এ পর্যন্ত প্রকাশিত গ্রন্থ সংখ্যা ২৭। 
 তার প্রকাশিত গ্রন্থগুলোর মধ্যে- তৃষ্ণার অগ্নিতে একা (১৯৬৫); অকাঙ্ক্ষিত অসুন্দর (১৯৬৬); আততায়ী সূর্যাস্ত (১৯৭৫); অন্তরীক্ষে অরণ্য (১৯৮০); সান্নিধ্যের আর্তনাদ (১৯৮৩); আলোহীন অন্ধকারহীন (১৯৮৪); সনেটগুচ্ছ; অবনিশ্বর দরোজায়; আমার নির্বাচিত কবিতা; হেনীল সমুদ্র হে বৃক্ষ সবুজ; লংফেলোর নির্বাচিত কবিতা; দিকচিহ্নহীন; ছিন্নভিন্ন কয়েকজন; জখন জখম নাগমা; Selected Poems; Solitude; Towards the Earth; বাতাসের কাছে; ছায়া ক্রমাগত; নিসর্গের সংলাপ; পৃথিবী আমার পৃথিবী; ক্রন্দনধ্বনি; ক্রমাগত হাহাকার উল্লেখযোগ্য।
 আজ এই কবির জন্মদিন, জন্মদিনে তার জন্য আমাদের আন্তরিক শুভেচ্ছা
                            
                    সর্বশেষ এডিট : ০৪ ঠা ফেব্রুয়ারি, ২০১৩  সকাল ৯:১৬                

