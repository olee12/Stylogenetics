এদেশের প্রথম সবাক চলচ্চিত্র ‘মুখ ও মুখোশ’ এর নির্মাতা আবদুল জব্বার খানের ২১তম মৃত্যুবার্ষিকীতে শ্রদ্ধাঞ্জলি



এদেশের প্রথম সবাক চলচ্চিত্র ‘মুখ ও মুখোশ’ এর নির্মাতা আবদুল জব্বার খান। ১৯৪৭ এ দেশ ভাগের পর  এদেশে যে সকল নাট্যনির্দেশক মঞ্চে নাটক নিয়ে উপস্থিত হতেন আবদুল জব্বার খান ছিলেন তাদের অন্যতম। সে সময়ে সারাদেশে সিনেমাহলের সংখ্যা ছিল প্রায় ৯৩টি এবং এ সকল প্রেক্ষাগৃহে হিন্দী, উর্দু ও কলকাতার বাংলা ছবি প্রদর্শিত হত। মুখ ও মুখোশ চলচ্চিত্রের জন্য সবার প্রথমে যে মানুষটির অবদানের কথা কৃতজ্ঞচিত্রে স্মরণ করতে হবে তিনি আবদুল জব্বার খান, মুখ ও মুখোশ চলচ্চিত্রের পরিচালক। তাঁর চিত্রনাট্য, অভিনয় এবং পরিচালনায় "মুখ ও মুখোশ" চলচ্চিত্র তৎকালীন পূর্ব পাকিস্তানের প্রথম সবাক চলচ্চিত্র হিসেবে পরিচিত। আজ এই গুণী চলচ্চিত্র নির্মাতার ২১তম মৃত্যুবার্ষিকী। ১৯৯৩ সালের ২৮ ডিসেম্বর হৃদরোগে আক্রান্ত হয়ে ঢাকায় নিজের বাসায় মৃতুবরণ করেন আবদুল জব্বার। প্রখ্যাত চলচ্চিত্র পরিচালক, অভিনেতা এবং চিত্রনাট্যকার আবদুল জব্বার খানের মৃত্যুদিনে তাঁকে স্মরণ করছি গভীর শ্রদ্ধায়। 

