বন্ধু তোমার পথের সাথীকে চিনে নিও---






Your friend is your needs answered.
He is your field which you sow with love and reap with thanksgiving.
And he is your board and your fireside.
For you come to him with your hunger, and you seek him for peace.
‍-- Kahlil Gibran, The Prophet


পৃথিবীতে মানুষের যদি গর্ব করার মত কোন অর্জন থাকে তবে সেটা তার বন্ধুরা! মাতা-পিতা আত্মীয়-স্বজন নিজে বেছে নেবার কোন উপায় থাকে না। কিন্তু বন্ধুরা হল সেইসব রত্ন যা আমরা এই পৃথিবীর পথে চলতে গিয়ে কুড়িয়ে নিই। দুর্বৃত্ত আত্মীয়-স্বজন বা পিতামাতা-র জন্যে ভাগ্যকে দোষ দিতে পারেন। কিন্তু যদি দুষ্ট বন্ধু জোটে কপালে সেইটার দায় সম্পূর্ণই আপনার। আমার কপাল নানান দিকে সিল-ছাপ্পড় মারা। কিন্তু আমার বন্ধু ভাগ্য অসম্ভব ভাল। এই আপাত সাধারণ অনুল্লেখ্য জীবনে বলার মত যদি কোন ঘটনা থাকে, গর্ব করার মত যদি কিছু থাকে---সেসব প্রায় সবই আমার বন্ধুদের জন্যে। আমার দুঃসময়কে তারা সহনীয় করেছে, আমার দুর্বহ বোঝাকে তারা বহনীয় করেছে, আমার একলা চলার পথকে তারা রমনীয় করেছে, আমার সুসময়কে তারা স্মরণীয় করেছে।
আজ এই বন্ধু দিবসে আমার জীবনে আসা (এবং অল্প কিছু চলে যাওয়া) সকল বন্ধুকে অন্তরের অন্তঃস্থল হতে জানাই কৃতজ্ঞতা আর ভালবাসা--
বন্ধুরা, তোমাদের জন্যেই এতদূর আসা--এখনো দম হারিয়ে ফেলতে ফেলতেও আবার নতুন করে বুকে শ্বাস ভরে নিই--তোমাদের কারণেই
তোমাদের প্রত্যেকের কাছে আমার অন্তহীন ঋণ---!!
ভাল থাকো বন্ধুরা আমার----
---------------------------------------------------------------------
বন্ধুদের অনিবার্যতা, অনস্বীকার্যতা, অপরিহার্য্যতাকে মনে রেখে রচিত হয়েছে সাহিত্য-চিত্রকলা-গান। বাংলা ভাষায় যে অল্প কয়েকটি গান রচিত হয়েছে তার মাঝে মুকুল দত্তের লেখা আর হেমন্ত মুখোপাধ্যায়ের গাওয়া "বন্ধু তোমার পথের সাথীকে চিনে নিও" সর্বাগ্রগণ্য। বন্ধু দিবস উপলক্ষ্যে পৃথিবীর শ্রেষ্ঠতম অর্জন সকল বন্ধুদের জন্যে এ আমার উপহার। ভাল লাগলে কৃতার্থ হবো---
কথা--মুকুল দত্ত
মূল গায়ক--হেমন্ত মুখোপাধ্যায়
সুর -হেমন্ত মুখোপাধ্যায় (খুব সম্ভবত)
বরাবরের মত যন্ত্রানুষঙ্গ আয়োজন, বাদন ও কন্ঠ-অনিকেত


