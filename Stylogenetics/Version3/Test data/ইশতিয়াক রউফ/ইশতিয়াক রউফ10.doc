নেই কাজ তো খৈ ভাজ



হাতে অনেক, অনেক কাজ জমে আছে। তিল পরিমাণ সময় নেই কিছু করার। সময়ের তুলনায় কাজ এত বেশি জমে গেছে যে কোনটা ফেলে কোনটা দিয়ে শুরু করবো বুঝে পাচ্ছি না। এরকম অবস্থায় করণীয় একটাই -- ইউটিউব খুলে বসা।
আমার স্বভাব হল, কোন ভিডিও ভাল লাগলেই তা ডাউনলোড করে ফেলি, নয়তো ফেভারিটসে রেখে দেই। থিসিস লেখা উচিত আমার পূর্ণোদ্দমে, তাই ইউটিউবে নিজের "ফেভারিট"গুলো দেখছিলাম। সেই আদিকাল থেকে জমে থাকা কিছু ভিডিও।
এর মধ্যে সবচেয়ে প্রিয় নিঃসন্দেহে দক্ষিণ ভারতীয় সিনেমার গানের ইংরেজি তর্জমা। যাঁরা দেখেননি, তাঁদের জন্য কিছু তুলে দিলাম। আগে দেখে থাকলেও দেখতে পারেন। এগুলো কালোত্তীর্ণ জিনিস!
আমার দেখা প্রথমটি ছিল... বেনি লাভা

খুঁজতে খুঁজতে পেয়ে গেলাম এর চেয়েও ভাল জিনিস... ভারতীয় "থ্রিলার"

জাতি-বৈষম্য ভাল নয়, তাই একই লোকের (বাফাল্যাক্স) করা জাপানি ভিডিও দেখা যাক... সামুরাই

ভাল লেগে থাকলে আরও একটা হয়ে যাক... হাজি হালেফ ওমর

কিংবদন্তী এই বাফাল্যাক্সকে অনুকরণ করে আরেকজন বানিয়েছেন টুকটাক, তবে সবই অকারণ অশ্লীলতায় ভরা। এর চেয়ে বরং ভাল কিছু দেখা যাক।
সাঙ্ঘা জুং নামে এক বিচ্ছুর ভিডিও সংগ্রহে ছিল। গিটার হাতে অসামান্য যেন। দুর্দান্ত এই গিটারিস্টের একটি খুব প্রিয় ভিডিও দেখছিলাম... লিভিং অন আ প্রেয়ার

একটু বেশি সিরিয়াস হয়ে থাকলে চোখ ধুয়ে নিন এই প্যারোডিতে... টুইংকেল টুইংকেল লিটল স্টার

হাতে অসীম সময় (?) নিয়ে এত কিছু ঘাটালাম, কিন্তু বাচ্চা-কাচ্চা নিয়ে কিছু দেখলাম না, তা হয়? সেই চিন্তা করতেই মনে পড়লো... চার্লি বিট মি

বছর খানেক আগের কথা। ইন্টারন্যাশনাল উইকে খাবার বেঁচছিলাম। আমি প্রেসিডেন্টসুলভ দায়িত্বের পরিচয় দিয়ে চেয়ারের উপর দাঁড়িয়ে স্টেজে সালসা নাচ দেখছি। কিছুক্ষণ পরই লোকজন উঠে গেল আরও। পুরুষের নৃত্যের একটা এক-কথায়-প্রকাশ শিখেছিলাম। সম্ভবত... তাণ্ডব

এগুলো দেখতে দেখতে মনে পড়ে গেল পুরনো দিনের কথা। এক দাওয়াতে বাইরে দাঁড়িয়ে গাইছিল এক বান্দা। আমি হিন্দি-উর্দু বুঝিই না বলতে গেলে। আর যায় কই, আমার পাশে এসেই গুরু-গম্ভীর গলায় শুরু হল গাওয়া... গাঁদ মে ডান্ডা রে

ছোট বুশের শাসন শেষ হল অবশেষে। বুশিজম নামে নতুন একটি শব্দই তৈরি করে দিয়ে গেছেন তিনি তাঁর কথা-বার্তায়। একটু স্বাদ বদলের জন্য বড় বুশের একটি কথা শুনেই শেষ করা যাক... স্লিপ অফ টাং

প্যাচাল অনেক হল। এবার কাজে বসি। বাকিটা পরে কখনও। 

