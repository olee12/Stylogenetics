আলোচনা পোস্ট: উপন্যাসের ভেতর বাহির



প্রখ্যাত ইংরেজ ঔপন্যাসিক E.M. Forster তাঁর  'Aspects of Novel'বইতে বলেছেন, উপন্যাস হতে হলে একটি বইয়ের থাকতে হবে -"A unified and plausible plot structure,sharply individualized and believable characters, and a pervasive illusion of reality". আমাদের আলোচ্য উপন্যাস 'জোহরা' বিশ্লেষণ করলে আমরা দেখি উপরের তিনটি উপকরণের চমৎকার এক সমন্বয়। লেখক এখানে - - -
পরীক্ষার খাতায়  উপন্যাস হিসেবে 'জোহরা'-র সার্থকতা আলোচনা করতে গিয়ে এসব কোটেড কথা লিখে দু'চার নম্বর বেশী পাওয়া যায় বৈকী! কিন্তু তারপরে? তারপরে শেষ। উপন্যাস হিসেবে 'জোহরা' স্বার্থক হয়নি কিংবা দূর্বল, এমন কথা কেউ বোধ হয় পরীক্ষার খাতায়  লিখে না। লিখলে নম্বরও পাওয়া যায় না!
তাই কেতাবী আলোচনা বাদ।
আমাদের 'সচলায়তন'এ আছেন বেশ ক'জন প্রতিষ্ঠিত লেখক, যাদের উপন্যাস পৌঁছে গেছে পাঠকের হাতে। আরও আছেন একদল প্রচারবিমুখ - অন্তর্মুখী অথচ ভীষণ শক্তিশালী লেখনী সমৃদ্ধ বোদ্ধা। ব্লগে দেখা যাচ্ছে খড়ি হাতে আরেকদল লেখক যারা টুকটাক লিখে গদ্যের ঝলক দেখাচ্ছেন। এ সবাই মিলেই আমরা, আমাদের যাপিত জীবনের ব্লগ।
এবার আমরা জানতে চাইবো, উপন্যাস কীভাবে লিখে? কী কী গুণের কারণে একটি লেখা উপন্যাস হয়ে উঠে? কিংবা কখন একটি লেখা উপন্যাস হিসেবে ব্যর্থ হয়! বিষয়ের গভীরতা নাকি আয়তন নির্ধারণ করবে উপন্যাসের জাত-পাত? সময়ের সাথে উপন্যাসের মান নির্ধারণ কী পরিবর্তিত হয়? কীভাবে? অথবা উপন্যাসের খসড়া তৈরী থেকে শরীর নির্মাণ প্রক্রিয়া কীভাবে অগ্রসর হয়? শেষটায় এসে কেমন হওয়া উটিৎ?
এরকম হাজারো বিষয় - - -।
দৃষ্টি আকর্ষণ করছি।
'সমবেত হয়ে আসুন সকলে, গোল হয়ে বসুন সকলে।'
আলোচনা চলুক গুরুগম্ভীর কিংবা হাল্কা চালে - - -।
বিষয়: উপন্যাসের ভেতর বাহির।

