মুঠোফোনের একাল সেকাল



এই রিক্সা যাবে ? হাত তুলে রিক্সাওয়ালার দৃষ্টি আকর্ষনের মূল কারণ আমার মুঠুফোন । নতুন মোবাইল কিনেছি, কারনে অকারনে হাত চলে,রিক্সা ডাকা বাজারে গিয়ে শব্জী ওয়ালা কিংবা মাছ ওয়ালাকে দাম জিজ্ঞেস করা"ওই মাছের দাম কত? মাছওয়ালা আমার দিকে না তাকিয়ে আমার টেলিফোন সেটের দিকেই তাকায়,"ওরে বাপরে ব্যটার দেখি মোবাইল ফোন আছে!! সমিহ করে কথা বলতো আমার সেই সিমেন্স এস সিক্স ফোনটির জন্য। ২৩,৫০০ টাকার আমার প্রথম মোবাইল সেট।০১৭১৫৬০৮১৪ ভুলে যাইনি এখনও নাম্বারটি।ফোন কিনেছি,কিন্তু সারা দিনেতো আর ফোন কল আসেনা,বিশাল ভাব নিয়ে সেই যন্ত্র হাতে ঘুরে বেড়ানো। একটু ধুলা লাগলেই মুছি,যাকে পাই তাকেই নাম্বার দেই, ভিজিটং কার্ডতো আর নাই,ইলেকট্রনিক টাইপ রাইটারে টেলিফোন নাম্বার ছাপায়ে বন্ধু বান্ধবরে দিয়ে বেড়াই... " মোবাইল নিছি , নাম্বার রাখ,ফোন দিস। বলছিলাম ১৯৯৬ সনের কথা।টিএনিট ইন কামিং ছিলো ফ্রি।দিনে দুইচাইরটা ফোন আসতো, কোন কোন দিন একটা কল ও আসতো না.... সারা দিন এই যন্ত্র হাতে নিয়া ঘুরতাম....মাঝে মাঝে রিংটোন বাজায়া শুনতাম,আশে পাশের মানুষ শব্দ শুনে ভাবতো , আহা না জানি কত বিজি মানুষ!!তখন ছিলো ফিক্সড বিল মাত্র ৫৭৫ টাকা। মাস শেষে আবার ২৫০ টাকা ডিসকাউন্ট। সর্বসাকূল্যে বিল ২৫০ টাকা!!প্রথম দিকে গ্রামীন ফোনের প্রথম ৪ সেকেন্ট কল ফ্রি ছিলো,মিনিটে তখন বিল আসতো ৪ টাকা,এনডব্লিও ডি কল করতাম ৪ টাকায়!!পয়সা বাঁচাতে ফোন করে বলতাম,"আমি ক্যম্পাস তাড়াতাড়ি আয়" চার সেকেন্ডে কথা শেষ। পরে আসলে সেকেন্ডে সেকেন্ড বিল... 

দিন বদলেছে... দাম কমলো সেটের,দ্বিতীয় দফা সেল ফোন কিনতে স্কাউট ভবনের গ্রামিন ফোন ডিলারের অফিসে লম্বা লাইন দিলাম...ফোন মিললো না, পরে এক বড় ভাইয়ের কাছ থেকে ১০,৫০০ টাকায় দ্বিতীয় দফা সেট কিনলাম সিমেন্স সি-২৫। তার পর অনেক দিন এই সেট চালাইলাম....
সে সময়  ফিলিফ্স ডিগা সেট ওয়ালাদের আমরা পেট মোটা বলে ক্ষপাতাম,তার পর স্মার্ট সেট গুলোর আগমন। নকিয়া যুগের আধিপত্য শুরু ১১০০ দিয়ে...
ফিলিপ্স ডিগা
আহা তারপর কত পরিবর্তন.... মিসকলের দিনগুলোর কথা কতো মনে পড়ে...গ্রামীণ ফোনের ৭ টাকার গলাকাটা দিন গুলোর কথা।  বিটলা পোলাপান মোবাইলের ডগায় কি এক সার্কিট লাগালো,লাইট জলে আর নিভে! মিসকল আসার চার সেকেন্ড আগেই সতর্ক সংকেত দেয়.. তাদের কাজই হলো মিস কল কাটা... 
বন্ধুতে বন্ধুতে ঝগড়া,"তুই আমার ৭ টাকা দে..মিস কল ধরলি ক্যান?"
এখন শুনি মোবাইল সিম কার্ড লটারীর টিকেটের মতো রাস্তার রাস্তায় স্টল দিয়া বেঁচে। সিমেন্স এস-৬ এর বদলে হাতে উঠেছে নকিয়া এন-৯৫!!
যেই দিনগুলোতে একটা মিস কলের আশায় দিনভর বসে থাকতাম...এখন ফোনের যন্ত্রনায় ফোন বন্ধ করে বসে থাকতে ইচ্ছে করে, এমনিকরেই বুঝি বদলে যায় দিন??
পুনশ্চ : পুরাতন নাম্বারে কেউ ফোন কইরা ধরা খাইয়েন না, গ্রামনী ফোন যখন টিএনটি ইনকামিং বন্ধ কইরা দিলো , আমি তখন চামে চিকনে সেই সেট ৫৫,০০০ টাকায় এক ফোন ফ্যাক্সের দোকানদারের কাছে বেইচা দিসিলাম।
 
