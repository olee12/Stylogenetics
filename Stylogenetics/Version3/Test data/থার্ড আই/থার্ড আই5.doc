ইতিহাস কথা বলে।



৫ আগষ্ট কেন স্বরণীয় একজন নভোচারীর কাছে জানতে চাইলে সে হয়তো প্রথম মহাকাশচারী নীল আমষ্ট্রংয়ের জন্ম দিন বলেই জবাব দেবে। একজন মানবতাবাদীর কাছে জানতে চাইলে সে হয়তো বলবে ১৯৬২ সনের কথা, এই দিনটিতে আফ্রিকার কালো মানুষের নেতা নেলসন ম্যান্ডেলাকে কারাগারে নিক্ষেপ করা হয়েছিলো। গিফট শপের ফুল বিক্রেতা চলতি বছরের ৫ আগষ্ট রবিবার দিনটি পালন করবে বন্ধু দিবস হিসাবে। আর এক জন মুক্তিযোদ্ধা আমাকে এই দিনটি স্বরণ করিয়ে দিয়ে বললেন অন্য কথা , ১৯৭১ সনের যে স্মৃতি এখনও কথা বলে।
আমি ,আমার কলম। মুক্তিযুদ্ধ আর জালাল ভাই এমনই কাছাকাছি। মুক্তিযুদ্ধের যে কোন তথ্য জানতে জালাল ভাই যেন জীবন্ত বিশ্বকোষের মতোই কাজ করেন।  মুক্তিযুদ্ধ নিয়ে আমার দুর্বলতা দেখে তিনি আমাকে একখানা পুরনো খবরের কাগজের কপি দিয়ে বললেন, দেখ কিছু লিখতে পারো কিনা। বছর দুই আগের কথা , আমি তখন লুটন ইউনিভার্সিটিতে মাত্র ভর্তি হয়েছি। খবরের কাগজের সেই পুরোনো কপিটি পড়ে আমার চোখ ছল ছল করে উঠলো। যে কিনা  আমার দেশের স্বাধীনতার বিরোধীতা করেছিলো সেই কুলাঙ্গারটিই সে সময় স্বাধীন দেশের কৃষি মন্ত্রীর দায়িত্ব পালন করছিলো !! আমার অপূর্ণতা আমি একাত্তর দেখিনি, তবে এই সব কুলাঙ্গাদের আস্ফালন দেখলে বেচেঁ থাকা হাজার মুক্তিযোদ্ধার মতো আমারও আর্তনাদ করতে ইচ্ছে করে, ইচ্ছে হয় জীবনটাকে ৫০ বছর পিছনে টেনে দেই, হাতে তুলে নেই অস্ত্র...
৫ আগষ্ট ১৯৭১ দৈনিক সংগ্রাম পত্রিকার শিরোনাম ছিলো -
দৈনিক সংগ্রাম
”দুনিয়ার কোন শক্তিই পাকিস্তানকে নিশ্চিহ্ন করতে পারবেনা”
এই মহান বাণীটি উচ্চারন করেছিলেন বিশ্ব মুসলিম ছাত্র ফেডারেশনের অন্যতম সদস্য সংগঠক, পাকিস্তানী ইসলামী ছাত্র সংঘের নিখিল
পাকিস্তান সভাপতি মতিউর রহমান নিজামী ।
শুধু তাই নয় , চট্রগ্রামের সুধি সমাবেশে এই মহান নেতা বলেন ,
”এখন ব্যক্তিগত মর্যাদা ও দলীয় স্বার্থের প্রশ্ন নয়, এখন প্রশ্ন পাকিস্তান টিকে থাকার।পাকিস্তান টিকে থাকলেই কেবল এখানকার মুসলমানরা টিকে থাকবে।”
”পাকিস্তান আল্লার ঘর, আল্লাহ একে বার বার রক্ষা করেছেন, দুনিয়ার কোন শক্তিই পাকিস্তানকে নিশ্চিহ্ন করতে পারবেনা।”
যে হিন্দুদের অত্যাচার হতে রক্ষা পাওয়ার জন্য আমরা ২০ লাখ শহীদের রক্তের বিনিময়ে আমরা পাকিস্তান অর্জন করেছি; সেই হিন্দুদের সাথে আমরা কোন দিনও এক হতে পারিনা। ভারতের সকল চক্রান্ত নস্যাৎ করে পাকিস্তানকে টিকিয়ে রাখার প্রচেষ্টা চালিয়ে যাবার জন্য তিনি সকলের প্রতি আহবান জানান।”
সত্যিই সেলুকাস বিচিত্র এই দেশ!! গোল্ড ফিসের মতো সব কিছু ভুলতে বসেছি আমরা!!
লেখাটি ২০০৫ সনে মাচ মাসে। এনওয়াই বাংলার http://www.nybangla.com/March_26/Main_March_26.htm
বিশেষ সংখ্যা ’এবারের সংগ্রামে’ প্রথম ছাপা হয়েছিলো। 
 
