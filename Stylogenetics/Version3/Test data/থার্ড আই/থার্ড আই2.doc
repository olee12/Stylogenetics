তথ্যের স্বাধীনতা ও কতিপয় চাটুকার !



বাংলাদেশে ফেসবুক বন্ধ ! তবে কেউ কেউ বিভিন্ন ভাবে প্রক্সি সার্ভার কিংবা মোবাইলে ঢুকে কাজ চালিয়ে যাচ্ছেন, এই সামাজিক মাধ্যমটি যে মানুষের জীবনে কতটুকু প্রভাব বিস্তার করেছে তা এই মুহুর্তে বাংলাদেশের ব্যবহারকারীরাই উপলব্দী করতে পারছেন। সামাজিক যোগাযোগের এই মাধ্যমটি সাময়িকভাবে বন্ধ ঘোষনা নিয়ে দুইটি পক্ষ কাজ করছে, একটি পক্ষ এই তথ্য প্রবাহের দ্রুত ও অত্যান্ত কার্যকর মাধ্যমটিকে অপব্যবহার করছে অন্য একটি পক্ষ রক্ষা কবজ হিসাবে সেই অপব্যবহারকারীকে ঠেকাতে সাধারণ ব্যবহারকারীদের অধীকার কেড়ে নিয়েছে। 
আপাতদৃষ্টে দুইটি অভিযোগ সরকারের সংশ্লিষ্ট মহল নিশ্চিত করছে যা গত দুইদিন বিভিন্ন গনমাধ্যমে প্রকাশিত হয়েছে।
প্রথমটি ধর্মীয় অনুভূতিতে আঘাত, দ্বিতীয়টি  প্রধানমন্ত্রী ও বিরোধী দলীয় নেতার আপত্তিকর ছবি ও ব্যঙ্গাত্নক মন্তব্য প্রকাশ। 
ধর্মীয় অনুভূতিটি আসলে আপেক্ষিক তাই এই অনুভুতির বিশ্লেষণ নাই, আর আমরা মনে করি না ফেস বুক বন্ধের পিছনে ধর্মীয় অনুভূতি অন্যতম কারণ !
দ্বিতীয় কারনটি একটু ব্যখ্যা করি, আসলে কোন প্রক্রিয়ার কার্টুন আকলে ছবি ব্যঙ্গাত্নক হয় আর সম্মান হানি হয় ? আর একজন শিল্পী বা কার্টুনিস্টের কতটুকু স্বাধীনতা রয়েছে ? 
এই প্রশ্নর উত্তর গুগল দিয়েছে ২৬ নভেম্বর ২০০৯ সনে । গার্ডিয়ানের এই সংবাদটা পড়লে আগ্রহী পাঠকের ধারণা পরিস্কার হবে।
Michelle Obama
আপনি যদি ইংরেজীতে Michelle Obama লিখে সার্চ দেন দেখবেন  বানরের মুখের মিশেল ওবামার ছবি পাবেন এক নম্বরে। গুগল তার সার্চ ইঞ্জিনের প্রথম ছবিটি দিয়ে রেখেছে Michelle Obama বানরাকৃতির ছবি।  এখানে পাঠক কি বলবেন তথ্যের অবাধ স্বাধীনতার জয়  ? তাই যদি না হতো গুগল সাইট বন্ধ করে দিলোনা কেন যুক্তরাষ্ট্র সরকার ? একই ভাবে জর্জ বুশ ও বারাক হোসেন ওবামার ছবিগুলো ও পাঠক লক্ষ্য করুন।
জর্জ বুশ 
ওবামার কার্টুনে ওবামাকে ট্রাডিশনাল ইসলামিক পোষাকে দেখা যাচ্ছে, আর মিশেল ওবামাকে দেখা যাচ্ছে  আর্মি পোষাকে সজ্জিত হয়ে একে ৪৭ কাঁধে নিয়ে ওবামার সাথে বিশেষ ভঙ্গিমায়, পাশের দেয়ালে ওসামা বিন লাদেন। লাদেনের ছবির নীচে পুড়ছে যুক্তরাষ্ট্রের পতাকা। 
বারাক ওবামা ও মিশেল ওবামা
প্রায় ৯ লাখ ফেসবুক ব্যবহারকারীর বাংলাদেশে হাতেগুনা কয়েকটা একাউন্ট ও লিংক বন্ধ করতে আর এই গুলো মনিটরিংএর জন্য সরকারের সংশ্লিষ্ট মহল আসলে কতটুকু দায়িত্ব পালন করছে এই বিষয়গুলোই এখন সবচেয়ে বেশী নজরে আনা প্রয়োজন। ফেসবুক বন্ধ করার পর সরকার প্রমান করলো তাঁর আইটি বিশেষজ্ঞরা বিশেষ ভাবে ই অজ্ঞ ! এই অজ্ঞ লোকগুলোকে এখন সরকার যত দ্রুত সম্ভব বিদায় করে শুভ বুদ্ধির পরিচয় দেবেন এই প্রত্যাশা আমাদের ।
আরেকটি বিষয় নিশ্চই অন্তর্জালের পাঠকদের নজরে এসেছে, বেশ কিছু দিন ধরে ফেস বুক ও ইউ টিউবে কিছু আইডি খুব এ্যক্টিভ হয়েছে, যারা সরকারের বিরুদ্ধে কুতৎসা রটাতে ব্যস্ত হয়ে পড়েছে। এসকল আইডি থেকে যেখানেই 'কোবা কুবি' হচ্ছে সেই সব রক্তাক্ত ছবি ফেসবুকে দিয়ে দিচ্ছে, সেই সাথে আওয়ামী সরকারের চৌদ্দ গুষ্ঠি উদ্ধার করে মন্তব্য ও করছে। পলিটেকনিক্যালের শিক্ষাথীকে রাম দা দিয়ে কুপিয়ে জখম করার ভিডিও দৃশ্য আমরা দেখেছি ফেসবুকে ! আওয়ামী সমর্থকের কবজি কর্তনের ছবি ও এসেছে ফেসবুকে। যদিও পত্র পত্রিকায় ও এগুলো আসছে, তবে ফেসবুকে আসছে সম্পাদনা ছাড়াই।সামগ্রীক পরিস্থিতি পর্যালোচনায় দেখা যাচ্ছে এগুলো কোন রাজনৈতিক প্রতিপক্ষের ই কাজ। যারা সরকারের ব্যর্থ দিকগুলোকে সাধারণ মানুষের নজরে আনতে চাইছে।
এখন একটা বিষয় হচ্ছে আমাদের দেশের গনমাধ্যম কিছু বিষয় সুকৌশলে এড়িয়ে যাচ্ছে, অথবা এড়িয়ে যেতে বাধ্য হচ্ছে যা ফেসবুক কিংবা ব্লগে প্রকাশিত হয়ে যাচ্ছে। অন্যদিকে প্রতিপক্ষ সরকারের দূর্বলতার সুযোগ নিয়ে এসকল কর্মকান্ডের ছবি ছড়িয়ে দিয়ে সর্বশেষ আশ্রয় খুঁজছে। এই পরিস্থিতি কেন তৈরী হচ্ছে সেগুলো কিন্তু সরকারকে ভাবতে হবে ? এই কাজের পেছনে রাজনৈতিক কোন উদ্দেশ্য থাকলেও সেগুলোও সনাক্ত করতে হবে।
ফেসবুক নামক এই সামাজিক যোগাযোগ মাধ্যমটি শুধুমাত্র বন্ধু কিংবা সহকর্মীর সাথে যোগাযোগের মাধ্যম হিসাবেই বিবেচিত হচ্ছেনা, রীতি মত এই সাইটের ডেভেলাপাররা এখানে সময় দিয়ে সংসার চালাচ্ছেন। তাই স্থূলো বুদ্ধির চাটুকারদের পরামর্শ অনুযায়ী ফেসবুক বন্ধ করে কিংবা দু'চারজন লোককে রিমান্ডে নিলেই কিন্তু কারবার খতম হবেনা। এজন্য যেমন নিয়মিত মনিটরিংএর ব্যবস্থার কথা ভাবতে হবে, তেমনি তথ্যের স্বাধীনতার বিষয়টিও আমলে রেখে সিদ্ধান্ত নিতে হবে। স্বাধীনতা
 
