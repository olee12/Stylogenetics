জিন পরিবর্তিত খাদ্য অনুমোদন কি খাল কেটে কুমীর আনা নয়?



কেন জিএম-খাবারকে (genetically modified food) না বলতে চাই, তার কারণ দেখিয়ে ছিল আমার আগের লেখা। বিপক্ষে মতামতই বেশী পড়েছে। আমাদের দেশের মতো গরীব একটি দেশে যদি খাদ্য-সংকট সমাধানের ধুয়ো তুলে জিএম প্রযুক্তির মুলো ঝুলিয়ে দেয়া হয়, তাতে মতামত বিপক্ষেই থাকা স্বাভাবিক। এতে মনসানটো বা এই জাতীয় বিশাল বাণিজ্য সংস্থার বীজবানিজ্যিক নয়া-উপনিবেশিক রাক্ষসের ছোবলের সামনে ভারতের দুই লক্ষ গরীব তুলাচাষী কেন আত্মহত্যা করল, এসব নিয়ে ভাববার অবকাশ আমাদের থাকে না। আমরা তাই আবেগ বিবর্জিত মস্তিষ্কে কারো কথা, এমন কি আমাদের উত্তরসূরিদের কথাও ভুলে গিয়ে রাক্ষসের ক্রীতদাস হয়ে যতদিন যে ভাবে বাঁচি, নিজদের উদরপূর্তি করে যাব। যে গরীব চাষিদের মঙ্গলের ফানুসে যুক্তির পাহাড় গড়ি, তাদেরই সর্বনাশ দেখার পরও একটি শব্দও উচ্চারণ না করে বিজ্ঞানের ধুয়ো তুলে সে রাক্ষসের সাফাই গেয়ে যাব।  
জিএম খাবারের সুফল-কুফল নিয়ে এবার আর কিছু বলতে চাইছি না। এবারের চেষ্টা কিছু পরিসংখ্যান দেখিয়ে সচেতনতার ডাক দেয়া। এ অবধি এই খাদ্য-প্রযুক্তির স্বপক্ষে যাদের অবস্থান, অন্য অবস্থানে যারা, তাদের কোনো কথা শুনতেই নারাজ। এই খাদ্যশস্যের ফলন বেশী, এর ভেতরে পোকা থাকবে না, খেতে সুস্বাদু, দেখতে সুন্দর। তারপরও দেশে বিদেশে অনেক সচেতন মানুষেরই এর বিপক্ষে অবস্থান। এই অবস্থানের পেছনে কী কারণ, মার্কিন-মনসানটো প্রেমে মগ্ন বিজ্ঞানীদের সে দিকে নজর না পড়লেও আমারই মতো সাধারণ মানুষদের প্রতি স্বচেষ্টায় এর পেছনের কারণগুলো খতিয়ে দেখার অনুরোধ রইল। কারণ, আমরা শুধুমাত্র নিজেদের জন্যে বাঁচি না, আমাদের পাশের মানুষটি, আমাদের উত্তরসূরিদের জন্যেও বাঁচি। এই বাক্যটি বলার পর এবারও হয়তো আমি আবেগপ্রবণতার দোষে দুষ্ট, কিন্তু পাশের মানুষ, উত্তরসূরি তো আবেগেরই অংশ।
২০১০ সালে ইউরোপিয়ান কমিশন বিভিন্ন প্রযুক্তি সংক্রান্ত বিষয় নিয়ে একটি পরিসংখ্যান প্রকাশ করে। তাতে জিএম খাবারের পক্ষ-বিপক্ষ নিয়েও একটি একটি অধ্যায় থাকে। সেটি তুলে ধরার সাথে আমি পুরো পরিসংখ্যানের লিংকটিও দিয়ে দিলাম।
http://ec.europa.eu/public_opinion/archives/ebs/ebs_341_winds_en.pdf
১) নতুন কোনো প্রযুক্তির প্রতি ইউরোপিয়ানদের বিশ্বাস অবিশ্বাসের একটি চিত্র প্রথমেই তুলে ধরছি। জিএম খাদ্যদ্রব্যের বিরুদ্ধে যাদের অবস্থান, তাদেরকে প্রযুক্তির শত্রু হিসেবে দাঁড় করানো হোতাদের অভ্যাসে পরিণত হয়েছে। সত্যিই কি ইউরোপিয়ানরাও প্রযুক্তির প্রতি শত্রুভাবাপন্ন?   


২)  এখানে আটটি প্রযুক্তির প্রতি ইউরোপিয়ানদের বিশ্বাস-অবিশ্বাসের চিত্র তুলে ধরা হয়। তাতে প্রযুক্তিগত প্রশ্নে তাদের ভাবনা জানা যায়।  

৩) জিএম খাদ্যদ্রব্য সম্পর্কে ইউরোপের অধিবাসীদের পরিচিতির একটি চিত্র তুলে ধরা হল এখানে। 

৪) জিএম খাবারের প্রতি কতোটা সমর্থন আছে জনসাধারণের? এমনি এক প্রযুক্তি, যা প্রতি আমাদের দেশের প্রযুক্তিবিদ-রাজনৈতিক দের এতো প্রবল সমর্থন, সেখানে বাইরের এই পৃথিবীর জনগণের এতোটা অনীহার কারণ কী। প্রতিদিনের খাবারের মতো এমনি এক নাজুক বিষয়ে আমাদের তলিয়ে দেখা কি জরুরী নয়?


৫) এখানে জিএম খাবারের চারটি দিক পর্যালোচনা করে মতামত নেয়া হয়েছে।

৬) জিএম খাবারের প্রতি ইউরোপের বিভিন্ন দেশের সমর্থন যে কমে আসছে, তার একটি চিত্র তুলে ধরা হয়েছে এখানে। এটি যে মাকাল ফল, সে সচেতনতা বেড়েই চলেছে। আমরা এই চিত্র থেকে কোনো শিক্ষা নিতে পারি না? 

এবার পুরো চিত্রটি একসাথে একবার তুলে ধরছি। একটি সচেতন উন্নত সমাজে, যেখানে শিক্ষিতের হার আমাদের দেশের চাইতে অনেক বেশি, জীবন- সমাজ-স্বাস্থ্য সম্পর্কিত প্রশ্নে যে সমাজ যথেষ্ট সচেতন, যেখানকার মানুষ নতুন প্রযুক্তি আমাদের আমাদের দেশের চাইতে অনেক দ্রুত চিনে নিতে ও গ্রহণ করে অভ্যস্ত ও গ্রহণযোগ্যতায় কাপর্ন্যহীন, এমন একটি সমাজে এই জিন পরিবর্তিত খাবারের প্রতি তাদের এতো অবিশ্বাস কেন? বিশ্বাস শুরু থেকে যতটা ছিল, সেটি কেনই বা আরও কমে আসছে?  তাই আমার বক্তব্য, নিজেদের থালায় জায়গা দেবার আগে এই চিত্রের শিক্ষায় আমাদের আরও অনেক ভেবে দেখা দরকার। নইলে একসময় দেখব, আমাদের চাষিরা বীজের দুর্মূল্যের কারণে সোনালী ধানের চাষ বন্ধ করে হোতাদের ইচ্ছায় ভুট্টার চাষ করছে ক্ষেতে আর সেই ভুট্টা থেকে আহরিত Bio-ডিজেলে গাড়ি চলছে ইউরোপ আর আমেরিকায়। আর আমাদের উত্তরসূরিরা? তাদের কথা ভাববেন না একবার?

