বইমেলা সংক্রান্ত খুব ছোট্ট একটা সংবাদ



Monga Caravan : প্রচ্ছদ
 সচলদের মাঝে অনেকেরই বই ইতোমধ্যে মেলায় চলে এসেছে। শুধু খারাপ লাগে হাসান মোর্শেদ দাদার বইটার জন্য। জানি এতে তার নিজের কষ্টটাই বেশি আমার কিংবা আমাদের চাইতে। তথাপি মনেহয়, আমরা সচলেরা গর্ব করার মতো একটা বই মিস করলাম এ যাত্রায়।
 আজকে বিকেলে মোড়ক উন্মোচন হচ্ছে আরও একটি বইয়ের। আরও একজন সচলের।
 প্রথাগত বেষ্টনী থেকে বের হবার চেষ্টায় Monga Caravan  অবমুক্ত হচ্ছে আজ, বিকেল চারটায়, বইমেলায় বিডিনিউজ টুয়েন্টি ফোর-এর স্টলে। পাওয়া যাবে জনান্তিকের স্টলে।
 Monga Caravan নিয়ে আমি আগাম কিছুই বলছিনা, সেই দুঃসাহসেও যাচ্ছিনা আপাততঃ। শুধু জানিয়ে রাখি বইটার ফ্ল্যাপে উল্লেখিত বাক্যসম্ভারই যথেষ্ট বইটির ব্যাপারে একটা ছোটখাটো আইডিয়া দেয়ার ব্যাপারে।
 'তীর্যক রচনা'র রচয়িতা মাসকাওয়াথ আহসান তাঁর প্রথম ইংরেজী বইটিতে যে জিনিষের প্রতি খেয়াল রেখেছেন তা হলো পাঠকের সুবোধ্যতা। বাংলাভাষী নভেলিস্টদের মাঝে ইংরেজী বাক্য ব্যবহারে যে দুর্বোধ্যতার সণ্ণিবেশ ঘটানোর প্রবণতা লক্ষ্য করা যায়, বোধকরি সেই দোষ থেকে মুক্ত। আমি ইংরেজীতে মোটামুটি স্ব-অক্ষর জ্ঞান সম্পন্ন হয়েও বইটির যে কয়টা গল্প পড়ার সুযোগ পেয়েছি, তার প্রতিটা লাইন অনুসরণে মোটেও অসুবিধে হয় নি। অসুবিধে হয়নি বুঝতেও। গল্পগুলো পড়ার সময় এটি দেব কিংবা জয়-এর পকেট সংস্করণ ও কাছে রাখার প্রয়োজন পড়েনি। ইংরেজী উপন্যাস তো হওয়া উচিত এরকমই। পাঠক বান্ধব। দাঁত ভাঙা ইংরেজী বাক্যের সমাহারে নয়।
 
