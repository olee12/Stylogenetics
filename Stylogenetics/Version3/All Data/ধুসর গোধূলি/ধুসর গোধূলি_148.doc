শুভ জন্মদিন মুখা (মুখফোড়)



 একমাত্র আদমচরিত সিরিজ দিয়েই যে ফাটিয়ে দিতে পারে কেবল, সে আমাদের মুখা। বছর দুয়েক আগে হাতে খড়ি পাওয়া ব্লগ জীবনের শুরুতে মুখার সঙ্গে কতো ব্যাপারেই না ইন্টার‌‌্যাকশন ছিলো! আস্তে আস্তে ইতিহাসের বিভিন্ন কানাগলি, চিপাগলি টপকে, ডাগদর সাবকে অপরিষ্কার বংশদন্ড প্রদানকরতঃ দেশের জরুরী অবস্থার চিপায় পড়ে গাব্রিয়েল মগাদিশু চৌরাসিয়া নামক ঝানু গোয়েন্দার জন্মদাতা মুখা ওরফে আমাদের মুখফোড় নিজেই দুদকের ভয়ে (শোনা কথাঃ সোর্স অজ্ঞাত) কে জানে কোথায় গা ঢাকা দিয়েছে।
 রবি বুড়ার চেয়ে ঢের ভালো ল্যাখে, তার স্বগোতক্তি অনেকাংশেই সঠিক। কম কম লিখে বেশি বেশি পড়ার যে অভ্যাসটা আছে বলে দুদক ধারণা করে, সেটাও অমূলক নয় মোটেও। আমাজন থেকে বইয়ের লাইব্রেরী চুরি করতে গিয়েই নাকি দুদকের লিস্টিতে তার নাম উঠে গেছে। এখন দুদকের রোষাণল থেকে বাঁচতে নিজেই আমাজন এলাকায় নিজের নাদুস নুদুস গতরটি ঢাকা দিয়েছে। (এটাও শোনা কথা এবং সোর্স আগের মতোই অজ্ঞাত)।
 আদম আর ঈভকে ইডেনে পাঁচ মৌলিক চাহিদার দ্বিতীয়টি ছাড়াই ইচ্ছেমতো ঘুরিয়ে এখন নিজে গাছের খাল বাকলে লজ্জা নিবারণ করছে শুনতে পাওয়া যায়। যথারীতি এটাও অবশ্য শোনা কথা, তবে এখানে সোর্সের নামোল্লেখ করলে আমার গায়ে 'গীবতকারী' তকমা সেঁটে যেতে পারে। 
 (যা দিনকাল পড়ছে।)
 সেই এক ও অদ্বিতীয় মুখফোড় ওরফে মুখার জন্মদিন যাচ্ছে আজ। 
অনেক অনেক শুভ হোক তোর আজকের দিন।
 আমাদের মাঝে থাকলে কেক টেক কেটে, মোমবাতি আগরবাতি জ্বালিয়ে না হয় মজা করতে পারতাম। এখন আমাজনের গহীনে তো মোমবাতি আর কেক নিয়ে যাওয়া সম্ভব না। তাই শুভেচ্ছাটা পাঠিয়ে দিলাম বাতাসে ভাসিয়ে।
 মুখা মুখা ডাক পাড়ি,
 মুখা মোদের পাঁজির ধাড়ি,
 আয়রে মুখা সচলে আয়,
 বংশখোরের পোঁদ করে খালি হায়হায়।

 আমাজন থেকে নেট এ্যাক্সেস পেলে দেখে নিস প্রিয় মুখা। তোকে আমরা ভুলি নাই। যদিও তুই ভুইলা গেছস! 
 আশায় আছি, জঙ্গলবুকের মুগলী'র মতো একটা নেংটি পড়ে চলে আসবি তুই আমাদের মাঝারে।
 যারা মুখা কে চেনেন নাই এখনো, তারা এখানে টিবি দেন।
 আর তার পুরাতন একেকটা মাস্টারপিস কীর্তিকলাপ দেখতে এখানে।

