১৪ই ডিসেম্বর



স্বজন হত্যার বিচার চাই...
 অধ্যাপক জাফর ইকবাল খুব সংক্ষেপে স্বাধীনতার ইতিহাস লিখেছেন। তিনি পারতেন আড়ম্বরপূর্ণ কথাবার্তায় বিশাল কলেবরে একটা বই বের করতে। কিন্তু তিনি সেটা করেন নি। কারণ তথ্যপূর্ণ কথা বেশি বলার চেয়ে কথার লাইন লেন্থ বজায় রাখাটাই মূখ্য। 
 আজ ১৪ই ডিসেম্বর। আমাদের স্বাধীনতার সোনালী আমেজে একটা তেঁতো স্বাদ। 
 এই তেঁতো স্বাদ যারা আমাদেরকে দিলো, তারাই আজ ভরা মজলিশে ঘোষণা দেয় "আমাকে যারা রাজাকার বলবে তারা পিতৃ পরিচয়হীন অবৈধ সন্তান!"— কতো বড় আস্পর্ধা রাজাকারের বাচ্চা রাজাকার সাইদীর। 
 যারা আমাদের কলজে বরাবর ১৪ই ডিসেম্বরের মতো একটা দগদগে ঘা দিলো সারা জীবনের জন্য, আমরা কি পারি না তাদের সাথে সকল সামাজিক সম্পর্ক বয়কট করতে! তাদের সন্তানদের সাথে আমরা বন্ধুত্ব করবো না। তাদের বিয়ে, মুসলমানি, অন্নপ্রাসন, জন্মদিন কিংবা তাদের আয়োজিত যেকোন উৎসবকে আমরা ঘৃণাভরে প্রত্যাখান করবো। এমনকি এইসব হায়েনাদের সাথে যারা, যেকোনো ধরণের সম্পর্ক বজায় রাখবে, আমরা তাদেরকেও বয়কট করবো। 
 আমরা এদের বিচার চাই, আমরা সেই বিচারের আদেশ কার্যকর দেখতে চাই। 
 এখানে, এই লিংকে তাদের সব কুকর্মের প্রমাণ আছে। এরাই আজ ধর্মের বর্ম ব্যবহার করে আমাদের দুর্বলতম জায়গায় আঘাতের ফায়দা লুটতে চায়। আমাদের নিস্পৃহতাও এর জন্য খানিকটা দায়ী। 
  স্বাধীনতার জন্য স্বজনদের আত্মত্যাগের কি কোনো মূল্যই নেই আজ আমাদের কাছে! 
 
