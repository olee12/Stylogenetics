রঙ বেরঙ-এর আদমি, অথবা পায়জামা



খবরটা দেখেই হাজার ওয়াটের বাল্ব মাথায় দপদপ শুরু করে দিলো। একটা মুহূর্তের জন্য আক্ষেপও হলো "শিয়ালের কাছে কি তবে আমরা মুরগি বর্গা দিলাম!" 
বর্তমান সরকার যুদ্ধাপরাধীদের বিচারে আন্তরিক হবার ঘোষণা দিয়েই ক্ষমতায় এসেছে। অবশ্য এই সরকারের কয়েকজন মাননীয় মন্ত্রী গদিতে বসেই যুদ্ধাপরাধের নানা আঙ্গিকে সংজ্ঞা দিতে শুরু করেছিলেন বিভিন্ন মাসালা ও মাসায়েল সহ। তাঁদের সেই ধারাবাহিকতা রক্ষা করতেই আজকের খবর। 

 দিগন্ত টিভির বর্ষপূর্তিতে গণপ্রজাতন্ত্রী বাংলাদেশ সরকারের শিল্পমন্ত্রী জনাবে পাক হুজুরে আ'লা দিলীপ বড়ূয়া তশরিফ এনেছেন। 

 মাননীয় মন্ত্রী মহোদয় দেশের সকল নাগরিকের মন্ত্রী। তাঁর তো এইসব 'ফালতু ক্যাচালে' নজর দিলে চলে না! তিনি অবশ্যই যাবেন ঘৃণিত যুদ্ধাপরাধী মীর কাশেম তথা দিগন্ত টিভির সবরকম অনুষ্ঠানে। শুধু তাই কেনো। তিনি, তার পরিবার সহ নিজামীর নাতির সুন্নতে খতনাতে যাবেন। মুজাহিদের কুলখানিতে যাবেন। গোলাম আযমের মিলাদে যাবেন। সবার প্রতি মন্ত্রী মহোদয়ের একটা দায়িত্ব আছে না! 
 এই দিগন্ত টিভির মালিকানা নিয়ে কারো মনে কোনো সন্দেহের অবকাশ নেই। বাংলাদেশের প্রত্যন্ত এলাকার একজন অশিক্ষিত কৃষকও জানেন এই দিগন্ত টিভির মালিকানায় আছে বাংলাদেশের জন্মের বিরোধিতাকারী যুদ্ধাপরাধীরা। অথচ এই তথ্যটা জানেন না রাস্ট্রের আইনজীবী। 

 আসুন দেখি তিনি কী বলেন, অনুষ্ঠানে যোগ দেওয়া প্রসঙ্গে অতিরিক্ত অ্যাটর্নি জেনারেল এম কে রহমান বিডিনিউজ টোয়েন্টিফোর ডটকমকে বলেন, "আমি শুনলাম দিলীপ বড়ূয়া যাচ্ছেন, এজন্য আমিও সেখানে গিয়েছি।"  
 তিনি অবাক হয়ে উল্টো এই প্রতিবেদকের কাছে জানতে চান, "কিছুদিন আগে বিদেশে পালিয়ে যাওয়া মীর কাশেম আর দিগন্তের মীর কাশেম কী একই ব্যক্তি?"  চিন্তা করে দেখুন একটাবার, কেমনতর লোকজনের কাছে রাস্ট্রের আইনগত দায়িত্ব সমর্পিত আছে! যে লোক নিজে থেকে কিছু বিচার করার ক্ষমতা রাখেন না, যে লোক "অমুকে এটা করেছে বলে আমিও করেছি" টাইপের মানসিকতার অধিকারী, তিনি আলোকিত করে আছেন অ্যাটর্নি জেনারেলের পদ! 

 আর বাংলাদেশের একজন অশিক্ষিত রিক্সাওয়ালা-ও এখন জানেন কে মীর কাশেম, দিগন্ত টিভি কার! অথচ তিনি মাননীয় অ্যাটর্নি জেনারেল হয়েও সেটা জানেন না। তিনি জানেন না কোন "মীর কাশেম" এর দিগন্ত টিভির বর্ষপূর্তিতে কেক খেতে গেলেন! 
এই ব্যর্থতা আসলে কার! নিশ্চিত ভাবেই অতিরিক্ত অ্যাটর্নি জেনারেল এম কে রহমান সাহেবের নয়। এই ব্যর্থতা বাংলাদেশের ষোলো কোটি মানুষের। তাঁর মতো অথর্ব, প্রতিবন্ধী, বোধ-যুক্তিহীন একটা জড়পদার্থকে লেখাপড়া শিখিয়ে অমন গুরুত্বপূর্ণ একটা পদে আসীন করানোর  জন্য। 

 উক্ত মেহফিলে হাজির আরেকজন এফবিসিসিআই সভাপতি এ কে আজাদ বলেন, "প্রফেশনাল হিসেবে গিয়েছি আমি। আমারও  মিডিয়া রয়েছে। আরেকটি মিডিয়ার অনুষ্ঠানে যেতেই পারি। কোনো রাজনৈতিক  বিবেচনায় আমি যাইনি।"     কোনো যুদ্ধাপরাধীর দাওয়াত কবুল না করা রাজনৈতিক বিবেচনা? যে শুয়োরের বাচ্চা বাংলাদেশের জন্মের বিরোধীতা করলো, লাখ লাখ মুক্তিযোদ্ধা হত্যায় সহযোগিতা করলো, হাজার হাজার মা-বোনের সর্বোচ্চ সম্মান নিলাম করে দিলো, তার প্রতিষ্ঠানে আয়োজিত অনুষ্ঠান কেবলই একটা "মিডিয়ার অনুষ্ঠান"? চরম করুণা বোধ করছি। না, আপনার জন্য না মাননীয় এফবিসিসিআই সভাপতি। করুণা বোধ করছি আপনার মায়ের জন্য। আপনার মতো কুলাঙ্গার, "আপাদমস্তক ব্যবসায়ী" ছাওয়ালকে পেটে ধরতে হয়েছে তাঁর। আপনি এতোটাই ব্যবসায়ী যে প্রয়োজনে আপনার সেই গর্ভধারিনী মাকেও ব্যবসার পণ্য করতে দুইবার ভাববেন না আপনি! স্যালুট আপনাকে। 

 মুক্তিযোদ্ধা হিসেবে সন্দেহভাজন যুদ্ধাপরাধীর অনুষ্ঠানে যোগ দেওয়ার বিষয়ে  জানতে চাওয়া হলে কাদের সিদ্দকী বলেন, "যেভাবে মহাজোট সরকারের মন্ত্রী যেতে  পেরেছে, সেভাবে আমিও গেছি।"     
তিনি আরও বলেন, "কোনো চ্যানেলকেই কোনো দলের মুখপাত্র মনে করি না আমি।"     জনাব কাদের সিদ্দিকী, বলুন তো আর কতো ছেনালপনা করলে মুক্তিযুদ্ধের সময়ে বাংলাদেশের প্রতি আপনার অবদানের শেষ দানাটুকু শেষ হবে? 
কোনো চ্যানেলকে আপনি "কোনো দলের মুখপাত্র" মনে করবেন কেনো? আপনি নিজেই তো সে স্থান বেশ ভালোভাবেই দখল করে বসে আছেন। আপনার মতো ঘূণেধরা, পঁচে যাওয়া মূল্যবোধের একজন মুক্তিযোদ্ধা যখন জামাত তথা যুদ্ধাপরাধীদের হয়ে ছাতা মেলে ধরেন, তখন আর কারো কিছু বলার দরকার লাগে! 
 ইদানিং আপনার নাম শুনলেই মুখে একদলা থুতু এসে জমা হয়। সুবিধামতো জায়গা না পেয়ে সেটা রাস্তার পাশেই সজোরে ফেলি। তবে, মনে হয় না খুব বেশিদিন এই "সুবিধামতো জায়গাটা" বাংলাদেশের মানুষের হাতের নাগালের বাইরে থাকবে! বাংলাদেশের পাবলিককে তো চিনেনই বস। ইতিহাস সাক্ষী, এরা বেঈমানকে কোনোদিনই আদর করে কোলে বসায় নি। আপনাকেও বসাবে না। 

 এই সরকার বেশ ঢাকঢোল পিটিয়ে যুদ্ধাপরাধীদের বিচারকার্যে এগিয়ে যাওয়ার সংকেত দিয়েছে। কিন্তু গোড়ায় গাছ কেটে উপরে পানি দিলে তো কোনো লাভ নেই। সরকারের মাননীয় মন্ত্রীরা, অ্যাটর্নিরা যতোদিন পর্যন্ত নিজের সাথে, দেশের সাথে, দেশের জনগণের সাথে শতভাগ সৎ হতে না পারবেন, ততোদিন পর্যন্ত সরকার যতোই রামলীলা দেখাক না কেনো, নিজামী, মুজাহিদ গংদের একটা কেশাগ্রও স্পর্শ করতে পারবে না। দিলীপ বড়ূয়া, এম কে রহমানেরা সেটা হতে দিবে না। দেশপ্রেম, দেশের প্রতি কর্তব্যের চেয়ে তাদের কাছে দেশের শত্রুদের দালালী করা সহজ এবং লাভজনক। 
 আর তাদের সাথে কাদের সিদ্দিকী, একে আজাদ প্রমূখ ব্যবসায়ীরা তো আছেনই। মূল্যবোধ আর আত্মসম্মান বিকিয়ে দিয়ে এরাই বাংলাদেশে যুদ্ধাপরাধীদের বিচারের সামনে বাঁধা হয়ে দাঁড়াবেন! জামাত-শিবিরের সশস্ত্র প্রতিরোধের দরকার আছে কি আর! 

 এদেরকে চিনে রাখা জরুরী। যারাই জামাত-শিবির তথা যুদ্ধাপরাধীদের পক্ষ নিয়ে কথা বলবেন তাদের নাম ধরে ধরে জনগণকে সতর্ক করে দেয়া জরুরী। এদেরকে সামাজিকভাবে বয়কট করা জরুরী। আর, সরকারের গুরুত্বপূর্ণ পদ থেকে সসম্মানে অব্যহতি দান করাটা অনতিবিলম্বে জরুরী! 

  


