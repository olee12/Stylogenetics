চট্টগ্রামের মহাদুর্যোগ নিয়ে সচলায়তনে কয়েকটা কথা



প্রথমেই বলে রাখি আমার ধারণার কথা।
সচলায়তনের অনেকেই এখনো এক্সপ্লোরারের পাশাপাশি ব্রাউজারে কিংবা ফায়ারফক্সের অন্যট্যাবে সচলায়তনের পাশে সামহোয়্যারকে খুলে রাখেন কিংবা পাশাপাশি পরিব্রাউজ করেন।

 এখন যারা সামহোয়্যারে বিচরণ করেন তারা অবশ্যই সেখানকার অনেককিছু নিয়েই ওয়াকিবহাল। দেশের বর্তমান পরিস্থিতির ব্যাপারেও। আমি নিজে খানিকটা অবাক হয়েছি সামহোয়্যারের মতো সচলায়তনে কেনো চট্টগ্রামের মহাবিপর্যয় নিয়ে কোন পোস্ট হয়নি, কেনো সেই ইস্যুতে আলাপ হয়নি সচলায়তনে!

 এই অবাক হওয়া থেকেই আমার ধারণাটার উৎপত্তি।

 সচলায়তনে আলাপ করে চট্টগ্রামোদ্ধারে শামিল হয়নি বলে যে কেউ একেবারেই বসে থাকেনি তার প্রমান ইতোমধ্যেই সামহোয়্যারে প্রকাশ পেয়েছে। এখন আমরা কেউ যদি গোঁ ধরে থাকি কেনো আমাদের মডারেটর বিহীন, বাকস্বাধীনতার জন্য ডেডিকেটেড সচলায়তনে কেনো এটা নিয়ে পোস্টের পর পোস্ট পড়লো না, আদতে কিছু করি বা না করি-  কেনো আমরা দেশোদ্ধার মার্কা পোস্ট করলাম না, তাহলে অবশ্যই সেটা ভালো কথা নয়।

 দেশের বাইরের সচলায়তনের অধিকাংশ সদস্য কি করতে পারে চট্টগ্রামের এই মুহূর্তে? যদি আলোচনাটাই একমাত্র উদ্দেশ্য হয়ে থাকে তাহলে সেই আলোচনায় অংশ না নিয়ে আমি ভালোই করেছি বলবো।

 সামহোয়্যারে প্রকাশিত আরিলের পোস্টের ব্যাপারে বলি, সেখানে খুব সূক্ষ্মভাবেই কটুক্তি করা হয়েছে 'যারা গালাগালি করে' তাদের প্রতি। লক্ষ্য করুন এই গালাগালি করে বলতে শমশের কিংবা আঈজুদ্দিনকে বুঝানো হয়নি মোটেও। আর তার সেই পোস্টের মূল বিষয় ছিলো সামহোয়্যারকে রিপ্রেজেন্ট করা, মহাবিপর্যয়ের চট্টগ্রামকে সাহায্য করা ছিলো সেকেন্ডারী উদ্দেশ্য। এই আলোচনার চাইতে আমার বরং বেশি এফেক্টিভ মনেহয়েছে দৃশার নেয়া ইনিশিয়েটিভ কে।

 যাইহোক, আরিলের করা পোস্টটা তার নিজের লেখায় নয়। তাই আমরা কেউ যদি ভেবে থাকি সে একজন বিদেশী হয়ে আমাদের নিয়ে ভাবছে তাহলে হয়তো কোথাও ভুল হচ্ছে আমাদের।
