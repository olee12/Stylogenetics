ড্রীমগার্ল ও ড্রীমল্যান্ড (কন্টিনিউড)



 পেগ শব্দটি ডেগ দ্বারা রিপ্লেসিত হয়ে উধাও হয়ে যায় আলাদীনের আশ্চর্য চেরাগ নিঃসৃত ঘোলাটে বায়ুতে। নাসিকা রন্ধ্রঃ বিদীর্ণ করে ফুসফুসের কোনা-খামচি, হৃদয়ের উপরি-খুপড়িতে ঢুশাঢুশি করে শেষমেষ গিয়ে ঘর বাধে মস্তিষ্কের জটিল সব কুঠুরীর মাঝে। ওস্তাদ রবি শংকর জিন্দা হয়ে পন্ডিত বিসমিল্লাহ খানের সঙ্গে যুগলগন্দীতে মেতে ওঠেন। বাহবা দেবার আর কেই বা আছে আমাকে ছাড়া। বহোত খুব, বহোত খুব চেঁচিয়ে গলা ভাঙার আগেই ভোকাল কর্ড জানান দেয়, "মামা আর উচায় স্কেল নিওনা, অক্কা পাইয়া ওঁয়া ওঁয়া করবো"! মুখটারে টেরাবেকা করে, পাঁচকে পরাজিত করে 'ঙ' রঙ ধারণ করে খিস্তি খেউর শুরু করি জগতসংসারের সকল প্রাণীর শান্তির উদ্দেশ্যে। 'এন্টশুলডিগুং' শুনে পাশ ফিরলে বুঝতে পারি কোন এক সবুজাক্ষী ললনা আমারই শুভ চিন্তায় সদর রাস্তা থেকে পদচলা পথের দিশা দেখিয়ে দিচ্ছে।
যাহ্ ছালা, কামডা কী হইলো!

