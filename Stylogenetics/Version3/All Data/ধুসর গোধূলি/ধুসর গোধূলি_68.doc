তে আমোঃ প্রেমের কবিতা



 সচলায়তনে এখন কোবতের ক্যু হইছে। সবাই যার-যাকিছু আছে তাই নিয়ে ঝাপাইয়া পড়তেছে সচলায়তন ছোড়া/কোবিসম্মেলনে। আমি তথাকথিত কোবিই বা কেনো বাদ যাই!  
 কোনো এক শুভলগ্নে যখন আকাশ ঘুঁটঘুইট্টা আন্ধারে ঢাকা ছিলো তখন আচমকা আমার কোবি প্রতিভা চাগার দিয়া উঠেছিলো আর তখনই এইখানে খাবলা, ঐখানে থাবা মাইরা একটা গোঁজামিল লেখে ফেলছিলাম, যাকে আমি "ওয়ানপিস কোবতে ইন দ্য ওয়ার্লড" বলে দাবী করতে পারি। 
 কেউ এইটাকে প্রেমের কোবতেও বলতে পারেন, কেউ বালছাল!
 আমি কিছুই কমুনা, কারণ এখন চলতাছে ঘোর কলিকাল। 
 (আদাব আরজ হ্যায়) 
 সিট টাইট লেডিস এণ্ড জেন্টলম্যান, প্লিজ ওয়েলকাম- দ্য ওয়ান এণ্ড ওনলি কোবতে ফ্রম মোহাকোবি ধুসর গোধূলি- "তেএএ আমোওও"...

 পথ যেখানে শুরু হওয়ার কথা ছিলো,
              শুরু না হতেই ধোঁয়ায় তার সারা হলো। 
 ধোঁয়াশায় ঢাকা পথের শেষেই-
              চোখে পড়ে নিশ্চুপ রেলস্টেশন।
 সপ্তাহান্তের সকালে সেই স্টেশনে-
              বসে থাকে না কেউ ট্রেনের আশায়।
আমি বসে থাকি...
  একটি ট্রেনের অপেক্ষায়...
     বামে
          এবং 
               ডানে
কোথাও কেউ নেই,
কোথাও কেউ থাকে না। 
         শুধু আমি থাকি, আর
 আমার সাথে তুমি।
                কখনো তোমাকে স্পর্শ করি আমি, 
                কখনো আমাকে করো তুমি। 
আলতো ছোঁয়ায় দলা পাকিয়ে, 
   ফুসফুস হয়ে রক্তের কণায় বিচরণ করো,
      কখনো সখনো খচ করে-
          হলদে হৃদয় খামচে ধরো!
          কোনো চোখ পিটপিটে দুপুরে
          যখন ললনারা স্বল্প বসনে আহ্বান করে,
      
      শত শ্যালিকার চোখ এড়িয়ে,
    দুষ্ট বালিকার ছায়া মাড়িয়ে,
  তোমার পাণেই হাত বাড়িয়ে-
পঙ্খীরাজ দেই ছুঁটিয়ে।
তুমি আমার ক্লিওপেট্রা 
তুমিই আমার হেলেন,
তুমিই আমার মাধুরী , আর 
তুমিই আমার ভিলেন।
হতেও পারো তুমি আমার
  মুনমুন কি ময়ূরী-
    দুঃখরাগে খুশিতে হলেও
      তোমারই যে খ্যাতা পুড়ি!
      খান্দানী খোমার হলেইবা তুমি
    দাঁত কটকটে মার্গারেট।
  তবুও তোমাকেই যে বাসবো ভালো-
       ওগো মোর সিগারেট! 
 ***** ***** ***** 
 কোবতের সঙ্গে ভিজ্যুয়ালাইজেশনটাও দিয়ে রাখলাম এখানে। পুরাতন জিনিষ, কিন্তু অন দ্য রেকর্ড।  


