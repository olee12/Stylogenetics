বিবাহ ইনভেস্টিগেশন পোস্টঃ ক্যামনে কী!



 বিশ্ববিখ্যাত গোয়েন্দা সংস্থা জা-কা-জা ভায়রা ভাই পরিষদ তাহার পূর্বের সকল তদন্তকর্ম স্থগিত করিয়া দিয়াছে। আপাততঃ মহাজটিল কেইস নিয়া মগজধোলাইয়ে ব্যস্ত হইবার নিমিত্তে উহার সকল সদস্যকে সর্বোচ্চ সতর্কাবস্থায় (রেড এলার্ট) রাখা হইয়াছে। জনৈক ফারুক ওয়াসিফ মহোদয়ের সাসপেন্স পোস্ট ও তাহার মন্তব্যসমূহের ওপর তীক্ষ্ণ নজরদারী জোর হইতে জোরদার করা হইয়াছে। প্রশ্ন সামনে একখানাই- সুমন চৌধুরী'র শ্যালিকা সংখ্যা! তবে তাহার আগে তদন্ত আগাইতেছে জনৈক ফারুক ওয়াসিফের পোস্টের মন্তব্য সমূহের সূত্র ধরিয়া। বদ্দা ওরফে সুমন চৌধুরী'র উইকেট কি আসলেই ডাউন! তিনি কি সত্যই অবিবাহিত স্ট্যাটাস হইতে 'মৃত' স্ট্যাটাস গ্রহন করিয়াছেন!! জানতে হইলে আমাদের সঙ্গেই (মানে এই পোস্টের সঙ্গে আরকি!) গাব গাছের আঠার মতোন লাগিয়া থাকুন... 
আপডেট ১:
গোয়েন্দা সংস্থা জা-কা-জা ভায়রা ভাই পরিষদ একটি সরেজমিন তদন্ত কমিশন মাঠে নামিয়েছে। উক্ত কমিশন অচিরেই (আজ বা কালের মধ্যেই) কাসেলপুর রওনা হয়ে যাবে। ঘটনার অনুঘটক পীরে কামেল সাইয়্যেদ আল হা-চি আল সুদানী আল কাসেলপুরী কৃষ্ণপক্ষের আঁধারে গা ঢাকা দিয়েছেন। তাঁর গায়ের বর্ণ আর কৃষ্ণপক্ষের আঁধার ম্যাচিং হয়ে যাওয়াতে খুঁজে পেতে একটু কষ্ট হচ্ছে। তবে এনশাল্লাহ্ তেনাকে লোকেট করা হবে... 
আপডেট ২:
নাসার সাথে যোগাযোগ করা হয়েছে। তারা স্যাটেলাইট মারফত প্রাপ্ত যাবতীয় তথ্য (জিষ্ট অনলি) জা-কা-জা ভায়রা ভাই পরিষদের কাছে হস্তান্তরে রাজী হয়েছে। ডয়েচে টেলিকমেও যোগাযোগ করা হয়েছে। 
আপডেট ৩: 
প্রাপ্ত উপাত্ত পর্যালোচনা সাপেক্ষে বেসরকারী ভাবে এই মতে আসা গেছে যে গঠনা আসলেই গঠিয়াছে। ডয়েচে টেলিকমের নিজস্ব স্যাটেলাইট মোতাবেক গঠনার গঠনকাল গতকল্য আনুমানিক দ্বিপ্রহর (একটু আগ-পিছ হইতে পারে)। কিন্তু টাইমজোন নিয়া কিঞ্চিৎ কনফিউশন আছে। নাসার উপাত্তের জন্য অপেক্ষা... 
আপডেট ৪:
ঢাকায় অতর্কিতে ফিল্ড ইনভেস্টিগেশনে অবস্থানরত জা-কা-জা ভায়রা ভাই পরিষদের আন্ডারকাভার এজেন্ট হইতে এই মাত্র স্যাটেলাইট ফোনে খবর আসলো, সুমন চৌধুরীর শ্যালিকার সংখ্যা উদ্ধার করা হইয়াছে। 
 ঠিক কতোজন শ্যালিকা বিদ্যমান তা স্যাটেলাইট গোলযোগের জিরজির শব্দের দরুণ অস্পষ্ট ভেসে আসলেও এটা বুঝা গেছে সংখ্যা একের অধিক। 
সর্বশেষ আপডেটঃ
গঠনা যা গঠিয়াছে তাহা পুরাই সঠিক। মাননীয় ধুসর গোধূলি এবং বিশ্ববিখ্যাত গোয়েন্দা সংস্থা জা-কা-জা ভায়রা ভাই পরিষদ দীর্ঘ আড়াই দিনের ফিল্ড ইনভেস্টিগেশনের এই মর্মে স্থবির সিদ্ধান্ত গ্রহন করিয়াছে। বদ্দা কথা বলার ফাকে ফাকে হা করিয়া আকাশ পানে চাইয়া থাকে তো থাকেই, ঘন্টার পর ঘন্টা কাটিয়া যায়। পাপিষ্ঠ কালীদাস মোঢিমু'র মতে বদ্দাকে তখন 'ডাবল ক্লিক' করিলে তবেই বদ্দা তাঁর ঐতিহাসিক "হ" বলিয়া ধরাধামে ফিরিয়া আসেন। এদিকে জা-কা-জা ভায়রা ভাই পরিষদের খন্ডকালীন আন্ডারকাভার এজেন্ট অচ্ছুৎ বলাইকে সর্বসম্মতিক্রমে পূর্ণকালীন বোরখা এজেন্টে নিয়োগ দেয়ার সিদ্ধান্ত হইয়াছে মজলিশে শূরার বৈঠকে। খবরে প্রকাশ তাঁর একমাত্র শ্যালিকা কাশফিয়া তাসনুভা টুকটুকিকে বলাই ভাবী মাননীয় ধুগো'র হাতে সঁপিয়া দিতে রাজী হইয়াছে (ভাইয়েরা সবাই আমিন বলেন)। 
 মোঢিমু আল হা-চি আল সুদানী আল কাসেলপুরী'র বিরুদ্ধে ইম্পিচমেন্টের আয়োজন করা হইতেছে তোড়েজোড়ে। সময় পাইলেই সে কখনো বলাইদা'র টুনিট্যাক ল্যাপিখানা দখল করিয়া আবার কখনো বদ্দার ঢাউশ সাইজের ডেস্কটপখানায় বসিয়া গিয়া মডুগিরিতে মন্দিতেছে। চান্স পাইলেই বলাই'দা মোঢিমুকে আমার সহিত সশস্ত্র সংগ্রামে লেলাইয়া দিয়া নিজে সচলে ঢুকিয়া বুয়েটীয় পোস্টের হিট কাউন্ট করিয়া চলেন। আর বদ্দা'র কথা তো বললাম ই! ঐদিকে বলাই ভাবী আসিয়া মাঝে সাঝেই 'ফালু' আর 'কোকো'র খবর লইয়া যাইতেছেন। (আমাদের সবার অত্যাচার অনেক ধৈর্য্য ধরে সহ্য করেছেন বিধায় ভাবী এই জায়গায় একটা আন্তরিক ধন্যবাদ পেতে পারেন।) 
 আর আমি, খুঁচিয়ে খুঁচিয়ে বের করার চেষ্টা করলাম বদ্দারে মৃত বানানোর পিছনে কোনো আন্তর্জাতিক কালীদাসীয় চক্রান্ত বিদ্যমান কীনা! কোনো এক পাহাড়ের চূড়ায় মোঢিমুর সাথে হালকা কলার টানাটানি জাতীয় এ্যাকশনকে দূরে সরিয়ে রাখলে বলা যায়, এই ইনভেস্টিগেশন মোটামুটি এ্যাকশনহীন! 
 আমরা বদ্দার বিবাহিত তথা মৃত জীবনের অনাবিল সুখশান্তি কামনা করছি। আপনারা সঙ্গেই থাকুন। জানুয়ারীতে আরেক দফা ইনভেস্টিগেশন হবে। তবে সেটা হবে বরযাত্রা ইনভেস্টিগেশন... টিল দ্যান সাইওনারা!

[ বিদ্রঃ যেহেতু তদন্ত চলিতেছে তাই এই পোস্ট আপডেট হইতে থাকিবে অহরহ ] 

