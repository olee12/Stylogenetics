স্মরণের উৎসব কিংবা উপলক্ষ্য



সামাজিক যোগাযোগে, আমন্ত্রণ নিমন্ত্রণে জন্মদিন-মৃত্যুবার্ষিকী-চেহলাম-কূলখানি-বিয়ে ইত্যাদি উল্লেখযোগ্য। এখানে যে পাঁচটি উৎসবের নাম উল্লেখ করলাম তার মাঝে শেষটি, বিয়ে, জীবিত মানুষের জন্য, মাঝের তিনটি মৃত মানুষের উদ্দেশ্যে এবং প্রথমটি, জন্মদিন, জীবিত ও মৃত উভয়রকম মানুষের জন্য পালন করা হয়। 
জন্মদিনে একজন মানুষকে শুভেচ্ছা জানানো, ভালোবাসা জানানো এবং মানুষটির উপস্থিতি প্রিয়জনদের কাছে কতোটা ভালোলাগার - এরকম ব্যাপারগুলোর বহিঃপ্রকাশের দিন হিসাবে ধরা যায়।
তাহলে, প্রশ্ন রাখছি - মৃত মানুষের জন্মদিন পালনের উদ্দেশ্য কী?
উদ্দেশ্য যদি হয়ে থাকে মৃত মানুষটিকে, মানুষটির কীর্তিকে স্মরণ করা এবং শ্রদ্ধা জানানো, তবে তার জন্য মৃত্যুদিন বা মৃত্যুবার্ষিকীর দিনটিই কি শ্রেয় নয়?
জন্মদিন পালন যেমন একজন মানুষের বেঁচে থাকার, চারপাশের মানুষের আনন্দের ও ভালোবাসার উৎসব - এবং মানুষটির 'উপস্থিতির' উৎসব, সেক্ষেত্রে একজন মৃত মানুষের স্মৃতি ও কর্মকে স্মরণ করার জন্য 'অনুপস্থিতির' দিনটিই কি অধিকতর গুরুত্বপূর্ণ নয়?

