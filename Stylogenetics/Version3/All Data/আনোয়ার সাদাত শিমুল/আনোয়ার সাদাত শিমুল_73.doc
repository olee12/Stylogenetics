নাভিদ মাহবুবের বাংলা কমেডি



একটা সময় ছিলো যখন কৌতুক শিল্পীদের কদর ছিলো। নানান অনুষ্ঠানে তাঁদের ডাকা হতো। অডিও ক্যাসেট বিক্রি হতো; মিঠু-সাইফুদ্দিনের নানা নাতি, কাজল, কইঞ্চেন দেহি জুটি। কিংবা আরও পরের হারুন কিসিঞ্জার। মনে আছে, বিটিভিতে রবিউলের সিংহের সাথে সাহস দেখানোর অংশটুকু দেখার জন্য রাত জাগতাম শৈশবে প্রতি ঈদে। সাথে থাকতো চার্লি চ্যাপলিনের জুতা সেদ্ধ করে খাওয়ার দৃশ্য। তখন থেকে অবশ্য হানিফ সংকেত এবং 'ইত্যাদি' অদম্য। বিটিভি'র ফুয়েল হিসেবে এখনো আছে 'ইত্যাদি'। ৯৪-৯৫'র দিকেও ইত্যাদি'র ক্লিপগুলোর অডিও এলবাম বের হতো। এখন মনে হয়- তেমন কাটতি নেই অডিও'র।
আরও পরে দৈনিক পত্রিকা সাপ্তাহিক ফান সাপ্লিমেন্ট চালু করেছে। মানুষের বিনোদনের বিস্তৃতি বেড়েছে অনেক। কেউ কেউ বলে থাকেন, নানান যন্ত্রণার এ জীবনের পুরোটাই রম্য, সেখানে ঘটা করে কমেডি শো'র দরকার হয় না।
কিছুদিন আগে রাসেল পিটার্সের স্ট্যান্ড আপ কমেডি দেখছিলাম। হিউমার এবং উইটের মিশ্রণ দেখে বুঝেছি কেনো সে এত জনপ্রিয় ইদানিং। ইন্টারনেটে নানান লিংকের সুত্র ধরে পেলাম বাংলাদেশী নাভিদ মাহবুবের স্ট্যান্ড আপ শো। একটি মনে হয় ঢাকার কজমো লাঊঞ্জে, বাকীগুলো বিদেশে। কিছু আছে ইংরেজীতে। 
বাংলা স্ট্যান্ড আপ কমেডি চর্চা বা ধারা তেমন চোখে পড়ে না। এ অবস্থায় নাভিদ মাহবুবের শো দেখে মনে হলো, মন্দ না।
ইন্টারনেট স্পীড এবং সময় মিললে দেখতে পারেন, প্রিয় সচলবাসীঃ

_
ইউটিউবে আছে আরো বেশ কিছু।

