দৃশা ও ঝরাপাতার জন্মদিন




.
.
.
.
.
.
.
.
.
রাশির মিল কিনা কে জানে, দুজনই অনেকদিন সচলে অনিয়মিত। লেখালেখিতে নেই, কমেন্টেও নেই। কিন্তু আমরা কী করে ভুলি এই দুজন প্রিয় ব্লগারকে; দৃশা ও ঝরাপাতা।
দৃশার সাথে প্রথম আলাপ সম্ভবতঃ শুভমিতার গানের লিংক নিয়ে। গুগলের চেয়েও দ্রুত বাংলা গানের লিংক খুঁজে দিতে পারেন দৃশা। সচলে বাংলা দেশাত্মবোধক গানের লিরিক্স ভান্ডার করার প্রকল্পও একবার হাতে নিয়েছিলেন বলে মনে পড়ে। হয়তো ব্যস্ততায় আর আগানো হয়নি। ব্যস্ত দৃশার ব্যস্ততা বাড়ুক, ভালো কাটুক সব মুহুর্ত।
ঝরাপাতার ছোটোছোটো কবিতা প্রথম নজর কাটে ব্লগে। কেমন যেনো কোমল হাতের লেখা। মন ছোঁয়া ছোঁয়া ভাব। ঝরার সাথে প্রথম দেখা হয়েছিল পূর্ণমুঠির প্রকাশনা উৎসবে। সাংঘাতিক বিনয়ী , শান্ত মানুষ।  ঝরা পাতার আসল নাম জিজ্ঞেস করে জেনেছিলাম, অভ্র পথিক। ক্যানো জানি সেটাও আসল মনে হয়নি। চাপাচাপিতে অন্য নামটা বলেছেন পরে। আনন্দ। আজ এবং আগামী সব দিন আনন্দময় হোক, ঝরাপাতা!
দুজনকেই জন্মদিনের শুভেচ্ছা!
ভালো থাকুন, সচল থাকুন।

