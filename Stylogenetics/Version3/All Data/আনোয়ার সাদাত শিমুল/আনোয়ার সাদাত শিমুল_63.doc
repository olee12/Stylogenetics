ধিক্কার এই অসভ্য জীবন বিধানে 



ভারতের উত্তর প্রদেশের ইমরানা বিবির কথা এখন কারো মনে আছে কিনা জানি না। তবে ইমরানা বিবিকে আলাপ উঠেছিলো অন্য ব্লগে। মোরশেদ ভাইয়ের পোস্টের সুত্র ধরে দেখেছিলাম প্রবল বিশ্বাসীদের ম্যাৎকার - সবই মিডিয়ার বাড়াবাড়ি, সবই বানোয়াট, বড়ো জোর অপপ্রয়োগ।
শরীয়া আইনে বিশ্বাসীদের ডাকি -
আসুন, আরেকটি বানোয়াট চিত্র দেখে যান।
পাক-ভূমি পাকিস্তানের উত্তর-পশ্চিমাঞ্চল সোয়াতে গত ফেব্রুয়ারী মাসে শরিয়া আইন জারী হয়েছে। adultery মানে কী? জেনাহ? পরপুরুষের সঙ্গে সম্পর্ক? সাক্ষাৎ নাকি সঙ্গম? নাকি অন্য কিছু যাকে ব্যভিচার বলা হয়? 
হু।
ব্যভিচারের শাস্তি দেয়া হয়েছে ১৭ বছরের এই কিশোরীকে।
মাটিতে শুইয়ে মাথা ও পায়ে চেপে ধরে দোররা মারা হয়েছে।
কান্না কাতর মেয়েটি পোশতু ভাষায় চিৎকার করছে - 'প্লিজ, যথেষ্ঠ হয়েছে, যথেষ্ঠ।'
জানি না, শরীয়া আইনে আসলেই যথেষ্ঠ হয়েছে কিনা, হয়তো হয়নি -কারণ, শেষে দেখলাম সে হেঁটে ফিরে যাচ্ছে।
অভিবাদন সেইসব শাসক,
অভিবাদন সেইসব দর্শক,
অভিবাদন সেইসব শরীয়া সমর্থক।
আসুন, আরেকবার সম্মিলিত আওয়াজ তুলুন - এইসব বানোয়াট, মিডিয়ার বাড়াবাড়ি। টাইমস অনলাইনের এই রিপোর্ট নিছক গল্প।
আর ভিডিওটি?
বলে ফেলুন - সেটাও বানানো। দেখুন এত অত্যাচারের মাঝেও মেয়েটি নড়ছে না, শুধু চিৎকার করছে, এসবই ক্যামেরার কারসাজী। বাংলাদেশে শরীয়া আইনের স্বাপ্নিক তাত্বিক স্কলার - আপনাদের স্কুল অব থট নিয়ে আসুন, বলুন এইসব বানোয়াট কিংবা অপপ্রয়োগ।
__
আমি আমার ক্ষুদ্র সামর্থ্যের মাঝে ধিক্কার জানাই এই অসভ্য জীবন বিধানে।
ঘৃণা-করুণা জানাই এই নষ্ট ব্যবস্থার স্বাপ্নিক ভ্রষ্টদের...
__
দূর্বল চিত্তের 'মানুষ' দেখার আগে একবার ভেবে নিবেন।
ক্ষমা করবেন, এই বিভৎস দৃশ্য দেখতে আপনি যথেষ্ঠ প্রস্তুত নাও হতে পারেন।
ইউটিউবের সৌজন্যে ভিডিও - 


