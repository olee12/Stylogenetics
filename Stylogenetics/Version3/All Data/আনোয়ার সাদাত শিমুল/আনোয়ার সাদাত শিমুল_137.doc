আজ অচ্ছ্যুৎ বলাইয়ের হ্যাপি বাড্ডে!



মাঝে মাঝে মনে হতো সুপ্যারম্যান। সার্কাসের দড়ির উপর দাঁড়ানো, একটু সামনে যাওয়া, সময় মতো দৌড় আর ভন্ড সুশীলের মুখোশ ধরে হ্যাঁচকা টান; সবই সময়ের প্রয়োজনে। তবে, মাথা ভীষণ ঠান্ডা রেখে টু দ্য পয়েন্ট কথায় অনড়।
এমনই একজন মানুষ তিনি!
প্রিয় অচ্ছ্যুৎ বলাই।
ইদানিং মনে হয়, এসবই তো স্মৃতি।
কই, সেইসব দিন!
সেই সময়!
তখন ক্রমশঃ পাঠক হয়ে উঠি, 'রঙিলা' সিরিজের। খেলা নিয়ে স্ফটিক বিশ্লেষণের। কিংবা কবিতার।
ম্যাড়মেড়ে সময়ে লেখা তাঁর কবিতা, নিরামিষ ভালো আছি:
ভাসা ভাসা অমাবস্যায় যখন ব্যস্ত সারাটা রাজপথ
তখন আমার সময় হলো শুঁড়িবাসী হয়ে তোমার কটাক্ষে কপোতাক্ষ খোঁজার
দম দমে গম গমে যখন আগুনে বৃষ্টি ভেজায় পোড়ায় জ্বালায় সৃষ্টি-অসৃষ্টি
তখন আমার দোয়াত ভাঙ্গা কলমের উল্লাস
করে হাঁসফাস
তুমি বেফাসে ফাঁসি দাও বারবার
আমি অমাবস্যা গিলি
খিলখিলি হাসি
চোখে জল
নাইট্রাস অক্সাইডের বাণিজ্য নাই হয়ে যায় উদাসী ধবংসের অবকাশে ।
___________________
এসব নিয়েই ব্লগিং।
সময় খাতার ধারাপাতে আজ ১৩ অগাস্ট।
শুভ জন্মদিন, প্রিয় অচ্ছ্যুৎ বলাই।
আনন্দে কাটুক প্রতিটি ক্ষণ।
শেষে দেখি ইত্তেফাকের আনিস গণক কী বলেঃ
.
 
