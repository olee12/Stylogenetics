অমুইল্য তইত্‌তকতা



শিরোনাম লিখে বসে আছি কটদিন ধরে। এর মধ্যে আট ঘণ্টা করে ঘুম দিয়েছি কয়েক প্রস্থ। বাথরুমে গিয়েছি কম করে হলেও পঁচিশ বার। বিড়ি খাই না বলে কেবল বিড়িটা ধরাই নি- কফির ঝালে জিভ গরম করেছি। ভাতের সাথে ফার্মের মুরগীর মাংস খেয়েছি, পরোটা-ভাজি তো আছেই। প্রেমিকার সাথে ফোনে কথা বলেছি ঘণ্টার পর ঘণ্টা। ঈর্ষান্বিত হয়ে গুম মেরে বসে ছিলাম কিছুক্ষণ। ইতরামি করতে গিয়ে নোংরামি করে ফেলেছি নিজের সাথে। দেশের রাজনীতি-সমাজনীতি-অর্থনীতি নিয়ে বহুল প্রচারিত দৈনিকে প্রকাশিত সংবাদগুলোর ওপর মন্থন করতে বাধ্য করেছি চোখকে। মাঝে মাঝে চক্ষু বন্ধ করে স্মরণ করেছি জেসমিন বা জাজমিনকে- হাত চলেছে দ্রুত।
একজন মধ্যবিত্ত মানুষ আরামপ্রদ ঘরে বসে যা যা করে, তার কোনোটাই করতে বাকি রাখি নি। কেবল শিরোনামের পরের লাইনগুলো লিখতে পারি নি- মনের মধ্যে মেঘ আর মাথার মধ্যে ময়লা জমেছে বলে।
হলের দেওয়ালে টানানো পোস্টারে ‘হৃদয়ে আমার সাগর দোলার ছন্দ চাই’ ''জীবন যেখানে দ্রোহের প্রতিশব্দ, মৃত্যুই সেখানে শেষ কথা নয়' পড়ে বাবা বলেছিলো – পইততেকদিন এইরম অমুইল্য তইত্‌তকতা কইবি একটা কইরা। 
আমি বলি- বন্ধ্যা সময়ে তইত্‌তকতার কুনু মুইল্য নাই। কথাটা বলি।

