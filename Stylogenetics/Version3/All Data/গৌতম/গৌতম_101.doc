জীয়াল, সাবধান, হাউসিয়া



রাজশাহী বিভাগের বিস্তীর্ণ এলাকাজুড়ে সাঁওতাল আর ওঁরাওরা বাস করলেও অধিকাংশের আবাসই বরেন্দ্র এলাকায়। তাদের মধ্যে মূলত দুটো ভাষা প্রচলিত- সাঁওতাল এবং শাদরি। 
এই দুটো জাতিগোষ্ঠীর মধ্যে সাঁওতালরা সংখ্যাগরিষ্ঠ। তাদের ভাষা-কৃষ্টি-কালচারের সাথেও অনেকে পরিচিত। আদিবাসী গোষ্ঠীগুলোর মধ্যে সাঁওতালদের নিয়ে কাজ করেছে অনেক সংস্থা। সে তুলনায় শাদরিভাষীদের নিয়ে কাজ হয়েছে খুব কমই- যে কারণে তাদের ভাষা-কৃষ্টি-কালচার নিয়ে আমাদের জানার সুযোগ হয় নি খুব একটা। সম্প্রতি একটি ওয়ার্কশপে শাদরি ভাষার অসম্ভব শ্রুতিমধুর একটি গান শোনার সুযোগ হয়েছে। হুবহু শাদরি ভাষায় গানটি লিখে বাংলাতে অনুবাদ করে দিলাম এখানে। এটি লিখেছেন ও সুর করেছেন উত্তম কুমার ধর।

মূল গান
হামনি জীয়াল
হামনি সাবধান
হামনি হাউসিয়া
জীয়াল, সাবধান, হাউসিয়া।
হামনিকের নেখেই কুছ ডার
হামনিকের নি হতেই হার
জীয়াল, সাবধান, হাউসিয়া।
বাংলা অনুবাদ
আমরা সজীব
আমরা সতর্ক
আমরা তৎপর
সজীব, সতর্ক, তৎপর।
আমাদের নেই কোনো ভয়
আমাদের হবে না পরাজয়
সজীব, সতর্ক, তৎপর।

