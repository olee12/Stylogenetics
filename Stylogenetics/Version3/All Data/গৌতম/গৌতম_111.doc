বিস্রস্ত উশপিশ



ঘাসের জলে পা ভেজে, ভেজে না কখনো হাত
শীতের মতো তীব্র উপেক্ষায় কাঁটে দাঁতে দাত;
সরব থেকে নীরব আছো ঘনাচ্ছো কতো দুখ
অনন্তবীথি দুঃখজলে ঘুমাচ্ছে একবুক।
মনোছন্দের নীড়ে বলছো- আছো অপছন্দে
সরছি জেনে- আমার তো সব আছে এখন মন্দে!-
পাঁজরখোপের সব আমার- বসেছে মন্দমেলা
সূর্যমুখীর মুখে এখন খারাপ লাগার বেলা।
চাতক যখন ব্যাকুল বলয়ে বৃষ্টিমুখে ধায়
বৃষ্টির তো দায় নেই! ক্ষুধার্ত চাতকই চোখ ভেজায়!

