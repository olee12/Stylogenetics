সুখে, সুস্থ অসুখ



‘অভিশপ্ত এক জীবন-ধরনের মালিক আমি। কাউকে খুশি করতে পারি নি কখনো, সুখী করা তো আরো বহু জীবনের সমন্বয়। অদ্ভুতুরে ধরনের জীবনটাকে তাই আমি ফেলে দিতে চাই আমার জীবন থেকে’ – অনন্ত সহস্র স্বর্গের পথ উড়ে চিরকুটটি যখন ভেসে আসছিলো পৃথিবীসীমায়- সুখের একটি অসুখ ছুঁয়েছিলো মেয়েটির ওষ্ঠে।
*
পরিত্যক্ত বাড়ির দক্ষিণ কিন্তু পরিত্যক্ত মাঠের উত্তর কোণে দু’হাঁটুর ভেতরে মাথাটিকে বসিয়ে অসুখের কোনো এক সুখ অন্বেষণে ব্যস্ত ছেলেটির কয়েকটি চুল দুলে উঠেছিলো চিরকুট যাওয়ার বাতাসে। 
*
প্রেরক-প্রাপকের সুখ থাকে বার্তাবাহকের পুলিন্দায়। উড়ে যাওয়া চিরকুট সুখী হতে পারে কি কখনো?

