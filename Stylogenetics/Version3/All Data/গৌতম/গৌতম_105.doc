মঙ্গলাচরণ



অসম্ভব জ্বরে কাতরাচ্ছে পূর্ণিমার চাঁদ। প্রলাপবকা, সংজ্ঞাহীন-
জড়বস্তুর মতো খুঁজে বেড়াচ্ছে একটুকরো পানি।
চাঁদের বুড়ি ‘বুঝি গেছে বেনোজলে ভেসে’!
সুতোহীন দিগম্বর শরীরে চরকা কাঁটার খটাখট শব্দ খটোমটো;
নাকি প্রলাপের- কোনোটিকে আলাদা করা যাচ্ছে না।
বুঝা যাচ্ছে না- এই জ্বর চাঁদের শরীরের, নাকি সাদামনের?
সূর্যগ্রহণ এবার আলোড়ন তুলে নি চাঁদের সাদা রক্তে
চাঁদ জেনেছে- মঙ্গলে পাওয়া গেছে পানি।
অসম্ভব জ্বরে কাতরাচ্ছে পূর্ণিমার চাঁদ। শঙ্কা- মানুষের ভাবালুতা
বুঝি চাঁদকে ছেড়ে মিশে গেছে ওই লাল গ্রহপানে!
বন্ধুদিবসের আগেই চন্দ্রোপাখ্যান মিশলো মঙ্গলাচরণে।

