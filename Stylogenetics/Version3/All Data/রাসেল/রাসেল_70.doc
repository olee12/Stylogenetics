২য় পর্যায়-



মূলত পুরোনো লেখার সম্প্রসারণ এটা, বিকেলে যখন লিখছিলাম তখন লোড শেডিংয়ের খপ্পরে পড়ে হারিয়ে গেলো সবটাই, পুনরায় ভাবতে বসে দেখলাম তখন যা লিখেছিলাম এখন ঠিক সেই কথাগুলো আসলো না, তবে মূলত সমাজের পরিবর্তনশীল স্বত্তবাকে মেনে নিয়েই মার্ক্সবাদ প্রতিটা সমাজে প্রয়োগ করতে হবে এই অনুভাবনাটুকুই এ লেখার প্রধান বিবেচ্য, ব্যক্তিগত আক্রমনে বিষয়ে বক্তব্য এর আগের পোষ্টের মতোই।
সমাজ পরিবর্তনশীল এবং পরিবর্তনশীল সমাজের প্রেক্ষিতে মার্ক্সবাদ কখনই ওয়ান সাইজ ফিটস অল বিশ্লেষণ নয়, অভিজিৎ কিংবা সুবিনয় কিংবা অন্য যারা সমাজতান্ত্রিক রাষ্ট্রের ব্যর্থতাকে মার্ক্সবাদের প্রায়োগিক ব্যর্থতা হিসেবে মেনে নিতে নারাজ তার সম্ভবত পরিবর্তনশীলতাকে স্বাভাবিক গণ্য করতে রাজি না।
প্রতিটা সমাজের নিজস্ব সংস্কৃতি ও মূল্যবোধ আছে, সমাজের এই নিজস্বতা নিয়ে কোনো বক্তব্য নেই অভিজিৎএর। অন্তত মার্ক্সবাদী ঘারানায় সমাজ বিশ্লেষণের উপাদান হিসেবে অর্থনৈতিক সম্পর্কের সাথে পূঁজির সম্পর্কের সাথে সামাজিক , সাংস্কৃতিক এবং কৃষ্টিগত উপাদানগুলোও বিবেচনার বিষয় এটা অভিজিৎ মেনে নিতে গররাজী কেনো এটা আমার বোধগম্য না।
প্রতিটি সমাজ কাঠামো অনন্য, একটির সাথে অন্যটির সাংস্কৃতিক মিলমিশ নেই।সাংস্কৃতিক লেনদেন, সাংস্কৃতিক বিবর্তন শব্দগুলো অভিজিৎএর শব্দকোষে নেই, সমাজের পরিবর্তনশীল ধারনাটিকে নিজের ভেতরে ধারণ করতে না পারলে মার্ক্সবাদের প্রয়োগিকতা এবং প্রায়োগিক ভুলকে অনুধাবন করা কঠিন।
মূলত মার্ক্সবাদের অবৈজ্ঞানিকতা বিবেচনা করতে গিয়ে অভিজিৎ এবং তার সমস্বর মানুষেরা যে যুক্তিগুলোকে তাদের আলোচনার বিস্তারের ভিত্তি করেছেন, সবগুলোই মার্ক্সবাদের প্রয়োগিক দিক। মার্ক্সবাদ অবৈজ্ঞানিক কারণ এই মার্ক্সবাদ প্রয়োগ করে সাম্যবাদের উত্তরণের পথে রাশিয়া মানবতাবাদী রাষ্ট্র না হয়ে নিপীড়ক রাষ্ট্রে পরিণত হয়েছে।কেনো মার্ক্সবাদের প্রয়োগে একটি মানবতাবাদী রাষ্ট্র না হয়ে রাশিয়া ফ্যাসিবাদী, নিপীড়ক রাষ্ট্রে পরিণত হলো? এটা কি মার্ক্সবাদের অন্তর্গত ত্রুটি?
সামাজিক বিবর্তনের ধারাটা খেয়াল করতে অনুরোধ করবো, মার্ক্সবাদ মূলত সমাজ বিশ্লেষনের একটা কাঠামো, এই কাঠামোতে প্রতিটি সমাজের একটা বাস্তবতাকে তুলে ধরা হয়েছে, সমাজের স্বরূপ যেমনই হোক না কেনো, পরিশেষে একটা বাস্তবতাই মেনে নিতে হয়, সমাজে ক্ষমতা কেন্দ্রীভুত থাকে মূলত উচ্চবিত্তের হাতে, তারাই ক্ষমতা এবং সামাজিক চরিত্র নিয়ন্ত্রন করে। ক্ষমতাকেন্দ্রে এদের উপস্থিতি একটা বাস্তবতা।
পূঁজি ধারণ করে পূঁজিবাদি রাষ্ট্র মূলত এদের সংগঠিত করে এবং শক্তিশালী করে, সামাজিক ক্ষমতায়নের এই ঐক্যটুকু বাদ দিলে প্রতিটা সমাজই নিজস্ব সাংস্কৃতিক বিশিষ্ঠতায় অনন্য।
আমার দেশের সাথে নেপালের কিংবা ভুটানের সাংস্কৃতিক কাঠামো এবং মূল্যবোধের মিল নেই, এমন কি ১৯৮০ সালের বাংলাদেশের সমাজের সাথে ২০০৫ সালের বাংলাদেশের সমাজকাঠামোর মিল নেই, এই বিবর্তনটুকু অস্বীকার করে স্বেচ্ছা অন্ধত্ব মেনে নিয়ে মার্ক্সবাদকে ধর্মীয় একটা রুপ দেওয়ার বিরুদ্ধে অভিজিৎএর জবাব আশা করছিলাম।
অভিজিৎ অবশ্য এইসব রাস্তায় না হেঁটে অনেক জ্ঞানের কথা শুনিয়ে গেলেন, দেরিদা কি বললো, গ্রামস্কি, এডোর্নো, এলথুজার, ওয়াল্টার বেঞ্জামিন, হর্খেইমার কি বললো, তারা কি কখনও এমন অন্ধ উক্তি করেছেন সাংস্কৃতিক বিবেচনায় সবগুলো রাষ্ট্রই এক?
যদি সমাজের পরিবর্তনশীলতা বিদ্যমান থাকে তবে সমাজের পরিবর্তনের নিয়ামকগুলোও পরিবর্তিত হয়ে বিভিন্ন মাত্রা ধারণ করবে। মার্ক্সবাদ পূঁজির সাথে মানুষের, মানুষের সাথে সমাজের এবং সামাজিক পরিবর্তনের ইতিহাসে পূঁজির অবস্থানকে চিহ্ণিত করবে শুধু, এখন এই বিশ্লেষণের পরিণতিতে যে সমাজ বিশ্লেষক সে কোন সিদ্ধান্তে উপনীত হবে এটা মার্ক্সবাদ কখনই নির্দিষ্ট করে দেয় না।
ধর্মের সাথে অনৈক্য এই অনির্দিষ্ট করবার ক্ষমতায়, মার্ক্সবাদ কখনই স্থির কোনো সমাজের অস্তিত্ব স্বীকার করে না, বরং সমাজের পরিবর্তনশীলতাকেই এর প্রাণ ধরে নেয়। প্রতিটা সামাজিক পরিবর্তনকে ব্যখ্যা করবার জন্য একটা কাঠামো দিয়ে দেয়,
১৯১৭ তে ফ্রেব্রুয়ারী মাসে নিয়মতান্ত্রিক উপায়ে যারা সামাজিক ক্ষমতায় আসলে জারকে উৎখাত করে তাদের সাথে লেলিনবাদি মানুষদের সমস্যা মুলত মেনে নেওয়ায়, সমাজতান্ত্রিক রাষ্ট্র কিভাবে গঠিত হবে, কোনো কোন উপাদান থাকবে এটাতে এই নিয়ে বাদানুবাদের একটা পর্যায়ে যে ভাঙন দেখা যায় সেই ভাঙন আরও বেড়ে যায় সময়ের সাথে।
এখানে ব্যক্তির বিশ্লেষণ প্রাধান্য পায়, তাই মার্ক্সবাদী হয়েও লেলিন কিংবা স্টয়ালিন কিংবা ট্রটস্কি নিজস্ব নামে একটা রাষ্ট্র মতবাদ খাঁড়া করানোর সাহস পান, যেখানে রাষ্ট্র ও সমাজ বিশ্লেষণে মার্ক্সবাদী কাঠামো ব্যবহার করে লেলিনের অনুধাবন লিপিবদ্ধ।
তবে অভিজিৎ যখন সমাজের পরিবর্তনশীলতা স্বীকার করতে নারাজ তখন তার সাথে এই বিষয়ে কোনো কুতর্কে লিপ্ত হওয়া অনর্থক, লাইগেশন করা ছাগল দিয়ে ছাগুপালন কর্মসূচি চালানো সম্ভব না এই সত্য না বুঝলে সেখানে ছাগলের উৎপাদন বাড়বে এমনটা আশা করা ভুল।

