বিজ্ঞাপন



বাংলাদেশের বিজ্ঞাপন শিল্প উন্নত হয়েছে এমন কথা শুনলে মজা লাগে এখন, অন্তত যেটুকু সময় টিভি দেখতে পারি সেইটুকু সময়ে বিভিন্ন বিজ্ঞপন দেখলে মন হারিয়ে যায়-
একটা বিজ্ঞাপন আছে কোনো এক নিপল কোম্পানির- সেখানে এক মায়ের মুখের সামনে একটা নিপল ঝুলে- এই নিপলটা বিশুদ্ধ না- প্রতিবারই মনে হয় এই বুড়ী কেনো ফিডার খাবে- অবশেষে বিজ্ঞাপনের শেষে আসে সেই শিশু যার জন্য এই নিপল কেনার পায়তারা-
তবে সবচেয়ে মজা লাগে পাথরের বিজ্ঞাপন দেখতে- প্রায় বিস্মরণে চলে যাওয়া অভিনেত্রী অঞ্জনা একটা পাথরের বিজ্ঞাপনের অভিনেত্রী- তার বিজ্ঞাপন কিংবা সেই দাড়িওয়ালা বেডার বিজ্ঞাপন- সেখানে সে বলে- জীবনটা এমন হলো কেনো- সোনা ধরলেও মাটি হয়ে যায়-
খুকখুক করে হাসি- এবং এর পরে জিঙ্গেল শুনি, জীবনের রং বদলে যাবে- উন্নতি হবে--
আমরা ঠিক কোন সময়ে বসবাস করি- একটুকরো বৈদেশি পাথর হাতে লাগাইলে আমাদের সব কিছুই বদলে যাবে এমন বিশ্বাস নিয়ে চলা মানুষ কম না , তাই এই জ্যোতিষ কিংবা পাথরের ব্যবসায়ীরা সপ্তাহে একদিন সিলেটে গিয়ে নিজের হাতে পাথর পরীক্ষা করে প্রদান করেন-
শালার জীবনটা অদ্ভুত- কবে যে রং বদলাবে- পাথর ছাড়াই।

