দল নির্বাচন



অবাক হলেও সত্য হলো বাংলাদেশের নতুন ওয়ান ডে দল ঘোষিত হয়েছে- সেখানে সৈয়দ রাসেলের জায়গা হয় নি- জায়গা হয় নি মোশাররফের- রফিকের উচ্চ প্রশংসার পরে হঠাৎ করেই মোশাররফকে দলে অন্তর্ভুক্ত করবার এবং ৩ ম্যাচ পরে বাদ দেওয়ার এই সিদ্ধান্ত অবাক করেছে- আসলে এই মিউজিক্যাল চেয়ার কবে শেষ হবে?
তামিম ইকবাল কিংবা শাহরিয়ার নাফিসের অন্তর্ভুক্তির কারণ দর্শানো হয় নি বরং সৈয়দ রাসেলের বিষয়ে বক্তব্য আফতাবকে দলে নিতে সৈয়দ রাসেলকে বাদ দেওয়া হয়েছে-
গত ৮ মাসে সৈয়দ রাসেলের ওয়ান ডে ক্যারিয়ারের রেকর্ড যদি কষ্ট করে ঘাটতো এই নির্বাচকেরা তাহলে দেখতে পারতো বিগত ওয়ান ডেগুলোতে ধারাবাহিক ভাবে প্রথম ব্রেক থ্রু এসেছে সৈয়দ রাসেলের বোলিংএ-
সৈয়দ রাসেলের তেমন পেস নেই তবে তার এক্যুরেসি এবং দক্ষতা নিয়ে সংশয় নেই-
ভালো লাগলো মাহামুদুল্যাহ রিয়াদের অন্তর্ভুক্তি তার অফস্পিন আর সাকিবের স্পিন এবং ব্যাটিং বাংলাদেশের উপরি পাওনা- তবে এ জন্য টিম কম্বিনেশনের নামে রাজ্জাককে বাদ দেওয়ার পক্ষপাতি না হলেও আমার মনে হয় সৈয়দ রাসেল, শাহাদাত, মাশরাফির সাথে মাহামুদুল্যাহ সাকিব- আর এর সাথে অকেশনাল হিসেবে হয়তো অন্য কাউকে রাখা যেতো-
এই টিমের ভেতরে শাহরিয়ার নাফিস আশরাফুল আর তামিমের বদলে অন্য কাউকে রাখলে জয়ের সম্ভাবনাও বাড়তো-
আয়ারল্যান্ড ছোটো আর নতুন দল হতে পারে তবে তাদের বোলিং দক্ষতা এবং বিচক্ষনতার কমতি নেই- আন্তর্জাতিক ক্রিকেটে নতুন হলেও তাদের শিখবার এবং খেলা বুঝবার ক্ষমতাটাকে ভয় করছি-
আমার মনে হয় আসন্ন সিরিজে শাহরিয়ার নাফিস কিংবা তামিম ইকবাল ভালো করতে পারবে না- এই দুই ব্যাটসম্যানদের দুর্বলতা শুধু নির্বাচকদের চোখে পড়ছে না তবে বিশ্বের প্রায় সবগুলো দলই এই দুর্বলতা বিষয়ে ওয়াকিবহাল- এবং শাহরিয়ার নাফিসের হঠাৎ লাফিয়ে ওঠা বলে উইকেট বিসর্জন দেওয়া কিংবা অফ স্ট্যাম্পের বাইরের বলে চালিয়ে আউট হওয়ার রীতিটা বদলাবে না
আর তামিমের রাইজিং ইন কাটারে ইনসাইড এজে বোল্ড হওয়ার রীতিটাও বদলাবে না-
আমার মনে হয় রকিবুল, জুনায়েদ সিদ্দিকি আর জুনায়েদ ইমরোজের সাথে সাকিব- নাজিমুদ্দিন আর আফতাব হয়তো ভালো কম্বিনেশন হতো-
আমি যেকোনো মূল্যে আসলে আশরাফুল টামিম আর নাফিসের অন্তর্ভুক্তির বিরুদ্ধে।

