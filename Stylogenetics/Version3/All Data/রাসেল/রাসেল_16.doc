দিনের সেরা কৌতুক



আইএসপিআর থেকে পাঠানো সেনাসদরের এক ব্যাখ্যায় বলা হয়েছে, ১১ জানুয়ারি ২০০৭-এর প্রেক্ষাপটে সেনাবাহিনীর ভূমিকা সর্বমহলে প্রশংসিত হয়। দেশের এই দুর্যোগময় মুহূর্তে সেনাবাহিনী রাষ্ট্রপতির নির্দেশে তত্ত্বাবধায়ক সরকারের সহায়তায় এগিয়ে আসে এবং পরে দেশগঠনে বিভিম্ন উম্নয়ন ও সেবামূলক কর্মকান্ডে অংশগ্রহণ করে। সেনাবাহিনীর এ প্রশংসনীয় ভূমিকা দেশের পত্রপত্রিকাসহ বিভিন্ন গণমাধ্যমে প্রতিফলিত হয়। 
সাম্প্রতিক সময়ে বিভিন্ন পত্রপত্রিকার সম্পাদকীয় কলাম, টেলিভিশন চ্যানেলে টক শো এবং মুক্ত আলোচনায় সেনাবাহিনী সম্পর্কে বিভিন্ন কাল্পনিক ও বিভ্রান্তিমূলক মন্তব্য প্রকাশ করা হচ্ছে। জরুরি অবস্থার পরিপ্রেক্ষিতে সেনাবাহিনীর ভূমিকা সম্পর্কে সেনাপ্রধান বিভিন্ন অনুষ্ঠানে এমনকি বিভিন্ন গণমাধ্যমের সম্পাদকদের সঙ্গে মতবিনিময়ের সময় এবং দেশি-বিদেশি পত্রিকায় সাক্ষাৎকারে বর্তমানে সেনাবাহিনীর ভূমিকা সম্পর্কে স্পষ্ট ধারণা দিয়েছেন। বর্তমানে বিভিন্ন  রাজনৈতিক দলের সঙ্গে সরকারের আসম্ন সংলাপে সেনাবাহিনীর অংশগ্রহণ সম্পর্কে কতিপয় রাজনৈতিক দল থেকে দাবি উত্থাপিত হয়েছে। স্বতঃপ্রণোদিত হয়েই কিছু কিছু রাজনৈতিক দল এরকম দাবি উত্থাপন করেছে। এই সংলাপে অংশগ্রহণের ব্যাপারে সেনাবাহিনীর কোনো আগ্রহ বা অভিপ্রায় নেই। এখানে উলেক্ষ্য যে সেনাবাহিনী সরকারের নির্দেশেই তাদের দায়িত্ম্ব পালন করছে। বর্তমান তত্ত্বাবধায়ক সরকারের অধীনে সুষ্ঠু নির্বাচনের লক্ষ্যে সরকারকে সহযোগিতা প্রদান করে আসছে এবং প্রয়োজনে ভবিষ্যতেও করবে। দেশের গণমাধ্যমে ব্যক্তিগত ধারণার পরিপ্রেক্ষিতে সেনাবাহিনী সম্পর্কে মনগড়া নেতিবাচক মন্তব্য জনমনে বিভ্রান্তি ছড়াতে পারে বিধায় এ ধরনের মন্তব্য  থেকে বিরত থাকার জন্য সংশ্লিষ্ট সবাইকে অনুরোধ করা যাচ্ছে। 
গতকালের সেরা কৌতুক ছিলো সেনা সদর দপ্তর থেকে সংবাদপত্রগুলোকে পাঠানো প্রেস বিজ্ঞপ্তি। সেখানে সেনাসদর দপ্তর থেকে জানানো হয়েছে ১১ই জানুয়ারি রাষ্ট্রপতির নির্দেশে তত্ত্বাবধায়ক সরকারের  সহায়তায় এগিয়ে আসে এবং পরে দেশগঠনে বিভিন্ন উন্নয়ন ও সেবামূলক কর্মকান্ডে অংশগ্রহন করে।
সেবাবাহিনী সরকারের নির্দেশেই তাদের দায়িত্ব পালন করেছে।
মাঝে মাঝে সেনাবাহিনীর কৌতুকবোধে মুগ্ধ হয়ে যাই। তারা রাষ্ট্রপতির নির্দেশে তত্ত্বাবধায়ক সরকারের সহায়তায় এগিয়ে আসে, এই চরম উক্তি শুনে হাসতে হাসতে উল্টে পড়ি, আবার উঠে দাঁড়াই, আবার গড়িয়ে পড়ি হাসতে হাসতে।
স্বতঃপ্রণোদিত হয়েই কিছু রাজনৈতিক দল এই দাবি করছে, সেই সব রাজনৈতিক দলদের অনুরোধ আপনারা মহান সেবাবাহিনীকে প্রলুব্ধ করবেন না। তারা অনুরোধে ঢেঁকি গিলে ফেলতে পারে, পেট ভর্তি থাকলেও তারা আবার পাত পারতে পারে । আর একবার বললেই খাইবো সেনাবাহিনীকে প্রলুব্ধ করবার জন্য সেসব চক্রান্তকারী রাজনৈতিক দলের প্রতি অশেষ ঘৃণা।

