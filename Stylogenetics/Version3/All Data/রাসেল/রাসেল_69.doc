সুশীল নৈতিকতাবাদীদের সমাবেশে দম বন্ধ লাগে [ মুর্শেদের পোস্টের প্রতিক্রিয়া]



সচলায়তনের সচেতন সমাজ অন্য সব ব্লগিং কম্যুনিটির মতো মির্জামাতোয়ারা দেখাচ্ছে না, বিশেষজ্ঞ মানুষেরা এসব নিয়ে ভাবে না আদতে। মির্জার হ্যাকিংয়ের অপরাধ এবং এরজন্য প্রস্তাবিত শাস্তি এবং র্যাবের প্রতিহিংসাপরায়নতা দেখে শঙ্কিত বোধ করছি আমি নিজে।
সাইবার অপরাধ অনেক পদের হতে পারে, তবে আইনের ইতিহাস ঘাটলে সাইবার অপারাধের বিচারক ব্যবস্থায় উদাহরণের সংখ্যা সীমিত, সাইবার অপরাধ চিহ্ণিত করবার কিছু বিধি রাখা হয়েছে তবে সাইবার অপরাধ সম্পর্কিত ধারণার সাথে প্রচলিত অপরাধের ধারনাকে মিলিয়ে ফেলাটা বোধ হয় উচিত হবে না।
আমি ২০০৬ এর একটি সাইবার অপরাধের ধরণ বলি, মাইস্পেসে একজন ছেলে সেজে প্রতিবেশী এক কিশোরীর সাথে অন্তরঙ্গ হয় এবং পরবর্তীতে তাকে প্রত্যাখ্যান করে, সম্পূর্ণ বিষয়টাই ঘটেছে অন লাইন চ্যাটিংয়ে। আদালত এই মামলায় মহিলাকে হত্যাকান্ডের সহযোগী চিহ্নিত করে রায় দিয়েছে। 
আমি সম্পূর্ণ বিষয়টা নিয়ে বিশেষ ভাবে চিন্তিত ছিলাম তখন, অব্যহত সামাজিকিকরণের একটা ব্যধি নিয়েই মাইস্পেস, হাইফাইভ, ফেসবুক নানাবিধ সামাজিক সম্পর্কের ওয়েব সাইট তৈরি হয়েছিলো, আরও তৈরি হবে ভবিষ্যতে, সেখানে একটা ই মেইল আইডি দিয়ে ঢুকে যাওয়া সম্ভব, সেখানেও জোচ্চুরি সম্ভব, যেমনটা সম্ভব অস্ট্রেলিয়ায়, যেখানে একজন ধর্মযাজক নিজের পর্নোপ্রেমকে ঢাকবার জন্য নিজেকে ক্যান্সারের রোগী হিসেবে পরিচিত করে ব্যপক অর্থ জোগার করেছিলো, পরবর্তীতে এই ঘটনা প্রকাশিত হওয়ায় সবাই দুঃখ পেয়েছে, তার শাস্তি দাবি করেছে এমনটা দেখি নি, সবাই হতাশ হয়েছে, নিজের অসন্তোষ প্রকাশ করেছে, মাননীয় যাজকের বিরুদ্ধে পুলিশও প্রতারণার মামলা করে নি,
নিজের পরিচিত তুলে ধরবার অনেক রকম পন্থাই মানুষ বেছে নেয়, কোনো কোনো প্রবনতা সামাজিক অপরাধ চিহ্নিত হতে পারে, মির্জা যা করেছে সেটা মোটেও প্রতিভাবান কোনো মানুষের আচরণ নয়, বরং এটা নিজেকে জাহির করবার একটা প্রবনতা।
সেটার জন্য অনুগত উকিলেরা আদালতে সাইবার অপরাধের প্রথম মামলাটা করেছে, তবে বাংলাদেশের উকিলেরা অপরাধের প্রকৃত যাচাই না করে যতটা সম্ভব কঠোর হেনেস্তা করবার মানসিকতা নিয়েই ওকালতি শুরু করে, দুদকের মামলাগুলোও ঝুলে গেছে এই অত্যূৎসাহী উকিলদের কঠোর মামলা করবার প্রবনতার কারণে। একই ঘটনা ঘটেছে মির্জার সময়ে। 
মুর্শেদের তথ্য ভান্ডার কিংবা রাগিবের তথ্যভান্ডার যেখানে আমারও তথ্যের উৎপত্তি সেখান থেকেই, তবে এই যে র্যাবের ডাটাবেস হ্যাক করে ধ্বংস করে ফেলানোর অভিযোগ যা আদালতে উত্থাপিত হয়েছে সেটা একটা নিছক ব্লাফ।
গুরুত্বপূর্ণ তথ্য নামক জিনিষটা অন লাইনে শেয়ারের জন্য ছেড়ে দেওয়ার স্বচ্ছ নীতি বাংলাদেশের কোনো সরকারী ওয়েব সাইটে নেই।
হ্যাকিং অপরাধ এটা আমি মেনে নিচ্ছি, মুর্শেদে যেভাবে নৈতিক সততার পারকাষ্ঠা দেখালো এখানে তা সাম্প্রতিক উপলব্ধি । এবং শব্দ ব্যবহার দেখে মনে হলো মুর্শেদ আদর্শ উদাহরণ হতে পারে নয়া মুসলিম  গরু খাওয়ার যমের। 
আমি মির্জার শাস্তি হয়তো মেনে নিবো, অপরাধ করেই ফেলেছে , তবে র্যাবের ভঙ্গিকে আমি সমর্থন করতে পারছি না, বাংলাদেশের আশ্চর্য সমস্যা, এখানে মানুষ বিশেষজ্ঞ খুঁজে, এই একই প্রবনতায় বাংলাদেশের অর্ধের মানুষ ভাবমুর্তি বিশেষজ্ঞ হয়ে গিয়েছে। বড় বড় বুলি আউড়ে যাওয়া ভাবমুর্তিপরায়ন মানুষের উপস্থিতি আমাকে অসুস্থ করে, এখানে এই পোষ্টেও আমি অনেক ভাবমুর্তি পরায়ন মানুষের উপস্থিতি দেখছি। 
বাংলাদেশের সরকারী ওয়েব সাইটগুলোর নিরাপত্তা ব্যবস্থা নিম্ন মানের, কাপড় তুলে দাঁড়িয়ে থাকা দুর্বল রমনীর মতো ওয়েব সাইটে যে কেউ গিয়েই বীর্যস্খলন করে আসতে পারতো, এটা যে এত দিন হয় নি এটাতেই প্রমাণিত হয় বাংলাদেশের মানুষ অনেক বেশী নীতিপরায়ন।
ভাবমুর্তি এবং নৈতিকতাপরায়ন মানুষেরা হাহাকার করে বলে উঠতে পারে , কাপড় মানলাম খোলাই ছিলো, তাই বলে অনধিকার প্রবেশ আর লিঙ্গ গুতিয়ে গুরুত্বপূর্ণ সতীত্বের তথ্য হানী করা কি মির্জার উচিত হলো?
তবে মুর্শেদের অন্য একটা আশংকা জেনে হাসতে হাসতে মরে যেতে ইচ্ছা হলো, মির্জাকে ক্ষমা করলে কিংবা অপরাধীকে তোষণ করলে দেশের তরুণেরা সবাই হ্যাকার হয়ে যাবে, এই হাস্যকত নৈতিকতাবাদী আশংকা শুনে মুর্শেদকে অতিসত্ত্বর কোনো কলাম লেখকের ভুমিকায় দেখতে পাই আমি, হয়তো আইটি বিশেষজ্ঞ কলামিস্ট হিসেবে মুর্শেদের ভবিষ্যত যাত্রা এখান থেকেই শুরু হবে।
হিরোইজম দেখানোর জন্য দেশের তরুনের হ্যাকার হয়ে যাবে এই সীমিত আশংকায় মির্জাকে কঠোর শাস্তি দেওয়ার প্রস্তাব করার জন্য মুর্শেদের লেখার নিন্দা জানাই। আর মুর্শেদকে অনুরোধ করি একটু ঠান্ডা পানি চোখে মুখে দিয়ে লিখতে, রজ্জুতে স্বর্পভ্রম না এটা একেবারে রজুতে এনাকোন্ডা দেখে মদিনায় হিজরত মালুম হচ্ছে।

