আমাদের প্রতিভোরে বিবাহবিচ্ছেদ, আমাদের প্রতিরাতে বিবাহবাসর



চাইলে অনেক ভাবেই যুক্তি সাজানো যায়। পড়ছিলাম অবশ্য ইবনে বতুতার ভ্রমনবৃত্তান্ত। ইবনে বতুতা,পায়ে হেঁটে, উটের পিঠে চেপে, জাহাজে আর ভেলায় ভেসে অর্ধেক পৃথিবী ঘুরেছেন। তার অভিজ্ঞতা ধার করবার একটা ভাবনাও ছিলো। তবে আরও গুরুত্বপূর্ণ মনে হয়েছিলো তার দিল্লীর প্রধান কাজী হওয়ার ঘটনাটা।
পড়ছিলাম, দাসব্যবসার স্বর্গপুরী এই উপমহাদেশ ছিলো না কখনও, যদিও আর্যেরা দীর্ঘ সময় শোষণ করেছে অনার্যদের, তবে তারা প্রকৃতপক্ষে অনার্যদের বিচ্ছিন্ন করে রেখেছিলো, দমিয়ে রেখেছিলো, কিন্তু কখনই দাস করে নি।
তারা অচ্ছুত ছিলো, সেবক ছিলো, তবে দাস ছিলো না, সে অর্থে দাস- যার নিজের স্বাধীন অস্তিত্ব নেই, যার নিজের সিদ্ধান্ত নেওয়ার ক্ষমতা নেই, এবং যাকে বিনিময় করা যায়।
এই ইতিহাস নেই এখানে, তবে মুসলিম শাসকদের সাথে দাসেরাও উপমহাদেশের ইতিহাসের একটা অংশ হয়ে যায়। কখন কারা প্রথম দাস আমদানী করলো  এটা জানা যায় না, সেটা কি মুঘলরা? উত্তর সম্ভবত ঋণাত্বক- দিল্লীর মসনদের দাসের উত্তরাধিকারি বসেছিলো একদা। তারাই হয়তো প্রথাগত অর্থে দাসেদের এনেছিলো উপমহাদেশে, এবং দাসেরা এখানে এসে সেই পরিবেশ পেয়েছে যা ছিলো ১৮২৫ এ নিউইয়র্কে, কিংবা নিউ ইংল্যান্ডে, কিংবা ১৭৫০ সালের পরের ব্রিটেনে। সেখানে কালো চামড়া, মানুষের চামড়ার উপরে মালিকের নাম লিখে রাখবার প্রবনতা কিংবা আটককৃত দাসকে প্রকৃত মালিকের কাছে ফিরিয়ে দেওয়ার দায়বদ্ধতাও ছিলো না।
উপমহাদেশে দাসেদের জীবন নিয়ে কাজ করা যেতে পারে, তবে এ মুহূর্তে আরও গুরুত্বপূর্ণ ভাবনার কাজ পড়ে আছে। আমাদের রক্তের বিশুদ্ধতার ধারণা সব সময়ই চলমান, তবে সমস্যা হলো এই রক্তের বিশুদ্ধতা রক্ষার্থে আমাদের গৃহীত পদক্ষেপ মাঝে মাঝেই জেনেটিক রোগের ঝুঁকি বাড়িয়ে দেয়। এ সমস্যা হয়তো আমজনতার সমস্যা, মহারাজাদের সমস্যা নিজস্ব ঔরসের ক্ষমতায় অধিষ্ঠান, তাই খোঁজা প্রহরীরা সারাক্ষণ পাহারা দিতো রাজার প্রাসাদ আর রাজার হারেম। সেখানে দাসীরা ছিলো না, ছিলো রাজার রক্ষিতারা। তাদের প্রাণভরে ভোগ করবার নানান তরিকা উদ্ভাবনে যতটুকু সৃষ্টিশীল ছিলেন সম্রাটেরা- তার চেয়ে অনেক কম চিন্তিত ছিলেন নিজেদের শাসনের মান উন্নত করবার ব্যবস্থা নিয়ে।
ইবনে বতুতা খোঁজা প্রহরী নিয়ে ঘুরেছেন, যখন ভারতে প্রবেশ করলেন তার সাথে ৪ জন প্রিয় দাসী, এর পরেও তিনি ৬টা বিয়ে করেছেন। এবং তখনও তার ৩ টা দাসী বর্তমান ছিলো। ৬টা বিয়ে একসাথে করেন নি, ৪টা করেছেন, এর পরে ২ মাসের ভেতরে ৪জনকে তালাক দিয়ে আরও ২টা বিয়ে। কখনও কোথাও এই দীর্ঘভ্রমন পথে তার সঙ্গীনির অভাব ছিলো না।
কথাগুলো তখন ঠেকেই মাথায় ঘুরছে,
আমাদের প্রতিভোরে বিচ্ছেদের পর
আমাদের প্রতিরাতে বিবাহবাসর।
যেকোনো ধার্মিক মানুষই প্রতি রাতে পতিতাগমন করতে পারেন নির্বিঘ্নে, এটা কখনই কোনো রকম পাপ হবে না। কখনই ব্যভিচার হবে না এটা। কারণ বালেগ নারী-পুরুষ নিজের মতামতেই বিবাহের সম্মতি জানাতে পারে- একজন সম্মানিত মানুষের উপস্থিতিতে তারা এ কাজটা করতে পারেন, এবং ২ জন সাক্ষী।
এ জন্য প্রয়োজনীয় দেনমোহস দেওয়া সাপেক্ষে তার স্ত্রীঅঙ্গে প্রবেশ করতে পারবেন বিশ্বাসীরা। নিশ্চই আল্লাহ যে আইন করেন সেটা বান্দার প্রতি সুবিচারের লক্ষেই করে থাকেন।
ঘটনাটা কিভাবে সাজানো যেতে পারে-
সেই সম্মানিত বিশ্বাসী- যেতে পারে মাসীর কাছে। সম্মানিত মাসী হাতে রুল টানা কাগজ- সেখানে বিশ্বাসীর নাম লিপিবদ্ধ করবেন-
বিশ্বাসী একজন মেয়ে পছন্দ করবেন-
অবশিষ্ট পছন্দ না করা ৪ জন মেয়ে সাক্ষী থাকতে পারে- ম
মাসীর হাতে টাকা তুলে দিয়ে পছন্দের মেয়ের দেনমোহর চুকিয়ে দিতে পারেন/
পারস্পরিক সম্মতির ভিত্তিতে তাদের মিলন হতে পারে।
মিলন শেষ হলে কন্ডম ফেলে দেওয়ার পরের অবশিষ্ট বীর্য তিনি কাবিন নামায় মুছে বলতে পারে তালাক তালাক তালাক।
মেয়েটা ইদ্দত পালন করতে বাধ্য নয়- কারণ সে নিশ্চিত তার গর্ভে কোনো কিছু নেই-
আরব উপজাতিদের ভেতরে মেয়েদের সীমিত সম্মান ছিলো কারণ তারাই গোত্রে যোদ্ধা সরবরাহ করতে পারতো প্রজননের দ্বারা। তাই পরপর ৩ বছরে যদি কেউ গর্ভধারণে ব্যর্থ হতো, নতুন বিয়ে করবার রীতি ছিলো, এমন কি ভাইয়ের বিধবা স্ত্রীকেও গ্রভবতী করবার অনুমতি ছিলো অন্য ভাইদের।
সেখানে ইদ্দতের একটা গোত্রগত চাহিদা ছিলো, নিশ্চিত হওয়া গোত্রের জনসংখ্যা বাড়বার একটা সম্ভাবনা ধারণ করে কি না এই মেয়ে। যদি গোত্রের শিশু বাড়বার সম্ভাবনা থাকতো তবে তাকে ভরণপোষণ দিয়ে রাখা হতো।
এই পরিস্থিতিতে, যখন আমাদের জন্মনিয়ন্ত্রনদিদিমনিরা খুব তৎপর, বাড়ী বাড়ী কন্ট্রাসেপটিভ পিল আর কন্ডোমের সাপ্লাই দিয়ে আসছেন, যখন জানালায় টোকা দিলেই বাংলাদেশের কোথাও কোথাও পাওয়া যায় নিরবিচ্ছিন্ন নিরোধ সরবরাহ তখন আমাদের সচেতন যৌনকর্মীরা এবং এইডসের ব্যপক প্রচারণার পরে আমাদের সচেতন ভোগী পুরুষেরা কন্ডম ব্যবহার করে গর্ভ ধারণের ঝুঁকি এড়ানোর চেষ্টা করবেন না এটা ভুল ধারণা।
এইডস অবশ্যই ছোঁয়াচে রোগ তবে অনেক গভীরে গিয়ে নাড়াচাড়া দিতে হয়। আমাদের ব্যস্ত সময়ে এত গভীরে যাওয়ার খায়েশ কারো নেই, তারা স্পর্শ্ব এড়াতে চায়।
আমাদের ধর্মও অক্ষুন্ন থাকে , আমরাও আমাদের ভোগ অব্যহত রাখতে পারি, যদি আমরা নিজেরাই পকেটে করে বিবাহহলফ নামার ফটোকপি নিয়ে ঘুরতে পারি
আমাদের প্রতিভোরে বিবাহবিচ্ছেদ
আমাদের প্রতিরাতে বিবাহবাসর।
ইশ্বর অবশ্যই সুবিবেচক এবং সুবিচারক, আমাদের নৈতিক অধঃপতন এবং আমাদের রেতস্খলন ঠেকাতে সদাতৎপর ইশ্বর। ইশ্বর ইশ্বরের মঙ্গল করুন।

