বিস্ফোরণের গল্প- ০১



 ঢাকা থেকে চিটাগাং যাওয়ার জিএমজির ফ্লাইট নাম্বার ২৩১, মাঝ আকাশে বিস্ফোরিত হলো- মাটি থেকে ২ মাইল উপরেই প্লেনটা বিস্ফোরিত হয়েছিলো- আকাশ থেকে উক্লার মতো বড় বড় টুকরো পড়লো- সেই আকাশ থেকে নেমে আসা অভিশাপের আঘাতে মারা গেলো আরও ১০ ১২ জন। অবশ্য পুলিশ কোনো কূল-কিনারাই করতে পারলো না এই আকস্মিক বিস্ফোরণ কেনো ঘটলো। রেড এলার্ট জারি করা হলো দেশব্যাপি- সীমান্তে কড়া নিরাপত্তা বেষ্ঠনী তৈরি করা হলো- বিভাগীয় সমস্ত শহরের সেনাবাহিনীর কর্ডন প্রস্তুত হয়ে থাকলো-
সার্বিক যুদ্ধাবস্থার ভেতরে গুজবের নগরীতে নানা রকম গুজব ভেসে বেড়াচ্ছে- কেউ বলছে এটা আল কায়েদার আক্রমন- কেউ বলছে এটা স্যাটেলাইট থেকে লেসার মেরে ধ্বংস করা হয়েছে- এটা নির্মম হত্যাকান্ড- কেউ বলছে এটা ফ্যানাটিকদের কাজ- ইসলামপন্থী জঙ্গিদের বিষয়ে বারংবার সাবধান করে দেওয়ার পরেও সরকার শুনে নি- এটা সরকারের সার্বিক ব্যর্থতা- টিভি চ্যানেলগুলোর গাড়ী ঘটনাস্থলে পৌঁচেছে ঘটনা ঘটার ২ ঘন্টার ভেতরেই-
ব্ল্যাক বক্সের সন্ধান করছে মিলিটারি গোয়েন্দা শাখার কর্মকর্তারা। প্লেনের গতি ছিলো সম্ভবত ৪০০ মাইল প্রতি ঘন্টা- ২ মাইল উপর থেকে পড়তে সময় লাগবে খুব বেশী হলে মাত্র ২ মিনিটের মতো- আর এই দুই মিনিটে সম্ভবত বিস্ফোরণের জায়গা থেকে মাত্র ২০ মাইল সামনে আগাতে পারবে প্লেনটা- আমাদের প্রায় ৬০০ বর্গ মাইল এলাকা জুড়ে খুঁজতে হবে ধ্বংসাবশেষ- মিহির ল্যাপটপ থেকে চোখ উঠিয়ে বললো শাহেদকে।
জায়গাতো কম না- যদি মাঝ আকাশে বিস্ফোরিত হয় প্লেনটা তাহলো সব দিকেই ছড়িয়ে পড়বে সুতরাং আমাদের ফেনী নোয়াখালী আর কুমিল্লা তন্ন তন্ন করে খুঁজতে হবে-
ভাগ্য ভালো হলে আস্ত বিমানের কোনো টুকরা পেয়েও যেতে পারি- তবে সে আশা করা উচিত হবে না- যেটুকু পাওয়া যাবে- সেখানে পাওয়া যাবে সব নিয়ে এসে জড়ো করতে হবে কুমিল্লার সেনানিবাসের মাঠে- নির্দেশটা পেয়ে ৩৪ পদাতিক বাহিনীর সেনাদের তৎপরতা বেড়ে গেলো-
টিভি চ্যানেলে বিজ্ঞাপন প্রকাশিত হলো- ঘটনা ঘটবার পরপরই রাষ্ট্রপতি বিশেষ ভাষণে দেশের জনগণকে আশ্বস্ত করেছেন- আমাদের প্রিয় সেনাবাহিনী তাদের জীবন দিয়ে দেশকে রক্ষা করবে- ঢাকার আকাশে যুদ্ধ বিমান উড়ছে- রাডারগুলো সচল হয়েছে- সেনাবাহিনী বিমানবাহিনি নৌবাহিনি প্রস্তুত হয়ে বসে আছে-
বিকাল নাগাদ কিছুই ঘটলো না- ঢাকাস্থ পররাষ্ট্র দপ্তরগুলোর ফোন পাগলের মতো বেজে চললো- দেশ বিদেশের সাংবাদিকেরা যতটা দ্রুত সম্ভব ঢাকায় এসে পৌঁছেছেন-
সবাই উৎকণ্ঠায় সময় কাটাচ্ছে- কিছুই ঘটছে না এটাই আরও বেশী আতংকিত করে রেখেছে সবাইকে- পরদিন দুপুরে পাওয়া গেলো ব্ল্যাকবক্সটা- টেপ থেকে বিশেষ কিছুই জানা গেলো না- ঢাকা থেকে চিটাগাং যেতে লাগে মাত্র ৪৫ মিনিট- প্লেনটা ছেড়েছিলো দুপুর ১২টায়- সে সময়ে রেকর্ড শুরু হয়েছিলো- শেষ হয়েছে এর ২০ মিনিট পরে- পাইলট মে ডে বলবার কোনো সুযোগ পায় নি- হায় আল্লাহ এটা কি ঘটছে?
এই নিয়ে জল্পনা কল্পনা চললো- সাংবাদিকেরা ভিনগ্রহের আক্রমণের রসালো কাহিনী ফাঁদতে গিয়েও ফাঁদতে পারলো না- রাষ্ট্রীয় পর্যায় থেকে সকল সংবাদমাধ্যম এবং টিভি সাংবাদিক এবং সম্পাদকদের ডেকে অনুরোধ করা হয়েছে যেনো তারা একটু রেখে ঢেকে সংবাদ ছাপান- সেনাবাহিনী প্রধানের নির্দেশ ছাড়া যেনো কোনো সংবাদ প্রকাশ করা না হয়-
তাই পরদিন সকালের পেপারে ছিলো নিহতদের জন্য শোকগাঁথা- ফ্লাইট নাম্বার ২৩১এর যাত্রীদের স্বজনদের আর্তি আর আর্তনাদের সংবাদ- প্লেনে যাত্রী ছিলেন সব মিলিয়ে মাত্র ৬৫ জন- পাইলট ক্রুসহ এই ৭০ জনের কেউই বেঁচে নেই- অবশ্য কেউ বুঝেও উঠতে পারলো না কেনো এই হত্যাকান্ড ঘটানো হলো- কারা ছিলো এই ঘটনার নেপথ্যে-
যাত্রীদের তালিকা সংগ্রহ করে তাদের পুলিশ রেকর্ড চেক করা হলো- তাদের বেশির ভাগই ব্যবসায়ী- তবে ব্যবসায়িক স্বার্থে কেউ একজনকে হত্যা করতে চেয়ে পুরো প্লেনটাই ধ্বংস করেছে এমন উদ্ভট জল্পনার সাহসও পেলো না কেউ- সব মিলিয়ে মাত্র ৪ জনের নাম পাওয়া গেলো পুলিশের খাতায়- তবে তাদের কেউই বিস্ফোরক আইনে কখনই গ্রেফতার হয় নি- 
খোঁজ নিয়ে জানা গেলো এদের ভেতরে দু জন ছিলো ঢাকা পলিটেকনিকের প্রাক্তন ছাত্র- সেখানে ইসলামী জঙ্গীদের বসবাস- তাদের সাম্ভাব্য দোষী ধরে নিয়ে প্লেনের ধ্বংসাবশেষে খোঁজা হলো লিফলেট-
কিছুই পাওয়া গেলো না- ঘটনা ঘটবার এক সপ্তাহের মাথায় পুলিশ আর সেনাবাহিনীর বিশেষ সংস্থা ছাড়া এই ঘটনাকে নিছক একটা অব্যখ্যাত দুর্ঘটনা ভেবে নিয়ে সবাই নিজের মতো জীবন যাপন শুরু করলো-
বাংলাদেশের কোথাও আর কোনো সন্ত্রাসী হামলা ঘটে নি- ভারত এবং পাকিস্তানের আভ্যন্তরীন কোনো জঙ্গী সংস্থার রিক্রুট এ কাজ করেছে এমন অভিযোগে মুখর থাকলো বিশেষ দুটি রাজনৈতিক দলের সমর্থক দৈনিকের পাতা- সম্পাদকীয়তে এবং চিঠিপত্র বিভাগে নানাবিধ জল্পনার সংবাদও এক সময় মিলিয়ে গেলো-
এফবিআইয়ের বিশেষজ্ঞ দল প্লেনের টুকরো টুকরো জুড়ে বিস্ফোরণের জায়গাটা বের করলো- খুবই অবাক হলো তারা- বিস্ফোরণ ঘটেছে কেবিন লাগেজের ওখানে- সাধারণত সেখানে কোনো বিস্ফোরক স্থাপন করা সম্ভব না-
বিমানবন্দরের কড়া নজরদারির ভেতরে একটা জ্যান্ত বোমা কেউ ওখানে রাখতে পারবে এমনটাও বিশ্বাসযোগ্য না- তাই প্লেনের ক্লিনার আর লাগেজ এটেনডেন্টকে আটক করে গেরা করা হলো- আসন বিন্যাস থেকে জানা গেলো সেই আসনের আশেপাশে সিট ছিলো আদনান কবির , হাবিবুর রহমান আর জুবায়েদুল আলমের- এ ছাড়া আর কেউ সেই কেবিনে লাগেজ রাখলে সেটা নিয়ে কিছু বলা যাবে না- তবে সাধারণত এই ৩ সীটের যাত্রীরাই সাধারণত সংলগ্ন কেবিনে লাগেজ রাখে-
আদনান কবিরের স্ত্রী বাবা এবং মাকে জিজ্ঞাসাবাদ করা হলো- হাবিবুর রহমান ঢাকার স্থানীয় ব্যবসায়ী- হঠাৎ করেই তার উত্থান- সন্দেহের তালিকার উপরেই থাকলো তার নাম- তার ব্যবসায়িক শত্রুদের তালাশ করা হলো-
যতভাবে সম্ভব বিচার বিশ্লেষণ করে ঘটনার কোনো হদিশ করা গেলো না-অবশেষে এই তদন্ত স্থগিত রেখেই চলে গেলো বিশেষজ্ঞ দল।
এই ঘটনার ৩ মাস পরে সিয়াটলের আকাশে রহস্যময় ভাবে বিস্ফোরিত হলো আরও একটা প্লেন-

