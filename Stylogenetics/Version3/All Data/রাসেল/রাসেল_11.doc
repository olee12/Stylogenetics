শিরিনের গান মেড ইজি



অনুবাদ করে করে এগিয়ে যাই। গান শুনি, শিরিনের গান। তার বিশিষ্ট উচচারণরীতির ফাঁকফোকর খুঁজে বের করতে হয়, এরপরে সেখানে মোটামুটি একটা অর্থবহ শব্দ প্রতিস্থাপন, এবং সেটাকে বোধগম্য করে তোলার শেষ প্রচেষ্টার পরে যখন বুঝতে পারি আদতে এখানে উপযুক্ত শব্দটা এই তখন হঠাত করেই মনটা ভালো হয়ে যায়। আমাদের লোকগীতিতে এত ভালো কথা আছে।
শিখিয়া পীড়িতি করিলো ডাকাতি ভুলিয়া রইয়াছে আমায় সখী কি করি উপায়
সে ভুলে রয়েছে আমার মনে আছে আমি যে ভুলিতে পারি না হায়
পাষাণে বাধিবে নিষ্ঠুর সাজিবে সরলে গরল এতো ছলনা
যদি তুমি জানো বন্ধুয়ারে আনো নইলে প্রাণ রাখা দায়
সখীরে কি করি উপায়
যদিগো এই মন ছিলো বন্ধুর মন তবে কেনো ভবে দিলো আসিতে
বাঁচা মরা সমান ভরিয়া দু নয়ান তবে পারিলাম না তারে দেখিতে
বুকে মারো ছুড়ি যাই প্রাণে মরি খবর জানাইয়ো মথুরায়
সখীরে কি করি উপায়
বলে আমিরুদ্দীন পাইবো এক দিন বুঝিবে সেই দিন বিচার কালে
“ধারাপুরা”  বুঝি না তোমারে করি মানা বান্দিয়া রাখিয়ো অই তমাল ডালে
আমায় নিয়ো কোলে প্রাণনাথ আসিলে ফেলে দিয়ো বন্ধুয়ারি পায়
সখীরে কি করি উপায়
একটা গান শুনেই পরিশ্রান্ত হয়ে যাই। বার বার শুনেও ধারাপুরা বুঝি না এই শব্দটাকে উদ্ধার করতে পারি না। 
যদিও
সে বুলে রয়েছে আমি যে বুলিতে পারি না
ফাশানে বাদিবে এত চলনা যদি তুমি ঝানো
প্রতিটা অন্তরায় নতুন নতুন চ্যালেঞ্জ অপেক্ষা করছে তবে কুল শেভিং ক্রীমের বিজ্ঞাপন দেখে নতুন করে উঠে দাঁড়াই।
যদি গো এই মন চিলও বন্ধুর মন বুকে মার শুড়ি যাই প্রাণে মরি
খবর জানাইয়ো মতুরায়
বলে আমিরুদ্দীন ফাইব একদিন বান্ধিয়া রাইকো
আমায় নিয়ো খুলে বন্ধুয়া আসিলে
নিজের যোগ্যতায় নিজেই আশ্চর্য হয়ে যাই। আমি কেনো এত পারি।
নিজের অভিজ্ঞতা থেকে বুঝলাম শিরিনের গান শুনে সঠিক ভাবে বুঝবার ক্ষমতা খুব বেশী মানুষের নেই, তাই নিজের তাগিদেই দেশের আপামর জনগণের জন্য শিরিনের গান মেড ইজি-
বাংলা ভাষায় অল্প প্রাণ মহাপ্রাণ বর্ণ আছে- শিরিনের গান শুনবার সময় সকল অল্প প্রাণ বর্ণকে মহাপ্রাণে রূপান্তরিত করে এবং একই ভাবে সকল মহাপ্রাণ বর্ণকে অল্পপ্রাণে রূপান্তরিত করে অরূপের ভবিষ্যত বানান সংশোধক এবং বানান পরামর্শক সফটওয়্যারে বসাতে হবে। এবং এরপরে নিজের ভাবনার উপরে ভরসা রাখতে হবে, সম্ভবত আপনি যা শুনছেন কিংবা আপনার যা বোধগম্য মনে হচ্ছে সেটা সম্ভবত গীতিকার নাও লিখে থাকতে পারেন-
 বাট আফটার রিডিং দিস মেড ইজি,অলমোস্ট  অল ওফ দ্যা টাইম ইফ ইউ মিস দ্যা বুলস আই- ইউ ডিড নট মিস ইট বাই মাচ। ইউ আর সার্টেইনি বি ক্লোজার দ্যান বিফোর  ইউ ওয়্যার ।
অরূপের কাছে এর কার্যপ্রনালী শুনলাম কদিন আগে- আমার নিজের সন্দেহ এই অল্পপ্রাণ মহাপ্রাণ রূপান্তরের ভাবনাটা তার ভেতরে জন্ম নিয়েছে শিরিনের গান অনুবাদের সময়।
বিদেশী একজন যার বাবা মা কোনো এক কালে চট্রগ্রামের অধিবাসী ছিলো তার কণ্ঠের গান শুনে মুগ্ধ হয়ে যেতেই হয়। অন্তত এক জন বিদেশী নাগরিক বাংলায় গান গাইছে এটার আনন্দ কম না। শিরিন হয়তো জনগণের ভোটে এবার বাংলাদেশের সেরা গায়িকা হয়ে যাবে, তবে সেটা নিয়ে কিছু বলা যাবে না, যে দেশে বিপ্লব শ্রোতাদের ভোটে সেরা সঙ্গীত শিল্পী নির্বাচিত হয় সেই দেশের জনগণের গানের রুচি নিয়ে কথা বলা অনর্থক।

