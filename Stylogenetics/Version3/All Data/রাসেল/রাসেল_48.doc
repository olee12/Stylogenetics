বিজ্ঞাপনের বিজ্ঞাপন



বিজ্ঞাপনের যন্ত্রনায় অস্থির হয়ে গেলেও বিজ্ঞাপনের বিরাম নেই- বিভিন্ন শ্লোগানে শ্লোগানে ঢেকে যাচ্ছে শহরের মুখ,মানচিত্র আর আমাদের রাজপথগুলো চলমান ক্যানভাস হয়ে জবুথুবু বৃষ্টিতে ভিজছে , সেই সাথে ভিজছে ঐশ্বরিয়া, জন আব্রাহাম, বিপাশা বসু, অপি, তিন্নি- তিশা-
বিজ্ঞাপন নির্মাতা সংস্থাগুলো ব্যস্ত- বিদেশী কাঁচামাল দেশে প্যাকেট করে ইফাদ, তীর, এসিআই পয়সা কামাচ্ছে ঢের তবে ক্রেতাদের ত্রাহি অবস্থা-
সব সময়ই একটা ক্যাচ ফ্রেজের সন্ধানে থাকা বিজ্ঞাপনী সংস্থাগুলো নিয়মিত প্রতিযোগিতা করছে- গ্রামীণ ফোন মানুষকে কথা বলতে প্রলুব্ধ করছে, মোনালিসা তিন্নি নেচে কুঁদে বলছে  বাংলালিংক বেস্ট- ওয়ারিদ কিংবা একটেল এই প্রতিযোগিতায় থাকলেও পিছিয়ে টেলিটক। সরকারী সংস্থাগুলোর সেবার মান খারাপ- এমন কি এদের ব্যবসায়িক বুদ্ধিও খারাপ- এরা কোনোভাবেই কিছু করতে পারে না-
বিজ্ঞাপনের কৌশলও বদলে গেছে- মগবাজার কুখ্যাত সেখানের হোটেলগুলোতে প্রায় প্রকাশ্যেই মেয়েমানুষ বিকিকিনি হয়- নবাবপুর আর মগবাজার এই দুই এলাকার আবাসিক হোটেলগুলোতে কলগার্লের নিয়মিত আনাগোনা- মগবাজারের হোটেলগুলোতে শুধু এই ব্যবসাই না বরং অস্ত্র, মাদক চাঁদাবাজীর ঘটনাও ঘটে নিয়মিত- এসব প্রকাশ্য বিষয় নিয়ে আলোচনা করে লাভ নেই- সেখানের হোটেলগুলোতে গত ৩ বছরে অন্তত ১০টা খুন হয়েছে- তাই ক্যাফে ডি রাজের পাশের হোটেলের সাইনবোর্ড দেখে ভালো লাগলো- মূলত ভাষাটা- এখানে অসামাজিক কার্যকলাপ মুক্ত-
সেখান থেকে সামনে আগাতেই বাংলা মোটর মোড়- প্রাক্তন পাক মোটরের মোড়ের বাঙ্গালিত্ব প্রকাশিত হয়েছে এইস্থানে এসে- সেখানে গাড়ীর পার্টসের অনেকগুলো দোকান- ওখানের একটা সাইনবোর্ড দেখে বেশ আহ্লাদিত হলাম- উপরে উঠার সিঁড়ি- এত ফন্দি ফিকিরে ঢাকা শহরের চৌহদ্দিতে ঘুরছে মানুষ- সবারই প্রতিষ্ঠার লোভ- সবাই উপরে উঠতে চায়- সোশ্যাল স্ট্যাটাস ল্যাডারের উপরে উঠে ছড়ি ঘুরাতে চায়- সেখানে এই স্থলে এমন বিজ্ঞপ্তি- নাহ ভুল ভাঙলো কাছে গিয়ে- খুবই সংকীর্ণ একটা সিঁড়ি- বাইরে থেকে চোখেই পড়ে না তেমন ভাবে- এটাই উপরে উঠবার রাস্তা-
দেশজুড়ে প্রচারণা- এইডসের হাত থেকে বাঁচুন- চলমান বাসের গায়ে কন্ডম পড়ে সঙ্গমের উপদেশমালা- ঠিক পিজি হাসপাতালের গেটে হঠাৎ দেখলাম- বিশ্বস্ত দাম্পত্য জীবন যাপন করুন- নিশ্চিত হলাম এটাও এইডস থেকে প্রতিরোধের উপায় সম্পর্কিত বিজ্ঞাপনের বানী-
নাহ পরের লাইনটা চমকপ্রদ- ক্যান্সারের ঝুঁকিমুক্ত থাকুন-
যদিও বুঝলাম না অবিশ্বস্ত বিবাহিত জীবন কি ক্যান্সারের কারণ- ক্যারিওজেনেসিস না কি যেনো বলে এটাকে- যেসব বস্তু ক্যান্সারের ঝুঁকি বাড়ায়- সিগারেট- মদ- তামাকের নেশা- বৃদ্ধ বয়েসে প্রোস্টেট গ্ল্যান্ড- মেয়েদের ম্যামল গ্ল্যান্ড- ওভারি- ভেজাল খাওয়া- বার্থকন্ট্রোল পিল- এসব ব্যবহার এড়ালে নাকি ক্যান্সারের ঝুঁকি কমে- কিন্তু দাম্পত্য জীবনে সঙ্গীর প্রতি বিশ্বস্ততার সাথে ক্যান্সারের সম্পর্ক স্থাপন করতে পারি না-
চলুন ভোটার হই- ঢাকা শহরের প্রধান প্রধান রাস্তার উপরে এটা লেখা আছে- ইলেকশন ওয়ার্কিং গ্রুপ এই প্রচারণা চালাচ্ছে- কে ভোটার হলো কিংবা হলো না এটাতে এই গ্রুপের লাভ ক্ষতি কি? এটা কি স্বেচ্ছাসেবা? নাহ- এর পেছনের নগদ নারায়ন আছে- সেখান থেকে অতিপূ্র্বে বলা উটের দুধের দোকানের আঙ্গিক বদলে যাওয়ার খবরটা দেওয়া হয় নি- দেওয়ারবাগ দরবার শরিফে হুজুরে কেবলার বিশেষ মাজেজা হৈলে উটের গর্ভবতি হয়ে যাওয়া এবং এই দুধের বাণিজ্যিক বিপণনের গল্পটা আগেই বলেছি-
এইবার গিয়ে দেখি ওটারও সাইনবোর্ড হয়েছে- ৮৯ স্বামীবাগের দোকানে এই সংক্রান্ত খবরাখবর পাওয়া যাবে-
বিজ্ঞাপনের জগতে দোজখেরও বিজ্ঞাপন করে ইবলিস-
হঠাৎ এক পাব্লিক যার পাপ পূণ্যের হিসাব বরাবর- খুব হিসেবি মানুষ- জীবিত থাকবার সময় নামকরা একাউন্ট্যান্ট ছিলেন মরহুম মেজর অবঃ সাদেকুল্লা- তার একটাই বাসনা ছিলো গলফ খেলা-
যেহেতু পাপ পূণ্যের হিসেব সমান তাই বেনিফিট ওফ ডাউট হিসেবে তার বেহেশতেই যাওয়ার কথা- তবে ইশ্বরের অভিপ্রায় বুঝা দায়- তিনি সব সময়ই তার পবিত্র বাম হাতের কণিষ্ঠ আঙ্গুল খানা অন্য কোথাও প্রবিষ্ট করেন- তার সে আঙ্গুলে বিকট গন্ধ- এত সহজ সরল মানুষের হোগায় আঙ্গুলিবাজী করলে যেমনটা পাওয়া যাওয়া সম্ভব-
বেচারা দোজখ ভ্রমনে এসে মুগ্ধ- চমৎকার সবুজ মাঠ- পতাকা লাগানো- বিস্তর উপকরণ ছড়ানো- অবশেষে সাদেকুল্লা জানালো সে দোজখের বাসিন্দা হতে চায়-
তথাস্তু বলিয়া ইশ্বরের দুত চলিয়া গেলেন- সাদেকুল্লা খুঁজে খুঁজে সেরা গলফের উপকরণ নিয়ে মাঠে নামলো-
সব শেষে শয়তান কে বললো আচ্ছা বল পাওয়া যাবে কই?
শয়তান মৃদু হেসে বললো বাছা এজন্যই এটা দোজখ-
এমন কি দোজোখে যখন ইশ্বর ঠিক করলেন ইশ্বর সুবিবেচক তাই তইনি চান না সেখানেও বর্ণবাদ থাকুক- ইশ্বরের জগতে কোনো অনিয়ম নেই- মানবাধিকারের বুলি সেখানে পোষ্টারের রঙ্গিন সজ্জ্বা নয়- তাই কোনো বর্ণবাদী অঘটনের সম্ভাবনা দুর করতে ইশ্বর ফন্দি করলেন প্রতিটা দেশের অধিবাসীদের জন্য আলাদা আলাদা দোজখের কক্ষ থাকবে-
একদিন এক পরিদর্শক, সদ্য নিয়োগপ্রাপ্ত তাই উৎসাহের মাত্রা বেশী- ঘুরছেন- টহলের ফাঁকেফাঁকে আশ্চর্য হয়ে লক্ষ্য করছেন ইশ্বরের কারিশমা- পৌছালেন যুক্তরাজ্যের জন্য নির্দিষ্ট অঞ্চলে- সেখানের দ্বাররক্ষীর সাথে আলোচনায় যাব বুঝলেন এখানে নিয়মটা এ রকম- প্রতিদিন সকালে এক ঘন্টা কড়া জ্বালে ভাজা হবে- এর পর তাকে শোয়ানো হবে কাঁটার বিছানায়- এর পরে তাকে পিটানো হবে -
একে একে রাস্তা ঘুরতে ঘুরতে অনেক দেশের দোজখই দেখা হলো তার- সব খানেই একই নিয়ম- বাংলাদেশের দোজখে গিয়ে দেখতে পেলো সেখানে সবাই টিকিট কেটে ঢুকছে-
রীতিমতো বিস্মিত পরিদর্শক টিকেট বিক্রেতাকে বললো এইখানে এত ভীড় কেনো? সবাই কি বাংলাদেশের?
না আউট সোর্সিংয়ের ভীড়-
এখানে কি আছে যা অন্য কোথাও নেই-
সেই একই নিয়ম- এখানে সকালে এক ঘন্টা পুড়ানো হবে- এর পরে কাঁটার বিছানায় এক ঘন্টা এর পরে সারাদিন ধোলাই-
তেমন তো ব্যতিক্রম নেই- এখানে এত ভীড় কেনো তবে?
 নাহ বাংলাদেশ তো- গ্যাস শেষ তাই আগুন জ্বলে না- কোনো এক ব্যাটা এসে কাঁটাগুলো চুরি করে নিয়ে গেছে- আর যার পিটানোর কথা সে সরকারী কর্মচারি তাই নিয়ম করে সকালে আসে- এটেনডেন্স শীটে সাইন করে আবার আড্ডা দিতে চলে যায়-
 যাই হোক বিজ্ঞাপনের শ্লোগান দিয়েই শেষ করবো-এক নামকরা বীমা কোম্পানি বিজ্ঞাপনী শ্লোগান খুঁজছে- এমন প্রতিযোগিতায় অংশগ্রহন করেছে কতিপয় মানুষ- বীমা কোম্পানির মটো তারা জন্ম থেকে মৃত্যু পর্যন্ত সেবা দিতে পারে- যেকোনো বিষয়ে বীমা করবার অভিজ্ঞতা তাদের আছে- শ্লোগান নিয়ে প্রতিযোগিতায় একজন ভেবে বের করলো- দোলনা থেকে কবর পর্যন্ত আমরা আপনার পাশে আছি-
পরবর্তী জনের ভাবনা এটাকে টেক্কা দিতে হবে- তাই
পরবর্তি জন কিছু ক্ষণ ভেবে লিখলো-
"গর্ভ থেকে মর্গ পর্যন্ত" আমরা আপনার সাথেই থাকবো-
তৃতীয় জন ছেড়ে দেওয়ার পাত্র না-
" বীর্যপাত থেকে গোরআজাব " আমাদের পাশেই পাবেন-
নাহ বোধ হয় এটাকে টলানো সম্ভব নয়- তবে শেষ প্রতিযোগী যা নির্ধারণ করলো বিজ্ঞাপনী শ্লোগান
"উত্থান থেকে পুনরুত্থান পর্যন্ত" আমরাই সেবা দিয়ে থাকি-

