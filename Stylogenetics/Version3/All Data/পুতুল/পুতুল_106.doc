খোকা বাবুর পরশ ব্যথা



খোকাবাবুর প্রচ্ছদ
জন্মের সময় মা ও সন্তানের পাশে থাকতে পারে না যে পিতা, তার চেয়ে হতভাগা খুব কমই আছে। আমার মত একজন আনাড়ী লেখকের (অনুবাদক) জন্য বই প্রকাশ প্রায় পিতা হওয়ার মত আউলা-ঝাউলা ব্যাপার। এমন একটা সময় আমি বইটা হাতে নিয়ে দেখতে পারছি না। না হোক কোন মোড়ক উম্মোচন বা প্রকাশনা উৎসব। যদি কাছে থেকে বইটা হাতে নিয়ে দুএকজন পাঠকে পড়ে শোনাতে পারতাম! 
পাষাণে বুক বেঁধে, মায়েরা সন্তানের দেখাশোনার দায়ীত্ব দেয় দাইমা-র কাছে। অনেক অভিজ্ঞ আর বিস্বস্ত, সে রকম এক দাইমা-র হাতে জীবনের প্রথম বই নামক সন্তানকে তুলে দিলাম। গতকাল “দাইমা” শুদ্ধস্বরের আহমেদুর রশিদ ওরফে টুটুল ভাই খবর দিলেন; বই আজ থেকে মেলায় পাওয়া যাবে। মোড়ক উম্মোচন জাতীয় কোন কিছু করার বিশেষ উপলক্ষ করতে না পারার কারনে, হয়তো কোন কাগজেও খবর বের হবে না। তার দরকার হয়তো আছে কিন্তু সাধ্য নেই। সচলেদের অনেকেই মেলায় যান, কেউ দয়া করে বইটার একটা ছবি পাঠালে কৃতজ্ঞ হব।     
 
