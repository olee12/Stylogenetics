কাউয়ার ছাও বগার পাও!



তোমাদের স্মৃতির চরণে
ব্যাঙের মত। আমার কাশি শেষ হলে বউয়ের কাশি শুরু হয়। একটু খানি বিরতি দিয়ে বউ আবার শুরু করে। এভাবেই যাচ্ছে এক সপ্তাহ। শহীদ বুদ্ধিজীবি দিবসে জামাতের বালচনা অনুষ্ঠান নিয়ে কাউয়ার ছাও বগার পাও লিখেছিলাম। তার পর আর লগ ইন করার সুযোগ হল না।
এদিকে শহরে সাজ সাজ রব! খোরশেদ আলম মিউনিখ আসছেন। ঈদের অনুষ্টানে গান করবেন। ভদ্রলোকের সাথে এক জায়গায় একটু আলাপও হল। ইচ্ছে ছিল কোথাও বসে একটু দেশের কথা শোনব। সেটা এখনো হতে পারে। তিনি যাবেন ২৯ তারিখ।
ঈদ বাঙ্গালীর বড় সংস্কৃতি। কিন্তু ঈদ উপলক্ষে দেশ থেকে এত বড় শিল্পী এলেন! ১৪, ১৬ ডিসেম্বর গেল মাত্র। কিন্তু কুরবানীতো অনেকদিন হল, করা হয়েছে। কেউ একজন আমন্ত্রন পত্র হাতে না দিলে বিশ্বাস করতে কঠিন হত; পেছনের ঈদ এত ঘটা করে এই ১৪, ১৬ ডিসেম্বর পার করে!
এক ফাঁকে আমন্ত্রন কারীকে জিজ্ঞেস করলাম; ভাই তবলা বাজাবে কে? জানামতে এখন মিউনিখে কোলকাতার কোন উস্তাদ নেই, তাই একটু কৈতুহল আর বাজানোর অনুরোধের আশা! তিনি বললেন কেন আপনি আর ডঃ অমুক। বুঝলাম বাজনদার রেডী আছে। অবশ্য এর আগে জেনে নিয়েছিলাম খুরশীদ আলমের সাথে আর কে কে এসেছে। খুরশীদ আলম একাই এসেছেন। সেটা শুনেই পরের প্রশ্ন করেছিলাম।
তো এসব অনুষ্ঠানে আমাকে না ডাকলেও যাই। লোকে কত ঝামেলা করে! এরা ঈদে একটু আনন্দ করছে। খারাপ কী! পূজোর অনুষ্ঠানের দাওয়াত দিল আজকেই। স্বরস্বতী পূজা বলে কথা। সেখানেতো যেতেই হয়। অবশ্য সেটা ৩১ জানুয়ারী।
কিন্তু এবার ঈদের অনুষ্ঠানটা মিস করলাম। নিজের শরীর খারাপ হলেও যেতাম। কিন্তু বউ হাসপাতালে। তাকে একা রেখে যাই কী করে! কিন্তু সবাই গেছে। ১৪, বা ১৬ ডিসেম্বর হলে হয়তো বউকে বুঝিয়ে সুঝিয়ে কিছুক্ষনের জন্য হলেও যেতাম। তবলা বাজাতে না দিলেও যেতাম। কিন্তু ঈদের মত গনতান্ত্রিক ব্যপারে না গেলে, তেমন কোন ক্ষতি নেই। আমি কোকা কোলা বা মেক ডোনাল্ড না খেলে ওদের বানিজ্য বন্ধ হবে?
অনেকেই (সচল) বিজয় দিবসের শুভেচ্ছা পাঠিয়েছেন। আপনাদের শুভেচ্ছা বাণীগুলোই এবারের বিজয় দিবসে আমার উৎসব।  
 
