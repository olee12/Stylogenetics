স্বেচ্ছায় কেউ নিজের জন্মভূমি ছেড়ে যায় না।



“মানুষের সবচাইতে মূল্যবান অঙ্গের নাম পাসপোর্ট” কথাটা বলেছিলেন গুরু বার্থল্ড ব্রেখ্ট। জন্মের মতো খুব সহজ ও স্বাভাবিক পদ্ধতিতে পাসপোর্ট নামের অঙ্গ গজায়ও না। কিন্তু সেই বন্দরবৈতরণীর বাহক, পাসপোর্টের কল্যানে অনেক সুবিধা/অসুবিধা ভোগ করেন। কিছু মানুষ একটা বিশেষ পাসপোর্টর কল্যানে ব্রাহ্মণ্ডের প্রায় সব জায়গায় যাতায়ত, কাজকর্ম, বা বসবাস করতে পারেন নির্দিধায়। আবার পাসপোর্ট নিয়েও অনেকের কাছে বিশ্বের বিশাল অংশ থেকে যায় অধরা। অথচ সেই কাঙ্খিত/অনাকাঙ্খিত পাসপোর্ট অর্জনের জন্য কাউকে বিশেষ কিছু করতে হয় না, একটা বিশেষ ভৈগোলিক সীমায় জন্মানো ছাড়া। 
দেশ ছেড়ে আসার সময় অপর প্রান্তের স্বর্গীয় শান্তির মোহে মানুষ এতো মগ্ন থাকে যে, কী ছেড়ে যাচ্ছে তা ভাবারই সময় পায় না। সীমানা পেরিয়ে গেলে যখন ফেরার পথ থাকে না তখন উপলব্দি হয়, কী ছেড়ে আসলাম! কিন্তু তখন আফসোস ছাড়া আর কিছু করার থাকে না। সেই আফসোসটা আমার ভেতরে অত গভীর ভাবে নেই। কারণ আমি আবার চাইলে ফিরেও যেতে পারি। কেউ আমাকে বাঁধা দেবে না। কিন্তু চাইলেই আর পারা যায় না।
সবাই টাকার জন্য দেশ ছাড়ে, কথাটা সত্য। এই নিয়ে আমার পক্ষে কোন তর্কে যাওয়া সম্ভব না। সম্ভব না এই দাবী করাও যে, এসাইলাম প্রর্থীদের মধ্যে কোন রাজাকার নাই। বড় বড় রাজাকারদের নামধাম আমরা জানি। কিন্তু অনেক চুনপুটি রাজাকারও আছে। আন্তত আমি একজন রাজাকার দেখেছি। 
স্বাধীনতার অল্প কিছু দিনের মধ্যে বাকশাল গঠনের কারণে শেখ মুজিবকে স্বপরিবারে খুন করেছি। শিশুটিও রক্ষা পায়নি। বিনা বিচারে ক্ষুনের শুরুটা তার আগেই হয়েছিল সিরাজ শিকদার হত্যার মাধ্যমে। অবুত্থান পাল্টা অবুত্থান করে এলো জেনারেল জিয়া। প্রহসনে ক্ষিপ্ত হয়ে কর্ণেল তাহের নিজের গলায় নিজে দড়ি দিতে বাধ্য হলেন। কিন্তু জিয়াও বেশী দিন বাঁচলেন না। শেখ মুজিব ছাড়া আর কোন রাজনৈতিক হত্যার বিচার দেশে হয় নি। হয়তো হবে কোন দিন। আমরা আশা করতেই পারি। 
রাজাকার সংসদ, মন্ত্রী, প্রেসিডেন্ট হয়েছেন। বহু রাজাকার খোদ আওয়ামী লিগেই আছে। আমাদের কেপি টেষ্টে আমরা ৫ জন রাজাকারের নাম জানতে চাই। সেই বিক্ষ্যাত রাজাকার ছাড়া আমাদের দেশে আর কোন রাজাকার যেন ছিল না! ৫ জনের নাম জানলেই যথেষ্ট। আমাদের পাড়া/গ্রাম/মহল্লা/ইউনিয়ন/থানায় আর কোন রাজাকারের অস্তিত্ব নেই।পাঁচজন রাজাকারের নাম বলা খুব সহজ। নিজের আশে-পাশের রাজাকারদের নাম বলা তত সহজ নয়। অবশ্য এটাও সত্য যে অনেকে এই ৫ জনের নামই বলতে পারে না। 
ভাত দে হারামজাদা, নইলে মানচিত্র খাব টাইপের কবিতা লেখা এখন আর বিপ্লব নয়। দেশে ভাতের অভাব নেই। কবিতা লেখার খেসারত দিতে দাউদ হায়দার এখন বার্লিনে বরফ ঠেলে। তসলিমা নাসরিন কোথায় আছে, তার খবর আমরা জানিনা। কবিতা লেখাও বিপ্লব না। 
বাংলাদেশে সাংবাদিকতা এখন বিপ্লব। সাংবাদিক মারলে শুধু বাংলাদেশের সরকার প্রধান বলতে পারে; কার বেডরুম পাহারা দেবার দায়ীত্ব সরকারের না। প্রেসিডেন্টের বিশেষ ক্ষমতায় হত্যা মামলার আসামী মাফ পায়। তাদের মধ্যে সব চেয়ে ধনী বসুন্ধরা গ্রুপের মালিক। ভদ্রলোক কালের কণ্ঠ দৈনিক পত্রিকা বের করেছেন। খূনী বলে তাঁর পত্রিকা কেউ বর্জন করেছে এমনটা শুনিনি। দশ ট্রাক অস্ত্র অবৈধ ভাবে কী করে দেশে ঢুকল? আমরা জানতে চাইনি। নিজের ভিটামাটি আকড়ে ধরে রাখা পাহাড়ী মেয়ে বিউটি-র নিখোঁজ হওয়া নিয়ে আমরা উদ্ভিগ্ন নই। 
আমাদের দেশে দিনে-দুপুরে মানুষ মারলে তার বিচার হয় না। র‌্যাব-এর হাতে এখনো মানুষ মরছে। এখনো প্রতি পাঁচজনে একজন শিশু মারা যায় পাঁচ বছর বয়স হওয়ার আগেই না খেতে পেয়ে বীনা চিকিৎসায়। আমাদের দেশে শিক্ষা কোন অধিকার নয়। হিন্দু ধর্মের বর্ণ প্রথার মতো; গরীবরা জন্মেছে গরীব হয়ে, মরবেও গরীব হয়ে। আইনের চোখে, রাষ্ট্রের চোখে সব মানুষ সমান নয়। 
আমারও ইচ্ছে ছিল আমি পড়ালেখা করব। বিদেশে পড়তে আসব। শ্রমিক হতে নয়। সে সুবিধা প্রিয় দেশ আমাকে দিয়েছে? আমরা শিক্ষাটা এমন কঠোর ভাবে শুধু মাত্র বিশেষ কিছু মানুষের জন্য নিয়ন্ত্রিত রেখেছি। দেশে শিক্ষার এতো সংকট পড়ালেখার সুযোগ এতো কম তার দায় কী আমাদের নয়? দেশ যে ভাবে চলছে অন্তত বেশীর ভাগ মানুষ তা মেনে নিয়েছি বলেই তো চলছে।
এইসব নৈরাজ্য মোকাবেলার জন্য রাজনৈতিক ভাবে চেষ্টাও করেছি। কিন্তু লাভ কিছু হয়নি। মানুষ নিজেকে নিয়ে এতো ব্যস্ত যে; সমষ্টিগত ভাবে কোন মৌলিক পরিবর্তনের পক্ষে সংগঠিত করা প্রায় অসম্ভব। ছাত্রজীবন কাটল এভাবেই। কিন্তু কী করে খাব! আমিতো মনি শিং নই। আমাকে কাজ করে খেতে হবে।
কর্ম সংস্থানের আশায় এসেছি ধনি দেশে। ধনি দেশের যে কোন নাগরিক কোন রকমের কারণ ছাড়াই আরেক ধনী দেশে গিয়ে বসবাস করতে পারে। গরীবের সেই সুবিধা নাই।একমাত্র পথ এসাইলাম।তার জন্য অন্তত নব্বই জন দেশে বিরজামন কোন রাজনৈতিক ঘটনার সাথে নিজেকে সম্পৃক্ত করে। এখানে মিথ্যা হচ্ছে আমার বা অন্য কোন এসাইলাম প্রার্থীর ঘটে যাওয়া ঘটনার সাথে নিজের সংশ্লিষ্টতা। মিথ্যা অবশ্যই, কিন্তু ঘটনাতো মিথ্যা নয়। অবশ্য নিজের ঘরের বদনাম বাইরে ছড়ানো অনৈতিক বৈকী।  
পশ্চিমের সাদা চামড়ার মানুষ নির্লজ্ব ভাবে সারা দুনিয়া শোষণ করে আপনাকে আমাকে বলে আমরা গরীব! এখন আমার বেতন আপনার স্কলারশিপের টাকা ঐ গরীব মানুষদের শোষণ এবং রক্ত চোষণ করা টাকা। তথাকথিত ধনী দেশের নাগরিকদের বেকার ভাতা থেকে শুরু করে প্রধান মন্ত্রীর সম্মানী পর্যন্ত পৃথিবীর তথাকথিত তৃতীয় বিশ্বের আশি ভাগ মানুষের সম্পদ। খাদ্যশষ্য এমন ভাবে নিয়ন্ত্রিত যে, এক সের চালের মিউনিখে যা দাম, ঢাকায়ও তা। নিজের দেশের কৃষিতে শতভাগ ভর্তুকী দিয়ে এখানে কৃত্রিমভাবে খাদ্যশষ্যের দাম নামমাত্র মূল্যে নিজের দেশের নাগরিকের হাতে তুলে দিচ্ছে। আর আমাদের গরীব দেশের ততোধিক গরীব কৃষকদের উৎপাদিত শষ্যে সাহাজ্যের সর্ত হিসাবে নিষিদ্ধ করে রেখেছে ভর্তুকী। ফলে দুনিয়ার সব জায়গায় খাদ্যশষ্যের একই দাম।
আবার সস্তায় উৎপাদনের জন্য সস্তা শ্রমিকের যোগানও দিচ্ছি আমরাই! মিউনিখের দামে চাল কিনে ভাত খেয়ে যে শ্রমিক মিউনিখে বসবাসকারী ধনী লোকদের জামা-কাপড় সেলাই করে ঢাকায় বসে; তার মজুরী হচ্ছে যিনি কাপড়টা কিনবেন তার মজুরীর হাজার ভাগের একভাগ। গরীবের পক্ষ হয়ে প্রতিবাদ করার মানুষ বেশী নেই। 
৪৭ বিলিয়ন ডলারের বাস্তব লেনদেন ওয়াল ষ্ট্রিটের সেয়ার ব্রকারদের হাত ঘুরে ৭৫০ বিলিয়ন ডলার হয়ে গেছে। এই যে ভার্চুয়াল মূল্যস্ফীতি তার করণে অনেক মানুষ ক্ষতিগ্রস্থ হয়েছে। সহায়-সম্বল-কাজ সব হারিয়ে পথে বসেছে দুনিয়ার অনেক মানুষ। যারা জানেই না কী অপরাধে তাকে চাকুরীচূত করা হচ্ছে। অথচ এর জন্য কাউকে কৈফিয়ৎ পর্যন্ত দিতে হয় নি। তার ক্ষতিপূরণ দিয়েছে দুনিয়ার সব মানুষ। কয়েকটা ওয়াল ষ্ট্রিটের ঈশারায় পৃথিবীর রাজা-বাদশাহ উঠ-বস করছে। আমরা একেই গনতন্ত্র বলে হাত তালি দিচ্ছি। আমাদের মেধাবী মানুষগুলোও ঐ হাততালি দেয়া লোকের দলে। যাদের ধারণা অলস বলেই গরীবরা গরীব। অথচ গরীব মানুষ দৈনিক ১২ ঘন্টা কাজ করে শুধু পেটের ভাত যোগাতে। 
পড়ালেখা করার আর্থিক সচ্ছলতা নিয়ে অনেকেই জন্মায়। কিন্তু সবাই বুয়েটে বা নামকরা সরকারী বিশ্ববিদ্যালয়ে পড়ার মতো চরম অধ্যবসায় নিয়ে সে সুযোগ কাজে লাগায় না বা লাগাতে পারে না। যারা সে শ্রম এবং সাধনাটুকু করেন, তাঁরা আমাদের সীমিত সম্পদের মধ্যে আমাদের জন্য সব চেয়ে মূল্যবান একেকটা হীরের টুকরো। তথাকথিত ধনি দেশগুলো বিভিন্ন সুযোগ সুবিধা দিয়ে তাদের মেধা কিনে নিচ্ছে। আর তা কাজে লাগাচ্ছে তাদের (ধনীদের) শোষণযন্ত্র আরো নিখুঁত ও নির্ভূল করতে। দেশে যারা থেকে যাচ্ছে তাঁরা তাদের মেধা দিয়ে চালু রাখছে চলমান নৈরাজ্য যা তথাকথিত ধনি দেশগুলোর শোষণে কাজে লাগছে। সবচেয়ে ভঙ্কর হচ্ছে শোষকের মতো চিন্তা করতে শেখানোটা। আর ধনি দেশগুলো সেই চিন্তাকে পুরস্কৃত করছে শান্তিতে নোবেল পুরস্কার দিয়ে।
জর্মান সরকার বিদেশ থেকে বিশেষজ্ঞ আমদানী করতে বুদ্ধিবৃত্তিক অভিবাসন আইন আরো শিথিল করার ঘোষণা দিয়েছে। এতে লাভ কার সেই আলোচনায় থাক। এর মধ্যে যারা এখানে এসেছেন, তাদের নিয়ে বড় আশাবাদী ছিলাম। টয়লেট আর রাস্তা পরিস্কার করার মানুষই শুধু আমাদের দেশে জন্মায়নি। অনেক মেধাবী মানুষও জন্মেছে। এই নিয়ে গর্ব করতে পারব জার্মানদের কাছে। আর আমাদের প্রতি জার্মানদের অবজ্ঞা কিছুটা কমবে। কিন্তু বিধি বাম। তাঁরা প্রথমে আমাদের সাথে মিশেছে কিছু বাস্তব অসুবিধার কারণে। সাহাজ্যের জন্য আমরা এগিয়ে গিয়েছি অনেক উৎসাহ নিয়ে। কিন্তু দেখলাম ধীরে ধীরে তাঁরা একটা পার্থক্যের দেয়াল তুলে ফেলেছে। আমাদের মিউনিখ শহরে তথাকথিত একটা ইঞ্জিনিয়ার গ্রুপ হয়ে গেছে। 
এবং জার্মানদের মতোই তাদের আচরণ আমাদের বিপরীতে। তারা এসাইলাম প্রার্থী নয়। বরং একটা শিক্ষিত এলিট শ্রেনী। যদিও জার্মানের বেশীর ভাগ মানুষের কাছে আসলে আমাদের এই এলিট শ্রেণী শুধুই বিদেশী। যা জার্মানরা গালি অর্থে ব্যবহার করে। স্বীকার করছি, আমরা তাদের চিন্তা-চেতনার লেবেল থেকে অনেক নীচে, তবুও বড় মাপের মানুষেরা হয়ত দেশের কুকুর ধরবেন বিদেশের ঠাকুর ফেলে।তা আমাদের কৃতি সন্তানেরা করেননি। আমার ধারণা তাদের না মেশার পেছনে এক ধরণের অভিজাত্যের অহংকার কাজ করে। তা করুক। অহংকার করার অধিকার মানুষের নিশ্চই আছে। তা ছাড়া যদি বলা হয়; দুনিয়ার মুসলিম, হিন্দু,বৈদ্য, খৃষ্টান এক; তাহলে দুনিয়ায় একটা গৃহযুদ্ধ লেগে যাবে। সব মানুষ এক, সে কথা বলার পরিণাম নিশ্চই আরো ভয়ঙ্কর।
দেশে যাই মেহমান হয়ে। বিদেশে থাকি বেহায়া হয়ে। কোথাও আমাদের ঠিক নিজের দেশ বা জায়গা নেই।

