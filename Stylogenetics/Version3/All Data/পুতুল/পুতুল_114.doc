বর্ণ মিছিল!



পৌরহিত্যের মিথ্যা মন্ত্রে চুপ করে শোক করাই নিয়ম
রাম নাম সত হে, মিথ্যার পৌনঃপুনিক উচ্চারণ।
প্রিয়ার যোনীতে যোদ্ধার র্বীজ স্খলনে যে সুখ
তা কবি কোথায় পাবে!
মঙ্গা পিড়ীত মানুষের অনাহারে
বিদ্রোহী হাত, ভাতের লোকমা মুখে পৌঁছায় না।
শিশুর মুখ থেকে মাও(স্তন) তুলে পাশ ফেরে
যুবতী এগিয়ে দেয় নিতম্ব
পুরুষত্তোম লিংগের নাগালে।
বেঁচে থাকার কুহক কেড়ে নেয়
বিদ্রোহের সব শক্তি।
বর্ণমালার তুলিরেখায় ভেসে যায়
কবিতার খাতা, সংসারের তাবৎ আর্বজনায়
নিত্যদিনের হালখাতায় অক্ষর খরচ হয়।
মুদির আনাজ মুড়িয়ে কাফনের বেসে
কবিতারা গৃহস্থালীর চিতায় উঠে
অভাবের বিদ্রোহে শব্দেরা গা ঢাকা দেয়।
অলিন্দয়-নিলয় মিলে রক্তেরা হরতাল ডাকে
প্রকাশের পথ না পেয়ে
মূখর কবিকে মূক করে রাখে
বর্ণ মিছিল!

