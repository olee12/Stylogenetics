বাসস্টপ



বাস স্টপে ভ্যাবদার মতো দাঁড়িয়ে আছি
চারিদিকে যখন হট্টগোল
কোলাহল
জ্বালাও পোড়াও আকাশের ঋণ
আমি তখনো ক্লান্তিভরা ভ্যাবদা রফিক
দাঁড়িয়ে আছি বাস স্টপে ভুলে স্বপ্নের দিন
তোমরা এত কিঁচির মিঁচিরে
অবসন্ন তিমিরে
বেসুরো পৃথিবীর সাথে সখ্যতা গাও
আমি দেখো চলে যাই
অশোরে অগোচরে অবৈধ স্বাধীনতায়
নাড়িটা কেটে গেছে শুধে কিংবা অনাদায়ে রক্তের ঋণ
বুকের চিনচিন
কিছু নেই আর
ভ্যাবদা রফিকের চারিপাশে এখন শুধু দূরবর্তী ক্ষীণতর চলমান কোলাহল
সহনে দহনে বিঃস্বাদ মননে
একটা কোলাহলে একা হওয়া বাসস্টপই সমস্ত অস্তিত্বের সঞ্চয়

