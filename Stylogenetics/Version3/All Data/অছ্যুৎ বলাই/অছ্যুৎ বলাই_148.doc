ইনকম্প্যাটিবিলিটি



এইসব জিনিসগুলো কাঁপায় না আমায় আর
চোখের জলে মিশলেই নোনা হবে বিষ্টির জল?
দুয়ে দুয়ে চার
হয় নি বহুবার
ভগ্নাংশের প্লাস মাইনাসে নোম্যান'স ল্যান্ডে ভূপাতিত আবেগের তীঁর
হতে হতে বীর
নিঃশব্দকে সাথে করে ফিরে আসা সময়
দস্তখতে দাসখত লিখে নেওয়া
অব্যক্ত অবোঝা ঋণের বোঝায়
আকণ্ঠ ঘুমাতে ঘুমাতে জাগার ছন্দে
উন্মাতাল রক্তের হ্রি রন্দ্রে রন্দ্রে
এখনো জাগতে জাগতে চাখা সময়ের শব
মুছে যায় সব
কাঁপাতে চায়, কাঁপি না
নাচি না
বেঁচি না আবেগ
শকুনের চোখে খুঁজি না ভব্যতার অবশেষ

