হায় ছবি, তুমি কি কেবল ক্যামেরারই ছবি, নাকি হাতে লিখা?



(মুসার এভারেস্ট ক্যাচালে যোগ দেয়া এই পোস্টের উদ্দেশ্য না; বরং ক্যাচালের তৃতীয় পক্ষ - বাকি দুই পক্ষ কারা সে হিসেবে গেলাম না - হিসেবে একটা পোস্ট কাউন্ট বাড়ানো)
দেখে আসুন: 
আরিফ ভাইয়ের পোস্টে দেয়া মুসার ছবি যেখানে বুদ্ধমূর্তির ঢাকনা চিহ্নিত করা হয়েছে, সে ছবির কথিত ভার্জিন ভার্সন এবং মুস্তাফিজ ভাইয়ের করা ঐ ছবির JPEGsnoop অ্যানালাইসিস ডেটা (ঐ পোস্টের মন্তব্য ১৭.১)।
যে সফটওয়্যার ব্যবহৃত হচ্ছে: 
JPEGsnoop, দাম দিয়ে কিনতে হয় না।
কি করলাম:
শুরু। প্রথমে একটা ভার্জিন ছবি নিলাম। ছবিটার চেহারাপাতি মাশাল্লাহ খারাপ না। দেখতে এইরকম:
 
০। JPEGsnoop দিয়ে ছবিটার নাড়িনক্ষত্র বের করার চেষ্টা করি। এরকম দেখায়:
 
ভাগ্যক্রমে ছবিটার ক্যামেরা JPEGsnoop এর পরিচিত, Canon Powershot S3 IS এবং JPEGsnoop বলছে ছবিটা অরিজিন্যাল হওয়ার সম্ভাবনা খুব বেশি।
১-১। এরপর ছবিটাকে কপি করে Microsoft Office Picture Manager এ এডিট করে চেহারা পালটায়া দেই। পালটানো চেহারার ছবিটা সেইভ করে JPEGsnoop এর হাতে ছেড়ে দিলে তিনি রিপোর্ট দেন:
 
অর্থাৎ স্নুপার চাচ্চুর ডেটাবেইজে ইনার ক্যামেরা সম্পর্কে ইনফর্মেশন নাই। তাই ছবি অরিজিন্যাল কিনা তা বলা যাচ্ছে না। 
১-২। পরাজয়ে ডরে না বীর! অতএব স্নুপার চাচ্চুর কথামতো ক্যামেরা ডেটাবেইজ যোগ করেই (যেটা মাত্র ২/৩ ক্লিকের কাজ) দেখা গেলো:
 
অর্থাৎ সফটওয়্যার চাচ্চু এখন খুশি। তিনি ছবিটিকে অরিজিন্যাল বলে সার্টিফিকেট দিচ্ছেন, যদিও পিকচার ম্যানেজার ছবির চেহারা ভচকাইয়া দিছে।
২। এরপরে ছবির চেহারা আরো ভচকানোর জন্য ওটাকে এমএসপেইন্টে ওপেন করে দুই রঙে 'কাগু' লেখা হলো, যাতে সফটওয়্যার চা্চ্চু এবার সার্টিফিকেট আটকাইয়া দিতে পারেন। চাচ্চু সার্টিফিকেট আটকালেনও; কিন্তু আগেরবারের মতোই ডেটাবেইজে ক্যামেরার নাম যোগ করার ঘুষে কাজ হলো, চাচ্চু তার নাম লেখা ছবিকেও অরিজিন্যাল বলে ছাড়পত্র দিলেন:
 
অতিরিক্ত -১। এই পর্যন্ত এসে মনে হলো, কিছু একটা বাদ থেকে যাচ্ছে। কি হতে পারে সেটা? সফটও্য্যার চাচ্চুর হাতে অন্য একটা ক্যামেরায় তোলা আরেকখান অরিজিন্যাল ছবি ছেড়ে দিলাম। ও বাপ! চা্চ্চু কয়, এই টার বিষয়ে তার ডেটাবেইজে ইনফর্মেশন নাই। (আনলাইক উপরের কেইস ০):
 
অতিরিক্ত -২। চাচ্চুকে আবার ঘুষ দেওয়া হলো বা ক্যামেরার ডেটাবেইজের সাথে পরিচয় করিয়ে দেয়া হলো: চা্চু খুশি মনে রিপোর্ট দিলেন:
 
আলোচনা:
এবার দেখা যাক, এত পরিশ্রম করে আমরা কি পেলাম।
অ) সফটওয়্যার যদি প্রথমেই ছবি সম্পর্কে সিদ্ধান্ত না দিতে পারে, অর্থাৎ ক্যামেরার মডেল ডেটাবেইজে যোগ করতে হয়, তাহলে চাচুর রিপোর্টে ক্যামেরার নামের আগে একটা তারকা (*) যোগ হয়।
আ) ছবি যদি অরিজিন্যাল হয় (ক্যামেরার মডেল চিনিয়ে দিতে হোক বা না হোক), তাহলে ক্যামেরার মডেল লিস্টে এক ধরনের ক্যামেরার বিভিন্ন মডেলের নামই দেখায়; কিন্তু যদি এডিট করা হয়, তাহলে একটা (ডিফল্ট?) লিস্ট অটোমেটিক্যালি চলে আসে, যেখানে নিকন, স্যামসাঙ, সিকো, সনির বিভিন্ন মডেল আছে।
ই) এডিট করা ছবির এই ডিফল্ট মডেলগুলোয় লেখা FINE শব্দটা বড় হাতের অক্ষর, যেখানে অরিজিন্যাল ছবির ক্ষেত্রে শিশু হাতের অক্ষর দেখা যায়।
ঈ) এডিট করা ছবিগুলোয় একটা সফটওয়্যার লিস্ট যোগ হয়, যা ছবির সিগনেচার ম্যাচ করে এমন কয়েকটি পিকচার এডিটরের সম্ভাব্য ডিফল্ট লিস্ট।
এবার মুস্তাফিজ ভাইয়ের করা মুসার কথিত অরিজিন্যাল ছবির চাচু অ্যানালাইসিসে চোখ দেই:
 
এটা উপরের অ-আ-ই-ঈ প্রত্যেকটা লক্ষণেই এডিট করা ছবির সাথে খাপে খাপ মিলে যাচ্ছে।
বাড়তি আরেকটা লাইন আছে: Note that EXIF Software field is set (typically contains fireware version). এটার মাজেজা দেখার জন্য অ্যানালাইসিস লগের একটু ওপরে দিকে দেখা যাবে (my prediction)  "EXIF Software:       OK   [Digital Camera FinePix J30 J32 J38 Ver1.01]"  সেট করা আছে, আমার ছবিগুলোর ক্ষেত্রে এই ফিলডের ভ্যালু NONE। EXIF  এডিট করেও এটা যোগ করা যেতে পারে, আবার কোনো ক্যামেরায়ও বাই ডিফল্ট থাকতে পারে। আমি ৫/৬টা ক্যামেরার ছবি পরীক্ষা করেছি, কোনোটায়ই নেই।
সিদ্ধান্ত:
পাবলিকের হাতে।
------
ইতংবিতং: EXIF নিয়ে তেমন কোনো কাজ করি নাই। শুধু এতোটুকু দেখেছি, Exif ডেটা xml ফর্ম্যাটে এক্সপোর্ট করা যায়, যা ইভেন নোটপ্যাডেও এডিট করা সম্ভব এবং সেই xml অন্য কোনো ছবিতে মেটাডেটা হিসেবে ইমপোর্ট করা যায়।
সংযোজন:
JPEGsnoop এর উপরিউক্ত পদ্ধতিতে ম্যাচিং অনুসারে, সচল আরিফ জেবতিকের কাছ থেকে প্রাপ্ত মুসার ছবিগুলোকে তিনটি ক্যাটেগরীতে ভাগ করা যায়:
ক্যাটেগরী ১: নিশ্চিতভাবেই এডিট করা হয়েছে।
ক্যাটেগরী ২: এডিট না করা প্যাটার্নের সাথে মেলে
ক্যাটেগরী ৩: এডিট করা ছবির প্যাটার্নের সাথে মেলে
এভাবে ছবিগুলোর ইভ্যালুয়েশন নিম্নরূপ:
DSCF0464: ৩
DSCF0465: ২
DSCF0466: ১
DSCF0467: ১
DSCF0468: ২
DSCF0469: ৩
DSCF0470: ২
DSCF0471: ৩
DSCF0472: ৩
DSCF0473: ৩
DSCF0474: ২
DSCF0481: ৩
DSCF0482: ৩
DSCF0483: ৩
DSCF0484: ৩
DSCF0485: ৩
ফুটনোট: ৪৬৬ ও ৪৬৭ ছবি দু'টি Exifer দিয়ে পরীক্ষা করে meta-data  পরিবর্তন সম্পর্কে নিশ্চিত হওয়া গেছে। ৪৬৬ এর আরেকটি ভার্সন (মুস্তাফিজ ভাইয়ের কাছ থেকে প্রাপ্ত) পরীক্ষা করে দেখা গেছে, তা উপরের ক্যাটেগরী ৩ এর অন্তর্ভুক্ত।

