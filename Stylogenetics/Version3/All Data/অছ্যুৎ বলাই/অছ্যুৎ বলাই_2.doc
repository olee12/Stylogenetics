"আংশিকভাবে" প্রমাণিত অভিযোগে ফাঁসির রায় দেয় কিভাবে!!



যুদ্ধাপরাধী মীর কাসেম আলীর বিরুদ্ধে রায়ের খবরে প্রথম আলো লিখেছে,


আংশিক প্রমাণিত দুটি অভিযোগে কিশোর মুক্তিযোদ্ধা জসিমসহ আটজনকে হত্যার দায়ে তাঁকে মৃত্যুদণ্ড দিয়েছে ট্রাইব্যুনাল। এর মধ্যে ১১ নম্বর অভিযোগে তিন বিচারক সর্বসম্মত প্রাণদণ্ডের রায় দিলেও ১২ নম্বর অভিযোগে ফাঁসির সিদ্ধান্ত হয়েছে সংখ্যাগরিষ্ঠতার ভিত্তিতে। সন্দেহাতীতভাবে প্রমাণিত আটটি অভিযোগে অপহরণ ও আটকে রেখে নির্যাতনের দায়ের মীর কাসেমকে সব মিলিয়ে ৭২ বছরের কারাদণ্ড দিয়েছেন আদালত।

একইভাবে বিডিনিউজ২৪ লিখেছে, 


মুক্তিযুদ্ধকালীন চট্টগ্রামের আলবদর  কমান্ডার  জামায়াতের শুরা সদস্য মীর কাসেম আলীর বিরুদ্ধে যুদ্ধাপরাধের আটটি অভিযোগ সন্দেহাতীতভাবে এবং দুটি অভিযোগ আংশিক প্রমাণিত হয়েছে। যে দুটি অভিযোগ আংশিক প্রমাণিত হয়েছের তার মধ্যে রয়েছে ১১ ও ১২ নম্বর অভিযোগ, যাতে হত্যার কথাও রয়েছে।

দুই ক্ষেত্রেই অনেকটা "সন্দেহাতীত" শব্দের বিপরীতে "আংশিক" শব্দটাকে দেখানো হয়েছে। বাস্তবে এই সংবাদপত্রগুলোর ভাষায় "আংশিক" প্রমাণিত অপরাধ দুটির জন্যই মৃত্যুদণ্ড দেয়া হয়েছে। এই নিউজ ২টি পড়লে সাদা চোখে এই রায়কে অযৌক্তিক মনে হবে। আংশিকভাবে প্রমাণিত অভিযোগের রায়ে কাউকে মৃত্যুদণ্ড দেয়া বিষয়টা বিরাট প্রশ্নবোধক চিহ্ন হিসেবে মানুষের কাছে যাবে।
যুদ্ধাপরাধী মীর কাসেমের বিরুদ্ধে দেয়া রায়ের কপি অনলাইনে পাওয়া যায়। ৩৫১ পৃষ্ঠার পুরো রায়টি পড়ার সময় করতে পারি নি। তবে "আংশিক" শব্দের ইংরেজি হিসেবে "partial" শব্দটি রায়ে এমনকি ১বারও খুঁজে পেলাম না।
রায়ের কপির একদম শেষের দিকে রায়গুলোর একটা সারসংক্ষেপ দেয়া আছে। সেখানে মৃত্যুদণ্ড দেয়া ১১ ও ১২ নম্বর অপরাধের রায়ে বলা হয়েছে,


The accused Mir Quasem Ali is found UNANIMOUSLY guilty of the offence of ‘murder’ as crimes against humanity enumerated in section 3(2) of the International Crimes (Tribunals) Act, 1973 as listed in charge no.11. Accordingly he be convicted and condemned UNANIMOUSLY to a ‘sentence of death’ for the crimes as listed in this charge and he be hanged by the neck till he is dead, under section 20(2) of the International Crimes (Tribunals) Act, 1973.
The accused Mir Quasem Ali is found BY MAJORITY guilty of the offence of ‘murder’ as crimes against humanity enumerated in section 3(2) of the International Crimes (Tribunals) Act, 1973 as listed in charge no.12. Accordingly he be convicted and condemned BY MAJORITY to a ‘sentence to death’ for the crimes as listed in this charge and he be hanged by the neck till he is dead, under section 20(2) of the International Crimes (Tribunals) Act, 1973.

স্পষ্টতই এখানে "আংশিক" বলে কিছু নাই। ১১ নম্বর অপরাধের সাজার বিষয়ে ৩ বিচারকই ফাঁসির ব্যাপারে একমত, আর ১২ নম্বরের ব্যাপারে ৩ জনে ২ জন ফাঁসির ব্যাপারে একমত।
তাহলে প্রথম আলো ও বিডিনিউজ২৪ সংবাদপত্রগুলো ১১ ও ১২ নম্বর অভিযোগ "আংশিকভাবে প্রমাণিত" এটা কোথায় পেলো? এবং আংশিকভাবে প্রমাণিত বলতে আসলে তারা কি বুঝাতে চাইছে? রায়ের এরকম অপরিষ্কার সংবাদ কি মানুষকে সন্দেহযুক্ত করে তুলবে না?

