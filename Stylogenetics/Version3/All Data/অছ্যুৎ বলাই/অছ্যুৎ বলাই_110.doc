'সুশীল' একটি গালি?



'সুশীল' শব্দটাই গালি হয়ে যাবে একদিন -
যদিও পাড়া মহল্লায় জোতদার ভূঁইফোড় সমাজসেবক
কিংবা উঠতি পিএইচডিরা গড়ে তুলে সুশীল সমাজ
যদিও অবৈধ মুলা সরকারের গোদা
জনগণের জীবন নিয়ে চা ফুঁকেন সুশীল ঠকেদের সাথে
যদিও চ্যানেলে চ্যানেলে টক শোতে সুশীল জয়গান
ছোট্ট শিশুর ঘুমপাড়ানি মাসিপিসি লাগে না আর
স্কুলে উনিফর্মে সুনসান চুপিসারে
রাস্তায় ক্লাবঘরে ক্রিকেটে ফুটবলে
সুশীল হত্যা চলে
- যেমনটা হয়েছে হাইল হিটলার কিংবা বদর রাজাকার
সুশীল রিক্সায় টুংটায় চাপা পড়ে
কারখানাবন্ধফেরা সজারু মাথাগুলো
ভাঙ্গে রাংস লাশগুলো ঝুলে রয় সুশীল নিশঃব্দে
স্বপ্নেরা আকাশে যেন উড়ে যায় দূর-গেরোবাজ হয়ে অন্নের থাল
খাঁচায় পোষা সুশীল কাকাতুয়া তবু দোল খায় গান গায়
নগরে বস্তিতে গমগমে অনাগরিক বুট
চকচকে পালিশে ঝকঝকে চোখের ঠোকরে টক্করে
দেখো একদিন ঠিকই লেফটরাইট শেষে হাঁটু বসে যাবে মাটিতে
উচ্ছিষ্টে আক্রান্ত সুশীল কাকেরা মড়া খেতে খেতে ভুলে যাবে জীবনের স্বাদ
দেখো সুশীল শব্দটাই গালি হয়ে যাবে একদিন

