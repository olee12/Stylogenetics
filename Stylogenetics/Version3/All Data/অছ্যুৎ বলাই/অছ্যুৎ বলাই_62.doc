গালি বিষয়ক নিয়ম-কানুন



রিয়েল লাইফে কখনও কাউরে শালা বলি নাই। কিন্তু ভার্চুয়াল লাইফে অর্থাৎ ব্লগে আইসা বহুৎ গালি দিতে হইছে। খাইছি কম। একামে কঠিন প্রতিপক্ষের মুখোমুখি হতে হয় নাই। যারা পালটা দিতে দুয়েকবার টেরাই দিছে, তারা অল্পেই রণেভঙ্গ দিয়া অনেকটা  পারো তো খালি মারতের লাহান 'গালিবাজ' কইয়াই ভাগা দিছে।
তো, এই স্বল্প অভিজ্ঞতা থাইকা কইতে পারি, গালি জিনিসটা খুবই উপভোগের বিষয়। আই মীন, আপনি যদি উপভোগ করতে পারেন, তাইলে দেখবেন গালি দিতেও মজা, খাইতেও মজা। এমুন শাঁখের করাতী জিনিস দুইখান পাইবেন না। তবে, এই বিষয়ে কিছু নিয়ম-কানুন মাইনা চলতে হইবো। কয়েকটা নিয়ম-কানুন দিয়া আমিই ইনিংস উদ্বোধন করি। ভয় নাই। এইডা টেস্টের ফার্স্ট ডে। আপনেরাও যাতে ঠিকঠাক ব্যাটিং করতে পারেন তার জন্য পিচে সহায়তা নিশ্চিত বলেই কিউরেটরের মত।
রুল ওয়ান: গালির প্রাকটিক্যাল লাভ-ক্ষতির দিকটা সম্পর্কে পরিষ্কার ধারণা নিন
মনে করেন, আপনারে কেউ পুরা যাইচ্ছা, যা অনিচ্ছা সবকিছু বইলা ধুইয়া পুইছা গালি দিয়া বেড়াঁছেড়া কইরা ফালাইলো। একটু ঠান্ডা মাথায় ভাবুন তো, এতে আপনার ক্ষতিবৃদ্ধিটা কি হইলো? কিছুই না। সামনা-সামনি গালি হইলে তবু শব্দ দুষণের মুখোমুখি হইতেন; কিন্তু ইন্টারনেটের ওপারে সেই চান্সও নাই। মাঝখান থাইকা যে গালি দিলো, তার কী-বোর্ড ক্ষয় হইলো, ২০০ টাকা কেজি গরুর মাংস আর ৪৫ টাকা কেজি দরে চাউল খাইয়া যে শক্তি সঞ্চয় করছিলো, কীবোর্ড টিপাটিপিতে সেই শক্তির অপচয় হইলো। আপনার হইলো, ঘোড়ার আন্ডা। অতএব, গালি গ্রহণ করার সময় সারফেসে রাখবেন, কখনো সেইটাকে প্রেস্টিজ ইস্যু ভাইবা ভিতরে ঢুকতে দিবেন না।
রুল টু: রেগে গেলেন তো হেরে গেলেন
এইডা মনে করেন, যুক্তিবিদ্যার পরথম ফর্মূলা। তয় গালিবিদ্যায় এইডা এক্কেরেই ধন্বন্তরি মন্ত্র। রুল নাম্বার ওয়ান ঠিকমতো মানলে রেগে যাওয়ার সম্ভাবনা কমে। তবে এরপরে আরো কিছু ব্যাপার থাকে। যেমন ধরেন, প্রতিপক্ষ এক্কেরে আবালটাইপ হইলে তার নির্বুদ্ধিতাও আপনাকে রাগিয়ে দিতে পারে। এক্ষেত্রে মাথা ঠান্ডা রাখুন। প্রতিপক্ষ নিব্বোধ হইলে সেইডা তার ব্যক্তি-স্বাধীনতা, আপনার কোনো অধিকারই নাই সেই বিষয়ে হস্তক্ষেপ করার। সো, জাস্ট ইগনোর।
রুল থ্রি: নিজেকে নো বডি ভাবুন
আগের ২ রুল ফলো করলে এইকাজ অনেক সহজ হয়ে যাবে। তারপরেও অ্যাক্সিডেন্ট যাতে না ঘটে, এজন্য বাড়তি সতর্কতা। নো বডি আইডিয়া মূলত কোয়ান্টাম মেথড না কী যেন মেডিটেশন থেকে ধার করা। ওখানে এক পর্যায়ে আপনাকে পাথরের মত জমাট বেধে তারপর গুঁড়া গুঁড়া হয়ে ধুলিকণা স্তর পেরিয়ে একেবারে 'নাই' হয়ে যেতে হবে। মানুষ তো আলটিমেলটি 'নাই'ই। আজ মরলে কাল দুইদিন। এই হইলো গিয়া জীবনের ফিলোসোফি। সো, কেউ গালি দিলেই বা কি, না দিলেই বা কি!
রুল ফোর: প্রতিপক্ষের দুর্বলতা বের করুন
এইডা অ্যাটাকিং অ্যাটিটিউডের প্রথম ফর্মূলা। একটা স্কেলকে চাপ দিলে দেখবেন দুর্বল অংশটা আগে ভাঙছে। প্রতিপক্ষের দুর্বল অংশে হালকা করে চুলকানি দিয়ে মজা দেন, তারপর আলতো করে সোডিয়াম ক্লোরাইডের বাটিটা উপুড় করে দিন।
রুল ফাইভ: টু দ্য পয়েন্টে থাকুন
আপনাকে গালি দিতে হবে সহজ ভাষায় টু দ্য পয়েন্টে। যদি এমনই প্যাচালো ভাষায় গালি দেন যে, প্রতিপক্ষ সেটা বুঝতেই মাথা চুলকায়, তাইলে গালির ইফেক্ট অনেক কমে যায়। 
রুল সিক্স: সাবলীল হোন
গালি দেয়ার সময় শব্দচয়ন নিয়ে বেশি ভাববেন না। ন্যাচারাল ইন্সটিংক্টের ওপরে নির্ভর করুন। যে শব্দ মুখে আসে, ঝেড়ে দিন। গালি এমন একটা শিল্প, সাবলীলতাই যার প্রাণ। ভাষার কারসাজি নিয়ে বেশি মাথা ঘামানোর দরকার নেই।
রুল সেভেন: প্রতিপক্ষকে রাগান
এটা রুল টু এর পরিপূরক। আসলে অধিকাংশ মানুষই যারা নিজেদেরকে একটু চালাক চতুর ভাবে, তারা এই রুল ফলো করে। তবে আমার অভিজ্ঞতামতে, এটা তেমন আহামরি কোনো বিষয় নয়। প্রতিপক্ষকে রাগানোর জন্য বাড়তি চিন্তা আসলে আপনার এফোর্টের অপচয়। আপনি গালিতে টু দ্য পয়েন্ট হতে পারলে প্রতিপক্ষ কেন, প্রতিপক্ষের বাপ-চাচাও রাগতে বাধ্য হবে।
রুল এইট: প্রতিপক্ষকে আন্ডার এস্টিমেট করবেন না
ওভার কনফিডেন্স সবকিছুর জন্যই খারাপ। অতএব, প্রতিপক্ষকে ছাড় দিবেন না, সুযোগ পেলেই চেপে ধরুন। একবার দয়া করে ছাড় দিলে সে-ই আপনার ঘাড় মটকাবে। এক্ষেত্রে একটু ছলচাতুরীর আশ্রয় নিতে পারেন। যেমন, প্রতিপক্ষের কাছে নিজেকে রেগে গেছেন দেখিয়ে উইকনেস প্রকাশ করতে পারেন। বিশেষ করে, প্রতিপক্ষ সমানে সমান হলে এ পদ্ধতি কাজ দেয়। তখন আপনাকে বালছাল ভেবে সে একটু ঢিলামি দিবে, আপনি সুযোগটা নিবেন।
রুল নাইন: গালিকে উপভোগ করুন
এতটুকু ছোট মানুষের জীবন। তার মধ্যে গালির মত একটা বায়বীয় বিষয়কে গায়ে লাগানোর কোনো মানে নেই। গোবর গন্ধ ছড়ালে যেমন তা থেকে বায়োগ্যাস প্লান্ট বানাতে পারেন, গালি থেকেও পজিটিভ কিছু আহরণের চেষ্টা করুন। গালিকে উপভোগ করুন। গালি একজন মানুষের ক্রিয়েটিভিটিকে প্রকাশ করে। আর ক্রিয়েটিভিটিই তো মানব সভ্যতার মূলকথা। গালি নিজে উপভোগ করুন, দর্শকদেরও উপভোগ করতে দিন।

