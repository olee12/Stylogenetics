ধর্মের নামে রাজনীতি বন্ধে কার সমস্যা কেমন



আওয়ামী লীগ সরকারের প্রায়োরিটি লিস্ট ধীরে ধীরে পরিষ্কার হচ্ছে। বঙ্গবন্ধুর খুনিদের বিচার শেষ, যুদ্ধাপরাধীর বিচারের কাজ শুরুর নমুনা হিসেবে ২/৩ জন আল-বদরকে হাজতে পুরে বিচার প্রক্রিয়াকে কচ্ছপের পিঠে তুলে দেয়া হয়েছে, আর মহা সমারোহে পরিবর্তন এসেছে সংবিধানে। ৭২ এর সংবিধানে ফেরত যাওয়া নিয়ে মাঠ গরম করলেও আওয়ামী লীগের প্রায়োরিটি লিস্টে তত্ত্ব সরকার বাতিলই সম্ভবত এক নাম্বারে ছিলো। বাংলাদেশে আইওয়াশ নির্বাচন দিয়ে ক্ষমতায় পোক্ত হয়ে থাকার নজির সামরিক সরকারগুলো দেখিয়েছে, খালেদা আপ্রাণ চেষ্টা করেও ব্যর্থ হয়েছেন, আওয়ামী লীগ সামনের নির্বাচনে কাজটি করে সামরিক সরকারদের কৃতিত্বে ভাগ বসাতে পারবে কিনা, সময়ই তা বলে দিবে। আমার মতে, প্রায়োরিটি লিস্টে ৭২ এর সংবিধানের যে জিনিসটি সর্মপ্রথমে ফিরিয়ে আনার দরকার ছিলো, তা হলো ধর্মের নামে রাজনীতি নিষিদ্ধ করা।
৭২ এর সংবিধানে ৩৮ নম্বর অনুচ্ছেদে ছিলো:


"জনশৃঙ্খলা ও নৈতিকতার স্বার্থে আইনের দ্বারা আরোপিত যুক্তিসঙ্গত বাধানিষেধ সাপেক্ষে সমিতি বা সঙঘ গঠন করিবার অধিকার প্রত্যেক নাগরিকের থাকিবে।
তবে শর্ত থাকে যে, রাজনৈতিক উদ্দেশ্যসম্পন্ন বা লক্ষ্যানুসারী কোন সাম্প্রদায়িক সমিতি বা সঙ্ঘ কিংবা অনুরূপ উদ্দেশ্যসম্পন্ন বা লক্ষ্যানুসারী ধর্মীয় নামযুক্ত বা ধর্মভিত্তিক অন্য কোনো সমিতি বা সঙ্ঘ গঠন করিবার বা তাহার সদস্য হইবার বা অন্য কোনো প্রকারে তাহার তৎপরতায় অংশ গ্রহণ করিবার অধিকার কোন ব্যক্তির থাকিবে না।"

স্বাধীনতাযুদ্ধের অভিজ্ঞতাই সংবিধানে স্পষ্টভাবে রাজনৈতিক উদ্দেশ্যে ধর্মের নামে সংগঠন করার অধিকারকে স্বাধীন বাংলাদেশে স্বীকার করে নাই। সেই অভিজ্ঞতা ৩০ লাখ মানুষের আত্মদানের অভিজ্ঞতা, ৪/৫ লাখ মা-বোনের নৃশংসভাবে ধর্ষিত হওয়ার অভিজ্ঞতা। স্বাধীনতাযুদ্ধের বিপরীতে শত্রুপক্ষের প্রোপাগান্ডা মেশিনে যে শ্লোগানটি সবচেয়ে বেশি ধ্বনিত হয়েছে, তাহলো বাঙালিকে 'সাচ্চা মুসলমান' বানানোর উদ্দেশ্যেই তাদের এ অভিযান। হিন্দুরাষ্ট্রের উষ্কানিতে ইসলামী পাকিস্তানকে ভাঙার ষড়যন্ত্র করা দুষ্কৃতকারীদের খতম ও হিন্দুত্ব থেকে পুরোপুরি মুসলমান না হয়ে উঠতে পারা বাঙালিকে ধর্ষণের মাধ্যমে পাঠান সাচ্চা পাকিস্তানী পয়দা করাই তাদের মিশন। স্পষ্টতই তাদের মিশনে ইসলাম ছিলো না, মানবতা ছিলো না, ছিলো ধর্মের নামে হত্যা, ধর্ষণ, লুণ্ঠন, অত্যাচার। এ জ্বলজ্বলে অভিজ্ঞতাই ধারন করেছে ৭২ এর সংবিধানের ৩৮ নং অনুচ্ছেদ।
আমাদের রক্তে পাওয়া সংবিধানকে এরপর কমবেশি ধর্ষণ করেছেন আমাদের প্রত্যেক শাসকই। এই ধর্ষণের প্রেক্ষিতেই আজ স্বাধীন বাংলাদেশের নাগরিক হতে হলে আমাদেরকে ধর্মের নামে রাজনীতি করতে দেয়ার ছাড়পত্রধারী সংবিধানের প্রতি আস্থা আনতে হয়! মূলত যুদ্ধাপরাধীর বিচার করার খায়েশে নিরঙ্কুশ সংখ্যাগরিষ্ঠতা দিয়ে জনগণ যে সরকারকে ক্ষমতায় পাঠিয়েছে, তাদের একটা সুযোগ ছিলো জাতিকে সেই কলঙ্ক থেকে মুক্তি দেয়ার। সেই মুক্তিটা দেয়া হয় নি। কারণ, এতে আমাদের কলঙ্কমুক্তির পাশাপাশি স্বাধীনতার জন্য আত্মত্যাগ করা মানুষদের প্রতি সুবিচার করা হলেও কয়েকটি পক্ষ ক্ষতিগ্রস্ত হয়। এই ক্ষতিগ্রস্ত পক্ষগুলো:
ক। ধর্মের নামে রাজনীতি করা দলগুলো: 
ইনাদের ক্ষতিটা সহজেই অনুমেয়। ধর্মের নামে রাজনীতি বন্ধ করা মানে এদের পেটে লাথি মারা। ইনারা ধর্মকে ট্রেড করে খাবেন এবং এই প্রক্রিয়ায় ধর্মে প্রকৃতপক্ষে কি আছে কি নেই, তাও বিবেচ্য না। ইনারা নিজেদের স্বার্থে যা কিছু দরকার, সবকিছুই ধর্মে আমদানি করবেন। আল্লাহর কোরআনে রাজনীতি না করলে মুসলমানিত্ব খারিজ হয়ে যাবে বলে কোনো কথা নেই, 'সুষ্পষ্ট' কোরআনে আল্লাহ এটাকে কোথাও আইনের বই বলে উল্লেখ করেন নি, কোরআন মুমিনদের জন্য উপদেশ। ইনারা সেই আল্লাহর নামে শরীয়াহ আমদানি করেছেন, যার প্রায় পুরোটাই মানুষের দেয়া ফতোয়ামাত্র।
এখানে উল্লেখযোগ্য বিষয় হলো, বাংলাদেশের সিংহভাগ (৯৫% + ?) মানুষই ধার্মিক এবং ধর্মের নামে রাজনীতি করা দলগুলো জনসমর্থন বিচারে নিতান্তই সংখ্যালঘু। ধর্মের নামে রাজনীতি ধর্মের জন্য অত্যাবশ্যকীয় হলে এক্ষেত্রে দুইটামাত্র অপশন: 
১) বাংলাদেশের মানুষ যেহেতু ধর্মের নামে রাজনীতিকে ভোট দেয় না, সেহেতু তারা ধার্মিক না, 
২) বাংলাদেশের মানুষ যে হিসেবে ধার্মিক, ধর্মের নামে রাজনীতিকরা সেই হিসেবে ধার্মিক না, তাদের ধর্মের হিসেব-নিকেশ আলাদা।
১ নম্বর অপশন বাঙালির বিরুদ্ধে একাত্তরে ব্যবহার করা হয়েছিলো। ধর্মের নামে রাজনীতি করা দলগুলো বাংলাদেশের মানুষকে এখনও ধার্মিক মনে করে না; কিন্তু পাকিসৈন্যদের অনুপস্থিতিতে সেটা সামনা-সামনি বলা এখন আর সহজ কাজ নয়। ২ নম্বর অপশন সত্য হলে ধর্মের নামে রাজনীতি করা দলগুলোই আসলে আর ধার্মিক থাকে না। এই দুই অপশনের সমন্বয় করে বলা যায়, ধর্মের কনসেপ্ট বাংলাদেশের সাধারণ মানুষ ও ধর্মের নামে রাজনীতি করা দলগুলোর কাছে আলাদা। রাষ্ট্র যেহেতু 'মানুষের', সেহেতু বাংলাদেশের সিংহভাগ মানুষ বনাম ধর্মের নামে রাজনীতি করা দলগুলোর মধ্যে কার ধর্ম সহী, সেই তত্ত্বীয় হিসাবেরই দরকার নেই, মানুষের কনসেপ্টেই দেশ চলা উচিত।
খ। ধর্মকে মানবতার অন্তরায় মনে করা তত্ত্বীয় মানবতাবাদীরা:
ইনারা ধনুকভাঙা পণ করেছেন, দুনিয়ার সবকিছুরই স্বাধীনতা দিতে হবে। এই স্বাধীনতা আবার কোনো কনটেক্স নির্ভর না, ভালোমন্দ বাছ-বিচারহীনভাবেই একদম সবকিছুর স্বাধীনতা। যেমন ধরেন, আপনাকে আমার খুন করতে ইচ্ছা হলো, আপনি আমাকে সেই খুনটা করতে না দিলে আমার স্বাধীনতায় হস্তক্ষেপ করা হলো!
ইনারা নিশ্চিতভাবেই ভালো মানুষ, তবে একটু বেশি ভালো। ইনারা যে সর্বাঙ্গ সুনিপুণ পৃথিবীতে বাস করেন, সেখানে সবকিছু একদম সুনিপুণভাবে চলে, সেই পৃথিবীতে কেউ হাগুমুতু করে না, সবাই ফিটবাবু ক্লিনশেভড। সমস্যা হলো, এই পৃথিবীর বাস্তবতা ভিন্ন। এখানে কিছু পাবলিককে হুদাই গুঁড়াক্রিমিতে কামড়ায়, সেই কামড়কে ছড়িয়ে দিতে তারা আরো কিছু পাবলিকের মলদ্বারে অঙুলি প্রবেশ করান। ফলাফল, যুদ্ধবিগ্রহ, খুন, হত্যা, ধর্ষণ। বাস্তবের পৃথিবীতে এগুলোর বিচার হতে হয়, এগুলোকে প্রতিরোধ করতে হয়। সিরিয়াল কিলারকে সবসময় ফাদারের কাছে পাঠানোই সমাধান না, আন্দামানেও পাঠানোর দরকার হয়, যে মতবাদ স্পষ্টতই মানব সভ্যতার জন্য ক্ষতিকর, তাকে যতো তাড়াতাড়ি নিষিদ্ধ করা যায়, ততোই মঙ্গল।
পৃথিবীতে নিষিদ্ধ সব মতবাদই ফিনিক্স পাখির মতো গায়েগতরে বেড়ে ওঠে না। পৃথিবীকে সূর্যের চারিদিকে ঘোরানো কোপার্নিকাস ফিনিক্স পাখি হোন তার সত্য মতবাদের জন্য, তার সত্যকে নাৎসি প্রোপাগান্ডার সাথে এক করে ফেলা ঠিক না। বাংলাদেশের প্রেক্ষিতে ধর্মের নামে রাজনীতি একটি পরীক্ষিত আকাম। সেই আকামকে নিষিদ্ধ করলে সেটা ফিনিক্স পাখি হবে না; বরং সেটাকে বাড়তে দিলে বোমা-সন্ত্রাস-প্রোপাগান্ডা-ব্রেনওয়াশকে অভয়ারণ্য দেয়া হয়।
গ। আওয়ামী লীগ সরকার:
যুদ্ধাপরাধীর বিচারকে কচ্ছপের পিঠে তুলে দেয়া আওয়ামী লীগ এখনো তাদেরকে আওয়ামী লীগের সরকার হিসেবে কল্পনা করেন, বাংলাদেশের সরকার হিসেবে কল্পনা করেন না। সংবিধানের খতনা করে গোঁজামিল রাখা নেত্রী মাথায় কালোপট্টির অভিনয় ছাড়লেও ধর্মের নামে উনার রাজনৈতিক ভক্তি এখনও উছলে পড়ে। রেজিস্টার্ড ট্রেডমার্কে এখন শুধু নাসির বিড়িই চলে না, এখন প্রাইমিনিস্টারের গদগদ বক্তব্যে রেজিস্টার্ড মুফতিরা ধর্মের নামে ফতোয়া দেয়ার বৈধতা পান।
সংবিধানকে ধর্মনিরপেক্ষ না করার প্রশ্নে উনি গদগদ কণ্ঠে আবারও বঙ্গবন্ধুকে বিক্রয় করেন। বঙ্গবন্ধুকে হত্যা করার পিছনেও নাকি এই সংবিধানে বিসমিল্লাহ না থাকাই কারণ ছিলো, উনি বিসমিল্লাহ রেখে সেই হত্যা থেকে রেহাই পাবেন। ধর্মের নামে রাজনীতি নিষিদ্ধ না করলে উনি আর গ্রেনেড হামলার শিকার হবেন না! 
বাংলাদেশের জনগণের টাকায় তার সারা পরিবারের জন্য নিরাপত্তা কেনা হয়েছে। ধর্মের রাজনীতি তাকে নিরাপত্তা দিলে আমাদের টাকা ব্যয়ের কোনো দরকার আছে কিনা, প্রাইমিনিস্টার একবার ভেবে দেখবেন। ধর্মের নামে রাজনীতি বহাল রাখলে বঙ্গবন্ধু বাল্যকালে হিন্দুর ছেলে ছিলেন কিনা, সেই প্রোপাগান্ডা বন্ধ হবে কিনা, নিশ্চিত হউন। ফিরোজ মাহবুব কামাল কিংবা শর্মিলা বসুরা আপনার নামে বিজয়ধ্বনি দিবে কিনা, প্রিয় প্রাইমিনিস্টার খোঁজ নেন। খালেদা, সাকা, নিযামি, সাঈদি কুত্তারা আপনাকে বেহেশতের সার্টিফিকেট দিচ্ছে কিনা, তাও ডেবিট-ক্রেডিটে ফেলুন। তারপরে সিদ্ধান্ত নিন, আপনার ধর্মের নামে রাজনীতির রক্ষাকবচ হওয়ায় বাংলাদেশ কতোটুকু লাভবান হলো।
ঘ। "আম্রিকা, সৌদি এক্কেরে জানে মাইরা ফালাইবো"র সুশীল:
এই ফতোয়া হলো ধর্ষকের ভয়ে নিজের চোখের সামনে মা-কে ধর্ষিত হতে দেখে চুপ করে থাকার মতো দেশপ্রেমিকের। 'দেশের স্বার্থেই' ইনারা ধর্মের নামে রাজনীতির আকামকে ছাড়পত্র দেন। যে আম্রিকা পাকিস্তানকে উপ্তা করে দিচ্ছে, সেই আম্রিকা বাংলাদেশ থেকে ধর্মের নামে রাজনীতি নিষিদ্ধ করলে বাংলাদেশের বিরুদ্ধে যুদ্ধ ঘোষণা করে ফেলতে পারে! আজ ধর্মের নামে রাজনীতি বন্ধ হলে আগামীকালই সৌদি আরব থেকে ৮০ লাখ বাংলাদেশী হাসিনায় এসে ল্যান্ড করবে!
কোনো দেশের অভ্যন্তরীণ ঝামেলায় আম্রিকা-সৌদির নাক গলানো অস্বাভাবিক কিছু না; কিন্তু সেই নাক গলানোর পিছনে তাদের অবশ্যই স্বার্থ থাকতে হবে। বাংলাদেশে ধর্মের নামে রাজনীতি বন্ধ হলে তাদের যদি কোনো স্বার্থ নষ্ট হয়, তাহলে সেটার সমাধান করতে হবে পররাষ্ট্রনীতির মাধ্যমে। ধর্মের নামে রাজনীতি করা দলগুলোকে অকার্যকর করা গেলে আম্রিকা-সৌদি তাদেরকে সমর্থন কেন করবে, মাথায় আসে না। যার বেইল নাই, তারে কেউ পুছার কথা না। অন্যদিকে তাদেরকে যতো বেইল দেওয়া হবে, আম্রিকা-সৌদির কাছে তারা ততোই মূল্যবান হবে। লাভক্ষতির হিসেবে, বাংলাদেশের সস্তাশ্রমিক হারানোর বিনিময়ে জামায়াতের কাছ থিকা সৌদি শেখেরা বড়জোর কিছু শিবিরের গেলমান পেতে পারে, তার বাইরে তাদের লাভটা কি? ওবামার সেবা করার জন্য জামায়াত-বটগাছিদের তুলনায় হাসিনা তো কোনো অংশে কম না। গ্যাসের চুক্তি তো ঠিকই হচ্ছে। তাহলে ধর্মের নামে রাজনীতি বন্ধের কথা এলেই বিগব্রাদার জুজু আক্রান্ত হওয়ার মানে কি?
কাছাকাছি লাইনেরই আরেকটা সুশীল চিন্তা হলো, ধর্মের নামে রাজনীতি বন্ধ করা হলে বোমা-টোমা মেরে দেশ অচল করে দেয়া হতে পারে। অতএব, সেই ভয়ে তাদেরকে ছাড়পত্র দিতে হবে! কারণটা হাস্যকর হলেও বাস্তবে হাস্যকর না। সুশীলদের একটা বিরাট অংশই এ ধারণা পোষণ করে। 'হুদাকামে' একটা অস্থিরতা থেকে মুক্তি পাওয়াই তাদের এ ধারণার পেছনে মোটিভেশন হিসেবে কাজ করে। কিন্তু, শেষ বিচারে সেই অস্থিরতা কি এড়ানো যায়? ধর্মের নামে রাজনীতির বৈধতা দেয়ায় তাদের আকাম কি থেমে আছে? এই বৈধতা থাকার পরেও তো ৬৪ জেলায় বোমা ফুটে, কোরআন শরীফ আর লাঠি হাতে নিয়ে বাংলাদেশের মানুষের নাগরিক অধিকারের সশস্ত্র বিরোধিতা করা হয়। একদম দেয়ালে পিঠ ঠেকার আগেই কি আপনি এই হিংস্র পশু থেকে মুক্তি চান না? দেয়ালে পিঠ ঠেকে গেলে তখন সময়টা নাও পেতে পারেন। একাত্তরের হিসেবটা তখন উলটেও যেতে পারে! সংবিধানের ধর্ষণকে শিল্পে পরিণত করা জিয়ার পত্নী সামনের টার্মে ক্ষমতায় এসে সংবিধানকে ছুঁড়ে ফেলে দিবেন, তখন হয়তো আপনার ট্যাঁফোঁ করার অধিকারটাও গায়েব হয়ে যাবে!
সুতরাং আপনি যদি মনে করেন, ধর্মের নামে রাজনীতির এই আপদ দূর হওয়া দরকার, তাহলে এখনই শক্ত অবস্থান নিন।  সোচ্চার হউন। সরকারকে বাধ্য করুন এখনই এই স্বাধীনতাবিরোধী শক্তির মূলোৎপাটনের। যুদ্ধাপরাধের বিচার শুধু ব্যক্তির বিচার নয়; ব্যক্তিরও আগে দলের বিচার, ৩০ লাখ মানুষকে হত্যা করা মতবাদের বিচার!

