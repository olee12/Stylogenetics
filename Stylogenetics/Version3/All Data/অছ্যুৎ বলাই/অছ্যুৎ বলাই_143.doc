ভবিষ্যত



তোর খেয়ালী ছেনালীপনায়
হিমালয়ে ভাঙে মরুঝড়
তবু তুই খেলে যাস
শুয়োরের বাচ্চা
পাহাড়ের পরে পাহাড়
অবাধে স্রোতের একমুখী বাণিজ্য
অর্ধলক্ষ বর্গমাইল আজ শুয়োরের খোঁয়াড়
তবু তোর খাই মেটে না
ঘোর কাটে না
জোটে না একবিন্দু আলো
তবু জপে যাস - আমি আছি ভালো
আমরা আছি ভালো
এক দুই তিন করে
পালানো সময়ে জীবনের ঘোর
তোর অর্ঘ্য দিয়ে দিয়ে ঠনঠনে কঙ্কাল
তা-ও নিয়ে যেতে চাস, নিয়ে যাস
এইবার ঠাস ঠাস কষাবো চড়
গিলে খাবো পিষে দেবো
খুলে নেবো পোশাকী ঝকঝকে দাঁত
তোর জীবাশ্ম হবে আমার ভবিষ্যত

