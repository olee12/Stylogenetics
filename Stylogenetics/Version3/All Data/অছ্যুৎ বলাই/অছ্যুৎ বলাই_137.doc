চন্দ্রচেতনা



সেদিনও এমন আটপৌরে রুপোলি বাসন্তী
ঝির ঝিরি হাওয়ার সিন্দুকে বন্ধক রেখে সমস্ত চেতন
তোমার দূরাকাশী মন
আমাতে নাই হওয়া তারপর
ছোট্ট অবয়বের স্বপ্নে ভরপুর জীবনের ঝুড়ি
যদি হয়ে যাও বুড়ি
আমিও একলব্য অশীতিপর
ঝির ঝিরি হাওয়ারা আবার
ঝুম ঝুমি গেঁয়ো পথে উদাসী কুহু
থমকানো কেঁচো নদে চমকানো চাঁদের মায়া
আমি ছেড়ে দিতে পারি সব
তুমিও
এইখানে এইক্ষণে এই আজন্ম অভিমানী নিশিতৃষ্ঞায়
তারপরে ভোর হয়
আলোর অভিশাপে ব্যস্তসমস্ত রঙচঙা ঘুড়ি
তুমি আবারো ছুড়ি
আমি রঙবাজ নিশাহত নিষিদ্ধ কাঙাল
জংলায় খুঁজে ফিরি হরিণ শাবক
সেদিনও এমনই এক আটপৌরে রুপোলি বাসন্তী

