পথভোলা



তোমাদের ওখানে এখনও কি বৃষ্টি ঝরে? পাতা নড়ে?
চৈতালী দুপুরে এখনও কি খাঁ খাঁ রোদ্দুরে
তৃষ্ঞায় ছাতিফাঁটা অছ্যুৎ ঘামাচি ওঠা
গরমি হাওয়ায় ওড়ে বাউলের সুর?
তোমাদের ওখানে এখনও কি সুখ-অসুখের
ছাড়া ছাড়া মায়াকাঁড়া স্বপ্নেরা ভঙ্গুর?
তোমাদের হাসিমুখে এখনও পিপাসা দোলে?
লোভ খেলে? হাসে, গায় পথচলা অনিশ্চিত বৈধতা?
আমার ফড়িংয়ের লেজে বাঁধা সময়ে
স্বপ্নেরা সীমাহীন
ক্লান্ত বোধেরা মরে যায় অচেতন অবয়বে
শুধু দিনে দিনে হয়ে যাই সচেতন পথভোলা।

