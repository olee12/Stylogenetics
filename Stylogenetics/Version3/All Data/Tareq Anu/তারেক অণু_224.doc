ছবি ব্লগ- আমার জীবনের আনন্দ = জীবনানন্দ, ২



১ম পর্বে সবাইকে অনেক অনেক ধন্যবাদ উৎসাহ দেবার জন্য, সেই আনন্দ থেকেই ২য় পর্ব পোস্ট করে ফেললাম পথে থেকেই, মোট ১৫টা আলোকচিত্র আছে এখানে। ইচ্ছামত মন খুলে সমালোচনা করুন। জানান কোথায় কমতি আছে। আর যদি আপনাদের ভাল লাগে, একটি ছবি দেখেও যদি নির্জনতম কবির নির্জনতর কবিতা মনে আসে, তাহলে ভবিষ্যতেও সিরিজটি চালু রাখার আশা করি, সবাইকে বিলেতের বৃষ্টিভেজা শুভেচ্ছা।
এই সিরিজটি বিশ্বের সেইসব মানুষের জন্য যারা কবিতা ভালবাসে, জীবনকে ভালবাসে, জীবনানন্দকে ভালবাসে। এবং বিশেষ করে দুজন মানুষের জন্য, তারা হলেন- কুখ্যাত জীবনানন্দ প্রেমী নাবিউল আফরোজ ( ব্লগার রাফি) এবং আমাদের সকলের প্রিয় ব্যানার্জী স্যাম।
জানো না কি নিশীথ,
আমি অনেক দিন--অনেক অনেক দিন
অন্ধকারের সারাৎসারে অনন্ত মৃত্যুর মতো মিশে থেকে
হঠাৎ ভোরের আলোর মুর্খ উচ্ছ্বাসে নিজেকে পৃথিবীর জীব ব'লে
বুঝতে পেরেছি আবার-

আমার হৃদয় পৃথিবী ছিঁড়ে উড়ে গেল,
নীল হাওয়ায় সমুদ্রে স্ফীত মাতাল বেলুনের মতো গেল উড়ে,
একটা দূর নক্ষত্রের মাস্তুলকে তারায়-তারায় উড়িয়ে নিয়ে চললো
একটা দুরন্ত শকুনের মতো।

সুচেতনা, তুমি এক দূরতর দ্বীপ
বিকেলের নক্ষত্রের কাছে;
সেইখানে দারুচিনি বনানীর ফাঁকে
নির্জনতা আছে।

-বেলা বয়ে যায়!
গোধূলির মেঘ-সীমানায়
ধুম্র মৌন সাঁঝে
নিত্য নব দিবসের মৃত্যুঘণ্টা বাজে
শতাব্দীর শবদেহে শ্মশানের ভস্মবহ্নি জ্বলে!
পান্থ ম্লান চিতার কবলে 
একে একে ডুবে যায় দেশ, জাতি,- সংসার, সমাজ,
কার লাগি হে সমাধি, তুমি একা বসে আছ আজ
কী এক বিক্ষুদ্ধ প্রেতকায়ার মতন! 

কেমন ছড়ানো লম্বা ডানাগুলো সারাদিন সমুদ্র- পাখির। 
যত দূর চোখ যায় সাগরের গাঢ় নীলিমায়
নিজেকে উজোতে গিয়ে চোখের নিমেষে
সকালবেলায় রোদ পাখি হয়ে যায় । 

কখনো বা মৃত জন মানবের দেশে
দেখা যাবে বসেছে কিষাণ:
মৃত্তিকা-ধূসর মাথা
আপ্ত বিশ্বাসে চক্ষুন্মান।

প্রস্তরযুগের সব ঘোড়া যেন-- এখনও ঘাসের লোভে চরে
পৃথিবীর কিমাকার ডাইনামোর 'পরে ।

যখন জামের ডালে পেঁচার নরম হিম গান শোনা যায়, 

কবের সে বেবিলন থেকে আজ শতাব্দীর পরমায়ু শেষ
কি এক নিমেষ শুধু মানুষের অন্তহীন সহিষ্ণুতায়?-
নক্ষত্রের এক রাত্রি- একটি ধানের গুচ্ছ- একবেলা সূর্যের মতো?
- কেবলই মূষলপর্ব শেষ করে নব শান্তিবাচনের পথে
মানবের অভিজ্ঞতা বেড়ে মানুষেরই দোষে হতাহত

তুমিও আমার মতো সমুদ্রের পানে, জানি, রয়েছ তাকায়ে,
ঢেউয়ের হুঁচোট লাগে গায়ে,-
ঘুম ভেঙে যায় বার-বার
তোমার — আমার!
আমিও তোমার মতো রাতের সিন্ধুর দিকে রয়েছি তাকায়ে, 
ঢেউয়ের হুঁচোট লাগে গায়ে
ঘুম ভেঙে যায় বার -বার
তোমার আমার!

একে একে হরিণেরা আসিতেছে গভীর বনের পথ ছেড়ে,
সকল জলের শব্দ পিছে ফেলে অন্য এক আশ্বাসের খোঁজে
দাঁতের-নখের কথা ভুলে তাদের বোনের কাছে ওই
সুন্দরী গাছের নিচে- জ্যোৎস্নায়!-
মানুষ যেমন করে ঘ্রাণ পেয়ে আসে তার নোনা মেয়েমানুষের কাছে
হরিণেরা আসিতেছে। 

থুরথুরে অন্ধ প্যাঁচা এসে
বলেনি কি; বুড়ি চাঁদ গেছে বুঝি বেনো জলে ভেসে?
চমৎকার!-
ধরা যাক দু-একটা ইঁদুর এবার!
জানায়নি প্যাঁচা এসে এ তুমুল গাঢ় সমাচার? 

সমস্ত দিনের শেষে শিশিরের শব্দের মতন
সন্ধ্যা আসে;

অলস মাছির শব্দে ভরে থাকে সকালের বিষন্ন সময়
পৃথিবীরে মায়াবীর নদীর পারের দেশ বলে মনে হয়;

ফিরে এসো সমুদ্রের ধারে,
ফিরে এসো প্রান্তরের পথে; 
যেইখানে ট্রেন এসে থামে 


