এক ডজন হাইকুর সাথে ছবি মেলানোর চেষ্টা




In my humble view
hell must be
an autumn evening. 
-- BASHO 
হাইকু ভাল লাগে অনেক দিন ধরেই, খুব যে বুঝি তা মোটেও নয়, কিন্তু পড়ার সময় বুকের ভিতরে ভাললাগার একটা রিনরিনে সুর বেজে যায়।  একবার মনে হল  হাইকুর সাথে ছবি মেলানোর চেস্টা করলে কেমন হয়? খুবই ভাল হয় তাতে কোন সন্দেহ নেই, কিন্তু সেই সূক্ষ ভাব আর বিশাল ব্যপক ভাবনার  ক্যানভাস  ছবিতে  আনব কিভাবে ? বিশেষ করে যেখানে রবি ঠাকুর নিজেই হাইকু নিয়ে যে কথা বলে গেছেন জাপানযাত্রী বইতে--       
জাপানি বাজে চেঁচামেচি ঝগড়াঝাঁটি করে নিজের বলক্ষয় করে না। প্রাণশক্তির বাজে খরচ নেই ব'লে প্রয়োজনের সময় টানাটানি পড়ে না। শরীর-মনের এই শান্তি ও সহিষ্ণুতা ওদের স্বজাতীয় সাধনার একটা অঙ্গ। শোকে দুঃখে আঘাতে উত্তেজনায়, ওরা নিজেকে সংযত করতে জানে। সেইজন্যেই বিদেশের লোকেরা প্রায় বলে, জাপানিকে বোঝা যায় না, ওরা অত্যন্ত বেশি গূঢ়। এর কারণই হচ্ছে, এরা নিজেকে সর্বদা ফুটো দিয়ে ফাঁক দিয়ে গ'লে পড়তে দেয় না।
এই যে নিজের প্রকাশকে অত্যন্ত সংক্ষিপ্ত করতে থাকা, এ ওদের কবিতাতেও দেখা যায়। তিন লাইনের কাব্য জগতের আর কোথাও নেই। এই তিন লাইনই ওদের কবি, পাঠক, উভয়ের পক্ষেই যথেষ্ট। সেইজন্যেই এখানে এসে অবধি, রাস্তায় কেউ গান গাচ্ছে, এ আমি শুনি নি। এদের হৃদয় ঝরনার জলের মতো শব্দ করে না, সরোবরের জলের মতো স্তব্ধ। এপর্যন্ত ওদের যত কবিতা শুনেছি সবগুলিই হচ্ছে ছবি দেখার কবিতা, গান গাওয়ার কবিতা নয়। হৃদয়ের দাহ এবং ক্ষোভ প্রাণকে খরচ করে, এদের সেই খরচ কম। এদের অন্তরের সমস্ত প্রকাশ সৌন্দর্যবোধে। সৌন্দর্যবোধ জিনিসটা স্বার্থনিরপেক্ষ। ফুল, পাখি, চাঁদ, এদের নিয়ে আমাদের কাঁদাকাটা নেই। এদের সঙ্গে আমাদের নিছক সৌন্দর্যভোগের সম্বন্ধ--এরা আমাদের কোথাও মারে না, কিছু কাড়ে না, এদের দ্বারা আমাদের জীবনে কোথাও ক্ষয় ঘটে না। সেইজন্যেই তিন লাইনেই এদের কুলোয়, এবং কল্পনাটাতেও এরা শান্তির ব্যাঘাত করে না।
এদের দুটো বিখ্যাত পুরোনো কবিতার নমুনা দেখলে আমার কথাটা স্পষ্ট হবে:
পুরোনো পুকুর,
      ব্যাঙের লাফ,
         জলের শব্দ।

বাস! আর দরকার নেই। জাপানি পাঠকের মনটা চোখে ভরা। পুরোনো পুকুর মানুষের পরিত্যক্ত, নিস্তব্ধ, অন্ধকার। তার মধ্যে একটা ব্যাঙ লাফিয়ে পড়তেই শব্দ শোনা গেল। শোনা গেল--এতে বোঝা যাবে পুকুরটা কী রকম স্তব্ধ। এই পুরোনো পুকুরের ছবিটা কী ভাবে মনের মধ্যে এঁকে নিতে হবে সেইটুকু কেবল কবি ইশারা করে দিলে; তার বেশি একেবারে অনাবশ্যক।
আর-একটা কবিতা:
পচা ডাল,
         একটা কাক,
          শরৎকাল।

আর বেশি না! শরৎকালের গাছের ডালে পাতা নেই, দুই-একটা ডাল পচে গেছে, তার উপরে কাক ব'সে। শীতের দেশে শরৎকালটা হচ্ছে গাছের পাতা ঝরে যাবার, ফুল পড়ে যাবার, কুয়াশায় আকাশ ম্লান হবার কাল--এই কালটা মৃত্যুর ভাব মনে আনে। পচা ডালে কালো কাক বসে আছে, এইটুকুতেই পাঠক শরৎকালের সমস্ত রিক্ততা ও ম্লানতার ছবি মনের সামনে দেখতে পায়। কবি কেবল সূত্রপাত করে দিয়েই সরে দাঁড়ায়। তাকে যে অত অল্পের মধ্যে সরে যেতে হয় তার কারণ এই যে, জাপানি পাঠকের চেহারা দেখার মানসিক শক্তিটা প্রবল।
এইখানে একটা কবিতার নমুনা দিই, যেটা চোখে দেখা চেয়ে বড়ো:
স্বর্গ এবং মর্ত্য হচ্ছে ফুল,
দেবতারা এবং বুদ্ধ হচ্ছেন ফুল--
মানুষের হৃদয় হচ্ছে ফুলের অন্তরাত্মা।

আমার মনে হয়, এই কবিতাটিতে জাপানের সঙ্গে ভারতবর্ষের মিল হয়েছে। জাপান স্বর্গমর্ত্যকে বিকশিত ফুলের মতো সুন্দর করে দেখছে; ভারতবর্ষ বলছে, এই যে এক বৃন্তে দুই ফুল, স্বর্গ এবং মর্ত্য, দেবতা এবং বুদ্ধ--মানুষের হৃদয় যদি না থাকত তবে এ ফুল কেবলমাত্র বাইরের জিনিস হত--এই সুন্দরের সৌন্দর্যটিই হচ্ছে মানুষের হৃদয়ের মধ্যে।
যাই হোক, এই কবিতাগুলির মধ্যে কেবল যে বাক্‌সংযম তা নয়, এর মধ্যে ভাবের সংযম। এই ভাবের সংযমকে হৃদয়ের চাঞ্চল্য কোথাও ক্ষুব্ধ করছে না। আমাদের মনে হয়, এইটেতে জাপানের একটা গভীর পরিচয় আছে। এক কথায় বলতে গেলে, একে বলা যেতে পারে হৃদয়ের মিতব্যয়িতা।
তারপরও চেস্টা করলাম, আর আবার করব কি না তার সিদ্ধান্ত আপনাদের---       
At the end of the path
the overpowering scent 
of flowers on a thorn bush.
----- Buson 

Out over the fields,
attached to nothing,
a skylark sings.
---- BASHO 

Someone has managed to
light a fire in the builders
shed this foggy morning. 
----- SHIKI 

The beginning of all art:
a rice planting song
in a remote district.
--- BASHO 

Autumn nightfall
and the long road
empty. 
--- BASHO 

Quietly in the night,
a worm in moonlight
burrows through a chestnut.
---- BASHO 

This mushroom is 
deadly. And, of course,
its also very pretty.
---- Issa 

Laid waste on the journey.
My dreams wander scattered
through desolate fields. 
---- BASHO 

Wake up, butterfly!
Come on - wake up!
I want friendship.
----- Basho 

Summer grass.
All that remains
of warriors dreams.
---- BASHO 

শেষের ছবিটা আমার তোলা না , কিন্তু নিজেই ছবি মাঝে উপস্থিত থাকার জন্য তো বটেই , সেই সাথে সাথে এক ডজন পুরো করার লোভ সামলাতে না পেরে দিয়েই ফেললাম।     
Once behind the gate
I too am a traveller
in the autumn twilight.
---- BUSON

ইদানীং একটা গানের সিডি গাড়ীতে চাপলেই শোনা হচ্ছে, নানা ধরনের মন ছোয়া গান- প্রেম, বিরহ, একাকীত্ব, প্রকৃতি এবং মোটের উপর মানুষ নিয়ে। দারুণ ব্যাপারটা হচ্ছে অধিকাংশ গানগুলোরই কন্ঠ, কথা এবং সুর দিয়েছেন একজনই- কিন্নরী কন্ঠের এক গায়িকা। এবং তিনি সচলায়তনের জনপ্রিয় একজন কবি।
সিডির নাম বরষার শেষে এসে, গায়িকার নাম মণিকা রশীদ!! 
 এই সামান্য পোস্টটি মণিকাদির জন্য। উনি যেন তার গান, কবিতা দিয়ে আমাদের মোহিত করেন  আরো অনেক যুগের পর যুগ।

