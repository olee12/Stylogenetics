৭১-এ তাহলে আমরা যুদ্ধ করে অপরাধ করেছিলাম?



আমার সারা শরীর কাঁপছে। সীমাহীন ক্রোধে। আক্রোশে। কিছু করতে না পারার অক্ষমতায়।
আজ প্রথম আলোতে  এই রিপোর্টটি  ছাপা হয়েছে।
বাড়তে বাড়তে রাজাকাররা আজ কোথায় এসে পড়েছে। কলাগাছ কাটতে কাটতে নাকি মানুষ ডাকাত হয়। তারা আজ বলতে সাহস পাচ্ছে, যুদ্ধের সময় পাকিস্তানের পক্ষ নেওয়া অপরাধ ছিলো না। তারা এখন আমাদের টুঁটি টিপে ধরতে উদ্যত। 
দুটি দেশের মধ্যে যুদ্ধের সময় শত্রুর পক্ষ নেওয়া অপরাধ না হলে অপরাধ কোনটা? আমরা যারা যুদ্ধ করেছিলাম, তারাই তাহলে অপরাধী? বিজয়ীরা অপরাধী? পরাজিতরা নয়?
কোথায় তাদের এই দুঃসাহসের উৎস আমার আর জানতেও ইচ্ছে হয় না ... 
সত্যি আমি আর লিখতে পারছি না।
-----------------------
বিলম্বিত সংযোজন: প্রথম আলো-র রিপোর্টটি একসময় তাদের আর্কাইভেও আর পাওয়া যাবে না। সুতরাং একটি পিডিএফ কপি এখানে তুলে রাখা হলো। ফর দ্য রেকর্ড।

