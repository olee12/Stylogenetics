বাংলাদেশের ইতিহাস নিয়ে কথা বলার অধিকার তাদের কে দিয়েছে?



রাজাকার-আল বদর বাহিনীর প্রাক্তন সংগঠক, নেতা ও দলপতি এবং অধুনা জামাতের দুই নেতা পাঠ্যপুস্তকে সংশোধিত মুক্তিযুদ্ধের ইতিহাসকে "অসত্য" বলার সাহস করেছে। 
আজকের 'প্রথম আলো'-র  এই সংবাদে  বিস্তারিত আছে।
এই লোকগুলি প্রমাণিত যুদ্ধাপরাধী। বাংলাদেশের স্বাধীনতার বিপক্ষে তৎপর থেকেছে, আজও আছে। ৭১-এ নিরীহ মানুষকে খুন করার সপ্রমাণ অভিযোগ আছে তাদের নামে। নিজামী আজও নিজের এলাকায় মইত্যা রাজাকার নামে পরিচিত।
এরা বলবে কোনটা বাংলাদেশের সঠিক ইতিহাস? তাদের এই অধিকার কে দিলো? 
আমাদের বোধহয় আশ্চর্য হওয়ার ক্ষমতাও লোপ পেয়ে যাবে খুব শিগগির।
সংযোজন:
৭১-এ গোলাম আজম, নিজামী ও মুজাহিদীর কীর্তিকলাপ বিষয়ে আমাদের জালাল ভাইয়ের সংগ্রহের একটি অংশ এনওয়াইবাংলা ডট কম-এ সংরক্ষিত আছে। লিংকগুলি নিচে:
 গোলাম আজমের কীর্তিকলাপ 
 নিজামীর কীর্তিকলাপ 
 মুজাহিদীর কীর্তিকলাপ 

