এ জগতে হায় সেই বেশি চায়



আজকের প্রথম আলো-তে প্রথম পাতায় দুটি প্রতিবেদন ছাপা হয়েছে। একটিতে আমাদের বিগত সরকারের অর্থমন্ত্রীর নাম কেনার খায়েশের কথা আছে। সিলেট-মৌলভীবাজার এলাকায় প্রায় শ'খানেক শিক্ষাপ্রতিষ্ঠান ও অন্যান্য স্থাপনায় নির্লজ্জের মতো নিজের নাম বসিয়েছেন সরকারি টাকায়। মনে হচ্ছে আর কয়েক বছর সময় পেলে বৃহত্তর সিলেট অঞ্চলকে নিজের নামে নামকরণ করে ফেলতেন। 
পুরো সংবাদটি পড়তে চাইলে এখানে - নামের কাঙাল সাইফুর
ঠিক তার বিপরীতে আছে মফস্বল এলাকার কিছু দরিদ্র শিক্ষকের কথা যাঁরা নিজে উপোসী থেকেও মেধাবী শিক্ষার্থীদের বিনা পয়সায় পড়িয়েছেন, বই-খাতা কিনে দিয়েছেন। পড়তে পড়তে আমার চোখ ভিজে যায়। এই মানুষগুলি কিছুই চান না, শিক্ষার্থীরা যাতে নিজেদের বিকশিত করতে পারে এই তাঁদের একমাত্র চাওয়া। আজকের দিনের এই রূপকথা
অদম্য মেধাবীদের বরেণ্য শিক্ষকেরা
সংযোজন: 
প্রথম আলো-র নতুন সংখ্য ইন্টারনেটে এসে যাওয়ায় ওপরের লিংক দুটি আর কাজ করবে না। আর্কাইভ থেকে লিংক দেওয়া যেতো, কিন্তু তাদের আর্কাইভ-ও অচল হয়ে আছে। এই দুটি লেখার একটি - শিক্ষকদের নিয়ে লেখাটি - পিডিএফ করে রেখেছিলাম। সেটি এখানে জুড়ে দেওয়া হলো আগ্রহীদের জন্যে। আর নামকাঙাল সাইফুর রহমানের কাহিনী না পড়লেও তেমন ক্ষতিবৃদ্ধি নেই।

