দুই ব্লগ-বিবাহের বিপদ



আচ্ছা, দুইটা বিয়া করলে কি মানুষের এই দশা হয়? আমার মনে হইতেছে আমি আজ দ্বিতীয় বিবাহ করলাম!

টাটকা নতুন বউ সচলায়তন বিবি আমারে ঘরে ঢুকাইয়া কড়া নিষেধাজ্ঞা দেয়, বাইরের কেউ জানি টের না পায়। তা মজা মন্দ না। নতুন বউয়ের জন্যে টান কোন মরদের না থাকে?

মুশকিল হইলো, পুরান হওয়া বড়ো বউ সামহোয়্যারের জন্যে টানও তো যায় না। প্রেম-ভালোবাসা হয়তো একটু রং-চটা অবস্থা, তবু প্রথম বউ তো! আর কিছু থাক না থাক, ছয় মাসের একত্র-বসবাস। সঙ্গে বাস করা নিয়া আরেকখান উপযুক্ত শব্দ মনে আছে, কইতে বাধলো। আফটার অল, এই মুহূর্তে আছি নতুন বউয়ের ঘরে।

এখন কিংকর্তব্য? মনে হয়, দুইটা বউই রাখি। দুইজনরে সমান আদর-কদর করা হয়তো যাইবো না। একজনের সঙ্গে থাকলে আরেকজনরে একটু দূরের লাগে। তা-ও রাখা হয়তো যায়। আবার মনে হয়, বিপদও আছে। দিন তো মোটে ২৪ ঘণ্টায়। এতো সময় কই?

এখন করি কী?
