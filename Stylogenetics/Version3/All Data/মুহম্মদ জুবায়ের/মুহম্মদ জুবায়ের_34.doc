জ্বলন্ত 'দিয়াশলাই'-এর আলো



'দিয়াশলাই' জ্বেলে বসে আছি। কাঠি পুড়ছে, প্রায় শেষের দিকে। পৃষ্ঠা নম্বর ২৯, হাসান মোরশেদের দেখা পাওয়া গেছে।
সচলায়তনের অণুগল্প সংকলন বিষয়ক পোস্ট এবং এ পর্যন্ত ৫৫টি মন্তব্যও পড়লাম। প্রকাশনা বিষয়ে নানা মন্তব্য পাওয়া গেলো। তবে আমার জন্যে বোধহয় একটি কাজ অবশিষ্ট আছে। 
সংকলনে লেখা দিতে পারিনি, যেহেতু অণুগল্প লেখা আমার কর্ম নয়। ছাগল দিয়ে হালচাষ হয় না। যা হয় তা কিছু জাবর কাটা।  সুতরাং সংকলনের গল্পগুলি সম্পর্কে একটি আলোচনা লেখার জন্যে নিজেই নিজেকে নির্বাচিত করেছি, অনুমতিও দিয়েছি। যাঁরা সংকলনে লিখেছেন, তাঁরা স্বভাবতই আলোচনা লেখার জন্যে অযোগ্য হয়ে বসে আছেন। আমি সংকলনে নেই বলে আমার দাবি তাই অন্যায্য হয় না।
দু'তিনদিন সময় পেলে কাজটা করতে পারি। কেউ আপত্তি যদি না করেন।
আরেকটা জিনিসের দাবি আছে। অপারেশন ক্লিন হার্টের পরে আইনরক্ষাকারী বাহিনীকে যে ইমিউনিটি দেওয়া হয়েছিলো, সেটা আমারও দরকার। 

