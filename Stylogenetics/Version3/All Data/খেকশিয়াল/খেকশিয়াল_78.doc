বৃষ্টি



বৃষ্টি পড়ছে শহরে
ভেসে যাচ্ছে রাস্তা মাঠ পথ ঘাট ঘুপচি লেন
রিকশাওয়ালা ভিজে ঝড়ো কাক
খালি রাস্তায় বেল দেয় পাগলের মত
চিৎকার করে উল্লাসে
কলেজের মোড়ে ছেলে মেয়ে কিছু বেরিয়ে,
তাদের হুল্লোড়ে কানপাতা দায়
ঠোটের কোনে ঝুলিয়ে হাসি
দেখছে পৌঢ়, কোন বাসস্ট্যান্ডে বসে
বৃষ্টি পড়ছে শহরতলীর গাছপালা নুইয়ে
নিচে ছাড়া ছাড়া মিষ্টির দোকানে ভিড় অনেক
চায়ের কদর বেড়ে গেছে আজ বেশী
টিং টিং সাইকেল
পিছে পাট করা ব্যাগ
গঞ্জে যাবে, আজকে হাট
বাশ সাঁকো পিছলে ডোবা
ন্যাড়া খোকা ফোকলা হাসে
পানার কোলাব্যাঙ্গের কোরাসে
বৃষ্টি পড়ছে গ্রামের উঠোনে
আছাড় খেতে খেতে দম যায় বিচ্ছুদের
তবু হাসি যায় না
জংলার ধারে বুড়ির চাল চুইয়ে পড়ে জল
তবু হাসে বুড়ি
ক্ষেতে কাজ করে যায় বিমল বাড়ই
চোখ খোলা রাখা দায়
তাকিয়ে ইতিউতি মেলে দেয় জিভ শেষে
বই খাতা ফেলে দৌড় দৌড় কিশোরী
বড় পুকুরে বউ ঝি পড়িমড়ি
দাও ঝাঁপ, মেলো চোখ জলে ডুবে
উপরে তখন সুই ফুঁটে বড় বড়!
বৃষ্টি.. কি সুন্দর!

