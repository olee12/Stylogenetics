নিখুঁত খুঁত



এসো যত খুঁতখুঁতে মন
চলে এসো আজ এই রোদের নিচে
কাঁপাকাঁপা হাতে তৈরী করি একটি খুঁত
হতে পারে তা একটি নৌকা
যার গলুইয়ে থাকবে একটি কোমল ফুটো
অথবা মাস্তুলটি হবে নড়বড়ে
কি নৌকা নয় ? আচ্ছা ..
এসো তাহলে বানাই একটা নদী
যার বানে ভেসে যাবে সবকিছু অথবা
একদিন শুকিয়ে যাবে ধুকে ধুকে
তাও নয় ?
তবে কি বানাতে চাও ?
আকাশ ? পাহাড় ? সাগর ?
আহ ! ...
ওভাবে মাথা নেড়ো না,
খুলে পড়ে যাবে ওটা
তাহলেই হয়েছে !..
শুনতে পাবে গজগজ ..
অহেতুক রাগ করে বসবেন ..
আমাদের নিখুঁত ঈশ্বর ।

