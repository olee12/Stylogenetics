খেলাস্মৃতি



পাড় থেকে উলটো লাফ ঝুপুস জলে
রোদ দুপুরে তোলপাড় পুকুর
কাঠ গুড়ি ঘাট ফেলে
ডুব দিলে ঘোলা চোখ, শ্যাওলা সবুজ
তুলে আনা কাদামাটি
লাল চোখ সর্দি হাঁচি
বাঁশবনে অদ্ভুত আকাশ
ফালি ফালি নীল
কাঠাল কোয়ার মধু মন্থনে জড়াই বাঁশপাতা
তারপর বিকেলে ফসলকাঁটা কোন মাঠে
ডাঙ্গুলির ঠোকাঠুকি
কিংবা বুড়ো শোয়া বটগাছের তলে দাড়িয়াবান্ধা
তারপর রাত
উঠান পেরুলেই নিঝুম বাগান
ভয় করে !
তবু যাই সব ঐ চাঁদের নিচে
রূপা আলোর তলে, চলে গোল্লাছুট !
তারপর শুধু ছুট
ছুট ছুট ছুট .. দৌড় দৌড়
পালাই পালাই
বুক ভারী করে চলে আসি
এক দৌড়ে
এই শহরে

