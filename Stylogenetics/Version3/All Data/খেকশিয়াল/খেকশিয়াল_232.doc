হওয়া



'শুনেছো ? পাশের বাড়ির হারাধন বাবুতো আর বউয়ের রান্না খাচ্ছেন না, নিজেই রান্না করে খাচ্ছেন, ব্যাপারখানা কি বল দেখি ?' বউয়ের কথায় দীর্ঘশ্বাস ফেললেন উদাসীন গৃহস্বামী, বললেন 'এভাবে হয় না .. এভাবে হয় না ..' ।
পরদিন বউ আবার বলতে লাগল, 'হ্যাঁগো হারাধনবাবুর মতিগতিতো ভাল ঠেকছে না, উনি বলে আজ থেকে বাইরে শোয়া শুরু করেছেন' । গৃহস্বামী আবারো দীর্ঘশ্বাস ফেললেন, বললেন, 'এভাবে হয় না .. এভাবে হয় না ..' । পরদিন বউ বলল, 'ওগো হারাধনবাবুর বউতো কান্নাকাটি করছে, উনি নাকি আজ থেকে গেরুয়া বেশ ধারন করেছেন' । গৃহস্বামী একই রকম ভাবে বললেন, 'এভাবে হয় না .. এভাবে হয় না ..' । এবার বউটা রীতিমত রেগে গেল, বলল, 'খালি এভাবে হয় না এভাবে হয় না ! .. কিভাবে হয়, শুনি ?!' গৃহস্বামী হঠাৎ উঠে দাঁড়িয়ে বাড়ি থেকে বেরিয়ে যেতে যেতে বললেন, 'এই যে এভাবে !'
প্রচলিত গল্প

