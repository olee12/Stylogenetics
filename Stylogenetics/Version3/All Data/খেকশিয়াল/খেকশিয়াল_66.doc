রাত আর স্যাট্রিয়ানি




স্যাট্রিয়ানির কিছু সুর আছে যেগুলো আমার মনে হয় বিশেষ করে রাতের জন্যই করা। যখন সারাদিনের কাজ, খাওয়া, দৌড়, আড্ডা শেষে নিজের ঘরে কানে হেডফোন দিয়ে শুনতে বসি গানগুলো, আমার মাথা নষ্ট হয়ে যায়। আমার সামনে রাত আর স্যাট্রিয়ানির সুর মিলেমিশে অদ্ভুত এক মূর্তি নিয়ে এসে দাঁড়ায়। কখনো সুরগুলো মিশে যায় শহুরে কোন গভীর রাতের নির্জনতায়.. আনন্দ, বিষাদ, পাওয়া না পাওয়ারা ঘোরাঘুরি করতে থাকে আমার চারপাশে, আবার কখনো তারা দেখায় তারা ভরা কোন অদ্ভুত রাত! অদ্ভুত বিস্ময়ে আমি শুনি দেখি.. যতসব সুরছবি।


