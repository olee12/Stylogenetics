প্রার্থনা




তারপর বেরিয়ে আসে সে প্রাচীন
বাড়িয়ে দেয় তার হাত, নখরে বিদীর্ণ করে তোমার সত্ত্বা
শেখায় তোমায় সত্যিকারের মিথ্যা,
প্রতারণা আর বিশ্বাস ঘাত বিদ্যা
নিজেকে মেলে ধরে সে নিযুত পতাকায়
কিন্তু জানো না
আর জানবেও না কোনদিন
তাকে তুমি
“প্রার্থনা কর !... আমার জন্য
কাঁদো চিৎকার করো !!
... শুধু একবার
প্রার্থনা কর ! ... শুধুই আমার জন্য
উদ্ভাসিত হও পাপ পতিত স্নানে
মৃত্যুর আশীর্বাদে”
নিঃশব্দে আসে সে
কানে ঢালে মিথ্যা মন্ত্র বিষ
পাপের কথায় আবেগী হয়ে ওঠে সে
ছলছলে চোখে দেখায় দূরের পথ
সেই আশ্বাসিত স্থান
যেখানে নিয়ে যায় না সে তোমাকে কোনদিন
কথা শুনো না ওর
যেও না ওর পিছু
“প্রার্থনা কর !... আমার জন্য
কাঁদো চিৎকার করো !!
... শুধু একবার
প্রতিশোধ নাও নির্মম
ঝাঁপিয়ে পড়ো
পতিতের উপরে”
হাটু অব্দি ছাঁটে সে তোমায়
অন্ধ, ক্লান্ত তুমি
মাথা তুলতে পারো না
লোলজিভে বসে স্বপ্ন পাতাও তার চোখে
আর অবচেতনে সে আসে
প্রতিশোধ হয়ে
মনুষ্যত্বের উপরে
ছিনিয়ে নেয় সব সম্ভাবনা
আর সবকিছু ...
ছিবড়ে করে তোমায়
শেষ রক্তটুকু শুষে 
“ প্রার্থনা কর !... আমার জন্য
কাঁদো চিৎকার করো !!
... শুধু একবার
প্রার্থনা কর ! ... শুধুই আমার জন্য
উদ্ভাসিত হও পাপ পতিত স্নানে
মৃত্যুর আশীর্বাদে ”
Crematory এর Pray গানটির ভাব অবলম্বনে

