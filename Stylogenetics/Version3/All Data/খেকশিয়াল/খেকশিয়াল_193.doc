খন্ডচিত্র : মালিবাগ রেল ক্রসিং



পুলিশ অফিসার ওয়াসিফ জিপ চালিয়ে আসছেন শান্তিনগর থেকে । বাম হাতে কপালের ঘাম মুছলেন একবার । এই মালিবাগ মোড় ... ঘ্যা এ এ করে লেফট টার্ন, টার্নের চোটে পাশে বসা কনস্টেবল একশিয়াল রাস্তায় পড়ল উপতা হয়ে ! পড়ল তো একদম এক ছিনতাইকারী পিটানোর মাঝখানে (এই শট ভিন্ন, পরে দেখানো হবে) । কিন্তু ওয়াসিফের ওইদিকে তাকানোর সময় নেই ! নেই ! নেই !! সামনেই মালিবাগ রেইল ক্রসিং .. ডাকু হিমু চড়ে আছে ট্রেনে । ব্যাটাকে আজ ধরতেই হবে .. ধরতেই হবে ।
দৃশ্যপট ট্রেন । সঙ্গোপাঙ্গো সহ হিমু বসে প্রাণ ম্যাঙ্গো বার খাচ্ছে ( দিস সীন ইস ব্রট টু ইউ বাই প্রাণ)। শেষ কামড়টা দিয়েই ম্যাঙ্গো বারের খোসার লেখাটা পড়তে লাগল হিমু .. "থাকলে সাথে ম্যাঙ্গো বার, সঙ্গীর আর .."
- "ওস্তাদ ! ফারুইক্কা আইসা পড়সে ! ওই দেহেন সব কিছু ভাইঙ্গা আইতাসে জিপ লইয়া !"
হিমু তাকাল খেকশিয়ালের দিকে ... ঘুরে তাকাল জানালা দিয়ে ... টেনে টেনে হাসল "হে .. হে .. হে.. কাকা তো দেহি পুরা হিরু" থেমে বলল,
"খেউক্কা ! হারিকেন রাখ ! রাইফেল ল, সবাই ! "
এইদিকে ওয়াসিফ তখন জিপের হ্যান্ডেল ছেড়ে দিয়েছেন, দুই হাতে দুই পিস্তল ! সিগন্যাল পড়ে গেছে .. লাফ দিবেন ! হিমু বসে আছে, অপেক্ষা করছে যেন .. ।
ভয়াবহ সীন ! ওয়াসিফ ইয়ালী করে লাফ দিলেন গুলি করতে করতে, প্রথম গুলিতেই নৃত্যরত ধুগোর এক শালী টুস হয়ে গেল , ধুগো এই দেখে রাগে দাঁত কিড়মিড় করতে করতে গোলাগুলি, সঙ্গে বলাই, সন্ন্যাসী সব হাউকাউ লাগাইয়া দিল । হিমু রহস্যময় হাসি দিয়ে ইঞ্জিনরুমের দিকে ছুটল । ওয়াসিফ তখন গোলাগুলিতে ব্যাস্ত টিস টিস গুলির শব্দে কান পাতা দায় । লীলেন দা কাট কইতে গেছিলেন, যেভাবে শট চাইছিলেন ওভাবে বোধ হয় হয় নাই, কিন্তু নজরুল ভাই থামায়া দিলেন, শোনা গেল "ধুর মিয়া রাখেন না ! দেখেন না কেমন জমসে !"
ওইদিকে খ্যাকা কি করবে বুঝে না, দেখে পাশে দিয়া বস্তি বাজার সব উল্টাইয়া পালটাইয়া হাবিলদার বলাই, একশিয়াল ( চোখেমুখে গণধোলাইয়ের ছাপ), সবজান্তা, মৃদুল, কীর্তিনাশা সব আইতাসে গুলি করতে করতে । খ্যাকা দৌড় দিল দেখে হিমু ইঞ্জিনের বগি আলাদা করতাছে হুক সরাইয়া ।
"ওস্তাদ আমারে নিয়া যান .. ওস্তাদ আমারে সঙ্গে নেন .. !!"
হিমু দাঁত কেলাইল, পকেটে হাত দিয়া আরেকটা ম্যাঙ্গো বার হাতে নিল, বলল "থাকলে সাথে ম্যাঙ্গো বার .." খোসা ছাড়িয়ে এক কামড় ..
" সঙ্গীর আর কি দরকার ?"
খেকশিয়ালের তব্ধা খাওয়া চেহারায় ক্যামেরা আসল আর তখনি পিছন থেকে অফিসার ওয়াসিফের গুলি, তব্ধা খাওয়া চেহারার কপাল দিয়ে ফুটা সহকারে সেই গুলির নির্গমন ।
"তোরে ন ছাড়িম হিম্মা ! ন ছাড়িম !! " ওয়াসিফের চিৎকার শোনা গেল ..
এইদিকে হিমু ট্রেনের বগি আলাদা করে ঠা ঠা করতেছে দাঁতে দাঁত ঘইসা .. আর কইতেছে "হ্যাপী বাড্ডে ফারুইক্কা .. ভালা থাকিস " ...

