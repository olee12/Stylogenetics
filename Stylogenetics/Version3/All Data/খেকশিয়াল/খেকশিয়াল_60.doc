স্কেলিগ



স্কেলিগের গল্পটি লিখেছেন ডেভিড আমেন্ড। উপন্যাসটির জন্য আটানব্বইয়ে তিনি কার্নেগি মেডেল আর 'হুইটবোর্ড চিল্ড্রেন'স বুক অব দ্য ইয়ার' পুরস্কার পান। ২০০৭'এ সি.আই.এল.আই.পি কার্নেগি মেডেলের জাজেরা বইটাকে গত ৭০ বছরের শিশুতোষ নভেলের মধ্যে সবচেয়ে গুরুত্বপূর্ণ দশটা বইয়ের একটি হিসেবে নির্বাচিত করেন।
আমি বইটা পড়িনি, পড়তে চাই। আমি দেখেছি মুভিটা। পরিচালনা করেছেন অ্যানাবেল জ্যাঙ্কেল। গল্পের নায়ক মাইকেল স্কুলে পড়ে, বারো তেরো বছর বয়স। মা বাবার সাথে নতুন জায়গায় এসেছে। মাইকেলের মা সন্তানসম্ভবা। বাড়িটা বলতে গেলে পোঁড়াবাড়িই বলা যায়। সবকিছু গুছিয়ে নিয়ে নতুন করে শুরু করতে থাকে ওরা সব। বাড়ি মেরামত চলতে থাকে, স্কুলে মাইকেলের নতুন বন্ধু হয়, বাড়ির কাছে পরিচয় এক অদ্ভুত মেয়ের সাথে। যার ছবি আঁকতে খুব ভাল লাগে। আর পরিচয় হয় কাছেই ছাড়াবাড়িটার সেই অদ্ভুত, নোংরা, নির্লিপ্ত লোকটার সাথে। সবকিছুর প্রতি নিরাসক্ত নির্জীব লোকটা যা পায় পোকামাকড় ধরে ধরে খায়। চোখের পলক কেমন করে যেন ফেলে, কেমন যেন গিরগিটির মত চোখের পাতা ওর। একদিন মাইকেল শুধোয়, "কে তুমি?", সে বলে, "আমি প্রাচীন এক জীব, এই পৃথিবীর মতই.."
অনেকদিন ধরে কোন মুভি দেখে অভিভূত হই না, আমি স্কেলিগ মুভিটা দেখে অভিভূত হলাম।

