কহিলে কহিবা



কহিলে কহিবা 'কহিল ব্যাটায়!' তাইতো কহি না কিছু
সহিতে পারো না স্‌হি কথা তারা শূল যেন ফুঁটে পিছু
ফুঁদিয়া বেড়াও গাত্রে মাখো না তেল চুলে কর ডাই !
বুঝাইতে যাই, কহিবা 'আঁতেল! যা যা বাড়ি! বেইল নাই!'
সারাদিন ভ্রাতঃ কি কুকাজে মাতো চাবা'ইয়া তেলেভাজা
দাপা'ইয়া ফিরো তাতঃ’র অর্থে উঁচা করি পোদ মাজা
হিতাহিত ভুলি হাতাহাতি যত করিলে যে প্র্যাকটিস
ভরিলে যে ঝুলি চাঁদাবাজি করি কত শত ট্যাকটিক্‌স
দেখিলে ললনা উলু দিয়া উঠো! পিছু পিছু ঘুরো তারি
খিঁচিয়া কুদিয়া বাজাও বগল প্রকাশিত কর মাড়ি !
দিবস রজনী বিবশ হইয়া খেদাইয়া ফিরো যে মোষ
অবশ হইলে অবসরে বসি ফাটাও সিদ্ধি-ঠোশ !
কহিতে চাহিনা এইসব কথা তবু কয়ে ফেলি ভুলে
আরো এক পেগ ঢালোনা হে দাদা আরো বলি মন খুলে ।

