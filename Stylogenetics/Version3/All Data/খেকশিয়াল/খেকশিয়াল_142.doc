লাফ



সন্ধ্যা হয়ে গেছে
অন্ধ আলোয় সে উঠে এবার
ব্রিজের কিনারায়
আর নিচে জমে একে একে
পায়েহাটা যত নাগরিক লাশ
হাত মেলে সে পাখির মত
বুক ভরে নেয় বাতাস
এগোয় না সে একচুল
হাসি হাসি মুখে তাকিয়ে থাকে
আর আমি বিরক্ত হই
এগিয়ে যাই গুটিগুটি, লুকিয়ে
বিরক্ত সংক্রামিত হয়
লাশে লাশে
দাঁত খিঁচোয় কিছু
হাত মুঠ করে একদল
বলে,
'লাফ দাও ...'
'আমরা পারিনি'
'লাফ দাও ...'
'আমরা পারিনি কোনদিন'
'লাফ দাও আলোতে, আমাদের হয়ে,
 লাফাও !'
আমি এগিয়ে যাই
আরো কাছে
অবাক হয় সে,
কপালে ঘাম নিয়ে বলে,
'আরে !
আমি তো শুধু দেখতে এসেছিলাম উঁচু থেকে
লাফাব কেন ?'
আমি তার পিছনে তখন
ঠেলে দেই মহা আনন্দে
হাত পা ছুড়ে পড়ে সে নির্বোধ
পড়তে থাকে
নিচে মরা চোখগুলো হেসেকেঁদে চকচক
বলে,
'তুমি জানলে না কি মহান ছিল সেই লাফ
জানবে
যখন নিযুত সূর্যেরা গ্রাস করবে
অন্ধ তোমায় ...
লাফ দাও হে অনন্ত
লাফ দাও আমাদের নিয়ে'
রামস্টাইনের 'spring' গানটির ভাব অবলম্বনে

