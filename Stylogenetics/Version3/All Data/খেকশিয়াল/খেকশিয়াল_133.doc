রূপকথা গান



বৃষ্টি দুপুর চুপ দেখে চারপাশ
ঠায় যেন বক ধ্যানী একচোখ ঋষি
জলজ গুগলি ছানে ঝড়ো সাঁঝহাস
হাসে দুধস্বাদ স্বপ্নেতে মিলমিশি
অন্ধ আলো লাল থেকে অবলাল
দূর দূরবীনে কাঁচ ঘোলা ঘষাকার
যাযাবর বাণ খুঁজে ফেরে চিরকাল
পায় না হদিশ বোবা কালা চিৎকার
রাতকালো ঢেউ কালো মেটে তল পার
উলট আছাড় গুড়গুড়ে মিহি বালি
দূর হতে নাও আসে ধেয়ে দুড়দাড়
পুবচেরা পিঠ লালরঙা এক ফালি ।
আলো ঝড়ো জল তাপ ধ্বনি রাশি প্রাণ
বৃষ্টি বাতাস ঢেউ ভাঙ্গা কাক স্নান
চোখ মেলা হাসি বোঁজা যত অভিমান
এইসব দিন রাত রূপকথা গান  ।

