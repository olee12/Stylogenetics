কই গেল?



এমনিতে চুপচাপ
মুখ টিপে হাসে সে
মাঝে মাঝে হাতমুঠো
খুক খুক কাশে সে
ছন্দের খেলাধূলা
বেশ জানা আছে তার
ঠিক কথা বলবেই
ঘাড়টা যে ত্যাড়া তার
ছোটখাটো আয়তনে
লেখাগুলো খ্যাপাটে
ছন্দের গুতা মেরে
পারে ঠিক খ্যাপাতে
কাউরে সে ছাড়ে না
করে না যে ভেদাভেদ
লাখে এক ছোড়া সে যে
আকতার আহমেদ
বেশ কিছুদিন হল
টিকিটার খোজ নাই
ছড়া ছেড়ে-ছুড়ে ছোড়া
কই গেল জানো ভাই?
একটি বিশেষ বিজ্ঞপ্তি: ব্যাটার আজকে জন্মদিন, ব্যাটারে কেউ বাইন্দা নিয়া আসেন, কেক কুকের খুদা লাগসে।

