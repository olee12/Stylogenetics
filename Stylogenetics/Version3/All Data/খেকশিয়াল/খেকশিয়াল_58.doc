বিলুপ্ত শিশুখাদ্যেরা



১। এই খাদ্যদ্রব্য অতীব সুস্বাদু এক বস্তু। এই খাদ্যদ্রব্য টাকার পরিবর্তে ভাঙ্গা কাঁচের শিশি বোতলের দ্বারাই বেশী পাওয়া যাইতো। বিক্রয়কারী মাথায় ঝাঁকা লইয়া পুরান কাগজপত্রের সঙ্গে একখানা টিনের গোল বাক্সে ইহা সংরক্ষণ করিতেন। এই কটকটির আবিষ্কারকের পদযুগলে সাষ্টাঙ্গে প্রণাম।
২। একখানা বাশের ডগায় চিউং গামের ন্যায় এই ভয়ানক সুস্বাদু বস্তু প্যাচাইয়া রাখা হইতো। নানারকম আবদারে সেই লাল সাদা নমনীয় মিষ্ট বস্তু নানা আকৃতি ধারণ করিয়া ছেলেমেয়েদের হাতে আসিতো। কেহ চশমা পড়িয়া কিছুক্ষণ মাস্টারী করিতো, কেহ সাইকেল বানিয়া কিছুক্ষণ চালাইয়া নিত, এভাবেই খেলার ছলেই মাঝে মাঝে কুটকুট করিয়া কামড়ে কখন যে উহারা রসনায় চালিত হইতো খেয়ালই থাকিতো না।
৩। একখানি ছোট কাগজের বাক্সে অনেকগুলা টিকটিকির ডিমের ন্যায় মিষ্ট বস্তু। নানাবিধ রঙের পাওয়া যাইতো। একেবারে প্রথমে ইহা খাইতে অস্বীকার করিয়াছিলাম মনে পড়ে। টিকটিকির ডিম খাইবো কেন? পরে নানামুখে ইহার মিষ্টত্ব শুনিয়া খাইয়া, জমাইয়া একেবারে একাকার করিয়া দিয়াছিলাম।
৪। একখানা সিগারেটের আকৃতির চিউং গাম পাওয়া যাইতো, যাহারা খাইতো তাহারা উহা হাতে ধরিয়া সিগারেট খাইতেছে এরকম ভাব করিত, আমিও সেই পার্ট লইতে ছাড়ি নাই। তবে অভিভাবকগণ ইহা হাতে দেখিলে রাগ করিতেন আর খাইতেও বারণ করিতেন। তাহাদের ধারণা ইহা একপ্রকার সিগারেট খাইতেই বাচ্চাকাল হইতে অনুপ্রাণিত করা। অস্বীকার করি না, কিন্তু বারণে যে উহার উল্টাটাই হয়..
আমি চারখানি বলিলাম, আপনারাও কিছু সংযোগ করুন।

