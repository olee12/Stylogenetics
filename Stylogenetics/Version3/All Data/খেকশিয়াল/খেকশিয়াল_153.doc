পটলবাবু



লিখতে গিয়ে হাসি পাচ্ছে বেশ, আমার লিখা প্রথম ছড়া । ক্লাস ফোরে লিখেছিলাম, ছাপিয়েছিল স্কুল ম্যাগাজিনে । ছড়াটার কিছু জায়গায় দাদা, দিদির হেল্প ছিল । ম্যাগাজিনে প্রথম নিজের ছড়া দেখে যেই অনুভূতি হয়েছিল ওটা ভুলতে পারব না কোনদিন, ওইটার সাথে তুলনা চলে না কোনকিছুর । 
পটলবাবু
এক যে ছিল পটলবাবু
পটল খেলেই হত কাবু
পটল তবু ছাড়ল না ভাই
গোনা গোনা দশটি যে চাই
দুয়েক খানা কম হলে ভাই !
মারবে লাথি ভাঙ্গবে কড়াই !
চায় না কিছুই পটল ছাড়া
পটল নিয়েই করত বড়াই
একদিন সেই পটলবাবু
দিতে গিয়ে জোরসে হাঁচি
আটকে গেল গলার মাঝে
মস্ত বড় একটা বিঁচি
সেই ব্যাথাতেই পটলবাবু শয্যাশায়ী যে
পটল খেয়ে পটল বাবু পটল তুলেছে ।

