হিতোপদেশ



বাম হাতে ডান কান টেনেদে
ডান হাতে টান বামকানে
নানচাকু'দে চুল ছেঁটে দে
জান কেড়ে নে নামগানে
ঘোল মেখে বস কোল পেতে তুই
খোল বাজিয়ে জানান দে
ঝোল ঢেলে খা দুধ-কলা-পুঁই
বোল দে সবাই আনন্দে
কামড়া যত আমড়া তেতুল
চামড়া খেঁজুর বিড়িং ঢোল
দামড়া ওরে আয় টেনে তুল
কামড়ে সবার গালের টোল
ডিগবাজী দে ছাদের উপর
শিক ভাজি খা জগ ভরে
টিপবি যে নাক কোলের গ্যাঁদার
ঠিক পাবি দুধ মগ ভরে
চিটচিটে তেল থুতনি ঠেসে
চাট চেটে খা দুপুর রাত
মিটমিটিয়ে আসলে হাসি
ঠকঠকাঠক ঠুকবি দাঁত
দিলাম সবক যেই কটা আজ
ভাঁজ করে ফেল্‌ মস্তকে
লাজ না করে দেখ্‌ না মেনে
কাজ না হলে পুস্তকে
ধরবে না আর পড়ার জুজু
লাগবে না আর ইসবগুল
ভাগবে না আর সুন্দরীরা
ভাঙ্গবে সবার মনের ভুল

