পথিক ও কুকুর ( ফিরে দেখা )



কুকুর আসিয়া এমন কামড় দিল পথিকের পায়
কামড়ের চোটে দাঁতে দাঁত ফুটে ফিটকি দিল সে হায় !
অবাক কুকুর নিকটে আসিল
ঘুরিল শুঁকিল বসিয়া ভাবিল
‘কামড়ে এমন তড়িৎ আছর আগে কভু দেখি নাই !
মরিল নাকিরে ? হায় কি আপদ জুটিল এ ভর সাঁঝে
না না মরেনি তো ! কাতর কোঁকানি মিহিস্বরে কানে বাজে !
মরিলে মরুক ! আমার কি ভাই
মারিব বলেতো কামড়াই নাই !
মাড়াইল কেন দুপেয়ে কসাই আমারই নধর ন্যাজে !’
ঘাড় ত্যাড়া করি ওত পেতে ছিল পথিক এতক্ষন
সুযোগ বুঝিয়া কুকুরের ঠ্যাঙ্গে ধরিল সে সযতন
বলিল ‘এবার যাইবি কোথা !
তোরে নিয়া যাব ও দূর হোথা !
সেথা গিয়া তোরে তেল নুন ভরে করিব যে ভক্ষণ !’
পুনশ্চঃ
কুকুরের কাজ কুকুরেরা করে কামড় দিয়া বেড়ায়
মানুষের কাজ মানুষেরা করে খায় ধরে কোরিয়ায় ।

