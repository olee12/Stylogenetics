হে পাষাণ



প্রতিদিন লিখো তুমি করে এত কষ্ট,
খটাখট টিপে কর চাবিগুলা নষ্ট
আদাজল খেয়ে লাগো পদে পদে জুড়তে,
ভাবে ভাবে গিট মারি পারো ল্যাসো ছুড়তে
সেই ফাঁসে পড়ি আর করি 'উহু' 'আহা' রে
কাজ, কাম ছুড়ে ফেলে, বাদ দিয়া আহারে
ভাবঘোরে ঘোরে মাথা কী-বা-কী-যে খেয়ালে
মন চায় ঠুকি তাই এ-দেয়াল ও-দেয়ালে
তবু তুমি থামো নাতো সংগ্রামী নিষ্ঠুর!
নব শত পদবাণ ছাড়ো তুমি অতি ক্রুর!
পড়ে ছুটি পড়িমরি দিশাহারা আমি রে
ফোৎ ফোৎ কাঁদি আর কোথ দিয়া ঘামি রে
তাই বলি, 'হে পাষাণ, আর কেন, থাক না
কিবোর্ডখানিতে আজ দিয়া রাখো ঢাকনা।

