ভালবাসা এক বুনো জন্তু



এই কবিতাটি সচলেই লিখেছিলাম, অতিথি হিসেবে । আবার দিতে ইচ্ছে হল, দিয়ে দিলাম । নিখাদ নির্ভেজাল ফাঁকিবাজি যারে বলে আরকি !
ভালবাসা এক বুনো জন্তু
ভালবাসা এক বুনো জন্তু
ছোঁকছোঁকে নাকে সে খুঁজে তোমায়,
আর স্যাঁতস্যাঁতে যত জীর্ন হৃদয়
তাতে বাসা খুঁড়ে পেতে থাকে ওৎ,
চুম্বন মোম-মায়া আতিথেয়তায় ।
হিংস্র ঠোটের পিশাচ-শোষণে
সৃষ্টি করে সে পাজুরে-ক্ষত খাল
বয়ে যায় কোমল নির্যাসে
প্রথমে সুখ হয়ে
পরে কষ্টের চির আশ্বাসে
ভালবাসা এক বুনো শ্বাপদ
আঁচড়ে কামড়ে আমায়
জড়িয়ে ধরে সহস্র শক্ত হাতে
টেনে হিঁচড়ে নিয়ে চলে সে উন্মাদ
তার ঘোর ঘুটঘুটে প্রেমময়-গুহাতে
গোগ্রাসে গিলে সে আমায়
আর উগড়েও দেয় কোন একদিনের
বিরক্তিকর বিবমিষাতে ।
ভালবাসা
তোর মায়া চোখে ডুবুরী যারা
ঠাঁই পায় না কখনো, তবু
মানাতে চায় তোকে পোষ
ধরা দেয় শেষে তোরই দাঁতে-নখে,
করে এক নির্মম আপোষ।
জার্মান ব্যান্ড রামস্টাইনের ' আমোর ' গানটির ভাব অবলম্বনে 
Amour - Rammstein

