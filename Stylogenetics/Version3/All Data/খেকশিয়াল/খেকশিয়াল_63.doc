পুরাণ গল্প ১ : শিবু, বিষ্ণু, ভস্ম



বিষ্ণু ফুঁসতাছিল, "ব্যাটা তোরে যে পাগল ছাগল কয় তুই হালায় আসলেই পাগল ছাগল, হালায়..."
"আরে বাল! আমি বুঝসি না বাল.. হালায়... এতো চেতোস ক্যা? ভ্যাটকাইয়া কয় শিবু। একগাদা ছাইয়ের সামনে দাঁড়ায়া খেউড়াইছিল দুইটায়। জায়গাটার কথা আর কি কমু! ধুঁয়া আর ছাইয়ে একাকার। করছে কি শুনেন..
কোন হালায় এক ভস্মাসুর বলে তপস্যা লাগাইছে শিবুর নাম কইরা। হালায় কেমন বাউড়া! ঠ্যাং একটা গাছের ডালে বাইন্ধা উল্টা হইয়া ঝুলসে.. এও শেষ না.. বাউড়ায়.. মাথার নিচে আবার আগুনও জ্বালান মারাইসে! ওই তাপে এমনই তপস্যা করছে শিবুর নামে যে আকাশ বাতাসই নাকি কাইপা উঠসে। ইন্দ্র ওইদিন ওর বউরে লইয়া আইছিল নাচ দেখতে। হে হে এমনেই হালায় যে লুইচ্চা ওর বউ তো এমনেই তক্কে তক্কে থাকে, কবে হাতেনাতে ধরবো। ঝাক্কানির চোটে নাকি রম্ভাটা নাচতে আছিল.. ইন্দ্র লুইচ্চায় এক্কেরে উইড়া আইসা রম্ভার রানে কামুড়! শচী তো স্যান্ডেল দিয়া বাইড়ায়, হে হে.. । আসলে হালার রম্ভার নাচ দেইখা ব্যারা উইঠা গেছিল, মুখ হা কইরা গিলতাছিল, তাই ওম্নেই পড়ছে। যাউকজ্ঞা, সেইডা আরেক হিস্ট্রি। যে কইতাছিলাম, এই হালায় ভস্মের তপস্যায় পৃথিবী ত্রাহি ত্রাহি কইরা নাকি কি একটা সিচুয়েশন.. তখন শিবু আছিল কাছে ধারেই, কোন শশ্মানে নাকি উপতা হইয়া চুঙ্গা টানতাছিল। ভস্মের ডাকে নাকি ধরমর কইরা উঠসে, লগে নাকি তিন চারটা আরাপোড়া মড়াও ডরে উইঠা গেসে, 'অ্যা! অ্যা! আমি কই?! তোমরা কারা! টাইপ কথা কইতাছে.. শিবু উইঠাই গেল হালার কাছে, বর টর দিয়া ঠান্ডা করবো।তো গেছে .. ভস্মে তখনো উল্টা হইয়া ঝুলতাছিল। শিবুর মেজাজ এমনেই খারাপ, কয়,
"ওই.. নমুনা! ওই ভুদাই! হালায়.. নাম! ... এহ! কি সীন! এমনেই হালায় কালা পাহাড়, পুইড়া মুখটারে করসে কি! হালায় বুকাচুদা! "
তো ভস্ম তো নামল, হালার খুশিতে আর হাসি ধরে না। ভ্যাটকাইতাছিল খালি লজ্জা পাইয়া। 
"এহ! আবার লজ্জা পায়! লজ্জাসুর!.." সুর কইরা কইল শিবু, "তোর নাম কি? .. ওই!"
"হেহে হেহে ভস্মাসুর, বাবা।"
"শুন, আমার কাম আছে.. ক কি চাস... ওইসব অমরত্ব ঘোড়ার ডিম বাদে..."
"উউ.. নিজেগো লেইগা তো লইয়া রাখসেন.." গুংগায় ভস্মে।
"ওই ব্যাডা ওই! ফাউল! বেশী বুঝস? কি চাস ক নাইলে গেলাম গা!"
ভস্মে দেখে শিবুতো রাইগা যায়, তাড়াতাড়ি আইয়া কয়, "তাইলে তাইলে আমারে বিধ্বংসী টাইপ কোন বর দেন.. লাইক ..মনে করেন.. আমার একটা সুপার পাওয়ার টাইপ.."
"কি চাস ক তো.. হালার.. স্পয়েল্ড জেনারেশন.." দাঁত খিচে শিবু।
"হ হ ! পাইসি আমার নাম তো ভস্মাসুর, আমারে পাওয়ার দেন যাতে হাত দিয়া যাই ধরি তাই যেন ভস্ম হইয়া যায়!'
"এহ কি একটা বর! যা যা.. তথাস্তু তথাস্তু!"
সাথে সাথে ভস্মাসুরের কি জানি হয়, সে কারেন্ট শট খাইলে যেমনে লাফায়, ওম্নে তিনটা লাফ দিল, তিনলাফে তিনবারে কইল,
'ওরে ...!
বাবা ...!!
রে ...!!!'
পাওয়ার আইতাছিল আর কি.. কিন্তু ভস্মের তো গ্যাজলা ম্যাজলা বাইরাইয়া গেছে, শিবু দেখে হায় হায় এইটা আবার কি সীন! বর দিয়া নি বাটে পড়লাম! মরল নি!
কিন্তু হালায় মরে নাই, উইঠা বইল, কাশল। বাচ্চা পোলাপান যেমনে রাগ হইলে ঠোট ফুলাইয়া আহে, ওম্নে আইয়া শিবুরে কয়, "খেলুম না.. আপ্নে এইটা কি দিলেন ভুগিচুগি মাইরা.."
শিবু ততক্ষণে ওরে উঠতে দেইখা খুশি, কয়, "আরে ব্যাটা আমার মুখের কথা কখনো ভুল যায় নাকিরে। ওইটা তুই তপস্যাতেই কাহিল হইয়া গেছিলি তাই এই অবস্থা। "
কিন্তু ভস্মে তো ঠোঁট উল্টায়া তেইড়া আইল, কয় "তাইলে একবার দেখি আপ্নেরে টাচ কইরা!"
শিবুতে তো দেখে হ্যাঞ-অ্যা! কাম তো সাড়া! হালায় কয় কি!
..দিসে দৌড়! ভস্মেও তো পিছে পিছে দৌড়! হিমালয়ের মুনিগো যজ্ঞ মজ্ঞ পারাইয়া.. বরফ টরফ গলাইয়া, দুই একটা হিমবাহ ছুটাইয়া দিয়া দিল এলা উপরের দিকে দৌড়। প্রথমেই তো স্যাটেলাইট গুলি তছনছ করল, দৌড়ের চোটে চানের মাথার বাটি আউলাইয়া ফালাইল, হালার এম্নেই তখন যক্ষা চলতাছিল। দৌড়াইয়া আইল 'বিষ্ণু! বিষ্ণু!' কইয়া চিল্লাইতে চিল্লাইতে। বিষ্ণু ত লক্ষ্মীর লগে লুডু খেলতাছিল। এইটা আরেক জিনিস, যেন আর কারো বউ নাই, কেউ আর বিয়া করে নাই ...সারাদিন বউয়ের লগে। যাউকজ্ঞা, বিষ্ণু তো শুইনাই বুঝল, "সাম্থিম রম!"
দৌড়াইয়া বাইরে আইসা দেখে শিবু, হাপাইতাছে! আর দূর থিকা খালি দেখা যায় ধুমা ছুটাইয়া কে জানি আইতাছে!
শিবু কয়, "ভাইরে! এমনেই টানছিরে ভাই! তার উপরে এই পাগলাচোদায় দৌড়াইয়া আমার হালুয়া ছুটায়া দিল রে...."
বিষ্ণু জিগাইল, "হইছে কি কবি তো! পিছে অইটা কি আহে? কার লগে গেঞ্জাম করলি? নিউক্লিয়ার মিসাইল ফিসাইল নি?"
তখন শিবু কয়, "আরে না বাআআল.. শোন...."
তো তখন শিবু কইল, বিষ্ণু শুনল। ঠান্ডা মাইরা তাকায়া রইল শিবুর দিকে, যাইতে যাইতে কইল, "হালায় গাঞ্জুট্টি!"
ভস্মে তখন দৌড়াইয়া আইতাছিল, বিষ্ণু দূর থিকা হাত দেখাইয়া কইল, "ওই পাগলা ওই! ব্রেক দে.. জায়গায় ব্রেক দে.. ! হইছে কি ক!"
ভস্মের তখনো রাগ যায় নাই, অভিমানী কন্ঠে সব কইয়া কইল,
"...এখন আমি একটু টাচ করতে গেসি তো পলাইল, কন হাসা নি মিসা কেমনে বুঝুম?"
বিষ্ণু কয়, "হায়রে কি ভুদাইরে... তোগো অসুরগুলিরে যে পয়দা করছিলাম কি কামে.. ক্যান! শিবুর মাথায় ক্যা? নিজের মাথায় দিতে পারো না?"
ভস্মে কয়, "হেইডাও ঠিক.. তয় যদি হাসা হয়.. ডরও তো আছে!"
বিষ্ণু মুখ মুচাড়ায়া কয়, "আচ্ছা তোরা ক তো তোরা শিবুর কাছে ক্যান বর চাস? হালায় গাঞ্জা খাইয়া পইড়া থাকে, না আছে বউয়ের খবর না পোলাপাইনের খবর। একটা তো শুড় বাগাইয়া পেট দুলাইয়া মর্ত্যে ব্যবসা খুইলা বইসে! আর ভাই কার্তিক তার খবর লইতে গিয়া সিনেমায় নাম লেখাইসে.. পার্বতী মাঝে মাঝে পূজায় গেলে দুইটারে কানে ধইরা নিয়া আহে , কাছে পাইলেই শিবুরে গাইলায়.. ওরে তোরা মানছ কোন কামে ক ত!"
"আরে ..হুঞ্ছি হে আশুতোষ.. অল্পেই নাকি ফিট খায়.." ম্যানম্যান করে ভস্ম।
"হ হ! গাঞ্জা খাইয়া কি কইছে না কইছে আর তুই নাচতাছছ.." গজগজ করে বিষ্ণু।
ভস্ম তখন একটু নিরাশ হয়, কয় "কইতাছেন তাইলে?... হালায় বাটপার! আমি জানতাম বর দেয় নাই.. সব মিছামিছি.." গজগজ কইরাই হালায় নিজের মাথায় হাত আর লগে লগেই এক্কেরে জজজ্যাৎ! কইরা পুইড়া খাঁক হইয়া একগাদা ছাই হইয়া ঘুপ কইরা নিচে পড়ল! আর যে ছাই আর ধুমা ছুটাইল.. হেইডা তো আগেই কইলাম। হালার গন্ধে ... সব পক্ষীরাজ ভিরমি খাইয়া টুশটুশ কইরা ঘুইরা পড়ল, ঐরাবত আদরে আদরে বাগানের কলাগাছ খাইতাছিল, ছাই নাকে গিয়া হ্যাচ্চু দিতে দিতে নন্দনকানন ভরাইল! আমি সব দেখতাছিলাম প্রথম থিকা। বিষ্ণু হালায় গিদর, নাভিতে গন্ধ বানাইয়া রাখছে! ধুইতে কইয়া একটু সাইডে আছিলাম শুইয়া। বাম সাইডের মাথাটা হেভী পেইন দিতাছিল, ঘুমাইতে পারতাছিলাম না, দেখলাম সব বইয়া বইয়া।
..ত এই হইল কাহিনী।

