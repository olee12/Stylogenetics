আজগুবি ৪ : বোকা



সব ঘুম যায়
তবু ঘুমায় না এই কিম্ভুত
খুট খাট কি টিপে এতো ওখানে?
চৌকোণা বাক্সে চোখ, বসে থাকে হাঁ..
আলোখোর নাকি!
আয় তো মেপে দেখি!
দেখি কতবারে হোস আমার কত জিহবা! ..
তেড়ে আসে বেরসিক
গজগজ করে উঠে যাই ফের
নীচে হিসহিসিয়ে উঠে বোকাটা..
সব ঘুম গেলে
বেরিয়ে আসে সে ধূসর
দেয়াল-হাঁটা সেই প্রাচীন ডাইনোসর,
হুপ হাপ করে ধরে পিঁপড়া-পাখি
আলোর ধারে পেতে ওঁত
আমি দেখি ..
আর কখনো বা নেমে এলে
বেয়াড়া থপথপে পা মেলে
তাড়াই হুশ হাশ
নড়বড়ে বর্তনীদ্বারে তার ঝুলে
মাড়িয়ে না দেয় বোকাটা..

