বিষবৃক্ষ




অনেক সাহস করে উইলিয়াম ব্লেক'এর A Poison Tree কবিতাটি রূপান্তর করে ফেললাম, কেমন হল কে জানে !
বিষবৃক্ষ
উইলিয়াম ব্লেক
রাগ হয়েছিল এক বন্ধুর ’পরে
বলে কয়ে দমি যেই রাগ গেল ঝরে
রাগ হল ফের এক শত্রুর উপর
চুপ থাকি, দেখি সে বাড়ে তরতর  
ভয়ভরে জল দেই তারে প্রতিদিন,
প্রতিরাত, আঁখিজলে নিদ্রাবিহীন
হাসি তাপে গড়ি আমি তারে প্রতিক্ষণ
কোমল ছলনাতে সে বাড়ে সযতন 
দিনে রাতে বাড়ে আর কোন একদিন
ফল ধরে বড় এক শুধাতে সে ঋণ
আর দেখি শত্রুটি চকচকে চোখ
করে ঠারে ফলটারে, নাক ছোঁকছোঁক
করে, আর ঢুকে পড়ে আমার বাগানে
চুরি করে ফলটারে রাত নির্জনে
সকালেতে উঠে আমি দেখি খুশি ভরে
ছড়িয়ে সে শুয়ে আছে গাছতলে পড়ে ।


