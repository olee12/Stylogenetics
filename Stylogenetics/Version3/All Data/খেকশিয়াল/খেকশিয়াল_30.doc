জটিল



মনটা অত খারাপ নাতো কাঁদবো ছিঁড়ে গলার তার
(ভালও তো নেই সেই পরিমাণ গাঁথবো মালা বিন সুতার!)
শরীরে নেই তেল অতটা সাঁতরাবো মাঝরাত্তিরে
(এক্কেবারে কমও তো নেই, জ্বলবে কুপি বাত্তি রে!)
অসুস্থ? নাহ.. থাকলে পরে, লাগতো জানি বিদঘুটে
(তারপরো ক্যান জিভটা লাগে গিললে পানি তিতকুটে?)
জটিল আমি? নয়কো মোটেও, জটিল তোদের আইনস্টাইন
(সরলই বা কেমনে বলি.. লাগলে ভাল.. রামস্টাইন..)
মিনমিনিয়ে বলছি নাকি? ধ্যাৎ ওটা তোর শোনার ভুল
পাঁচ টাকা নে, খুঁচিয়ে খেদাস কটন বাডে কানের ঝুল।

