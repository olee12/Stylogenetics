কালো জলে কুচলাতলে ডুবল সনাতন



কালো জলে কুচলা তলে ডুবল সনাতন
আজ সারা না, কাল সারা না পাই যে দরসন ।
লদীধারে চাষে বঁধু মিছাই কর আস
ঝিরিহিরি বাঁকা লদি বইছে বারমাস ।
চিংড়ী মাছের ভিতর করা, তায় ঢালেছি ঘি
নিজের হাতে ভাগ ছাড়েছি, ভাবলে হবে কি ?
চালর চুলা লম্বা কোঁচা খুলি খুলি যায়
দেখি সামের বিবেচনা কার ঘরে সামায় ।
মেদনিপুরের আয়না-চিরন, বাঁকুড়ার ঐ ফিতা
যতন করে বাঁধলি মাথা তাও যে বাঁকা সিঁথা ।
পেছপারিয়া রাজকুমারী গলায় চন্দ্রহার
দিনেদিনে বাইড়ছে তুমার চুলেরই বাহার ।
কলি কলি ফুল ফুটেছে নীলকালো আর সাদা
কোঁড় ফুলেতে কিষ্ট আছেন কোঁড় ফুলেতে রাধা ।
কালো জলে কুচলা তলে ডুবল সনাতন
আজ সারা না, কাল সারা না পাই যে দরসন ।

গানটা বুদ্ধদেব দাসগুপ্ত'র উত্তরা মুভিটা থেকে নেয়া । গেয়েছেন অভিজিৎ বসু । গানটা শুধু শুনেই যাচ্ছি, অদ্ভুত সুন্দর সুরটা থেকে বের হতে পারছি না, ঢোলের মাদকতায় ঢুলছি কেবল ।

