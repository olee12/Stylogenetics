ঈশ্বর



ঈশ্বর তুমি এক কাল্পিক গোল বৃত্ত
ছড়িয়ে থাকো অন্ধকারে
এক বিরাট লাল পরিখা নিয়ে
বের হতে দাও না কাউকে
যারা ঢুকে বিশ্বাস অগোচরে
আর নিজেও পার না কখনো ঢুকতে
ধ্রুব কল্পের আপেক্ষিকতা নেই বলে
ঈশ্বর তুমি এক নিঃশব্দ ঘুনপোকা
কুরে কুরে খাও যত পূজার বেদী
ভর কর প্রতিটি ক্ষুদ্রতায়
আর গলা টিপে মার যত শুভ স্বপ্ন
আতুড়েই নাশো সময়
থমকে থাকে সে শিশু পাথর চোখে
ঈশ্বর তুমি এক নৈর্ব্যাক্তিক টিক
উত্তরে থাকো তুমিই
কাঠপচা কিছু রীতি, ধিক !
ঈশ্বর তুমি কোটি মুন্ডুর নিউরনে গড়া এক অদ্ভুত হাহাকার
স্বমুন্ডুছেদনে মালা গড় বিশাল হে শয়তান মালাকার

