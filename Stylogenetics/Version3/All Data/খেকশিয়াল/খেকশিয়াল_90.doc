প্রলাপ



অদ্ভুত তার সমস্ত জাদু নিয়ে গড়ে তোলে স্বপ্ন। সাথে আসে দুরন্ত আনন্দ, পিঠে হাত রেখে আসে আশা। তবুও আয়না দিয়ে পিছনে উঁকি মারে কালো ভয়, কাঁদো কাঁদো মুখে কিছু পুরনো দুঃখ। স্বপ্ন রেশ কেটে চলে গেলে নামে হাসিমুখ চুপ বাস্তবতা। স্বপ্ন তবু উঁকি দেয়, উঁকি দেয় আশা, সাথে দুঃখ, হতাশারাও। সবাই অভিজ্ঞ এখানে। সবারই পাথেয় কিছু অতীত, কেউ সুন্দর, কেউ নয়। চিন্তা পিঠে আসে কিছু বরং। বরং-এরা বড়ই বিচিত্র। একা তারা অনেক ভীরু, বেশি হলে সাহস আসে বেশ। আবার জ্বালায়ও তারা, যতসব কিন্তু হয়ে। সিদ্ধান্ত বড়ই কঠোর, যেন এক ও অদ্বিতীয় ঈশ্বর। তবু হয় ভুল অথবা ঠিক। তবু অদ্ভুত থেমে থাকে না কখনো। স্বপ্ন দেখায় বারেবারে, ভয়ও। অতীতেরা অভিজ্ঞ করে বর্তমানেরে। কাজ আর কাজ, ছাঁকে তারা উপলব্ধি, সময়ের হেরেফেরে। 

