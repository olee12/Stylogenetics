কূর্মাবতার



কিছু মৌলিক ভাতঘুম
মৌলিক নিয়মে করে নিয়মিত সন্ত্রাস
যুগ যুগ ধরে,
ছোঁড়ে বল্লম
গাঁথে সময় ..এফোঁড় ওফোঁড়ে
বড়ই চাতুর্য্যে,
বড়ই খেয়ালে।
মহাকাল মরে হয় পুরাণ
কিন্তু পুরাণ কত পুরান?
আমিতো দেখি এখনো কত ভুত
বুক খুবলানো কত প্রমিথিউস
বাঁজ খাওয়া বেলেরোফোনেরা যত
বাঁচে আর উড়ে আজও কত
হার্পি আর জিউসের ভীড়ে,
যেচে ভাগে তারা পিঠ কাঁধ
নিভৃতে শত চুপ এটলাস
এসে তুলে ধরে নতশিরে
আজও হেসে, এই পৃথিবীরে।

