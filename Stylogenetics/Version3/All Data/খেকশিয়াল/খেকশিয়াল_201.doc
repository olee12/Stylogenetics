ঘোতনা



কি করিলে কি কি হত কি হলে কি হত না
ভাবে বসে একা একা আমাদেরই ঘোতনা
কে বা কারা তরুনীরা দিয়েছিল ছ্যাঁকারে
দুঃখতে তাই তারি মুখ চির ব্যাকা রে
ন্যাকা সুরে তাই সে যে কেঁদে চলে সারা রাত
কু কু সুরে হিকি তুলে নাক টানে ফোঁতফাঁত
বাতচিত করে না সে চিত হয়ে শোয় না
একটাই পাঞ্জাবী পড়ে কভু ধোয় না
খায় না সে চটপটি নাকে নাকি ঠেকে ঝাঁঝ
যায় নাতো সিনেমা সে তার নাকি বড় কাজ !
আজ রাতে তাইতো সে মাঠে বসে আহারে
একমনে গান ভাজে কাহারবা কাহা রে
আজ বুঝি কষ্টটা হল বেশী পষ্ট
মাঠে বসে গাঁজা সেটে ঘোতু হল নষ্ট ।

