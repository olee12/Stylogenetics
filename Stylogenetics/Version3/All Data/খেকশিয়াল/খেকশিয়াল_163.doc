মালা, ম্যারী ক্লের



অঞ্জন দত্তের গানের ভক্ত আমি অনেক আগে থেকেই । অঞ্জনের বেশিরভাগ গানগুলোই একেকটা গল্প । 'মালা' গানটি হয়তো অনেকেই শুনেছেন, ঐযে,
'তোমার জংলা পারের ঢাকেশ্বরী শাড়ি, তোমার পিসি চন্দ্রের ঝুমকো কানের দুল / আজ বারোই মে তাই সকাল থেকে জন্মদিনের তোড়া তোড়া ফুল' । অদ্ভুত সুন্দর একটা গান । কদিন আগে একটা দারুন মুভি দেখছিলাম 'The Darjeeling Limited', মুভিটা দেখছি হঠাৎ এক সময় ব্যাকগ্রাউন্ডে শুরু হয় ইংরেজি গানটা, আমরা বন্ধুরা তো লাফ দিয়ে উঠলাম, আরে এতো অঞ্জনের মালা ! পরদিনই খুঁজে বের করি গানটা, Where Do You Go To My Lovely, ৬৯ সালের Peter Sarstedt-এর গাওয়া খুবই জনপ্রিয় একটা গান, আমার শোনা হয়নি আগে ।
অনেকেই হয়ত শুনেছেন গানদুটো আর অঞ্জন যে ওই গানটা থেকে ওর মালা গানটা করেছে তাও জানেন । তবে মুভিটা না দেখলে আমি জানতাম না । আমার কাছে দুটো গানই অসাধারণ দুটো সৃষ্টি । দুটো গানের আবেদনই আমার কাছে অনেক । গানদুটোতেই উঠে এসেছে সমাজের খুবই উঁচু শ্রেণীর এক তরুণীর কথা, পিটারের ম্যারী ক্লের, অঞ্জনের মালা । যে কিনা সেই উঁচু থেকে সবই দেখেছে এবং দেখছে । অনেক নামীদামী বিখ্যাত লোকের সাথে তার উঠাবসা, তাকে ঘিরে সব বড় বড় ব্যাপার-স্যাপার । তবু প্রতি রাতে ঘুমের অবচেতনে সে চলে যায় তার অতীতে । গায়ক জানে, সে ছিল তার সাথে, সেই পোঁড়া অতীতের দিনগুলিতে । তার কাছে তাই গায়কের থাকে একটাই আকুতি । শেষবারের মত হলেও যেন সে পিছু ফিরে দেখে, তার সেই অচ্ছুত অতীতকে । 
Peter Sarstedt - Where Do You Go To (My Lovely)








     Get this widget 
|
     Track details  
|
 		eSnips Social DNA    





অঞ্জন দত্ত - মালা

