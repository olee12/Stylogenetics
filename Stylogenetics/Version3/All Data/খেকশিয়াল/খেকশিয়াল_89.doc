বিলাই টু



জেবতিক ভাই অলরেডি লিখা ফেলসে, তাই আমার লেখাটা বিলাই টু নামে ছাড়লাম। সচলায়তনের এই পশু দিবসে কাহিনী দুইটা সবাইরে জানাইতে ইচ্ছা করল।
কাহিনী এক
------------
আমাগো মহল্লায় বিলাইয়ের কমতি নাই। সারাদিন তারা ছানাপোনা সহ এইখানে ঐখানে বাসাবাড়ি গাড়ে। একবার অনেক আল্লাদ কইরা এমন এক বিলাই মা আর তার কতিপয় সন্তানদের আশ্রয় দিছিলাম আমরা বাড়ীতে। সেই ফ্যামিলি কি জানি এক পোকাসহ আসছিল, ছোট ছোট পোকা। ঐগুলার কামড়ে আমাগো ত্রাহি ত্রাহি অবস্থা। এত শক্ত পোকা আমি জীবনে দেখি নাই, উকুনের মত টিপলেও মরে না! কিছুক্ষণ পরে আবার নড়াচড়া করতে থাকে! অনেক কষ্ট কইরা মারতে হয়। তো সেই ফ্যামিলির হৃদয়বিদারক উচ্ছেদের পর কেউ আর আল্লাদ দেখায় না। আমার দিদি দেখাইলেও মা দাবড়ানি দেয়। তো যে কাহিনী কমু ঐটাও এক বিলাইরে নিয়া। সেই মাদী বিলাই একটা বস্তু! তারে আমি মনে হয় তিন মাস পর পরই মুখে কামড়াইয়া ছানা পোনা নিয়া মুভ করতে দেখি! কাহিনী বুঝি না! যাই হোক হুলাদের মাঝে তার অনেক ক্রেজ বুঝাই যায়। কিন্তু মহল্লাবাসী তো এইসব বেলাল্লাপনা সহ্য করবে না। এই বিলাই এইখানে বাচ্চা দেয়, ওইখানে বাচ্চা দেয়, আবার বাচ্চাসহ সরাইতেও খারাপ লাগে। একদিন বিছানায় শুইয়া আছি, শুনি মা কার সাথে জানি কথা বলতাছে। পাশের বাড়ীর এক মহিলা। কথা শুইনা হাসাহাসি শুইনা আমারো পেট চাইপা হাসির দশা। শুনি মহল্লার মা মাসিরা মিল্লা নাকি ঐ বিলাইয়ের জ্বালায় অতিষ্ঠ হইয়া খাবারের সাথে ওভাকন না কোন জন্ম নিয়ন্ত্রন পিল গুড়া কইরা খাওয়াইছে! 
কাহিনী দুই
------------
এই কাহিনী শুইনা আমি হাসুম নাকি কান্দুম বুঝি না। কাহিনীটা হয় অনেকেই জানেন, পেপারে উঠছিল মনে হয়। কাহিনীটা আসলে একটু কস্কি মমিন টাইপের কাহিনী। অনেক আগে কোন টিভিতে জানি এইডস নিয়া একটা অ্যাড দেখাইতো। আপনাদের মনে আছে নাকি জানি না, ঐটায় দেখাইতো একটা কালো বিলাই ঘরে ঢুকতাছে। অনেকটা রূপকার্থে আর কি। তো কোন গ্রামে (মনে নাই) না জানি অনেক জায়গাতেই লোকজন কালা বিলাই মারা শুরু করছিল। তাদের ধারণা কালা বিলাই দিয়াই এইডস ছড়ায়।

