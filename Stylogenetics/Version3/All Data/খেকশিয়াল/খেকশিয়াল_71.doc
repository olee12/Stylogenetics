ঘোড়া ঘোড়া খেলা



দেখো খেলি আম পাতা জোড়া
দেখো চাবকে চালাই ঘোড়া
সরে দাঁড়াও!
সরে যাও!
চা বিস্কুট হাতে মেম, সাহেব সরে যাও
যত প্রাচীন শৈশব
মাটির হাতি ঘোড়ার ভুত সরে যাও
মায়াময় বুবু সরে যাও
নোটন নোটন পায়রারা সরে যাও
আমার মায়ের সোনার নোলক
সবাই সরে যাও সরে দাঁড়াও।
অথবা থাক ছবি হয়ে
ছোটবেলার সেই ছড়ার বইয়ে
আর দেখো আমাকে
উঠে এসেছি বই থেকে সেই কবে
চাবকে চালাচ্ছি এখনো নিজেকে
খেলছি এখনো দেখো নিজে নিজে
এখন আমিই পাগলা ঘোড়া
এখন আমিই ঘোড়া সওয়ার ।

