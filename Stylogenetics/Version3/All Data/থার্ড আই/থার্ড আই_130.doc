মুক্তিযুদ্ধের বিশ্বকোষ জালাল ভাই শুভ জন্মদিন।



বছর পাচেঁক আগের কথা আমি তখন সলিমুল্লাহ মুসলিম হলের  ছাত্র। বাউন্ডুলে শিক্ষার্থীদের যেমনটা হয়, পরীক্ষার আগের রাতে পড়া মুখস্ত করা ....  আমিও পরীক্ষার আগের রাতে খুব সিরিয়াস হয়ে যেতাম। সেন্ট্রাল লাইব্রেরী থেকে হেঁটে আসছিলাম ফুলার রোড ধরে। ব্রিটিশ কাউন্সিলের সামনে প্রচন্ড শীতে তখন থর থর করে কাঁপছিলো  এক বৃদ্ধা। তার এই হাল দেখে আমার প্রচন্ড কষ্ট হচ্ছিল. কিন্তু সাধের সাথে সাধ্য কুলিয়ে উঠছিলোনা। রুমে ফিরে  শীতার্ত মানুষের সাহায্যে বিত্তবানদের এগিয়ে আসার আবেদন জানিয়ে "একটা চাদর হবে" ?? শিরোনামে প্রথম আলোতে একটা চিঠি লিখলাম। 
তার পর আমার ই-মেইলে আমি একজন পাঠকের চিঠি পেলাম। তিনি আমাকে লিখে পাঠালেন , আমার লেখা পড়ে তিনি কেঁদে ফেলেছেন। প্রথমেই আমি একটু অবাক হলাম, একছত্র চিঠি পড়ে কেউ কাঁদে ?? তার পর আমি ধীরে ধীরে আবিস্কার করলাম তিনি আসলে একজন পাঠকই না, মানুষটি অসম্ভব দেশপ্রেমিক, আগাগোরা মুক্তিযোদ্ধা। শয়নে -স্বপনে-জাগরণে তার মুক্তিযুদ্ধের চেতণা। একাত্তর নিয়ে তার সংগ্রহ শালা রীতী মতো তাক লাগানো!
যুক্তরাষ্ট্রের ডালাস শহরে বসবাসকারী এই মহান মানুষটিকে সবাই জালাল ভাই বলেই জানেন। পুরো নাম এম এম আর জালাল। মোহাম্মদ মাহবুবুর রহমান জালাল এর সাথে আমার পরিচয় সূত্রটা আসলেই অলৌকিক !! আজ সেই মহান মানুষটির জন্মদিন !! কিভাবে যে মানুষটিকে শ্রদ্ধা জানাই ভেবে পাচ্ছিনা....
তবে মুক্তিযুদ্ধের জীবন্ত বিশ্বকোষ জালাল ভাইয়ের যে আরো একশ' বছর বেঁচে থাকার প্রয়োজন আছে সেটি উপলব্দী করতে পারছি। 
এই মানুষটিকে শুধুমাত্র সচলের ব্লগার হিসাবে বিশেষায়িত করলে ভুল হবে, বরং আমি মনে করি সচলায়তন জালালভাইকে পেয়ে তথ্য সমৃদ্ধ হবার সুযোগ পেয়েছে। শুধু আমি নই, বাংলাদেশের বিভিন্ন গনমাধ্যমে মুক্তিযুদ্ধ বিষয়ক লেখা লিখে যে কয়জন লেখক জনপ্রিয় হয়েছেন, নিজেদের আজ মুক্তিযুদ্ধের শক্তিশালি লেখক বলে দাবী করতে পারেন, তাদের অনুপ্রেরণা আর তথ্য দিয়ে যে মানুষটি সব সময় পাশে ছিলেন, তিনি আমাদের জালাল ভাই।
আমি আর কিছু বলতে চাইনা, বাকী অনুভূতি জানবো জালাল ভাইয়ের ভক্তদের কাছে থেকে।

