কে হবেন রাষ্ট্রপতি ?



সম্ভাব্য রাষ্ট্রপতিরা
হুসেইন মুহাম্মদ এরশাদকে রাষ্ট্রপতি করার দাবী উঠেছে জাতীয় পার্টির তরফ থেকে। আওয়ামীলীগ না বলেছে। আওয়ামীলীগের সাধারণ সম্পাদক আবদুল জলিল ঘোষনা দিয়েছেন তাদের পছন্দ জিল্লুর রহমান। শেখ হাসিনার কারা বাসের সময় দলের হাল ধরে ছিলেন বর্ষীয়ান এই নেতা। ২১ আগষ্ট গ্রেনেড হামলায় হারিয়েছেন স্ত্রী আইভি রহমানকে। ওদিকে  এরশাদের দাবী বয়সে তিনি বড় ! রাষ্ট্রপতি হবার খায়েশ ফুরায়নি এরশাদের ! 
৭১'র দোসর রাজাকারদের বিতারিত করতে এবং যুদ্ধাপরাধীদের নির্বাচিত না করার দাবী নিয়ে সেক্টর কমান্ডারর্স ফোরাম যে গনজোয়ার সৃষ্টি করেছে তারই ফসল মহাজোটের বিজয়। তাই মুক্তিযুদ্ধের উপ-প্রধাণ সেনাপতি এয়ার ভাইস মার্শাল (অব) একে খন্দোকার কে রাষ্ট্রপতি করা হলে মুক্তিযোদ্ধাদের সম্মানিত করা হবে বলে মনে করছেন তাঁরা।
অন্যদিকে নোবেল বিজয়ী অর্থনীতিবিদ ড.ইউনূসের নাম প্রস্তাব করেছে সরকারের কূটনৈতিক মহল। আন্তজার্তিক অঙ্গনে বাংলাদেশের ভাবমূর্তি উজ্জ্বলের জন্য তাঁকেই রাষ্ট্রপতি করার ব্যপারে আগ্রহ ঐ মহলটির ।
যাদের নাম প্রস্তাবে এসেছে তাদের মধ্যথেকে ড.ইউনূস ও এয়ার ভাইস মার্শাল (অব) একে খন্দোকারের প্রতি আমার সমর্থন থাকবে। প্রিয় সচল আপনি কি ভাবছেন ?
তবে এরশাদ কেন রাষ্ট্রপতি হবে না এসম্পর্কে আমার মতামত দিচ্ছি, যে স্বৈরশাসনের হাত থেকে মুক্ত হয়ে  গনতন্ত্রের পথে যাত্রা শুরু করেছিলো বাংলাদেশ তার সাথে মহাজোটে বেঁধে নির্বাচনে জয় লাভ করে আওয়ামীলীগ তার জয়কে কলন্কিত করেছে। সেই কলন্ক মোচন হবে যদি এরশাদকে রাষ্ট্রপতি করা না হয়। তার কারন , এরশাদ যে কোন সময় তার সিদ্ধান্ত বদলাতে পারেন। আওয়ামীলীগ যদি নিরঙ্কুশ সংখ্যা গরিষ্ঠতা না পেত , বিএনপি যদি আওয়ামীলীগের কাছাকাছি আসন পেতো , ঠিক সেই মুহুর্তে যদি সরকার গঠনে অন্য কোন শরীক দলের সহযোগিতা বাধ্যতামূলক হয়ে যেত, সেই মূহুর্তে এরশাদ যদি বিএনপির কাছ থেকে আশ্বাস পেতে যে তাঁকে রাষ্ট্রপতি পদটি দেয়া হবে, আমি নিশ্চিত এরশাদ মহাজোটের নেতৃত্বে জয়লাভের পরও জোট ভেঙ্গে বিএনপির সাথে নতুন সখ্যতা গড়তো শুধু মাত্র রাষ্ট্রপতি পদটির জন্য।  যার প্রমান নির্বাচনের ঠিক শেষ মূহুর্তে এরশাদের সাথে আওয়ামীলীগের সমোঝোতা না হওয়ায় এরশাদ গরম গরম প্রেস কনফারেন্স করে বললেন , 'জাতীয় পার্টি মহাজোটে নেই ' ঠিক আবার একদিন পর , আওয়ামীলীগ কি এক যাদুর পরশ দিয়ে দিলো , এরশাদ বলতে শুরু করলেন, শেখ হাসিনা আমার ছোট বোন !!
আবার এখন তিনি মন খারাপ করে বলছেন, জাতীয় পার্টি সংসদের বাইরে ও ভেতরে একলা চলবে! এই রকম একটা অস্থির স্বভাবের লোভী, ক্ষমতা লিপ্সু, বিশ্ব বেহায়কে শেখ হাসিনা নিশ্চই রাষ্ট্রপতির মতো সম্মানিত আসনে বসিয়ে রাষ্ট্রপতির পদটি কলন্কিত করবেন না ।
 
