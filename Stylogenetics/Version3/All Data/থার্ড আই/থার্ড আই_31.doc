অবশেষে গাজায় মৃত্যুর মিছিল থামিল ..



তাৎক্ষনিক ব্যানার লিখছে এক প্রতিবাদকারীইহুদ ওলমার্ট বেটার শুভ বুদ্ধির উদয় হয়েছে। ১২০০ মৃত্যু নিশ্চিত করার পর তাঁর মনে হয়েছে গাজায় ইসরাইলী হামলার লক্ষ অর্জিত হয়েছে, তাই আপাতত আর যুদ্ধ নয়,তবে ইসরাইলি সৈণ্য এই মূহুর্তেই গাজা ছাড়ছেনা । অন্যদিকে হামাস ইসরাইল পরাজিত হয়েছে বলে দাবী করে উল্লাস প্রকাশ করেছে, তবে গাজায় কোন প্রকার ইসরাইলী সৈন্য দেখতে চায়না হামাস।  তিন সপ্তাহ ধরে নিরিহ জনগন,নারী ও শিশু হত্যার পর, রক্ত চোষা দানব ইহুদ ওলমার্ট কিছুক্ষণ আগে যুদ্ধ বিরতি ঘোষনার ফলে ফিলিস্তিনে শান্তি নিশ্চিত করবে কিনা সেই সন্দেহ থেকে গেলেও অন্তত এই যাত্রায় গাজায় নিরিহ মানুষ গুলো প্রানে তো বাঁচবে !
ট্রাফালগার স্কয়ারের প্রতিবাদ
সারা দিন আজ ট্রাফালগার স্কয়ারে ছিলাম, হাজার হাজার জনতার গর্জনে লন্ডনের আকাশ ভারি হয়ে উঠেছিলো, বড় আয়েশ করে আবেগ দিয়ে একখান নিউজ করলাম , ওভার টাইম মেরে বাসায় ফিরলাম রাত ২ টায়! বাসায় এসে আমার নিত্যসঙ্গী কম্পিউটার খুলে দেখি  আমার সারাদিনের নিউজ -ভ্যালু লেস, এই নিউজ যখন প্রচার হবে ততক্ষণে ইহুদ ওলমার্টের যুদ্ধ বিরতি ঘোষনা হয়ে গেছে!
এই প্রতিবন্ধিটিকেও আটকে রাখা যায়নি ঘরে
একটা নিউজের করুণ মৃত্যু একজন সংবাদ কর্মী হিসাবে আমার মেনে নিতে খানিকটা কষ্ট হলেও আনন্দ লাগছে এই ভেবে যে, গাজায় অন্তত মৃত্যুর মিছিল তো থেমেছে!
 
