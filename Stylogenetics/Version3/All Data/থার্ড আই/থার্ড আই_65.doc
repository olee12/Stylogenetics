ফলো আপ:স্বপ্নে পাওয়া স্বাধীনতা ও স্বপ্নের কাছাকাছি আমরা



মুক্তিযুদ্ধ যাদুঘরে ভারতীয় মিত্রবাহিনীর সদস্যরাসচলের পোস্টে আজ কাল বেশ কাজ হয় দেখছি। গত বছর বিজয় দিবসের প্রক্কালে 'স্বপ্নে পাওয়া স্বাধীনতা'  শিরোনামে সচলায়তনের একপোস্টে স্বাধীনতা যুদ্ধে ভারতীয় মিত্রবাহিনীর অবদানের কথা আমরা কেন কৃতজ্ঞচিত্তে স্বরণ করিনা কিংবা তাদেরকে কেন বাংলাদেশ সরকার জাতীয়ভাবে সম্মান প্রদর্শণ করেনা এই মর্মে সন্দেহ প্রকাশকরে বিস্তারিত আলোচনা করেছিলাম। ভারতীয় বগ্নার দিগন্ত , সুবিনয় মুস্তফি সহ অপর ব্লগারদের মন্তব্যে জেনারেল এফ আর জ্যাকবস, মানেকশ ও আলর্বাট এক্কার বীরত্বের কথা  উঠে এসেছিল। আজ স্বাধীনতার ৩৭ বছর পূর্তি উপলক্ষ্যে তার কিছুটা সুফল  আমরা পেয়েছি বটে। চলতি বছর ভারতীয় মিত্রবাহিনীর সেনা নায়কদের রাষ্ট্রীয়ভাবে আমন্ত্রন জানানো হয়েছে। আশার আলো দেখা যাচ্ছে। ৩৭ বছর পর হলেও যে এই সংস্কৃতি শুরু হয়েছে তাতেই আমার খুব ভালো লাগছে, আমরা তো আমাদের স্বপ্নের পথেই হাটছি। 
কতৃপক্ষের শুভবুদ্ধির জন্য ধন্যবাদ। সেই সাথে সচলায়তন যে একটি কার্যকর মুখপত্র হয়ে উঠেছে সেটি ভাবতেই আরো ভালো লাগছে। আশাকরছি মিত্র বাহিনীর এই বীরত্ব গাঁথা ইতিহাস পাঠ্য পুস্তকেও লিপিবদ্ধ হবে। নতুন প্রজন্মের কাছে উম্মটিত হবে মুক্তিযুদ্ধের সঠিক ইতিহাস। 
একই সাথে ভারতীয় মিত্রবাহিনীর সদস্যদের আমন্ত্রনের সংস্কৃতিটি যেন রাজনৈতিক সরকারের আমলেও অব্যাহত থাকে সেই প্রত্যাশাও থাকলো। 
'সচলায়তনের জয় হোক'
 
