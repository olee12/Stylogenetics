ফলো আপ নিউজ : ব্যান সচলায়তন



বিটিআরসির একজন উর্ধ্বতন কর্মকর্তার সাথে আমি কথা বলেছি। যেহেতু এটি ব্যক্তিগত আলাপচারিতা তাই সূত্রের সম্পূর্ণ পরিচয় উল্লেখ করলাম না। তিনি জানিয়েছেন ন্যশনাল মনিটরিং সেল বা NMC বর্তমানে অর্ন্তজালের এইসকল বিষয়গুলো নিয়ন্ত্রন করছেন। তারা সকল প্রকার টেলিকমিউনিকেশন সেক্টরের মিডিয়া সাইডগুলোও দেখভাল করেন যা বাংলাদেশের প্রথম সারির গোয়েন্দা সংস্থার কর্মকর্তাদের দ্বারা নিয়ন্ত্রিত।  সূত্র আরো জানিয়েছেন, সাম্প্রতিক সময়ে কিছু ব্লগে (এক্ষেত্রে তিনি নাম উল্লেখ করেনি) বাংলাদেশ সম্পর্কে অহেতুক বিভ্রান্তি ও সাধারণ মানুষকে উসকে দেয়ার প্রচেষ্টা চালানো হচ্ছে বলে NMC খবর পেয়েছে। তাই সেসব ব্লগগুলোকে কঠোর নজরদারিতে রাখা হয়েছে। সম্ভবত সেই কারণে সচলায়তনের উপর এমন বিধিনিষেধ আসতে পারে। এ বিষয়ে তিনি পুরোপুরি নিশ্চিত নন এবং এর বেশি কিছু বলা তার পক্ষে সম্ভব নয় বলে জানিয়েছেন।
আমি চেষ্টা চালাচ্ছি অন্যান্য আরো সূত্র থেকে খবর সংগ্রহের। যদি কোন আপডেট পাওয়া যায় তাহলে ব্লগারদের জানানোর চেষ্টা করবো।

