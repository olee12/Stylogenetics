’নিজামী আলু’ ও হট টাওয়েল !!



'রসগোল্লা নয় সুরভিত গোলাপ'ইফতারের পূর্বে খানিক সময় খাবার সামনে নিয়ে বসে থাকা নাকি অনেক বেশী ফজিলত। সেই সময় আল্লাহ বান্দার উপর খুশি হন। তিনি পুলকিত হন তার সৃষ্টির সংযম দেখে, খাবার সামনে অথচ তাঁর বান্দা খাবার খাচ্ছেনা। তখন তিনি সব শয়তানকে দেখিয়ে বলেন,” তোমরা বলেছিলে মানুষ তৈরী না করতে , এই দেখো আমার বান্দারা আমার কথা মত সংযম করছে , রোজা রেখেছে, খাবার সামনে অথচ তারা খাচ্ছেনা।”  
প্রিয় সচল, এই বাণী কোন হাদিসে আছে সেটা বলতে পারবোনা, তবে এই কথা সেই ছোট বেলা থেকেই শুনে আসছি।
দ্যা রেড ফোর্ট নিমন্ত্রণ ছিলো ’দ্যা রেড ফোর্টে’ ।  টোটেনহামকোর্ট রোর্ডের ডিন স্ট্রিটের এই রেস্টুরেন্টে নাকি টোনি ব্লেয়ার তার কন্যার জন্মদিন পালন করেন, নিয়মিত যাতায়াত করেন ডজন খানেক পার্লামেন্টারীয়ান। টমি মিয়া ছাড়াও যে ক’জন বাঙালি রেস্টুরেন্ট ব্যবসায়ী ব্রিটেনের এমপি মন্ত্রীদের জিহ্বার রসদ যুগিয়েছেন , বাংলাদেশী খাবারকে করেছেন জনপ্রিয় তাদের মধ্যে আমিন আলী অন্যতম। তাই তার নিমন্ত্রণ প্রতি বছরের ডাইরির পাতায় তুলে রাখতে হয়, দিন ক্ষণের অপেক্ষা করতে হয়। ডেকুর তুলে বলতে হবে আহা আজ রেড ফোর্টে খেলাম !! এবারের ইফতারীতে বাড়তি আয়োজনের কারন রেড ফোর্ট চলতি বছর ২৫ বছরে পা দিলো।
বলছিলাম ইফতারির পূর্বে অপেক্ষা করার কাহিনী, মিনিট দশেক এখনও বাকী , কি আরা করা নিরুপায় হয়ে মেন্যূ নিয়েই নাড়া চাড়া শুরু হলো, তখনও টেবিলে তেমন খাবার পরিপূর্ণ হয়ে উঠেনি। শুধু ফ্রুটস আর তরমুজের জুস এসেছে মাত্র। মেন্যূতে দ্বিতীয় নামটি দেখে চোখ চড়কগাছ !! পটাটুস উইথ করিয়ান্ডার লিফ এন্ড ফ্রেস গ্রীন চিলি দিয়ে তৈরী স্টাটারের নাম ’নিজামী আলু’  মুহূর্তের মধ্যে পুরো টেবিলে ছড়িয়ে পড়লো নিজামী আলুর নাম, টেবিল পেরিয়ে হলের ভিতর গুঞ্জন উঠেছে নিজামী আলু নিয়ে। সবাই মেন্যু হাতে নিয়ে এবার দেখছে আসলেই নিজামী আলুটা বস্তুটা কি ?  ইফতার খোলার উৎসাহ পুরোটা গিয়ে ভর করলো নিজামী আলুতে। এবার অপেক্ষার পালা ওয়েটার কখন নিজামী আলু নিয়ে আসবে।
নিজামী আলু
এক সময় আমাদের অপেক্ষা আর উত্তেজনার অবসান ঘটিয়ে .....টেবিলে 'নিজামী আলু' আসলো। তারপর আর অপেক্ষা না করে ছুঁচালো ফর্কের আতিথেয়তা গ্রহন করলো কাঙ্খিত সেই আলু!
কাটা চামচের কবলে 'নিজামী আলু'
আমিন আলী ভাই আমাদের পাশেই বসেছিলেন, নিজামী আলু নিয়ে আমাদের এতো উৎসাহ দেখে তিনি বলতে লাগলেন , আসলে হায়র্দ্রাবাদের নিজামীর নাম করণেই সেই আলু চপের নাম নিজামী আলু নাম করণ করা হয়েছে। বাংলাদেশের  রাজনীতিতে নিজামীর নামটির সাথে যে এই আলুর নামের যোগসূত্র খোঁজা হচ্ছে সেটি বুঝতে পেরে আমিন আলী ভাই জিব্বায় কামড় দিয়ে বললেন, আগে তো এই বিষয়টা মাথায় আসেনি !!
ভাজা মাছ তবে উল্টে খাওয়া যাবে না !
একে একে খাবার আসতে থাকলো
নূরানী কাবাব
Dover Sole Kurkuri
(Crispy Fried Dover Sole with curry leaf),
Tandoori Jhinga 
( marinated,mildly spiced jumbo prawns),
Kali Mirchi Murgh
(smoked chicken marinated with ginger,garlic and crushed black pepper)
Nooraani Kebab, Haleem, Nihari Gosht
Hayderabadi Chooza Biryani 
(Schottish lamb shankswith whole spices in a brown onion and garlic sauce)
Dumpukht Biryani
(Basmati rice withwelsh lamb and spices,steamed in a sealed pot)
ফিউশন সালাদ
শুধু তাই নয়, জিলাপি, রসমালাই, গুলাবজাম, চকলেট কিছুই বাদ ছিলোনা।
হালিম
সব খাবার ওয়েটার একে একে এনে টেবিলের উপড় জড়ো করছে আর আমি ক্লিক ক্লিক করে ছবি তুলছি । এসময় সচলের সবার কথা মনে পড়ছে, আহা  এই রমজানে সব সচল মিলে একটা ইফতার পার্টিতে একহতে পার্লামনা, কেউ একটা ইফতারের আয়োজনও করলোনা ! ছবিগুলো তুলে নিয়ে যাই , নিজামী আলুর স্বাদ অন্তত ছবিতে মিটবে ! আয়োজনে আজ কোন কিছুর কমতি ছিলোনা, শুধু আক্ষেপ ছিলো ইফতারের পর পরই এক কাপ চায়ের জন্য.... তবে খাবারের নেশায় আজ চায়ের কথা ভুলে ছিলাম।
মরুভূমি
ক্যামেরার শেষ ক্লিকটি করে তব্দা খেয়ে গেলাম , এপাশ ওপাশ করে দেখলাম আসলে কেউ দেখে ফেলেনিতো ! এইটা কি ছবি তুললাম ? ভাবলাম পাটিসাপটা পিঠা, ভালো করে তাকিয়ে দেখি একজোড়া হট টাওয়েল !
রজ্জুতে সর্প ভ্রম!
 
