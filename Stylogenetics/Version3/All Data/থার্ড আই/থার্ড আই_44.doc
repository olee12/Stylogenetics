মাসকাওয়াথ আহসানকে অভিনন্দন।



ঋণের বোঝা অনেক রকমের হতে পারে, হতে পারে আর্থিক মানষিক কিংবা বায়বীয়। ঢাকা বিশ্ববিদ্যালয়ের ডিবেটিং সোসাইটির বির্তকিকদের আসনে বিতার্কিকরা বসে আছে। উদ্দেশ্য 'বিষন্নতার শহরে'র' লেখক আসবেন , তার বইটি সম্পর্কে বিতার্কিকরা নানা প্রশ্ন করবে, লেথক সরাসরি সেই প্রশ্নের জবাব দেবেন। অন্য সব বির্তকিকরা বইখানা পড়ে প্রশ্ন নিয়ে যথারীতি তৈরী। আমি এপাশ ওপাশ করে বিষন্নতার শহরের মুল ভাব বুঝবার চেষ্টা করছিলাম, পরে এক সহযোদ্ধার কাছ থেকে বিষন্নতার শহর বইখানা নিয়ে রুমে বসেই পড়তে শুরু করলাম। দুইটা চ্যপ্টার পড়ার পড় দুই খানা সহজ প্রশ্ন ঠিক করে ছুড়ে দিলাম লেখক মাসকাওয়াথ আহসানের কাছে। লেখক আমার প্রশ্নের উত্তর দিলেন যথেষ্ট আত্ন বিশ্বাসের সাথে । মনে হয় আমার প্রশ্ন লেখকের মনে ধরেছিলো। এর আগে মাসকাওয়াথ আহসানের সাথে আমার আরো অনেক দেখা হয়েছে, বিভিন্ন বিতর্ক কর্মশালায়, তবে তার লেখক সত্ত্বার সাথে এতটা ঘনিষ্ট ছিলামনা। হলে ফিরে এসে বিষন্নতার শহর পড়লাম পুরোটা। আবিস্কার করলাম এক নতুন মাসকাওয়াথ আহসানকে। সেই থেকে আমার মাসকাওয়াত আহসানকে বিরক্ত করা শুরু। দিনে তিনবার করে মিস কল। আমার মিস কল পেলেই উনি ব্যাক করতেন। আমার মনে হয় ওনি জানতেন না যে আমি মিস কল দিচ্ছি। একদিন বললাম, আপনি আমার নাম্বার জানেননা, ওটা কি সেভ করা থাকেনা?
-মাসকাওয়াথ ভাই জবাব দিলেন তোমার ফোন নম্বরের শেষের ডিজিট ৪৯ না ? তারপর থেকে আর সন্দেহ হয়নি।
ঋণের বোঝা আমার বাড়তেই থাকে। এসএম হলের বিতর্কে আর বিশ্ববিদ্যালয়ের বিতর্কে মাসকাওয়াত আহসান তাঁর সহযোগিতার কোন কার্পণ্য করেননি। কিভাবে একজন ভালো বিতার্কিক হয়ে উঠা যায়, উচ্চারণ সতর্ক হবার পাশা পাশি একজন ভালো বির্তাকিকের যে স্ক্রিপ্ট ফেলে মঞ্চে দাঁড়াতে হবে সেই তালিম আমি মাসকাওয়াত আহসানের কাছে পেয়েছি।
কর্মজীবনে মাসকাওয়াথ আহসান তখন বাংলাদেশ বেতারে, আমারা প্রথম রেডিও ডিবেটা শুরুকরি তারই সহয়োগিতায় ২০০১ সনে, সেখানেও তাঁর সহযোগিতার হাত। যদিও দশমিক পাঁচ শূণ্য নম্বরের কারণে আমার প্রথম রেডিও ডিবেটের কাপ জেতা হয়নি ! বুয়েটের রশিদ হলের সাথে হেরেছিলো এস এম হল।
হঠাৎ করে আমাদের একা করে তিনি চলে এলেন জার্মানীতে। বিধীবাম, একদিন তিনি আমাকে আবিস্কার করলেন লন্ডনে। শুরু হলো ডয়েচে ভেলের সংবাদ দেয়া নেয়া, লন্ডনে বোমা হামলা , মাসকাওয়াত আহসানের ফোন! বুশ ব্লেয়ার বৈঠক মাসকাওয়াত আহসানের ফোন, ট্রান্সআটলানটিক জেটে বোমা হামলা পরিকল্পনা -ডয়েচেভেলের ফোন....
একদিন হঠাৎ ওনি বলে বসলেন আজ কোন সংবাদ নয় আজ তোমার ইন্টারভিউ করবো।
-ক্যান আমি কি করছি?
- হুম , অনেক কিছুই খবর পাই।
 সহজ অথচ গম্ভীরভাবে জবাব দিলেন তিনি।
বাংলাদেশের ছয় জঙ্গীর ফাঁসির সংবাদ অর্ন্তজালের মাধ্যমে বিশ্বজুড়ে ছড়িয়ে দেয়ার কারনে ডয়েচে ভেলে আমার সাক্ষাতকার নিতে চায়, আমিতো আহ্লাদে গদগদ...
-- কত শত স্মৃতি.....এখনও ডয়েচে ভেলের  ফোন পাই..মাসকাওয়াত আহসানের ফোন পাইনা। প্রানের তাগিদে আবার দেশে ফিরেছেন তিনি। পেশাগত অবস্থান আর বাংলা ব্লগিং আরো কাছে, অনেক কাছে নিয়ে এসেছে আমাদের ।
দি এডিটর ডট নেটের  এর সম্পাদক হিসাবে যোগ দিয়েছেন মাসকাওয়াত আহসান।
অভিনন্দন রইলো ।

