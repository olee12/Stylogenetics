বাল্য বিবাহের বিরোধীতা ...আল্লাহ পাকের বিরোধীতা !!



 বৈশাখী তালাক  শিরোনামে লিখা পোস্টে 'একটি খবরের কাগজের কথা লিখে কাটতি বাড়াচ্ছি' এমন অভিযোগ করেছেন কেউ কেউ,পাশাপাশি সেই পত্রকাটি দেখতেও ইচ্ছা প্রকাশ করেছেন অনেকেই। অভিযোগ আর জনগনের চাহিদার বিষটা মাথায় রেখে আবারও আজকে আমাকে সেই পত্রিকাটি সম্পর্কেই লিখতে হচ্ছে। ধর্মনিয়ে আলোচনায় যেতে চাই না, রাজনীতি বুঝিনা, আর অনুসন্ধানী সংবাদ ইদানিং বাদ দিয়ে হাতে শেকল পড়েছি।
তবুও ঢেঁকি স্বর্গে গেলে ধান বানে সেই জন্যই এই সংবাদটি সচলের ব্লগারদের সাথে শেয়ার না করে থাকতে পারছিন।
আল ইহসান
"হুযূরে পাক সাল্লাল্লহু আলাইহি ওয়া সাল্লাম নিজেই বাল্য বিবাহ করেছেন। সুতরাং বাল্য বিবাহের বিরুদ্ধে বলার অর্থই হচ্ছে সরাসরি আল্লাহ পাক ও তার হাবীব হুযূর পাক সল্লাল্লাহু আলাইহি ওয়া সাল্লামের বিরোধীতা করা যা কাট্টা  হারাম ও কুফরির অন্তভূক্ত। যা কোন মুসলমানই মানতে পারেনা। অতএব এর প্রতিকারে পৃথিবীর দু'শ কোটি মুসলমানের এগিয়ে আসা উচিত"
হযরত ঈমাম সাঈদ মোহাম্মদ জিল্লুর রহমান কতৃক প্রচারিত এই লিফলেট খানাকে আমি পত্রিকা বলবোনা এই জন্য যে,  তারা সংবাদ পরিবেশনের নামে ধর্মের ভূল ব্যখ্যা দিয়ে মানুষকে বিভ্রান্ত করছে।  
সম্প্রতি গণমাধ্যম নীতিমালা নিয়ে ব্যপক আলোচনা হয়েছে। এই বিষয়গুলো নিয়েও আলোচনা হওয়া দরকার। এই সমস্ত আব জাব প্রচার পত্রকে পত্রিকা বলে প্রচার করা  হয় কিভাবে সেটিও আমার কাছে পরিস্কার না! তাহলেকি প্রচার পত্র আর সংবাদ পত্রের মধ্যে কোন পার্থক্য নাই ! নিজের বাড়িতে বসে যাকিছু একটা লিখে বা নিজস্ব ছাপাখানায় নিজের মনগড়া কথা লিখে দিলাম...এবং সেটিকে সংবাদ পত্র বলে চালিয়ে দিলাম .....এর কি কোন মা-বাপ নাই....??
 বৈশাখী মেলায় গেলে তালাক হয়ে যাবে এই মর্মে প্রচার পত্র ছাপলে যদি দোষী ব্যক্তিদের গ্রেফতার করা হয়, তাহলে বাল্য বিবাহকে সমর্থন না করলে হুযূরে পাক সাল্লাল্লাহু আলাইহি ওয়া সাল্লামের বিরোধীতা করা হবে বলে যারা  প্রচার পত্র বিলি করে বা সংবাদ পত্র বলে চালাতে চায় তাদের কেন নিষিদ্ধ করা হবে না এই প্রশ্নের উত্তর কে দেবে...??
 
