ঝিলমিল ঝিলমিল করে রে ময়ূর পঙ্খী নাও...



'অক্সফোর্ডের জলে বাংলাদেশী নৌকা'
বিজয়ী উইটনি দলের মধ্যে টান টান উত্তেজনা, অলেম্পিক পতাকা হাতে নিয়ে অক্সফোর্ডের জলে ভেসে বেড়াবে তারা। এগিয়ে এলেন  পিটার ট্রাভিস ও আজিজুর রহমান, দুজনেই লন্ডন অলেম্পিকের পতাকা তুলে দিতে যাচ্ছেন বিজয়ী দলের ম্যানেজার এহিয়ার হাতে। হঠাৎ পিটার থমকে দাঁড়ালো, ইংরেজীতে বলে উঠলো,’ দেখো আমি এভাবে তোমাদের হাতে অলেম্পিকের পতাকা তুলে দিতে পারিনা, তোমাদের মধ্যে অনেকেই লাইফ জ্যাকেট ছাড়াই নৌকায় চড়েছো। যতক্ষণ না তোমরা লাইফ জ্যাকেট পড়ছো ততক্ষণ তোমাদের হাতে পতাকা হস্তান্তর করা হবেনা’।
ইতিহাস হলো 'উইটনি' দল
সমস্বরে হেসে উঠলো নৌকার মাঝিরা। এই ব্যাটা  বলে কি ? এইটুকু লেক পাড়ি দিবো এতে আবার লাইফ জ্যাকেট পড়তে হয় নাকি ? কত বড় বড় নদী আর বিলে নাও বাইলাম আর অক্সফোর্ড শায়ারের এই লেক তো নস্যি ! প্রতিযোগিতাতো শেষ, চ্যম্পিয়ন হয়েছি, এখন পতাকা দাও!  পিটার অবশ্য বাংলা  বুঝতে পারলোনা, তবে তাকে সন্তুষ্ট করতে আর প্রতিযোগিতার নিয়ম মানতে লাইফ জ্যাকেট পড়েই লণ্ডন অলেম্পিকের পতাকা বহন করে ইতিহাস হলো অক্সফোর্ডের ’উইটনি’ দল।
'অক্সফোর্ড সিটি সেন্টারে উড়লো ২০১২ অলেম্পিক' পতাকা
২৪ আগষ্ট বেইজিং অলেম্পিকের পতাকা নামার সাথে সাথে লন্ডনবাসীও অলেম্পিককে বরণ করে নিয়েছে রাজকীয় উৎসবের মাধ্যমে। বেইজিংয়ের আয়োজনের চেয়ে লন্ডন ২০১২ আয়োজনটা যে কোন অংশে কম হবেনা সেই মহড়া দিয়েছে লন্ডন। তাই ২৪ আগষ্ট ইংল্যান্ডের সর্বত্র ছিলো উৎসবের আমেজ। 
পথ নৃত্য
অক্সফোর্ডের সৌখিন বাঙালি আজিজুর রহমানের পেশা রেস্টুরেন্ট ব্যবসা হলেও নৌকার প্রতি তার প্রবল আগ্রহের কারনে ব্রিটেনের বাঙালিরা খানিকটা ভিন্নভাবে বরণ করেছে অলেম্পিকে। আজিজুর রহমান অক্সফোর্ড বাংলাদেশী বোট ক্লাবের উদ্যোগে আয়োজন করেন নৌকা বাইচ প্রতিযোগিতা। মজার বিষয় হলো নৌকা গুলো আনা হয়েছে সুদুর বাংলাদেশ থেকে। সে এক মহা আয়োজন, এক্কেবারে কাঠের তৈরী নৌকায় মাঝিরা পড়েছিলো লুঙ্গি আর গামছা। কপালে কোমরে গামছা বেঁধে হেইয়া হো ধ্বনিতে থেমস নদীতে নৌকা ভাসিয়ে ব্রিটেনের মুল ধারার গনমাধ্যমে আলোড়ণ সৃষ্টি করেছে। রোদেলা দুপুরে থেমসের ঝিলমিল জলে মযূর পন্খী নাও নাওগুলো প্রতিনিধিত্ব করছে বাংলাদেশকে....ভাবতেই যেন চোখে পানি চলে আসে !
'নেটওয়ার্ক বাংলা' জিতেনি কাপ তবুও তাদের মহা ভাব!
বাংলাদেশের  ব্রিটেনের বিভিন্ন শহর থেকে মোট ১২ টি দল নৌকা বাইচ প্রতিযোগিতায় অংশ নেয়। আর প্রতিটি দলে মাঝির সংখ্যা ছিলো ৯ জন।  চ্যম্পিয়ন উইটনি দল পুরস্কার হিসাবে জিতেছে নগদ ৫০০ পাউন্ড এবং চ্যাম্পিয়ন ট্রফি রানার্সআপ চেলথেনহাম দল পেয়েছে শিল্ড, মেডেল ও নগদ ২০০ পাউন্ড প্রাইজ মানি। চ্যম্পিয়ন উইটনি দলের হাতে ট্রফি তুলে দেন ব্রিটেনে নিযুক্ত বাংলাদেশের হাই কমিশনার সফি উদ্দীন আহমেদ অন্যদিকে অক্সফোর্ডের মেয়র সুজানা ট্যাসেল শিল্ড তুলে দেন রানার্সআপ চেলথেনহাম দলের হাতে। 'আহা কি আনন্দ আকাশে বাতাসে....'পরে চ্যম্পিয়ন দল অলেম্পিক পতাকা বহন করে আজিজ রেস্টুরেন্টে আসে সেখান থেকে খোলা বাসে চড়ে বিজয়ী দল ও ভিআইপিরা পুরো অক্সফোর্ড শহর ঘুরে বেড়ায় । টুরিষ্ট বাস এসে থামে অক্সফোর্ড সিটি সেন্টারে। মেয়র সুজানা ট্যাসেল আনুষ্ঠানিক ভাবে অক্সফোর্ডে উড়ালেন অলেম্পিক ২০১২ এর পতাকা । আয়োজনটি ইতিহাস হয়ে থাকবে এই জন্যে বাংলাদেশী নৌকা বাইচ প্রতিযোগিতা হলে ব্রিটেনের নদীতে , সেই সাথে অলেম্পিক পতাকা বহন করলো বাংলাদেশী বিজয়ী দল। 
এতো কিছু থাকতে নৌকা বাইচ করার ইচ্ছে কেন হলো আজিজুর রহমানের , জানতে চাইলে আজিজুর রহমান জানান , বাংলাদেশের এই নৌকা বাইচের সংস্কৃতি বিলেতে সকল শ্রেনীর মানুষের কাছে পৌছে দেয়াই ছিলো তার মুল উদ্দেশ্য। গত বছর থেকে তিনি এই নৌকা বাইচ প্রতিযোগিতা শুরু করেন , এবছর যুক্ত হয়েছে অলেম্পিক থিম, আর গত বছরের সাফল্যের পর চলতি বছর থেকে এই নৌকা বাইচকে জাতীয় নৌকা বাইচের স্বিকৃতিও দিয়েছে অক্সফোর্ড সিটি কাউন্সিল। তিনি আরো বলেন , আমরা প্রবাসে থেকেও বাংলাদেশের সংস্কৃতি ভুলে যাইনি, বাংলার বর্ষাকালীন গ্রামীন ঐতিহ্যবাহী নৌকা বাইচ এখন ব্রিটেনে বাৎসরিক নৌকা বাইচ প্রতিযোগিতায় রুপ নিয়েছে, এটা অনেক গর্বের বিষয়। সেই সাথে আমাদের নতুন প্রজন্ম যারা এদেশে বড় হয়েছে তাদের কাছেও বাংলাদেদেশের এই সংস্কৃতির সাথে পরিচয় করিয়ে দেয়াও অন্যতম লক্ষছিলো। আমাদের ছেলেমেয়েরা এতো দিন অক্সফোর্ড আর ক্যামব্রিজের নৌকা বাইচ দেথতে , এখন তারা নিজ দেশের নৌকা বাইচ দেথবে বিলেতের নদীতে।
'ক্যামেরা লাইট রেডি......এ্যাকশন'!
বিজয়ী দলে ম্যানেজার এহিয়া বলেন, আমার মেয়ে নাদিয়া আমার চ্যম্পিয়ন ট্রফিটি ছাড়তেই চায়না। 
'আব্বু তুমি লক্ষী...'সকাল বিকাল সে ওই ট্রফিতে চুমু খায়। তার ধারনাই ছিলোনা বাংলাদেশে এমন নৌকা পাওয়া যায়, আর মাঝিরা এভাবে লুঙ্গি গামছা পড়ে নৌকা ভাসায় নদীর জলে। আর ঢাক ঢোল পিটিয়ে এভাবে নৌকা বাইচ প্রতিযোগিতা হয় !!
'আমিও একটু চুমু খাবো....'
এই নৌকা বাইচকে কেন্দ্র করে আমাদের দ্বিতীয় ও তৃতীয় প্রজন্মের কাছে নিজ দেশের সংস্কৃতির সাথে এই যে একটা মায়ার বন্ধন তৈরী হলো এটাই বা কম কি ?
[url]
[/url]
 
