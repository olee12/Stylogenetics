রক্তাক্ত ঢাবিঃ সচল সমীপেষু



ঢাকা বিশ্ববিদ্যালয় রক্তাক্ত। এযেন আমার হূদয়ের রক্ত ক্ষরণ। আমি সহ্য করতে পারছিনা। 

আমার মতো অসংখ্য ব্লগারও নিশ্চই সহমত পোষন করবেন। শুধু ঢাকা বিশ্ববিদ্যালয়ের শিক্ষার্থী বলেই এমন আবেগ নয়। এই শীর্ষ বিদ্যাপীঠ টি বাংলাদেশের রাষ্ট্র ভাষা আন্দোলন হতে শুরু করে স্বাধীনতা যুদ্ধ,স্বৈরাচার বিরোধী আন্দোলন,মৌলবাদ বিরোধী আন্দোলন,ভিসি পতন আন্দোলন অনেক কিছুর স্বাক্ষী। এখানে শুধু মাত্র ঢাবির শিক্ষার্থীরাই জড়ো হয় তা নয়। ঢাকার প্রায় অধীকাংশ কলেজ বিশ্ববিদ্যালয়ের শিক্ষার্থীদের ও মিলন মেলা এই অঙ্গন। শিল্প,সাহিত্য ,রাজনীতীর এক সুতিকাগার বলা চলে ঢাবিকে।
উৎসবে পার্বনে,
বৈশাখে শ্রাবণে
.....
কোথায় নেই ঢাবি?
এই বিশ্ববিদ্যালয় আজ রক্তাক্ত!!!!
আমাদের ব্লগের আন্দোলনযে যে কতটা শক্তিশালী ইতিপূর্বে ব্লগার তাসনিম খলিলের গ্রেফতারে জলপাইরা কিছুটা টের পেয়েছে। তাই আন্দোলনটা আরো জোরেসোরে হওয়া দরকার।
সচলের সহযোগিতা কামনা করছি।
বিভিন্ন জাতীয় ও আত্নজার্তিক দিবসে সচলের ফ্রন্ট পেজে আমরা পরিবর্তন দেখতে পাই, ঢাবির এই হামলায় সচল কালো রক্তাক্ত পেজ সংযুক্ত করে আন্দোলনকে বেগবান করতে পারে।
প্রথম পাতায় রক্তের দাগ সচলে ততদিন রাখা হোক যতদিন জলপাইরা ঢাবি ক্যাম্পাস ছেড়ে না যায়।
আশাকরি মডারেটরা বিষয়টির ব্যপারে সিদ্ধান্ত নেবেন খুব জলদি।
বিঃদ্রঃ ছবিটি দৈনিক প্রথম আলো থেকে নেয়া হয়েছে।

