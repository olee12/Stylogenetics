সিয়েরা লিওন পেরেছে বাংলাদেশ নয় কেন?



যুদ্ধাপরাধী চার্লস টেইলর
শান্ত মেজাজে দৃশ্যমান সোনালী ফ্রেম আর ধূসর টাই পরিহিত এই দানবটি লাইবেরিয়ার সাবেক প্রেসিডেন্ট চার্লস টেইলর। পার্শ্ববর্তী দেশ সিয়েরা লিওনে হত্যা যজ্ঞ, ধর্ষন আর নিপীড়ন চালিয়েছেন টানা ১০ বছর। ১৯৯১-২০০১ সাল পর্যন্ত ক্ষমতায় থাকাকালে টেইলরের বিরুদ্ধে জঙ্গীদের আর্থিক সহায়তা ও সামরিক সাযায্য দেয়ার অভিযোগ উঠেছে হেগের আন্তজার্তিক আদালতে।  যদিও প্রথম থেকেই চার্লস টেইলর তার বিরুদ্ধে আনিত অভিযোগ অস্বীকার করে আসছিলেন, কিন্তু মামলার প্রথম সাক্ষী হিসাবে ইয়ান স্মাইলি এগিয়ে আসলে ছয় মাস পর মামলাটি সচল হয়।
টেইলর সর্মথিত রেভুল্যশনারী ইউনাইটেড ফ্রন্ট (আরইউএফ)হাজার হাজার মানুষের উপর নির্যাতন চালিয়ে হাত. পা, নাক কেটে দেয়ার মতো নৃশংস নির্যাতন চালায়। দশ বছরে প্রান হারায় ২০ লাখ মানুষ।
চার্লস টেলর দশ বছরে সিয়েরা লিওনে যে ঘৃন্য কাজটি করেছে,  ১৯৭১ সনে বাংলাদেশে ৯ মাসে তার চেয়ে জঘন্য কাজটি করেছে গোলাম আজম,মতিউর নিজামী ও মুজাহিদ গংরা। আরইউএফ যে নির্যাতন চালিয়েছে ঠিক সেই কাজটিই করেছে রাজাকার, আলবদর ,আল শামস বাহিনী!! টেইলর যেমন প্রথম থেকেই তার বিরুদ্ধে আনিত যুদ্ধাপরাধের অভিযোগ অস্বীকার করে আসছিলেন রাজাকার আলবদর গংরাও তাদের বিরুদ্ধে আনিত অভিযোগ অস্বীকার করে আসছেন।  টেইলরের বিরুদ্ধে স্বাক্ষী হাজির করা গেছে। ১৯৭১এর যুদ্ধাপরাধীদের বিরুদ্ধে প্রচুর সাক্ষ্য  প্রমান রয়েছে। এখন অভাব শুধুই উদ্যোগের। দেশের আদালত বিব্রত বোধ করলে আন্তর্জাতিক আদালত রয়েছে, সেখানে মামলা হতে বাঁধা কোথায় ??
চার্লস টেইলর আজ ইতিহাসের মুখোমুখি।কিন্তু  বাংলাদেশের যুদ্ধাপরাধীদের আমরা ইতিহাসের মুখোমুখি করতে পারছিনা।
সিয়েরা লিওন যদি পারে আমরা কেন নয় ??
 
