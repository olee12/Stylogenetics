বৈশাখী তালাক !!!



ছোট বেলায় নাটক-সিনেমায় কিছু হাস্যকর সংলাপ থাকতো....
'এক তালাক ,দুই তালাক, তিন তালাক-  বাইন তালাক। '
ক্ষেত খামারে, কিংবা আইলের পাড়ে দাড়িয়ে জনৈক কৃষক তার বৌ কে তালাক দিচ্ছে তুচ্ছ অযুহাতে, আর সেই তালাক শব্দটির ধ্বনি প্রতিধ্বনি হয়ে স্ত্রী'র কানে গিয়ে বাজা মাত্রই মেয়েটে মাটিতে লুটোপুটি খেত...খুব সহজেই তার তালাক হয়ে গেলো!!
সেই সময়ে এক তালাক দুই তালকের মর্ম বুঝলেও বাইন তালাকের অর্থ বুঝতাম না। তবে খুব কষ্ট হতো ....মেয়েটার জন্য ,নারীর জীবন এতটাই ঠুনকো ? ইসলাম কি তাই বলে ??
মুখে তিনবার তালাক বললো, আর সম্পর্ক শেষ!!
না বিষটি এমন নয়,এটি ভুল ব্যখ্যা। ইসলামের নামে কতিপয় ধর্মব্যবসায়ি এই ফতোয়া দিয়ে আমাদের নারীদের চিরকাল অন্ধকার জগতের দিকে ঠেলে দিয়েছে। সেই সাথে আমাদের সংস্কৃতির অপপ্রচারে আত্নতৃপ্তির ঢেকুর তুলেছে।
আজ এমনই এক অদ্ভূত সংবাদ আমার গাঁয়ে কাটা দিয়ে উঠলো, ঘুমাতে যাচ্ছিলাম, ভোর পাঁচটা বাজে...তবুও কি বোর্ডে আঙ্গুল চালাতে হলো।
ঘটনা হলো,  বৈশাখী মেলা পালন করলে নাকি বৌ তালাক হয়ে যাবে, এমন ফতোয়া দিয়ে রংপুর শহরে পোষ্টার লাগানো হয়েছে।
পুলিশ সুত্র জানিয়েছে, ফতোয়াবাজরা ঢাকার রাজারবাগের সৈয়দ দিলুর রহমান পীরের মুরিদ। 
পোস্টারে লেখা ছিল : বিদেশি কালচার থেকে সাবধান। পহেলা বৈশাখ যারা পালন করে তাদের স্ত্রী তালাক হয়ে যাবে, হজ বাতিল হয়ে যাবে, মৃত ব্যক্তির জানাজা পড়া যাবে না।
পোস্টারের নিচের অংশে লেখা ছিল এ সম্পর্কে বিস্তারিত জানতে ‘আল ইহসান’ পত্রিকা পড়ুন। 

