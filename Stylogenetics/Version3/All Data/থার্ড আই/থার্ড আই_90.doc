প্রথম বাংলা ওয়েস্টার্ণ



একটি ছবি নিয়ে চুলচেরা বিশ্লেষনের আগে আন্তর্জাতিক চলচ্চিত্র অঙ্গনে বাংলাছবি ’দ্যা লাস্ট ঠাকুর’ যে ইতিহাস গড়ে ফেলেছে সেই তথ্যটা পাঠককে জানানো দরকার। লন্ডনে ৫২ তম চলচ্চিত্র উৎসবে ওয়ার্ল্ড প্রিমিয়ার হবার মাধ্যমে আন্তজাতিক অঙ্গনে প্রবেশ করলো বাংলা চলচিত্র। সাদিক আহমেদই প্রথম বাংলাদেশী বংশদ্ভূত ব্রিটিশ চলচ্চিত্র নির্মাতা যার ছবি লন্ডন ফিল্ম ফেস্টিভালের প্রদশণীর জন্য মনোনিত হলো। সত্যজিৎ  রায়ের পর আর কোন বাঙলির ছবির এমন ওয়ার্ল্ড প্রিমিয়ার হয়নি।  ৩৫ বছর বয়সী এই তরুণ চলচিত্র নির্মাতা যখন বাংলাদেশ ছেড়ে বিলেতে আসেন তার বয়েস ছিলো মাত্র তিন বছর।  বাংলাদেশ সম্পর্কে যার তেমন কোন ধারণা ছিলোনা, সেকিনা আন্তজার্তিক অঙ্গনে প্রথম বাংলা ওয়েষ্টার্ণ ছবি বানাবার দুঃসাহস  করে ফেললো ?
এ্যাকশন
সাদিকের সাহসটা হয়েছে তার লন্ডনের বিখ্যাত লণ্ডন কলেজ অব পেইন্টিং এন্ড সেন্ট্রাল সেন্ট মার্টিন্টস স্কুল অব আট এন্ড ডিজাইন হতে আন্ডার গ্রাজুয়েট করে। সেই সাথে সাদিক সিনেম্যাটোগ্রাফিকর উপর এম এ করেন বিখ্যাত ন্যাশনাল ফিল্ম এন্ড টেলিভিশন স্কুল ( এনএফটিএস) থেকে। সাদিক যখন এনএফটিএসর ছাত্র তখনই সিনেম্যাটোগ্রাফীর উপর দুইবার কোডাক পুরস্কারও জিতে নেয়। দ্যা ’লাস্ট ঠাকুর’ই সাদিকের প্রথম ফিচার ফিল্ম, এর আগে অবশ্য ’তানজু মিয়া’ নামে স্বল্প দৈঘ্য চলচিত্র নির্মান করেছিলো প্রতিভাবান এই তরুন নির্মাতা। ’তানজু মিয়া’ আন্তজাতিক প্রশংস লাভ করে জিতে নেয় রয়েল টেলিভিশন সোসাইটি এওয়ার্ড। 
লাস্ট ঠাকুর নিয়ে বেশ মাতামাতি চলছিলো ইন্টারনেট ভিত্তিক সোসাল নেটওয়ার্ক সাইট ফেসবুকে। সাদিক আহমেদ যখন তার ছবির ট্রেলারটি ট্যাগ করে আমাকে পাঠালো আমি খানিকটা চমকে গেলাম, আমাকে কেন এই ভিডিও ক্লিপস ট্যাগ করা হলো ! সাদিকের ফ্রেন্ড রিকোয়েষ্ট গ্রহন করে লাস্ট ঠাকুরের ট্রেলার দেখে আমার চোখ এক্কেবারে ছানাবড়া!! প্রথমে আমি ভেবেছিলাম বাংলাদেশী অভিনয় শিল্পীরা বুঝি হিন্দীকোন ফিল্মে অভিনয় করেছে। পরক্ষনেই ভালো করে খেয়াল করে দেখলাম ছবির ক্যামেরা ওয়ার্ক আর মিউজিক কম্পোজিশন এতো দুর্দান্ত হয়েছে যে আমি বাধ্য হলাম আরো কয়েক বার দেখতে। তারপর অনুসরণ করলাম মন্তব্যগুলো। ট্রেলার দেখেই শত শত মন্তব্যে পুরো ফেসবুক সয়লাব হয়ে গেছে। আর দর্শকদের এই আগ্রহের শতভাগ প্রমান মিলেছে প্রথম প্রিমিয়ার শোতেই। ২৫ অক্টোবর প্রথম ওয়াল্ড প্রিমিয়ারের একটা টিকেটও বাকী ছিলোনা , সব টিকিটই অগ্রীম বিক্রী হয়ে গিয়েছিলো, বরং টিকেট না পেয়ে ফিরে গেছেন অনেকেই। আশার কথা হলো এখানেই, এনএফটিএস’র এক নম্বর হলে প্রিমিয়ার শোর ৯৫ ভাগ দর্শকই অবাঙালী।
ওয়ার্ল্ড প্রিমিয়ারে দর্শকদের মুখোমুখি দ্যা লাস্ট ঠাকুর টিম তার অর্থ এই যে, শুধু মাত্র বাঙালিরাই আবেগের টানে বাংলা মুভিটি দেখতে যায়নি, আন্তজাতিক গনমাধ্যমগুলোতে এই সংবাদটা পৌছে গেছে যে, বাংলাদেশ আসছে, ফিল্মের গুরু বলা হয়ে থাকে যে আর্টিফিসিয়াল আই প্রোডাকশনকে তারা দ্যা লাস্ট ঠাকুরের প্রচারের দায়িত্ব নিয়েছে। আর ছবিটিতে মিউজিক কম্পোজিশনও করেছে আরেক বিখ্যাত মিউজিশিয়ান কৃষাণ খান। মুক্তি পাবার আগেই চ্যানেল ফোর কিনে নিয়েছে ইংল্যান্ডের প্রচার সত্ব। একই সাথে সুইজারল্যান্ড ও ইটালীতেও সত্ব বিক্রী হয়ে গেছে । 
লন্ডন ফিল্ম ফেস্টিভালে শেষ হয়েছে ৩০ অক্টোবর । লন্ডন ফিল্ম ফেস্টিভালে সফল প্রদর্শণীর পর ১১ থেকে ১৮ ডিসেম্বর দুবাই আন্তজাতিক চলচিত্র উৎসবেও প্রদর্শণী হবে ’দ্যা লাস্ট ঠাকুর’ 
প্রিমিয়ার শোর আগে আতিফের কাছে জানতে চাইলাম কেন সে বাঙলা মুভি নির্মানে অর্থ লগ্নী করতে গেলো? আতিফের কথা হলো বিশ্বজুড়ে ডাইভার্স কমিউনিটিতে ভিন্ন ফ্লেবারের মুভি দেখতে চায় দর্শক, আর্জেন্টিনা কিংবা ল্যাটিন আমেরিকার মুভিগুলোর ছবি বানাতে গিয়ে বড় বাজেট লগ্নী করছে প্রযোজনা সংস্থা গুলো, সেখানে বাংলাদেশী মুভিতে কেন নয় ? তারপর ইংল্যান্ডে অসংখ্য বাঙালি দর্শকও রয়েছে এই বিষয়টাও তার মাথায় ছিলো। বিশ্ব চলচিত্রে যেখানে মিলিয়ন পাউন্ড অর্থ ব্যয় করে মুভি তৈরী হচ্ছে সেখানে এত কম বাজেটে নির্মিত ছবিটি সম্পর্কে নির্মাতাদেরও আগ্রহ কম নয়।
সংবাদ সম্মেলনে ছবির উপদেষ্টা রুনী খান, প্রযোজক আতিফ ঘানি ও পরিচালক সাদিক খান
ছবিটি নির্মান করতে গিয়ে বাংলাদেশের মিডিয়া উপদেষ্টার দায়িত্ব পালন করেছেন  রুনী খান। রুনী খান বললেন, সাদিক বাংলাদেশ নিয়ে যখন মুভি বানানোর ইচ্ছা প্রকাশ করলো শুরুও দিকে তিনি খানিকটা অবাকই হয়েছিলেন। প্রথমত অপরিচিত, কম বয়স্ক পরিচালক এতো বড়ো কাজ পারবেতো! পরবর্তীতে সাদিকের একাগ্রতা সেই সাথে  ফিল্মের উপর পড়াশুনা আছে দেখে অনেকটা আতœবিশ্বাস নিয়ে সহযোগিতার হাত বাড়িয়ে দেন রুনী খান। বাংলাদেশের বিজ্ঞাপনি সংস্থা এ্যাডকমের সহযোগী প্রতিষ্ঠান ক্রিমিং গার্ল বাংলাদেশে ছবিটি নির্মানে সার্বিক সহোযোগীতা দিয়েছে। 
ব্রাক্ষ্মনবাড়ীয়ার সড়াইলে নির্মিত ছবিটির সবচেয়ে মজার দিক হলো ছবিটিতে পুরো একদিনের কাহিনীর সন্নিবেশ  দেখানো হয়েছে।  সকাল ৬ টা হতে সন্ধ্যা ৭টা পর্যন্ত সময়ের মধ্যেই কাহিনীর শেষ টানা হয়েছে। রুনী খান জানালেন, সাদিক বলছিলো সে পুরো ছবিটি সে কুয়াশার মধ্যে স্যুটিং করতে চায়, সে অনুযায়ী বাংলাদেশে ডিসেম্বর-জানুয়ারী মাসে কুয়াশা থাকে। শুধু কুয়াশার আবহের পুরো আমেজটা ছবিতে ধরে রাখতে মাত্র ২৪ দিনে ছবির স্যুটিং শেষ করা হয়।
সাদিকতো বলেই ফেললো, এতো কমবাজেটে ছবি নির্মান সত্যি খুব দুরহ। মাত্র ১০০- ১২০ হাজার পাউন্ড ব্যয় করে ছবি নির্মান করতে গিয়ে সে অনেক অপূর্ণতা রয়ে গেছে সাদিকের। তবে প্রয়োজণীয় সহযোগিতা আর অর্থের যোগান থাকলে বাংলাদেশ যে কোন কিছু করেই দেখাতে পারে দ্যা লাস্ট ঠাকুরের মাধ্যমে সেটিই প্রমানিত হলে। 
প্রিমিয়ারশো দেখে বের হয়েছেন এমন কয়েকজনের সাথে কথা বললাম, জানতে চাইলাম প্রথম ওয়েষ্টার্ণ বাংলা মুভি সম্পর্কে তাদের অনুভূতিটা আসলে কেমন, যেক’জনের সাথে কথা বললাম তাদের মধ্যে এক দর্শক এসেছে ফ্রান্স থেকে , ছবির ট্রেলার দেখে তার ধারণা ছিলো তিনি রিয়েল ওয়েষ্টার্ণ ধাঁচের একটি ছবি দেখতে পাবেন কিন্তু সেই প্রত্যাশাতার পুরণ হয়নি। তবে প্রথম আন্তজাতিক অঙ্গনে বাংলাছবির প্রিমিয়াকে তিনি সাধুবাদ জানাতেও ভুল করেনি। স্টেরি লাইনে কিছুটা দূর্বলতা থাকলেও
অধিকাংশ দর্শকের মন্তব্যে মুগ্ধতা ছিলো শিল্পীদের অভিয়ন দক্ষতা আর ক্যামেরার কাজ দেখে। আধুনিক ফিউশন মিউজিক ছবিটির মাধূর্যতা বাড়িয়েছে অনেকখানি। ছবিতে ঠাকুর চরিত্রে তারিক আনাম, চেয়ারম্যান চরিত্রে -আহমেদ রুবেল, কালা চরিত্রে -তানভীর হাসান, মুস্তাফা চরিত্রে -জয়ন্ত চট্রপাধ্যায় আর তানজু চরিত্রে- আনিসুর রহমান মিলনের অভিনয় ছিলো অসাধারণ ! বাংলাদেশের শিল্পীদের অভিনয় মানযে বিশ্বমানের এটি অকপটে বলেছেন দর্শকরা।
আইডেন্টিটির সন্ধ্যানে কালা ও ঠাকুর মুখোমুখি....তার আগেই মৃত্যু তাড়া করেছে দু'জনকেই
প্রতিশোধ আর আইডেন্টিটির খোঁজে দৌলতপুর নামে কাল্পনিক গ্রামে এক বন্দুক ধারী আগুুন্তকের আগমন ঘটে । রেপড শিশু কালার জন্ম হয় ১৯৭১ সনে যুদ্ধকালীন সময়ে। পুরো ছবি জুড়ে কালা তার বার্থ সার্টিফিকেট হাতে নিয়ে প্রতিশোধ নিতে এন্টি হিরোর ভূমিকায় অবতীর্ণ হয়। যুদ্ধের পূর্ববর্তী সময়ে গ্রামের জমির মালিক ও ক্ষমতা ঠাকুরের হাতে থাকলেও যুদ্ধপরবর্তী সময়ে চেয়ারম্যানের হাতে কতৃত্ব চলে গেলে শুর হয় দ্বন্দ। পুরো ছবি জুড়েই ঠাকুর আর চেয়াম্যানের ক্ষমতার দ্বন্দকে কেন্দ্র করেই ছবির কাহিনী ঘুরপাক খায়। বাংলাদেশের প্রেক্ষাপটে গ্রামের সাধারণ পরিবারে যেখানে পুরুষ শাসিত সমাজে নারীরা অবহেলিত আর নিগৃহীত, সেখানে চেয়াম্যানের বৌ চরিত্রে নারীকে খুব শক্তিশালী রুপে উপস্থাপন করা হয়েছে। 
৮০ মিনিট দীর্ঘ এই ছবিটি ধারণ করা হয়েছে সম্পূর্ণ হাই ডেফিনেশন মুডে। দ্যা লাস্ট ঠাকুরই এইচডি ফরমেটে করা প্রথম বাংলা ছবি।
ছবিটি আগামী বছর মার্চ এপ্রিলে মুক্তি পাবে। ইংল্যান্ডের অডিয়ন সিনেমা হলে যেখানে হ্যারি পর্টার, লাস্ট সামুরাই কিংবা মাম্মির মতো ছবি মুক্তির অপেক্ষায় দর্শক অপেক্ষা করে বসে থাকে, এখন থেকে সেই হলে বাংলা ছবির জন্য দর্শক অপেক্ষা করে বসে থাকবে ! বিয়টা ভাবতেই অনেকটা শিহরণ জাগানোর অনুভূতির সৃষ্টিকরে। বিশ্ব চলচিত্রের আসরে সাদিক আহমেদের ’লাস্ট ঠাকুর’ নিয়ে এই যে এতো মাতামাতি এটি নিসন্দেহে বাংলাচলচিত্রের জন্য সুখবর।
 
