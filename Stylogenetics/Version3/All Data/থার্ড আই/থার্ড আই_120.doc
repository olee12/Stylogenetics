ইংরেজরা সভ্য জাতি বটে !



বাংলার শেষ স্বাধীন নবাব সিরাজের পতনের পর ইষ্ট ইন্ডিয়া কোম্পানী তারদের ষোল কলা পূর্ণ করেছিলো ব্রিটিশ সাম্রাজ্যের পতাকা উড়িয়ে, তখন বাংলার মাটিতে সেই পতাকা কোন বাঙালি উড়িয়েছিলো কিনা আমার জানা নেই। তবে সেই বৃটেনেই , ইষ্ট ইন্ডিয়া কোম্পানীর নব্য প্রভূদের হাতে লাল সবুজের পতাকা উড়তে দেখা সৌভাগ্যের বটে। 
এমন দৃশ্য দেখার সৌভাগ্য ক'জন বাঙালির হয়েছে??
একপাশে ব্রিটিশ পতাকা ,অন্যপাশে নিউহ্যাম কাউন্সিলের পতাকা আর মধ্যখানে লাল সবুজের পতাকা। তাও আবার মহান স্বাধীনতা দিবসের প্রথম প্রহরে!!
পত পত করে মাথা উচু করে উঠে যাচ্ছে লাল সবুজের পতাকা.... আমার চোখে জল, ইংরেজ সভ্য জাতি বটে !!
যেই হাতে এদিন চাবুকদিয়ে রক্তাক্ত করেছে আমাদের সেই হাতে আবার লাল সবুজের পতাকা উড়িয়ে দিচ্ছে নিজ দেশে। বাংলাদেশের লাখো শহীদের প্রতি সম্মান জানিয়ে প্রতি বছর লন্ডনের নিউহ্যাম কাউন্সিল এই পতাকা উড়াবে বলে অঙ্গীকার করেছে।
আজকের এই দিনে তাদের ধন্যবাদ জানাতে আমার কার্পণ্য নেই। 
বি:দ্র: সচলায়তনে  আমার এই শততম পোস্টটি  শহীদ বুদ্ধিজীবীদের স্বরণে উৎসর্গ করা হলো । 

