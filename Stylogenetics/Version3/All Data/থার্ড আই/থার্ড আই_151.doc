বিপ্লব রহমান সহ সাংবাদিকদের আটক কি তবে ব্যরিস্টার মইনূলের  ক্ষমতা প্রয়োগের দৃষ্টান্ত???



ব্যরিস্টার মইনূল বলেছেন,”জরুরী বিধীতে আমাদের অনেক ক্ষমতা রয়েছে, আমরা চাইনা আমাদের সেই ক্ষমতা প্রয়োগ করতে। সংবাদ পরিবেশনের দায়িত্বটি আমরা গনমাধ্যমের উপরই ছেড়ে দিয়েছি” 
"সরকারের বিরুদ্ধে উসকানিমূলক, সম্পাদকীয়, উপসম্পাদকীয় , টক শো, আর্টিক্যাল, ফিচার, ব্যাঙ্গচিত্র ইত্যাদি আলোচনা অনুষ্ঠান প্রিন্ট বা ইলেকট্রনিক মিডিয়া, ইন্টারনেট সহ যেকোন প্রকার গনমাধ্যমে প্রদর্শন করা নিষিদ্ধ বা শর্ত আরোপ করে প্রয়োজন অনুযায়ী নিয়ন্ত্রন করতে পারবে সরকার।"
এক দিকে ভাষণ দিয়ে ক্ষমতার মাত্রা সম্পর্কে জানান দেয়া ও সংবাদ প্রচারের স্বাধীনতার কথা বলা, অন্যদিকে সাংবাদিকদের গ্রেফতার করে জেল হাজতে প্রেরণ করা  ডাবল স্ট্যন্ডার্ড নীতি আমাদের কাছে পরিস্কার নয়।
সাংবাদিক বিপ্লব রহমান ,সাংবাদিক লিটন হায়দার,ও আসিফ আহমেদ রম্যকে আটক ও গ্রেফতারের কারন জানতে চাই আমরা। 
ব্লগার বিপ্লব রহমান বিডি নিউজ হতে শেষ মন্তব্যটি করেছিলেন , বিডি নিউজ নিয়ে সকাল হতে গুজব শুনতে পেলাম সাইটটি বন্ধ ! ব্লগার বিপ্লব জানিয়েছিলেন বিডি নিউজ বন্ধ হয়নি। ভেবেছিলাম সন্ধ্যা নাগাদ ব্লগে আরো নতুন তাজা সংবাদ নিয়ে ফিরে আসবেন তিনি। সেটি হতে দেয়নি জলপাইরা। 
ইতিপূর্বেও ব্লগার তাসনিম খলিলকে গ্রেফতার করা হয়েছিলো, কেন কি কারনে গ্রেফতার করা হয়েছিলো তার ব্যখ্যা পাওয়া যায়নি, সংবাদ এসেছে বিপ্লব রহমান সহ সাংবাদিকরা ছাড়া পেয়েছেন, প্রশ্ন হলো সাংবাদিকদের আইডি কার্ড দেখানোর পরও গ্রেফতার করা হলো কেন ? 
কার  নিদের্শে সাংবাদিকদের উপর আক্রমন, এ কিসের অশনি সংকেত ???

