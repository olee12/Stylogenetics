একুশে বই মেলা বর্ধমান হাউজে না অন্য কোথাও ??



গ্রন্থ মেলা ২০০৮
একুশের গ্রন্থ মেলার স্থান নিয়ে বিতর্ক শুরু হয়েছে নানা মহলে । দিন দিন বাড়ছে এর পরিধী এবং দর্শক। বর্ধমান হাউজের ছোট্র চত্বরটিতে এখন আর বই মেলাকে সামাল দেয়া যাচ্ছেনা। বাড়ছে লেখক, প্রকাশক, পাঠক এবং দর্শকও। বাড়ছেনা বাংলা একাডেমী চত্বরের স্থান। হিমশিম খাচ্ছেন একাডেমী কতৃপক্ষ। কোন কোন প্রকাশক বলছেন প্রকাশকরাই সিদ্ধান্ত নেবেন মেলার আয়োজন কোথায় হবে। বাংল একাডেমী বলছে স্থানের অভাবে বাংলা একাডেমী স্টল বরাদ্ধ দেয়ার ব্যপারে নিরপেক্ষ ভূমিকা পালন করতে পারছেনা।
নানা মুনির নানান মত।  বিডি নিউজ আটর্সের   লেখাটা দেখে নিজের মন্তব্য না করে পারলামনা। আমার সাফ কথা,' যদি একুশের বই মেলা হতেই হয় তবে বাংলা একাডেমীতেই হতে হবে।'
এবিষয়ে আবদুল মান্নান সৈয়দ, আনিসুজ্জামান ও সৈয়দ শামসুল হকের সাথে আমি সম্পূণ এক মত। ইতিহাস আর ঐতিহ্যকে ভেঙে খোলা ময়দানে মেলা করার কোন যুক্তি নেই। বধর্মান হাউস চত্বরে মেলা আর জাতীয় প্যারেড স্কোয়াডে মেলার পাথক্য অনেক। খোলা ময়দানে যদি মেলা করতেই হয়, তাহলে আর জাতীয় গ্রন্থ মেলার সাথে একুশে বই মেলার পাথর্ক্য থাকলো কোথায়?
বইমেলায় অনাকাঙ্খিত ভীড় এড়াতে টিকেটের ব্যবস্থা করা সম্পর্কেও মত দিয়েছেন কেউ কেউ, এটি কোন শুভ লক্ষণ হতে পারেনা। এমনিতেই প্রযুক্তির যুগে আমরা বই কিনে পড়া বাদ দিয়েছি, তার উপর যদি আবার টিকিট আরোপ করা হয় তাহলে আরো পাঠক হারানোর সম্ভাবনা রয়েছে। উসবটি অতিমাত্রায় যান্ত্রিক হয়ে যাবে, ধীরে ধীরে বানিজ্যিক রুপ নেবে। আর একজন বই কিনতে আসলে দশজন যদি ফাও আসে তাতে আপত্তির তো কিছু নাই ? পাঁচ সদস্যের একটি বাড়ীতে একখানা বই কেনা হলে সেই বই যদি পাচঁজনে পড়ে, তাদের পড়া শেষে যদি আরো প্রতিবেশীরা ধার নিয়ে পড়ে...ক্ষতিরতো কিছু নাই ?? মেলায় বেড়াতে এসে একজন বই কিনলে বাকী দশজনতো অন্তত মলাট টা নেড়ে চেড়ে দেখবেন, তাই নয় কি ??
আর স্থান সংকুলান না হলে বাংলা একাডেমীর আশে পাশে, সোহরাওয়াদী উদ্যাণ, দোয়েল চত্বর থেকে টিএসসির পুরো সড়ক, কিংবা ঢাকা বিশ্ববিদ্যালয়ের মল চত্বরকে ও বিবেচনায় আনা যায়। এক্ষেত্রে পরিবেশবাদীদের দু্:খ পাবার কিছু নাই। চার দেয়ালের ভেরতের বই মেলার ভাবনা চিন্তা না করাই মঙ্গল।
প্রশ্ন উঠতে পারে বধর্মান হাউজের মূল্যবান স্থানটিতে কারা স্থান পাবে। একটি সহজ সমাধান হলো, প্রতি বছর বই মেলায় যে সকল প্রকাশকরা বেষ্ট সেলার হবেন, কিংবা বিভিন্ন ক্যাটাগরীতে পুরস্কার প্রাপ্ত স্টলগুলো হতে ৫০ টি, নতুন প্রকাশক, নতুন সংগঠন, মুক্তিযুদ্ধ ভিত্তিক স্বেচ্ছাসেবী প্রকাশক কিংবা বাংলা একাডেমীর মত জাতীয় প্রতিষ্ঠানগুলোকে বিবেচনায় এনে আরো ১০০  টি স্টলকে জায়গা থাকা সাপেক্ষে বাংলা একাডেমীর মূল চত্বরে স্থান করে দেয়া হলে, আমার মনে হয় এই সমস্যা সমাধান সম্ভব।
তবে আমি কোন ভাবেই  বাংলা একাডেমী চত্বর থেকে বই মেলা সরনোর পক্ষপাতি নই।
'প্রিয় সচল আপনার মন্তব্য কি?'
 
