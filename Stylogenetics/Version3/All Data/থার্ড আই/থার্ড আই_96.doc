দেবতা পুরুষ : ০২



দেবতা পুরুষ :০১ 
ঠিক কি কারণে সুমন আমার উপর রেগে গেলো আমি বুঝে উঠার আগেই আমার গালে সজোরে আঘাত করতে থাকে সে। আমি চড়ের ধাক্কা সামলাতে না পেরে গাড়ীর সিটে লুটিয়ে পড়লাম। অবাক হয়ে তাকিয়ে থাকলাম সুমনের মুখের দিকে ! খানিক পরে চুল দিয়ে নিজের মুখটা ঢাকার চেষ্টা করলাম,যেন ড্রাইভারের চোখা চোখি না হয়। মিনিট কতক লোকটা আমার মুখে, মাথায় , পিঠে চড় খাপ্পর দিয়ে ড্রাইভারকে হুঙ্কার দিয়ে বাসায় দিকে যেতে নিদের্শ করে পাথরের মতো আমার পাশের সিটে বসে থাকলো। আমি মাথা নিচু করে হাটুতে আমার মুখ গুঁজে থাকলাম বাসায় পৌঁছানো পর্যন্ত।
ঘটনার পূর্ব সূত্র হলো। আমি আর সুমন দুজনেই খানা খাজানায় খাচ্ছিলাম। খাওয়া প্রায় শেষ সুমন গেলো বিল দিতে , এসময় আমি টেবিলে একা বসে ছিলাম। পাশের সিটে বসা বেশ কয়েকজন তরুন আমাকে লক্ষ্য করে কিছূ একটা বলেছে, আমি সেই বাক্যালাপ শূনতে পাইনি। পাশের সিটে বসা সেই ছেলেদের কথাগুলোই হয়তো রিয়েক্ট করেছে সুমনকে। কিন্তু এখানে আমার কি দোষ ছিলো বলেন ?
- আমি জানি আমার সৌন্দর্য আমার জন্য অভিশাপ ! কিন্তু কেউ যদি আমাকে সুন্দর বলে কমেন্ট করে কিংবা কোন কিছূর প্রশংসা করে, সুমন সেটা সহ্য করতে পারেনা ।
 টেবিল থেকে তুলে নিয়ে সুমন আমাকে গাড়িতে নিয়ে  ড্রাইভারের সামনে.....
-আপনি পরে জানতে চাইলেনা না  এই ধরনেরর বণ্য পশুর মতো আচরণের কারণ কি?
- আপনি বলছেন বণ্য পশূ !! দেয়ালেরও কান আছে, ওর সমাজের পরিচয় জানলে আপনি অবাক হয়ে যাবেন। যেমনটা আমি অবাক হয়ে বিয়েই করে ফেলেছিলাম।
যুক্তরাষ্ট্র থেকে প্রোস্ট গ্রাজুয়েট করা, বাবার বিশাল ব্যাবসা, অসম্ভব ধনী পরিবারের সন্তান। আমি কেন, যে কেউ ই চোখ বন্ধ করে বিয়েতে রাজী হয়ে যাবে। কিন্ত, এই মানুষটিযে মনের দিক থেকে এতটা দরিদ্র সেটা বিয়ে না করলে কি বুঝতাম !!
-এখন কেমন আছেন ?
এইতো চলছে, আমার একমাত্র সাথী আমার কম্পিউটার। আর কিছুই করার সামর্থ আর নেই।
-সামর্থ নেই মানে বুঝলামনা। একটু খুলে বলবেন ?
না থাক, আরেক দিন বলবো।
-বলুন না প্লিজ।
আমার দুটো পা' অকেজো হয়ে গেছে। আমি হুইল চেয়ারে চলাফেরা করি।
-আমি দু:খিত ! দুটো পা' অকেজো হয়েছে মানে, কোন দূর্ঘটনা ?
-দূর্ঘটনা না বলে ঘটনা বলতে পারেন। আমার সারা জীবনটা যার কাছে সঁপে দিয়েছিলাম, তিনি আমাকে পুরস্কার দিয়েছেন।
নিজ হাতে ক্রিকেট ব্যাট দিয়ে আমার পা’ দুটো গুড়িয়ে দিয়েছেন । ডাক্তার বলেছে একটা পা কেটে ফেলতে হবে, অন্যটা ভালো হতেও পারে নাও হতে পারে।
.....প্লিজ আমাকে আজ আর কিছু জিজ্ঞেস করবেন না। আমার ভালো লাগছেনা। 

