রাসমনি আবার যুদ্ধ দেখতে চায় !!



রাসমনির জীবনে বসন্ত এসেছিলো স্বাভাবিকের চেয়ে কিছুটা আগে। ১৬ বছরের বাড়ন্ত শরীরে লাগে হলুদ ছোঁয়া, তবে কাল হয়েছিলো তার সোন্দর্য । একদিকে নতুন সূর্যের উদয়, অন্যদিকে একটি র্দূবিসহ জীবন যুদ্ধ শুরু। কি নিষ্ঠুর ছন্দপতন এই প্রকৃতির!! রাসমনি কখনই ভাবেনি যে সূর্যের অপেক্ষায় সে ছিলো সারাটা জীবন , সেই সূর্যের আলো তাকে কুঁড়ে কুঁড়ে নিঃশ্বেষ করে দেবে। মাত্র দুই দিন স্থায়ী হয়েছিলো তার সুখ। কত অল্প সময়.....!! এই হলো তার জীবনের বসন্তের স্মৃতি, আর বাকী জীবনে ৩৬ বছর তার চোখে শুধুই বর্ষা !!  
১৯৭১ সনের শ্রাবন মাসে মিঠাইমন সরকারহাটি গ্রামের মৃত রামচন্দ্রবর্তীর মেয়ে রাসমনীর জীবনেই শুথু এমন স্সৃতি নয়... পাকবাহিনীর এমন নির্যাতনের শিকার ঢালারগাঁও ও ছত্রিশ এলাকার ২০ জন নারী সহ  প্রায় ৩০০ জন মানুষ। প্রথমে যাদের ধরে নিয়ে যাওয়া হয়েছিলো তাদের প্রত্যেকেকেই হত্যা করে গনকবর দেয়া হয় মিঠাইমন উপজেলার আতশপাশার বয়রা গাছের নীচে। নারীদের ধর্ষণ করে ছেড়ে দেয়া হয়, এদের মধ্যে কেউ পানিতে ডুবে মরেছে... কেউবা আত্ন হত্যা করেছে। বীরাঙ্গনা খেতাবটি পাবার জন্যই কি রাসমনি বেঁচে ছিলেন?? জেলেরা তাকে উদ্ধার করে বাড়ী পৌঁছে দেয়। বাড়ী ফিরে এসে রাসমনী জানতে পায় তার স্বামীকেও হত্যাকরেছে পাকবাহিনী। সমস্ত গ্লানী আর হতাশা নিয়ে ফিরে আসেন নিজ গ্রামে।
দেবরাজের পানশুপাড়ির ব্যবসা।  অল্প আয় , নিজেরই চলেনা... তাই বলে সে তার বীরাঙ্গনা বোনকেতো আর ফেলে দিতে পারেনা !!
সেই থেকে রাসমনি তার ভাই দেবরাজের আশ্রয়েই আছেন। তবে স্বাধীনতার পর বঙ্গবন্ধু তার সাথে দেখা করে তার হাতে একখান বীরাঙ্গনা সনদ পত্র আর একহাজার টাকা তুলে দিয়েছিলেন। তার পর আর কেউ খোঁজ নেই নি এই বীরাঙ্গনার !!
এই তো জীবন , এইভাবেই বেঁচে আছেন আমাদের অসংখ্য রাসমনিরা .....  গেল বছর স্থানীয় ইউএনও অফিসের পিওন নওরেন দাশ কর্তাবাবুকে বলে বিধবা ভাতার ব্যবস্থা করেছেন বটে .... !! তাই দিয়ে কি আর সংসার চলে !!! ঝর ঝর করে কেঁদে ফেলেন রাসমনি.....
কোথায় ৭১'র কথা শুনলে গর্বে বুক ফুলে উঠার কথা ..রাসমনির কান্না পায়। বুক ফেটে আর্তনাদ বের হতে চায়... কিন্তু তিনি যে  কাঁদবেন সেই শক্তি কই ?? ক্রমশ দূর্বল হয়ে আসছে শরীর..... এভাবেই হয়তো তিনি হারিয়ে যাবেন, আর আমরা আমাদের অসংখ্য অগনিত রাসমনিদের সম্মান জানাতে ব্যর্থ হবো !!
আমাদের এই উদাসিনতায় রাসমনি আবার যুদ্ধ দেখতে চায়.....!!

