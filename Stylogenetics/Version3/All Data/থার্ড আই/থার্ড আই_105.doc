লন্ডনে ব্লগাড্ডার টক ঝাল মিষ্টি



চা বিরতির ফাঁকে ফটো সেশন।
আড্ডা হবে 'কলাপাতায়' বেলা ১১ টায় এমন ঘোষণা দেওয়া হলেও রনি মির্জা এসেছেন দুপুর আড়াইটায়। পাক্কা সাড়ে তিনঘন্টা পর !! আরিফ জেবতিক যেহেতু মির্জা বাড়িতে আশ্রয় নিয়েছেন তাই তাহার সাত খুণ মাফ ! কিছুই চিনিনা, টাইম বুঝিনা, আমারে নিয়া গেলে যাই নইলে নড়িনা এই টাইপের কথা বার্তা বলে তিনি গোত্তা খেয়ে বের হয়ে যান। তাই তাকে দোষ দেয়া যায়না। দোষ হলো অলৌকিক হাসানের সে কায়দা করে টাইম ফেলেছে ১১ টায়, এইবার টানা হলো সুবিনয় মুস্তফী। আসলে এই টাইমিং সুবিনয়ের সাথে মিলিয়েই করা হয়েছিলো। সকালে আড্ডা দিয়ে কাজে যাওয়া যাবে। আমি ভাবলাম আমাকেই মনে হয় সঠিক টাইম বলা হয়েছে। আড্ডা ১২ টা সাড়ে বারোটায় শুরু হবে....আমি তাই ১২:৩০ এ বাসা থেকে বের হলাম। দু এক জনকে ফোন দিতেই দেখি সবাই আছেন 'অন দ্যা ওয়ে'। আমার পথ খুব কাছে বাসা থেকে ১০ মি: এর পথ। ব্রিটিশ কায়দা মেনে সুশান্ত খেলেন ধরা। প্রথম ধাক্কায় ১১ টায় এসে ধরা খেয়ে তিনি গেছেন দ্বিতীয় দফা অফিস করতে। কয়েক মিনিটের মধ্যে সুশান্তের দেখা মিললো। আলাপচারিতা শুরু, কিছুক্ষণ পর অলৌকিক হাসান,সুবিনয় মুস্তফী, কবি জিফরান ..ব্লাগার আরিফুর রহমান, রাস্তার উপর জটলা আরো ঘন হলো। জমে উঠলো এপাড়া ওপাড়ার টক ঝাল মিষ্টি আলাপ।  সচলায়তন থেকে বেশ কয়েক জন ব্লগারের নিরব প্রস্থানের লাভ-ক্ষতি হিসাব নিয়েই আলাপের সুত্রপাত মাত্র শুরু হয়েছে....তখনই আরিফ জেবতিক আর তার ভুড়ি দুজনের দেখা মিললো। পাশে স্কট দিয়ে এগিয়ে আসছেন রনি মির্জা।  ইতিপূর্বে বিবাহিত ব্লগাররা কথা দিয়েছিলেন তারা তাদের স্ত্রী ,শালী সেই সাথে ছোট বোনদের নিয়ে আসবেন সম্ভব হলে প্রতিবেশী বান্ধবীদেরও আনতে ভুলবেননা এবং লন্ডনে নারী ব্লগারদের বন্ধ্যাত্ব ঘুচাবেন । তারা তাদের ওয়াদা রাখেননি।  'কলাপাতায়' স্থান হলোনা 'ঢাকা বিরিয়ানীতে' ভেন্যু স্থানান্তর হলো। 
মাইল এন্ড পার্ক অভিমুখে যাত্রা
স্বল্পভাষী ফরিদের বইমেলার আলাপ কিংবা লন্ডনের লাইব্রেরী গুলোতে বাংলা বইয়ের স্বল্পতা কিংবা দৈন্যতা  নিয়ে আলাপ উমে উঠলো। তবে গ্রোসারী শপে আলু পটলের সাথে যে বই বিক্রি সম্ভবনা এটা মানতে হলো আরিফকে। কারণ যারা আলু-পটল কিংবা মাছ বিক্রি করে তাদের কাছে বই একটা নিছক পন্য, সেখানে বরং বইয়ের বদলে দয়াল বাবার কাওয়ালী ক্যাসেট বেশী চলবে।
লন্ডনের বাঙালিপাড়া টাওয়ার হ্যামলেটসে অনেক আন্দোলন দেন দরবার করে যে কিছু বইয়ের তালিকা দেয়া হয়েছে সেগুলো আনার বদলে কতৃপক্ষ বলে ব্রিটিশ লাইব্রেরীতে যাও স্থানীয় লাইব্রেরীতে এত বই এনে দেয়ার বাজেট নাই। কিন্তু আলোচনায় নতুন প্রজন্মের বেড়ে উঠা ব্রিটিশ বাঙালিদের বই পড়ার অভ্যাসের কোন কূল কিনারা করতে পারেনি ব্লগারা।
নতুন বাবা হয়েছেন আরিফ জেবতিক, মা মেয়ের শরীরীক অবস্থা নিয়ে তিনি যতটানা চিন্তিত তার চেয়ে তিনি বেশী উদ্বিগ্ন ছিলেন জনৈক ছোট বোনের জন্য। অতপর তার অপেক্ষার অবসান ঘটিয়ে ছোটবোন বালিকা সানগ্লাস নিয়ে হাজির। কোথায়- কবে- কিভাবে সেটি খোয়া গিয়েছে সেই বিষয়ে কথা বলার সুযোগ না দিয়ে , আরিফ জেবতিক দাঁত কেলিয়ে হেসে বললেন , "আমার ছোট বোন লন্ডনেই থাকে।" রনি মির্জা আবার তড়িঘরি করে উঠে গিয়ে ফ্লোর নিয়ে নিলেন,
আগের মত আর তেমন খাইতে পারিনা....
-"না কেন তুমি শেয়ার করে কোক খাবা। তুমি আস্ত কোক খাবা।"
ফ্রিজ থেকে কোক বার করে বালিকার হাতে তুলে দিয়ে কয়েক মিনিটের মতো অদৃশ্য হয়ে গেলেন।
ততক্ষনে বিরিয়ানী এসে গেছে, ল্যম্ব বিরিয়ানীই সই। তবে কবি জিফরান খাবেন চিকেন বিরিয়ানী। জিজ্ঞেস করলাম মিতা নিঝুমের খবরাদি...ক্যামুন আছেন তিনি। মিস করেছি তাকে।
সোহাইল মোতাহির চৌধূরী এসেছেন ঠিক খাবারের আগখান দিয়ে, হাতাকাটা লালটু মার্কা টি-সার্ট পড়া দেখে মনে হচ্ছে নতুন প্রেমে পড়েছেন। শুধু ঘরি পড়তে ভুলে গেছেন। চোখ পড়েছে আমার ঘরির উপড়ে। আমি রাজি হলাম, তবে ছবি তুলে ফেরত দিতে হবে এই শর্তে।
টুং টাং চামচের শব্দে আর অনবরত বকর বকরে লোক জন বার বার আমাদের দিকে কটমট করে তাকাচ্ছে । চট জলদি খাবার সেরে চা হাতে বের হতেই সৌখিন ফটো শিকারী আরিফুর রহমানের  ক্যমারা বন্দী হলেন ব্লগাররা। বিদায় নিলেন আন্দালিব আর এসএমসি।
"-না মাইল এন্ড আলতাব আলী পার্ক থেকে অনেক দূর...."
দ্বিতীয় দফার গন্তব্য খুজতেই নাম আসলো আলতাব আলী পার্কের । দূরত্ব বিচারে মাইল এন্ড পার্কেই গন্তব্য স্থির হলো। তবে পার্কের কাছা কাছি এসে রনি মির্জা ক্ষেপে গেলেন আমার উপর...মাইল এন্ড পার্ক বুঝি কাছে... ক্ষেপে গেলেন আরিফ জেবতিক ও ...মিয়া লন্ডনে নতুন আইসি বইল্যা কি হাটায়া মারবেন নাকি??
যুক্তি দেখানো হলো এই পার্ক অনেক সুন্দর, ঝর্ণা আছে সামারের জৌলুস এখানে বেশী, পাশে ফান ফেয়ার চলছে... নির্মল সবুজ.....এত সব যুক্তির পর মাইল এন্ড পার্কের পাশে যে আমার বাসা , বাড়ী ফিরতেযে আমার সবচে বেশী সুবিধা হবে সেই উদ্দেশ্য চাপা পড়ে গেলো।
আর যদি একটা গুলি চলে.....
শুরু হলো উন্মুক্ত আড্ডা। এখানে রনি মির্জা এবং অলৌকিক বেশ জমালেন। ব্লগারদের বেশ কয়েকজন টিভি মিডিয়ার সাথে কাজ করার সুবাদে আলাপ জমে উঠলো অনলাইন টিভি নিয়ে। প্রতি মাসে টাকার অংকের হিসাব শুনে ধ্রুব হাসান অনেকটা চুপ মেরে গেলেন।
না আসলে ...আমি বলছিলাম কি...
হঠাৎ অলৌকিকের চোখ আড্ডা থেকে দুরে কাউকে ফলো করতে দেখে তাকে অনুসরণ করলাম আমরা। বালিকার দেখা মিলেছে, তিনি নতুন সিরিয়াল বানাবেন ,হাটে ঘাটে ..বনে জঙ্গলে নায়িকা খুজে বেড়াচ্ছেন , নাটক বানানোর অযুহাতে বিবাহের পরও তাহার বালিকা প্রীতি প্রবল..
এখানে কি ধরনের সংলাপ হয়েছে সে বিষয়ে বিস্তারিত জানা যায়নি।
সাহসী ব্লগারদের জড়ো করছেন ধ্রুব ও অলৌকিক হাসান  বুষ্টার রাইডে চড়ে আকাশ দেখার পর সাধ মিটলোনা তাদের দ্বিতীয় দফায় ঘূর্ণী রাইডে চড়ে দুই ব্লগার ধরাশায়ী। মিনিট পাঁচেক চক্কর খাওয়ার পর ধ্রুব সুবিনয়ের কাছে হাত জোর করে বলছেন ভাই চক্কর বন্দ করতে বলেন, আমি পারছিন, ধ্রুব এইবার কথা বলতেও পারছেননা , ওয়াইন, বিরিয়ানী আর তার সাহস সব গুবলেট হয়ে গেছে। মুখ চোখ বন্দ করে শেষ পাচঁ মিনিট নিজের জীবনটা নিয়ে বসে থাকতে হলো।
সুবিনয়, আরতো পারিনা ...আমারে নামায়া দেওন যায়না ??
সাহসী হতে গিয়ে জার্মান স্পেনের খেলাটা আনন্দকরে দেখা যাবেনা, তিন জনই এইবার কানডলা খেলেন,
-ধুর মিয়া এত্তো সাহস দেখান ঠিক না।
-না ভাই এই রাইডটা বেশী চক্কর দেয়!
ভাঙ্গ গাড়ী !!
এর মধ্যে ফিরে গেছেন কয়েক জন, সামারের সন্ধ্যা আসতে তখনও অনেক বাকী, তবে জার্মানীকে কাপ জেতানোর জন্য বাড়ী ফিরতে হবে অনেকেকেই । বরাবরই ই আমি দূর্বলদের সাথে থাকি । দূর্বলরা শক্তিশালীদের পরাজিত করলে আমি কেন জানি আনন্দ পাই। এই আনন্দ একদিন স্থায়ী হলো। তাই সচলদের এই আড্ডার সংবাদে খানিক বিলম্ব।
 
