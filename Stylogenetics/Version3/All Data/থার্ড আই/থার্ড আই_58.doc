বালিকা বশীকরণ



বালিকা বশীকরণ নিয়ে নানা মুনির নানান মত। কেউ বলেন বশীকরণ কৌশল পত্র দিয়ে বশ মানানো যায়না, কেউ বলেন কৌশল প্রয়োগের যুতসই পথ খুঁজে পাওয়া দুস্কর। নারী বিধাতার এক অনুপম সৃষ্টি কোন ভাবেই তাদের ব্যকরণের ছকে বাঁধা যায়না ...তবুও প্রত্যেকের জীবনে কিছু না কিছু ঘটনা রয়েছে। কারো মধুর কারো বা তিক্ত। বালিকাদের পিছু ছুটতে গিয়ে বালক কিংবা যুবাদের  জীবনের সেই টক ঝাল মিষ্টির স্বাদগুলো শেয়ার করতেই আয়োজন বালিকা বশীকরণ কৌশল পত্র।
সিরিজটি চালু করার আগে একটা ওর্য়ামাপ আইডিয়া হিসাবেই এই পোস্ট। আপনারা চাইলেই এই বিষয়ে রম্য রচনা নিয়ে আমরা আগাবো। পোস্টটি দেয়ার আগে বেশ কয়েকজন সচলের সাথে আলাপ করে দেখলাম ,প্রায় প্রত্যেকেই মেয়েদের সম্মানের বিষয়টাকে গুরুত্বের সাথে বিবেচনা করে রম্য পোস্টের ব্যপারে মত দিয়েছেন। তাই সাহস পেলাম।
মেয়ে ব্লগারদের সমান অংশ গ্রহন নিশ্চত করতে এগিয়ে এসেছেন আমাদের সহ ব্লগারাও।  যদিও মেয়েদের বুক ফাটে তো মুখ ফোটেনা, মেয়েরা হয়তো তাদের জীবনের সত্য ঘটনা গুলো বলতে চাইবেন না, তবুও কাল্পনার জালে আবৃত করে মন্তব্য করতে সম্মত জানিয়েছেন অনেকেই।
এই সিরিজের প্রাথমিক প্রস্তাবনায় প্রথমত একটি গল্পের প্নট দেয়া থাকবে, সেই প্লট অনুযায়ী কিভাবে মেয়েটিকে অথবা ছেলেটিকে  বশ মানানো যেতে পারে তা নিয়ে প্রত্যেকে আলোচনা করবেন,এবং অন্য ব্লগারও এর উত্তর দেবেন মন্তব্যের মাধ্যমে। পরবর্তীতে প্রতিটি গল্পের প্লট ও মন্তব্য গুলো নিয়ে বিস্তারিত পোস্ট চলে যাবে সম্পাদনার টেবিলে। 
প্লট নিয়েও আপনাদের আইডিয়া সাদরে গ্রহন করা হবে। যে কেউ আইডিয়া দিয়ে মন্তব্য করতে পারেন কিংবা সচলে ইমেইল করতে পারেন, যিনি আইডিয়া দেবেন তার নামেই সেই পোস্ট দেয়া হবে। 
প্লট হতে পারে,প্রথম দৃষ্টিতেই প্রেম, লাইব্রেরী কিংবা সিড়িতে,রেলগাড়ী কিংবা বাসে,বিয়ে কিংবা সোস্যাল পার্টিতে এক পলক দৃষ্টি, রং নাম্বারে টেলিফোন কিংবা অফিসের সহকর্মীর সাথে চটুল আলাপচারিতা...পত্র মিতালি কিংবা অন্তর্জালিক অভিজ্ঞতা....কত শত ঘটনা ঘটে যাচ্ছে আমাদের জীবনে। সব স্মৃতিকে তুলে আনুন আপনার কলমের ডগায়। 
পর্যবেক্ষক হিসাবে ইতিমধ্যে সম্মতি জ্ঞাপন করেছেন
সুলতানা পারভীন শিমুল ও ধুসর গোধূলি
প্রস্তাবিত নাম :লীলেন মাহবুব,আনোয়ার সাদাত শিমুল,পরিবর্তনশীল।

