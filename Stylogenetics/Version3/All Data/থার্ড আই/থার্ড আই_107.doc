ডানপিটে কৈশর-৪: কানা মাছি ভোঁ-ভোঁ যারে পাবি তারে ছোঁ



চোখটা বন্ধ করেন, তার আগে ছবিগুলোতে একবার চোখ বুলিয়ে নিন। আমি নস্টালজিক হয়ে ফিরে গেছি সেই ২০ বছর আগের  শৈশবে। কত বড় হয়ে গেছি....ইস !!!
যার নাম রেণু বালা তার গলায় মুক্তার মালা
সুলতানা বিবি আনা....সাহেব বাবু বলেন পান শুপারি খেতে ...
---যার নাম রেণুবালা তার গলায় মু্ক্তার মালা। সেই সব দূর্দান্ত খেলা গুলোর কথা। 
হা-ডু-ডু, দাড়িয়া বান্ধা , কুতকুত, বৌ-চি,গোল্লা ছুট....সব গুলো খেলার একটারও ঠিক মতো নিয়ম মনে নেই....হায় হায়..
স্মৃতি এতটাই ভ্রষ্ট হয়ে গেছে !! 
আছেন নাকি কোন সচল সবগুলো খেলার নিয়ম মনে করিয়ে দেবেন ??
একটা খেলা মনে আছে...কানা মাছি ভোঁ-ভোঁ যারে পাবি তারে ছোঁ...এইটা খুব সহজ ছিলো।
এই খেলাটার নাম ভুলে গেছি....
শুকনা টিংটিঙ্গে হওয়াতে হা-ডু-ডু খেলায় চান্স হতোনা, আর গোল্লাছুট ও দাড়িয়া বান্দা গুলো বেশ কঠিন ছিলো, আমি ছোট বলে আমাকে দুধভাত বানিয়ে বসিয়ে রাখতো, বেশীরভাগ সময় বড় বোনের সাথে কুতকুত খেলায় সুযোগ পেতাম, এক্কা দোক্কা...করে করে এত্ত বড় একটা বুইড়া হইয়্যা
গেছি !!! 
আমাদের সময়ে এই সবই ছিলো বাচ্চা কালের মজার খেলা।
এসব খেলাগুলোকি হারিয়ে যাচ্ছে আমাদের দেশ থেকে ?? এখনকার বাচ্চারা কি খেলে ? কম্পিউটার গেমস ?? ওয়ান্ডারল্যান্ড আর ফেন্টাসি কিংডম ??
photo courtesy : Save the Children Australia 
 
