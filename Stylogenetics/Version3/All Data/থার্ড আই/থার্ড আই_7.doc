লণ্ডন অলিম্পিক ২০১২ : দ্যা গ্রেটেস্ট ফ্লপ শো অন দ্যা আর্থ!




ড্যানি বয়েল আমি দুঃখিত লন্ডন অলিম্পিকের উদ্বোধণী দিনে আপনার ক্যারিশমায় খুশি হৈতে পারলাম না। ৬৩ দিনের মাথায় যেদিন লন্ডনে অলিম্পিকের মশাল এলো, সেদিন খুব কাছে থেকে লণ্ডন অলিম্পিকের মশালের উত্তাপ গ্রহণ করেছিলাম। মশাল বহনকারী যখন আমার পাশ ঘেষে গেলো, মনে হয়েছিলো আমার ভেতরটা যেন আলোকিত হয়ে উঠলো। মনে পড়ে গেলো ঠিক সাত বছর আগে এ স্টার্টফোর্ডেই হাজার জনতার ভিড়ে আমিও ছিলাম লণ্নড অলিম্পিকের বিডিং অনুষ্ঠানে। লণ্ডন, অলিম্পিক গেমসের আয়োজক নির্বাচিত হওয়ার দিন থেকেই অপেক্ষা শুরু, কবে সেই মাহেন্দ্রক্ষণ আসবে। ২৭ জুলাই ২০১২, অলিম্পিকের উদ্বোধণী অনুষ্ঠান দেখার জন্য সাত বছরের অপেক্ষা নিশ্চই কম সময় নয়। এ সাত বছরে ড্যানি বয়েল অস্কার জিতেছেন, তাই উদ্বোধণী অনুষ্ঠানের স্রষ্টা ছিলেন স্লাম ডগের নির্মাতা।
হতাশ হলাম পুরো অনুষ্ঠানেই ! শুধু আমি নই, আমার সহকর্মী-বন্ধুরা সেহরি খেতে খেতে উদ্বোনী অনুষ্ঠানের ভালো মন্দ দিকগুলো নিয়ে কথা বলছিলাম। সবাই বেশ হতাশ হলেন ! একি করলো লণ্ডন ! অনেক পাঠক হয়তো আমার সাথে দ্বিমত পোষন করবেন। আমার কাছে মনে হলো আমি অলিম্পিক অনুষ্ঠান তো নয় যেন গ্রেট ব্রিটেইনের একটা উঁচুদরের প্রমোশনাল অনুষ্ঠান দেখলাম। ব্রিটেনের সেলিব্রেটি কারা, কার কি অবদান সেটি দেখবার জন্য অলিম্পিকে আসর কেন?
জেমস বণ্ড জনপ্রিয় চরিত্র তাই বলে জেমসবণ্ডের সাথে রাণী এলিজাবেথকে কেনো হেলিকপ্টার থেকে অলিম্পিক ভিলেজে ঝাঁপিয়ে পড়তে হবে! ব্রিটেনে সব সময় রাণীকে মর্যাদার চোখেই দেখা হয়ে থাকে, হেলিকপ্টার থেকে প‌্যারাস্যুটের মাধ্যমে রাণীর রেপ্লিকা আকাশ থেকে ছুঁড়ে ফেলে পরিচালক কী আনন্দ দিলেন আমি বুঝলাম না!
ব্রিটেন ক্রিকেটের আদি তীর্থ ভূমি সেটা আবার বিশ্ববাসীকে প্রমাণ করাতে হবে অলিম্পিকের উদ্বোধণী দিনে? অর্থাৎ আমরা ক্রিকেট খেলার জন্মদাতা হলেও এখন এ ক্রিকেট আমাদের দেশে যাদুঘরে যেতে বসেছে তাই অলিম্পিকের আসরে সুযোগ পেয়ে একটু প্রমেশন নিয়ে নেয়া। শেক্সপিয়ারের টেমপেস্টের কাহিনি নিশ্চয়ই উদ্বোধণী অনুষ্ঠানের ৭০ হাজার দর্শক আর বিশ্বজুড়ে কোটি দর্শক পড়েন নি, সে নাটকের দৃশ্যায়ণ সাধারণ দর্শকদের কাছে সহজবোধ্য ছিলো না। হ্যারি পর্টার জনপ্রিয়তার শীর্ষ সেটি বিশ্ববাসী জানে অলিম্পিকে সেই হ্যারি পর্টার খ্যাত  রাওলিঙ্গের বই থেকে ভোলাডার্মর্টকে নেয়া হয়েছে। সকল শ্রেণীর দর্শকদের রাওলিঙ্গের চরিত্র সম্পর্কে ধারণা নাও থাকতে পারে। অলিম্পিকটা সবার জন্য তাই এই চরিত্রগুলোর উপস্থাপন, সবার কাছে সহজবোধ্য মনে নাও হতে পারে ( এই অংশটা প্রান্তিক রহমানের মন্তব্যের পর খেয়াল করেছি আমি ভুলকরে রাওলিঙ্গের কথা লিখতে গিয়ে হ্যারি পর্টারকে নিয়ে এসেছি, তাই শুধরে দিলাম)। ন্যাশনাল হেলথ সার্ভিসের (এনএইচএস) এমন নিলজ্ব প্রচার অলিম্পিকের মতে আসরে ছিলো বেমানান ! ২৭ মিলিয়ন পাউণ্ড খরচ করে এপ্রোন পড়া ডাক্তারদের নৃত্য দিয়ে বিশ্ববিখ্যাত ব্রিটিশ চলচ্চিত্রকার কী বিনোদন দিতে চেয়েছেন তাও বুঝলাম না!
মিষ্টার বিনের চিটিং করে দৌড়ে জেতা কৌতুকের অবতারণা হলেও নৈতিকভাবে এ মর্যাদাকর অলেম্পিক আসরে ক্রীড়াবিদদের মনে বিরূপ প্রভাব ফেলতে পারে।
১০০ মিনিটের অনুষ্ঠান পুরোটা দেখলাম। সব জায়গায় নির্লজ্বভাবে ব্রিটেনের কী কী ঐহিত্য আছে তা জোর করে খাওয়ানোর চেষ্টা করতে গিয়ে আসলে ব্রিটেনের সংস্কৃতি আর ঐতিহ্যের দৈন্যতাই ফুটে উঠেছে। ব্রিটেনকে বলা হয়ে থাকে মাল্টিকালচারাল সোসাইটি। অথচ মাল্টিকালচারাল কোনো বৈচি্ত্র্য ছিলো না অলিম্পিকের অনুষ্ঠানে। এতো বড় এশিয়ান কমিউনিটি ব্রিটেনে বাস করে যারা ব্রিটেনের সংস্কৃতিকে করেছে আলোকিত, সে এশিয়ান কমিউনিটির কোনো গন্ধ নেই। একমাত্র বৃটিশ বাংলাদেশী নৃত্যশিল্পী আকরাম খান এতো ভালো নাচ করেন, কিন্তু উদ্বোধণী অনুষ্ঠানে তিন মিনিটের নৃত্য তার স্বাভাবিক পারফরমেন্সের চেয়ে ভালো হয়নি।
যারা বলবেন আতশবাজীর খেলায় চোখ ঝলসে গেছে অলিম্পিক সিটির স্টেডিয়ামের চারপাশ তাদের বলবো ইংরেজী নববর্ষে লণ্ডন আই'তে এরচেয়েও দৃষ্টি নন্দন আতশবাজীর খেলা আমরা প্রতি বছর দেখি। অলিম্পিকে মোটেও আহামরি কিছু ছিলো না।
তবে হ্যাঁ মশাল প্রজ্জ্বলনের ধারণাটিতে নতুনত্ব ছিলো। ইন্ড্রাস্ট্রিয়াল রেভ্যুলেশনের চিত্র ফুটিয়ে তুলতে অলেম্পিক রিংয়ের ভেতরে আলোর খেলা আর ডানা যুক্ত সাইকেল বহরের সংযোজনের জন্য পরিচালককে কৃতজ্ঞতা জানাতে চাই। আর বাকি অনুষ্ঠান মোটেও আহামরি হয়নি। তুলনা করলে লণ্ডন অলিম্পিক বেইজিং অলিম্পিকের ধারে কাছেও যেতে পেরেছে বলে মনে হয়নি।
উদ্বোধণী অনুষ্ঠানটি দ্যা গ্রেটেস্ট শো অন দ্যা আর্থ বলেছিলেন প্রধানমন্ত্রী, আমি বলবো লন্ডন অলেম্পিকের উদ্বোধণী অনুষ্ঠান - দ্যা গ্রেটেস্ট ফ্লপ শো অন দ্যা আর্থ !
উদ্বোধণী অনুষ্ঠান নানন জনের ভিন্ন মত থাকতে পারে। কিন্তু অলিম্পিকের জন্য যেহেতু বিশ্ববাসির অপেক্ষা তাই প্রতি চার বছর অন্তর  বিশ্বের কোটি দর্শক এমন কিছু দেখতে চায় যেটা সবার কাছে সমানভাবে গ্রহনযোগ্য হয়। অলিম্পিকের আয়োজক গ্রেট ব্রিটেইন হতে পারে খেলাটিযে  বিশ্বের সবার এটি পরিচালক যথেষ্ট গুরুত্ব দেননি বলেই আমার অভিমত।

ছবি: 


 



