ওয়ার ক্রাইমস '৭১



দ্বিতীয় বিশ্ব যুদ্ধের পর পৃথিবীতে যত যুদ্ধকান্ড ঘটেছে তার মধ্যে ১৯৭১ সনে বাংলাদেশে ঘটে যাওয়া যুদ্ধের ভয়াবহতা সম্পর্কে পশ্চিমা বিশ্ব অনেকটা অজ্ঞই বলা চলে। এর অন্যতম কারণ হলো প্রচারের অভাব, মুসলিনী কিংবা হিটলারদের নাম ইতিহাসের যতবার উচ্চারিত হয় সেভাবে গোলাম আজম, নিজামী, মুজাহিদ কিংবা বাংলাদেশের রাজাকার আলবদরদের নাম ততবার উচ্চারণ হয়না, বলছিলেন ওয়ার ক্রাইমস ৭১ এর পরিচালক শাহরিয়ার কবির। পরশু দেখা হলো তাঁর সাথে। লন্ডনের সোয়াস ইউনিভাসিটির খলিলি লেকচার থিয়েটারের সামনে। আলাপচারিতায় তার দীর্ঘ দিনের স্বপ্নের কথা বললেন। যুদ্ধাপরাধীদের বিচারের দাবীটি আন্তজার্তিক ভাবে সোচ্চার করতে পশ্চিমাদের সামনে ৭১ নির্মম হত্যা যজ্ঞের দৃশ্য গুলো তুলে ধরতে হবে। নতুন প্রজন্মকে তাদের দেশ সম্পর্কে জানতে রাজকার আলবদরদের চিহ্নিত করতে এই ডকুমেন্টারী তৈরীর উদোগ নেয়া হয়েছে বলে জানিয়েছেন শাহরিয়ার কবির। 
তথ্য সংগ্রহ করতে তিনি পাকিস্তানেও গিয়েছিলেন , যুদ্ধকালীন সময়ে বেঁচে যাওয়া মুক্তিযুদ্ধা, মুক্তিযুদ্ধার সন্তান , বীরাঙ্গণা সহ , পাকিস্তানী নাগরিক যারা ৭১ গনহত্যাকে সমর্থন দেয়নি তাদের সাক্ষাতকার ধারণ করা হয়েছে।
৮০ মিনিট দীর্ঘ সাদা কালো ও রঙ্গীন সংমিশ্রনে র্নিমিত ওয়ার ক্রাইমস '৭১ এর প্রথম প্রদর্শণী হলো সোয়াস ইউনিভার্সিটিতে ,
[url]
[/url]
১৮ অক্টোবর যুক্তরাষ্ট্রেও এর বেশ কয়েকটি প্রদর্শনী হবে। 
Saturday, October 18, 2008
4:30-6:30 PM
Baarny Auditorium172- 11 Hillside Avenue
Jamaica, NY 11432
যুক্তরাষ্ট্রের আগ্রহী সচলরা সময় করে দেখে আসতে পারেন 'ওয়ার ক্রাইমস ৭১' এর প্রদর্শণী।

