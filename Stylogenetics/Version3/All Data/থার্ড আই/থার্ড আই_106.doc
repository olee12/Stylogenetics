আমাদের শ্যাম বাহাদুর আর নেই....



 পুরো নাম শ্যাম হোরামশিজি প্রেমজি জামসেদজি মানেক'শ হলেও আমাদের কাছে তিনি ফিল্ড মার্শাল মানেক'শ নামেই পরিচিত। কেউ কেউ শ্যাম বাহাদুর নামেই জানতেন তাকে। বাঙালির অকৃত্রিম বন্ধু , মুক্তিযুদ্ধের সময় যিনি মিত্রবাহিনীর হয়ে নেতৃত্ব দিয়েছিলেন , সেই ফিল্ড মার্শাল শ্যাম মানেক'শ বিদায় জানিয়েছেন আমাদের সবাইকে। ৯৪ বছর বয়সেই তাঁর জীবনের চাকা থেমে গেলো।  শুক্রবার রাতে ভারতের তামিলনাড়ু রাজ্যের ওয়েলিংটন শহরের সামরিক হাসপাতালে তিনি শেষ নিঃশ্বাস ত্যগ করেন।
ভারতের সাবেক এই সেনাপ্রধাণ ১৯৭১ সনে যুদ্ধকালীন সময়ে ভারতীয় সেনাবাহিনী ও মুক্তিযোদ্ধাদের নিয়ে গঠিত যৌথ বাহিনীর নেতৃত্ব দেন। তাঁর সুদক্ষ রণকৌশলে পাক বাহিনীর ৯৩ হাজার সেণাসহ আত্নসমর্পণ করতে বাধ্য হয়। বীরত্ব আর সাহসিকতার জন্য ইন্দিরা গান্ধী তাকে ভারতীয় সেণাবাহিনীর সবোর্চ্চ পদক ফিল্ড মার্শাল পদকে ভূষিত করেন।
বাংলাদেশের লাল সবুজের পতাকা যতদিন উড়বে ততদিন বাঙালির এই অকৃত্রিম বন্ধুর কথা আমাদের স্মরণ করতে হবে।  তাঁর পরিবারের সদস্যদের প্রতি গভীর সমবেদনা ।
 
