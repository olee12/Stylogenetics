দেবতা পুরুষ : ০১



আমাদের চারপাশে অসংখ্য দেবতা পূরুষ আছেন। যাদের সহজেই চেনা যায়না। অসম্ভব সুন্দর চেহারা আর পোষাকের আড়ালে সেই সব দেবতা পুরুষরা আচ্ছাদিত থাকেন। বাইরে থেকে খুব কম লোকই আঁচ করতে পারেন সেই সব পূরুষদের ভেতরের দেবত্বকে ! হয়তো আমাদের চারপাশেই এদের বসবাস। এমনই কিছু চরিত্র তুলে আনার চেষ্টা করবো এই সিরিজের মাধ্যমে ।
শুধুমাত্র গল্পের খাতিরে কাল্পনিক নাম ব্যবহার করা হয়েছে 
চরিত্র : ১
খাবার টেবিলে ফুটানো পানি নেই , রাত দুপুরে উঠে রায়হানের মেজাজ খারাপ হয়ে গেলো। টেবিলের উপর রাখা খালি জগটাকে একটা আছাড় মারলো রায়হান। টেবিলের কাচ ভেঙ্গে  দুই টুকরো। গন গন করে চিৎকার করতে থাকলো....
- 'কত দিন বলেছি, খাবার টেবিলে ফুটানো পানি যেন সব সময় থাকে'
আনিলার ঘুম ভেঙ্গে গেলো। চোখ কচলাতে কচলাতে  ডায়নিং রুমে এসে দেখে রায়হান রাগে কট মট করে তাকিয়ে আছে।
-'রায়হান,চুলার ওপর বড় হাড়িতেই পানি ফুটানো আছে, ওখান থেকে নামিয়ে একটু পানি নিলেই পারতে, রাতে  ফুটানো পানি ঠান্ডা হয়নি বলে জগে ঢেলে রাখা হয়নি। চল এখুনি পানি ঢেলে দিচ্ছি। '
অনিলা ভারী শরীর নিয়ে ধীর পায়ে রান্না ঘরে যায় পানি আনতে .....
চরিত্র: ০২
মুনিয়ার একটুও ভালো লাগছেনা। মাত্র ইউনিভার্সিটি থেকে  এসেছে। আজ এক সাথে পাঁচটা ক্লাস নিতে হয়েছে তাকে।  জুনিয়র টিচার হলে যা হয়, সিনিয়রদের প্রক্সিক্লাশ গুলো ঘাড়ে এসে জুটে। তারপর লাইব্রেরীতে বসে আগামীকালের লেকচারটা রেডি করে বাসায় ফিরতেই সন্ধ্যে হয়ে গেছে। তিশামও আজ বাসায় চলে এসেছে খানিকটা আগেই।  এই বুড়ো বয়েসেও  সে কম্পিউটার গেমস নিয়ে বসেছে। কি একটা স্বভাব, ফাঁক  পেলেই সে গেমস খেলতে বসে যায়।
মুনিয়ার একদম ইচ্ছে করছেনা রান্না করতে।
তিশাম এমনভাবে খেলছে ....ওকে কি রিকোয়েষ্ট করবে ....
-তিশাম, এই তিশাম ? শুনছো??
-হুম বলো, শুনছি।
- একটু পেয়াজ কেটে দেবে? আমার বড্ড ক্লান্তি লাগছে, তুমি পেয়াজ কেটে দাও আমি একটু রেস্ট নিয়ে তোমাকে দারুন একটা মাছ ভেজে দেবো।
-পারবোনা জান, আমি দারুন একটা মুডে আছি, এখন উঠলে খেলাটা নষ্ট হয়ে যাবে।
-এই তোমার প্রেম না? গেমসটা পজ দিয়ে যাওনা প্লিজ...
-আহা...তুমি বুঝতে পারছোনা ভীষণ উত্তেজনা...এখণ উঠতে পারবোনা।
মুনিয়া কখনযে বিছানায় গা এলিয়ে দিয়ে শুয়ে পড়েছে টেরই পায়নি ,একদিকে তিশাম ভিডিও গেমসে ডুবে আছে অন্যদিকে ...ক্লন্ত শরীরে মুনিয়া ঘুমিয়ে পড়েছে। ইতিমধ্যে ঘরির কাটা কয়েকবার চক্কর শেষ করেছে।
-চল- চল -চল মুনিয়া খেয়ে নেই, অনেক রাত হয়েছে, খিদে পেয়েছে।
মুনিয়া .....এই মুনিয়া ....মু-নি-য়া ???
-ক'টা বাজে দেখোতো, আমি তো ঘুমিয়ে পড়েছিলাম ?
ও মাই গড !! রাত ১২ টা কখন বাজলো !!
দ্যাখোতো কান্ড ! কিছুই রান্না হয়নি খাবো কি ??
মুনিয়ার খানিক ঘুমে ক্লান্তি কেটেছে, বেশ ফুরফুরে মনে হচ্ছে শরীরটা।
-এই চলনা আজ দুজনে রিক্সা করে চানখার পুল চলে যাই, মনে আছে বিশ্ববিদ্যালয়ে পড়বার সময় আমরা মিতালী রেষ্টুরেন্টে প্রায়ই খেতে যেতাম?
-মুনিয়া, তোমার কি মাথা খারাপ হয়েছে?? এখন রাত বাজে ১২ টা , মগবাজার হতে চানখার পুল যেতে যেতে বাজবে ১ টা খাবে কখন আর বাসায় ফিরবো কখন, কাল যে অফিস যেতে হবে সেখেয়াল আছে??
-চলনা , প্লিজ।
-তুমি চানখারপুল যাও , আমি ঘুমাতে গেলাম। কাল সকালে আমার অফিস যেতে হবে।
-চলবে

