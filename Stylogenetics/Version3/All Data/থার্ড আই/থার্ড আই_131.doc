দেড় কেজি চাল কিনেছি....



'যত দিন শরীরে শক্তি আছে তত দিন খেটেই খেতে চাই' কোব্বাত প্রামাণিকের এই কথা মনের জোর ছাড়া আর কিছুই না। কিন্তু বয়স যখন ৭৫ ছুঁয়ে যায় তখন কি আর প্যাডেল চেপে পেটের ভাত জুটানো যায় ?? তবুও ফরিদপুরের কোব্বাত প্রামাণিক তাই করছিলেন।  হঠাৎতার শেষ সম্বল রিক্সাটাও চুরি গেলো। কোব্বাত প্রামাণিক  তার রিক্সার সামনে লিখে রাখেনি তিনি মুক্তি যোদ্ধা !! যেমনটা শোভা পায় ডাক্তারদের গাড়ীর কাঁচে ডাক্তার, সাংবাদিকদের হোন্ডার হেড লাইটে -সাংবাদিক, কিংবা টিভি চ্যানেলের বাহনে স্টিকার  !!
 রিক্সার পেছনে কি লিখে রাখা যায় এটা মুক্তিযোদ্ধার রিক্সা ??
চোর হয়তো জানতো না এটা এক মুক্তিযোদ্ধার জীবনের সম্বল ।  জানলে কি সে এই রিক্সাটা চুরি করতো ?? এক খানা রিক্সার উপার্জনকে ঘিরেই চলছিল কোব্বাত প্রামাণিকের জীবনের চাকা।
থেমে গেলো সেটাও...
গত পাঁচ দিন অনাহার- অর্ধাহারে আছেন এই মুক্তিযোদ্ধা !
"গতকাল মাত্র দেড় কেজি চাল কিনেছি, এতে সংসার চলে না, টাকা নাই। কারো কাছে হাতও পাততে পারছিনা।"
কোব্বাত প্রামণিকরা আর কতকাল এভাবে অভুক্ত থাকবে ??

