আপনি যদি জুতো পরে থাকেন, অথবা মুভি দেখে থাকেন



তাহলে আজ একটি দুঃখের দিন। দুইজন মানুষ চলে গেছেন - আমাদের অদেখা কিন্তু একই সাথে অতি পরিচিত দুইজন মানুষ। এতো মৃত্যুর ভীড়ে এদের প্রয়াণ সংবাদটাও কেন যেন একটা টোকা দিয়ে গেলো... 
এদের প্রথমজন টমাস বাটা। তিনি আর কেউ নন, বাটা জুতো কম্পানীর আদি প্রতিষ্ঠাতা। ৯৩ বছর বয়সে কানাডার টরোন্টোতে মৃত্যুবরণ করেছেন তিনি। তবে যাবার আগে আমি, আপনি এবং আরো লাখো বাংলাদেশীর পায়ে পরিয়ে দিয়ে গেছেন মানসম্মত জুতো। যেই বয়সে নাইকি, আডিডাস বা রিবোকের নাম শুনিনি, তখনও বাটা জুতো পরে স্কুলে যেতাম, যেমনটা অফিসে যেতেন আব্বা। এমনকি নাইকি, আডিডাস চেনার পরেও কিন্তু এলিফেন্ট রোড বা গ্রীণ রোডের বাটার দোকানের দিকেই পা চলে যেতো অটোম্যাটিক! চেক রাষ্ট্রের ছোট্ট এক শহর থেকে আগত হে টমাস বাটা - তোমাকে কখনো দেখিনি, কিন্তু আমার ছেলেবেলা এবং বড়বেলারও এক অবিচ্ছেদ্য অংশ তুমি। যেখানেই যাও ভালো থেকো!
আরেকজন ডন লাফন্টেইন। তাঁর সাথে পরিচয় বাটার আরেকটু পরে। কিন্তু আমাদের অজান্তেই তিনি আমাদের একজন প্রিয় পরিচিত মানুষ। এই ভদ্রলোক-কে ছাড়া হলিউডের মুভি দেখার এক্সপিরিয়েন্স-টুকু অনেক মলিন হয়ে যেতো। বিদায়, ভরাট গলার মহান পুরুষ। কত হাজারো ছবি দেখেছি তোমার ভূমিকা প্রথমে দেখে, আরো কত হাজারো দেখিনি তোমার জোর প্রচেষ্টা সত্ত্বেও! Watching movies will never be the same again...
দেখুন ডন লাফন্টেইনের একটি ক্লিপ।


