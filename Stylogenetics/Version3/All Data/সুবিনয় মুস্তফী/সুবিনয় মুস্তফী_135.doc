মুক্ত বাজার এবং মিখাইল গর্বাচভ




ছবিতে যেই বৃদ্ধ ভদ্রলোককে দেখছেন, তিনিই মিখাইল গর্বাচভ। ভেঙ্গে যাওয়ার আগে প্রবল পরাক্রমশালী সোভিয়েত ইউনিয়নের সর্বশেষ নেতা। ওয়ারসো চুক্তির অধীনে কমিউনিস্ট দেশগুলোর একচ্ছত্র অধিপতি। আশির দশকের স্নায়ুযুদ্ধে পৃথিবীর যেই দুইজন বিগ বস ছিলেন, তাদের অন্যতম। 
আর সেই ভদ্রলোক কিনা ২০০৭ সালে এসে মডেল হলেন এই ব্যাগের বিজ্ঞাপনের! কয়েকদিন আগে পত্রিকার পাতায় অ্যাডটি দেখে মোটামুটি ভিমড়ি খেলাম। গর্বাচভ-এর পাশে সীটে রাখা আছে লুই ভুইটনের ব্যাগ। দামী ব্যাগ বলতেই এক নামে লুই ভুইটন বোঝায়, মেটে-বাদামী ডিজাইনে আঁকা LV অক্ষর দুটি চিনিয়ে দেয় ব্রান্ডের দাপট। তো এই দামী ব্যাগের বিজ্ঞাপনে ক্যাথ্রিন দেন্যুভ-এর মত নামী চিত্রতারকা মডেল হবেন, বুঝলাম - আগাসি আর গ্রাফের মত টেনিস তারকা এই অ্যাড করে পয়সা বানাবেন, সেটাও মানা যায়। কিন্তু অর্ধেক পৃথিবীর প্রাক্তন রাজাধিরাজ মিখাইল গর্বাচভ?! হায়, বাজারের এ কি শক্তি। মান-সম্মানের আর কিছুই বাকি রাখলো না বুড়া। 
P.S. নিউজ পড়ে জানলাম তিনি একদা পিত্‌সা হাটের বিজ্ঞাপনও করেছেন। ভাগ্যিস মার্ক্স-লেনিন বেঁচে নেই, নইলে খুব কষ্ট পেতেন 

