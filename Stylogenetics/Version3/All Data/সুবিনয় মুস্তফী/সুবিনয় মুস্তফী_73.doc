ওবামারামা - ১




পৃথিবীর সবচাইতে ধনী আর শক্তিশালী দেশের নেতা যদি হয় প্রাক্তন মাতাল, ড্রাগ-সেবক, আকাট মূর্খ, আলালের ঘরের দুলাল এক বড়লোকের বাচ্চা যার সারা জীবনে একদিনের লেগাও কাম-কাইজ বা টাকা-পয়সা নিয়া চিন্তা করা লাগে নাই, বরং যে সারা জীবন বাপের পয়সা উড়াইছে, নানান ব্যবসার ধান্দা কইরা প্রত্যেকবারই ফেল মারছে আর বাপের কানেকশান দিয়া প্রতিবার পার পাইয়া গেছে - সেই মূর্খ মদ্যপ নরাধম যদি হয় পরাশক্তির নেতা, তাইলে দুনিয়া কোন দিকে যাইবো, তা গত ৭ বছরে পৃথিবীর এক প্রান্ত থেকা আরেক প্রান্তের পাবলিক ভালোই টের পাইছে। কোন দিক দিয়াই এই রকম লোকের নেতৃত্ব কারো সুফল বইয়া আনতে পারেনা। এমনিতেই সুপারপাওয়ার বা হাইপার-পাওয়ার হইয়া গেলে একটা দেশ নিজ গতিতেই আগ্রাসনের দিকে যায় গিয়া। ঔপনিবেশিকগো ইতিহাস তাই কয় - প্রাচীন রোম থেকা শুরু কইরা ১০০ বছর আগের বৃটিশ পর্যন্ত। তার উপরে আইসা জুটছে জর্জ বুশের মতন স্টুপিড নির্বোধ লোক।
একটা সাইড-চিন্তা মাথায় আইলো এই সিস্টেমগত আগ্রাসন প্রসঙ্গে। রাসেল ক্রো'র গ্ল্যাডিয়েটার ছবিটা নিশ্চয়ই বেশীর ভাগ পাঠকই দেখছেন। ভুরি ভুরি অস্কার জেতা এই ছবিটা অনেকের মত আমারও খুব প্রিয় একটা ছবি। হাজারো কারনে। ইন ফ্যাক্ট, ২০০০-এর আগস্টে বিদেশে আসার পরে সিনেমা হলের বড় পর্দায় দেখা ঐটাই আমার প্রথম ছবি আছিলো। একদম শুরুতে যুদ্ধের যে দৃশ্য আছে - সেইটা দেখার সময়ে হলের সাউন্ড সিস্টেমের প্রকান্ড আওয়াজ আর স্ক্রীনের অবিশ্বাস্য রকম ফাটাফাটি যুদ্ধের চিত্রায়ন দেইখা উত্তেজনার চোটে থরথর কইরা কাপছিলাম, এখনো পরিষ্কার মনে পড়ে। (পুরা দৃশ্যটাই ইউটিউবে তুইলা দিছে কোন সহৃদয় পাবলিক, সেইটা নীচে তুইলা দিলাম।)
সেই প্রথম দৃশ্যটা এই রকম - খ্রীস্টাব্দ ১৮০। শীতকাল। জার্মানীর হিম প্রান্তরে প্রবল পরাক্রমশালী রোমান সম্রাট মার্কাস অরেলিয়াস তার হাজার হাজার সেনা নিয়া হাজির হইছে। কি কারনে গেছেন উনি এই বিরান বিভূঁইয়ে? কারন জার্মানীর অরন্য আর প্রান্তরে যেই স্থানীয় গোত্ররা বসবাস করে - সভ্য রোমানগো কাছে যারা বর্বর জাতি (barbarians) হিসাবে পরিচিত - তারা রোমানগো মতে বেশী বাইড়া গেছে। সহজ়ে তারা রোম সাম্রাজ্যের বশ্যতা স্বীকার করতে রাজী হয় নাই। তাই মার্কাস অরেলিয়াস সেনা পাঠাইলো বশ মানাইতে। যুদ্ধ শুরু হওয়ার আগে রোমানরা শ্বেতপতাকা লগে দিয়া একটা মধ্যস্থতাকারীরে পাঠাইলো, প্রতিপক্ষের লগে ফাইনাল দেনদরবার করবার লেগা। জার্মানরা দেনদরবার তো দুরের কথা, সেই ভায়া-মিডিয়ার গলা কাইটা ফেরত পাঠাইলো। ঠিক তখন রোমান সেনাবাহিনীর এক অফিসারের লগে জেনারেল ম্যাক্সিমাস (রাসেল ক্রো)-র একটা ডায়লগ আছে -  
QUINTUS: People should know when they're conquered.
MAXIMUS: Would you, Quintus? Would I?
রোমান জেনারেল ম্যাক্সিমাস-ও স্বীকার করছিলো যে স্বাধীনতার যে অদম্য স্পৃহা, সেইটা সব জাতির মইধ্যেই কাম করে, বর্বর বা সভ্য জাতি কিনা তাতে ম্যাটার করে না। পরে যুদ্ধ শুরু হইলো - ঘোড়ায় চড়া ম্যাক্সিমাস একটা অসাধারণ বক্তৃতা দিলো তার সেনাগো উদ্দেশ্য কইরা, জার্মানগো উপরে আগুন-মাখা তীরের বৃষ্টি পড়লো, আর ম্যাক্সিমাসের সেনাবাহিনী (আর তার কুত্তাটা) শত্রুরে কচুকাটা করলো। জার্মানীর বিরান প্রান্তর রক্তাক্ত হইলো পরাশক্তি আর মানুষের সেই অসম লড়াইয়ে - আমি পরে কম কইরা হইলেও ডিভিডিতে ১০০ বার দেখছি সেই লড়াইয়ের দৃশ্য। যুদ্ধের মইধ্যে জার্মান গোত্রগুলার নেতা - হিংস্র, বিরাট দাড়িওয়ালা এক ব্যাটা - সে রোমান সেনার হাতে খুন হইলো। তার দোষ কি আছিলো? সে চাইছিলো খালি নিজের ভূখন্ডে নিজের পরিবার, নিজের গোত্র আর জাতিরে নিয়া নিজের মতন কইরা থাকতে। এতটুক চাইয়াই সে মরলো। আমগো সিরাজুদ্দৌলাও কি একই জিনিস চাইছিলো না? ঐ জার্মান যোদ্ধা আর সিরাজের তফাত কত দূর? 
*
যাউজ্ঞা, সব দেইখা লাগে যে পরাশক্তি হওয়ার লজিকের মইধ্যেই আগ্রাসন নিহিত। সেইটা বাম না ডান, কোন মতাদর্শের পরাশক্তি তা ম্যাটার করে না। হয় তুমি অন্যরে খাইবা, নয় হে তোমারে খাইবো। তোমার ক্ষমতার পরিধি তুমি যদি সারাক্ষণ না বাড়াইতে থাকো, তাইলে অন্য কোন চ্যাংড়া পাওয়ার আইসা তোমার স্থবিরতা বা অন্যমনস্কতার সুযোগ লইয়া নিজের শক্তির পরিধি (sphere of influence) বাড়াইতে সচেষ্ট থাকবো। হাজার নকশা কইরাও যেমুন আমেরিকা এখন চীনরে ঠেক দিতে পারতাছে না। 
তার উপর আইছে জর্জ বুশ - আফগানিস্তান আর ইরাকের যুদ্ধ, গুয়ান্তানামোর গুয়া-মারা, দুনিয়ার হাজারো চুক্তি তছনছ করা - সবই সিস্টেম আর নেতার এক ভয়ঙ্গকর কম্বিনেশান। এই জন্যেই ব্যারাক ওবামা নামের মানুষটার উপর আমেরিকান বাদ দিয়াও বহির্বিশ্বের অনেক মানুষ ভরসা কইরা আছে। যুক্তরাষ্ট্রের প্রথম কৃষ্ণাঙ্গ প্রেসিডেন্ট হওয়ার ভালো চান্স আছে এই ব্যাটার। যেই দেশে ৩০০ বছর ধইরা দাসপ্রথা চালু আছিলো, মাত্র ৪০-৪৫ বছর আগেও যেইখানে এক কলে শাদা আর কালা মানুষের পানি খাওয়া নিষেধ আছিলো, সেই দেশের প্রেসিডেন্ট যদি হইতে পারে কালা মুসলমান কেনিয়ান বাপের পোলা ব্যারাক ওবামা, তাইলে সেইটারে এক প্রকারের প্রগতি কইতেই হইবো। 
বর্তমানে ২০০৮ সালের নির্বাচনে ডেমোক্রেট দলের প্রেসিডেন্ট নমিনেশানের লেগা হিলারি ক্লিন্টন - বিলের বৌ, ইউনুসের দোস্তাইন - এর লগে মরণযুদ্ধে নামছে ওবামা। আগামী ২-৩ মাসের মইধ্যেই সেই যুদ্ধের ফয়সালা হইয়া যাইবো। অনেকের ভরসা যে বিশেষ কইরা বুশের আমলে যে চরম আগ্রাসী ভাবভঙ্গি আমেরিকার বহির্বিশ্বের লগে আদানপ্রদানে দেখা গেছে, সেই মারমার কাটকাট তো আছেই, এমনকি অভ্যন্তরীণ ক্ষেত্রেও নিজ দেশের গরীব আর মাইনরিটির প্রতি সমাজের উপরতালার লোকগো যেই চরম উদাসীনতা দেখা গেছে (দ্রষ্টব্য ক্যাট্রিনা) - পাবলিকের ভরসা যে ব্যারাক ওবামা আইসা এই ট্রেন্ডে একটু হইলেও ছেদ ফালাইতে পারবো, দেশটারে একটু ভিন্ন ডিরেকশানে নিতে পারবো। সেইটা আসলেই সে পারবো কিনা, নাকি সিস্টেম ভালো মানুষরে চাবাইয়া হজম কইরা ফালাইবো, সেই সমস্ত প্রশ্নের উত্তর সময়ই কইয়া দিবো। আগামী বছরের নির্বাচনরে সামনে রাইখা আমেরিকার সাম্প্রতিক রাজনীতি আর ব্যারাক ওবামার উত্থান নিয়া দুই-একটা পোস্ট দেওয়ার ইচ্ছা পোষন করতাছি। পড়ার লেগা ধন্যবাদ। 
*
গ্ল্যাডিয়েটারের অবিশ্বাস্য প্রথম দশ মিনিট


কালাগো লেগা পানির কল আলাদা - বেশীদিন আগের কথা না

আরেক কালা - প্রেসিডেন্ট ওবামা?

