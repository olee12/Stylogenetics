গার্ডিয়ান-এর সাহিত্য পুরস্কারের জন্যে তাহমিমা আনাম মনোনীত




বাংলাদেশী লেখিকা তাহমিমা আনামের নাম অনেকেই শুনে থাকবেন। লন্ডন নিবাসী এই নবীন সাহিত্যিকের প্রথম উপন্যাস - আ গোল্ডেন এইজ্‌ (A Golden Age) - সম্প্রতি বিলেতে প্রকাশিত হয়। উপন্যাসের বিষয়বস্তু আমাদের মুক্তিযুদ্ধ, এবং যুদ্ধের মাঝে ঢাকার একটি সাধারণ পরিবারের দৈনন্দিন জীবনের গল্প। মুক্তিযুদ্ধের প্রতিকৃতি হিসেবে উপন্যাসটি এখানের সাহিত্যমহলে নন্দিত হয়। 
গতকাল গার্ডিয়ান দৈনিক পত্রিকা তাদের বাৎসরিক সাহিত্য পুরস্কারের জন্যে মনোনয়ন ঘোষণা করেছে। মনোনয়ন এর একটি ক্যাটেগরি বছরের সেরা প্রথম বই - Guardian First Book Award। আনন্দের বিষয় এই যে তাহমিমার বইটি মনোনয়ন তালিকায় স্থান পেয়েছে। আশা করছি অদূরেই পুরস্কার জিতে তিনি বাংলাদেশের নাম আরো উজ্জ্বল করবেন। 
উপন্যাসটির বাংলা তর্জমার কাজ ইতিমধ্যে শেষ হয়ে গেছে।  অনুবাদ করেছেন লিসা গাজী, এবং বাংলা সংস্করণটি বেরুবে আসন্ন বইমেলায়। 
তাহমিমা আনাম এবং তার বিভিন্ন রচনা নিয়ে কিছু লিংক --
- লেখিকার হোমপেজ

- দেশ-বিদেশের পত্র পত্রিকায় তার উপন্যাসের রিভিউ সংগ্রহ (এই পেজে একেকটি লিংকে ক্লিক করলে একেকটি রিভিউ চলে আসবে) 
- বিলেতের নিউ স্টেট্‌স্‌ম্যান পত্রিকার জন্যে তাহমিমার কিছু লেখা

- যুক্তরাষ্ট্রের শীর্ষস্থানীয় দৈনিক নিউ ইয়র্ক টাইমসের জন্যে লেখা

- গত আগস্টে বিবিসি নিউজের জন্যে লেখা

