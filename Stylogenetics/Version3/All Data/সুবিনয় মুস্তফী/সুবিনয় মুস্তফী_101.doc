বিদায়, মান্না



ফুটবলার নান্নু চলে যেতে না যেতেই পরলোকগমন করেছেন ফিল্ম স্টার মান্না। গতকাল শনিবার বড়-সড় হার্ট অ্যাটাক হয়েছিল তাঁর, আজকে ঢাকার এক হাসপাতালে তিনি মারা গেছেন। বয়স ছিল ৪৪। অনেক বছর যাবত দেশীয় চলচ্চিত্রের প্রথম সারির নায়ক ছিলেন এস এম আসলাম তালুকদার ওরফে মান্না। তার ছবি খুব বেশী দেখা হয়নি, তবে নব্বইয়ের দশকে আনোয়ারার সাথে তার বিখ্যাত গান 'আম্মাজান আম্মাজান', সেটা বিস্মৃত হবার নয়।
নায়কের প্রস্থানে শ্রদ্ধা। 
*
বিনোদন পত্রিকা আনন্দধারার সাথে মান্নার সাক্ষাৎকার। পিডিএফ লিংক।
ইউটিউবে 'আমার আমি' টিভি অনুষ্ঠানে অপি করিমের সাথে মান্নার সাক্ষাৎকার। ইন্টারভিউটা দেখলাম - আসলেই বেশ ইন্টারেস্টিং। অন্তত চিন্তা-ভাবনায় গতানুগতিক ফিল্মি লোক ছিলেন না বলেই মনে হয়। 
একদম শেষে এসে অপি জিজ্ঞেস করছেন - কতদিন বাঁচতে চান?
মান্নার জবাব - বাঁচার অনেক ইচ্ছা তবে ভাগ্যে কি আছে জানি না.. বাঁচতে চাই।
কে জানতো?


