ফেসবুক বিভ্রাট, অথবা স্বত্ত্বা চুরি



এই লেখাটা লেখার আদৌ কোন ইচ্ছা ছিল না। তবে উপায় না দেখেই লেখতে বসলাম। সংশ্লিষ্ট সবার কাছে আগেই ক্ষমাপ্রার্থী। 
এই তল্লাটের অনেকের মত আমিও ফেসবুকের সদস্য। গত জানুয়ারী মাসের দিকে পরিচিত দুই একজন সচলের ফ্রেন্ড-লিস্টে আমি Subinoy Mustafi নামে একটা প্রোফাইল দেখতে পাই। আন্দাজ়ে বলছিলো যে যেই সচল ভাইয়েরা ওনাকে লিস্টে যোগ করেছেন, তারা হয়তো আমাকে ভেবেই যোগ করেছেন। কিন্তু কথা হলো আমি সেই মানুষ না। আমার একটা প্রোফাইল আছে বটে কিন্তু সেটা নিজস্ব নামে, এবং ব্লগে ছদ্মনাম ব্যবহার করলেও ফেসবুক-সচলরা অনেকেই আমার প্রকৃত নাম জানেন এবং আমার নিজের বন্ধু-লিস্টেও আছেন।  
সে যাই হোক, এটাকে তেমন আমল দেইনি তখন। কিন্তু আজকে আবার তিন মাস পরে ঘুরতে ঘুরতে গিয়ে দেখি ভদ্রলোকের লিস্ট আরো লম্বা হয়েছে, এবং আরো সচলবাসীরা - ইনক্লুডিং আমার কিছু প্রিয় লেখক, যেমন নিঝুম, মুজিব মেহদী, ফারুক ওয়াসিফ, অমিত আহমেদ প্রমুখ - ওনার লিস্টে যোগ হয়েছেন। যদিও এটা তাদের জানার কথা না, কিন্তু আমি নিশ্চিত যে ভন্ড এক সুবিনয়কেই ওনারা যোগ করেছেন। গতানুগতিক ধারার চুরি না, তথাপি এক প্রকার আইডেন্টিটি থেফটের শিকার হলাম বলেই মনে হচ্ছে। খুশখুশে অপ্রিয় একটা অনুভূতি। 
যাক গে। বিরক্তি নিয়ে লিখতে বসেছিলাম, লেখা শেষ করে আরো বিরক্তিকর / হাস্যকর লাগছে। ফ্রন্ট পেজ়ে যুক্তিযুক্ত না হলে মডুরা সরিয়ে দিতে পারেন।
নকল সুবিনয়ের স্ক্রীন প্রিন্ট।

