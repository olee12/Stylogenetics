অনেক আগে একটা খেলা ছিল



সেই খেলার একটা নাম ছিল 'দ্য জেন্টলম্যান'স গেম'। অবাঞ্ছিত বা অন্যায্য কিছু ঘটলে সেটাকেও বলা যেতো 'দ্যাট'স নট ক্রিকেট'। মানে ক্রিকেট খেলার সাথে ভদ্রতা বা মার্জিত আচরণ - এই জিনিসগুলোকে আলাদা করে দেখার উপায় ছিল না। বডিলাইন বা বীমার-বাউন্সারের মত ক্রাইসিস পেরিয়েও ১৫-২০ বছর আগ পর্যন্ত একটা মার্জিত খেলা হিসেবেই সবাই জানতো ক্রিকেট-কে। 
তারপরে এলো ওয়ান-ডে ক্রিকেট, আর তারপরে দিনে দিনে শুরু হলো কর্তৃপক্ষদের টিভি চ্যানেলের জন্যে বেশ্যাবৃত্তি। আসলো টাকার খেলা, দাঊদ ইব্রাহিম, শারজাহ। আসলো স্প্রেড বেটিং, ম্যাচ থ্রোয়িং, জুয়াড়ীর দল, মাঝরাতে ফোন কল। হ্যান্সি ক্রনিয়ে'র প্লেন আকাশ থেকে টুপ করে পড়ে গেল, ব্যান হলো আজহার, মারা গেলো ঊলমার। 
সবই ক্রিকেট নামের এই অপূর্ব খেলাটাকে বেশ্যাদের হাতে তুলে দেওয়ার ফলাফল। এখন এসেছে টুয়েন্টি-টুয়েন্টি নামের এক তৃতীয় শ্রেনীর প্রহসন। এতে কারুকাজ বা subtlety'র বিন্দুমাত্র স্থান নাই - সৌন্দর্য বা সৌকর্য খুঁজতে যাওয়া এতে বাতুলতা মাত্র। সবই এখন মোটা দাগে মার্কিন ধাঁচের ভাড়ামো। রাম-দায়ের মত ব্যাট, লাশের মত মরা পিচ। মাকসুদের ভাষায় বলতে হয় - 'তুই শালা আঙ্গুলচোষা তথাকথিত ক্রিকেটপ্রেমী, দে হাততালি, বাউন্ডারি বাউন্ডারি আর ছক্কা ছক্কা বলে।'
দ্রুত লয়ের এই শতাব্দীতে খেলাটির আর কি পরিণতি হতে পারতো? জানা নেই। তবে ক্রিকেট বোধ হয় আজ তার বিবর্তনের শেষ অবস্থায় এসে পৌঁছেছে। সেই অবস্থাটা কি, তা বোঝানোর জন্যে নীচের এই একটা ছবিই যথেষ্ট। যাদের জন্যে খেলা আজকে এখানে এসেছে, তাদের প্রতি ধিক্কার জানানো ছাড়া আর কিছু বলার নেই। 

বাঙ্গালোরে ওয়াশিংটন রেডস্কিন্স-এর চিয়ারলীডার দল। পড়ুন Sepia Mutiny-র ব্লগার আর পাঠকদের মন্তব্য। 

