নতুন দিনের গান-২



 আরো একটা যন্ত্র(না)-সঙ্গীত নিয়ে এলাম।
কিছু দিন আগে অর্নবের কন্সার্ট দেখতে গিয়ে একটা চমৎকার অভিজ্ঞতা হয় আমার। অর্নবের সাথে এন্ড্রু নামের এক জ্যাজ শিল্পী বাজাচ্ছিলেন সোপ্রানো স্যাক্স। আমাদের চির-চেনা 'ওরে নীল দরিয়া' বা অর্নবের 'ভালবাসা তারপর' অথবা রবীন্দ্র সঙ্গীত 'মাঝে মাঝে তব দেখা পাই'----এই স্যাক্সের উদাত্ত সুরমুর্চ্ছনায় এক ভিন্ন মাত্রা পেয়েছিল।
স্যাক্সোফন আমাদের প্রাচ্যের যন্ত্র নয়। তার আওয়াজ ও চলনে পশ্চিমা মেজাজটি প্রকট। কিন্তু তারপরও আমাদের এই উপমহাদেশের সঙ্গীত বলয়ে বেশ অনেক দিন ধরেই স্যাক্স ঘোরা ফেরা করছে। দক্ষিন ভারতের শ্রী কাদরি গোপালনাথের কথা অনেকেই শুনেছেন নিশ্চয়ই। এত্ত চমৎকার ভাবে তিনি আমাদের কর্ণাটকী রাগ সঙ্গীতের সাথে স্যাক্সের পরিনয় ঘটিয়েছেন যে আজ স্যাক্স যতটা পশ্চিমের, ততটাই আমাদের।
অর্নবের কন্সার্ট থেকে ফেরার পর থেকেই মাথায় পোকা কুটকুট করছিল। কিছুদিন পরে আমাদের চির চেনা একটা কীর্তনের সুরের ওপর ভিত্তি করে আমি এই কম্পোজ্জিশানটা তৈরি করি। এতে সোপ্রানো স্যাক্স বাজানোর একটা ব্যর্থ চেষ্টা করেছি বলা যেতে পারে। সেই সাথে আমার প্রিয় সন্তুর তো আছেই। নতুন হল লিড গীটারের সংযোজন।
জানিনা শেষ পর্যন্ত কি দাঁড়িয়েছে। যে আনন্দের বাতাবরনে এই গোটা জিনিসটা করেছি তার যদি সামান্য এক ভাগ ও যদি আপনাদের কারো কাছে পৌছায়, আমার শ্রম সার্থক।
কেমন লাগল, জানালে কৃতার্থ হই।
নতুন দিনের গান-২
সুর,বাদন, সঙ্গীতায়োজনঃ অনিকেত





Kirtaan.mp3



