মন খারাপ করা লেখা



আমি জানিনা এইটে কি শুধু আমার রোগ? নাকি আপনাদের ও এমন হয়?
এই সচলায়তনে এত্ত এত্ত ভালো লেখক আর এত্ত এত্ত জ্ঞানী লোকের ভীড়, যে মাঝে মাঝে ভয় পেয়ে যেতে হয়।
কারো লেখা রসময়, তো কারো লেখা 'আদিরসময়', কারোর প্রচন্ড বিশ্লেষনী, তো কারোর যাদু-বাস্তবতাময়। কেউ আমার জ্ঞানচক্ষুর উন্মীলন ঘটান, তো কেউ শুনিয়ে যান অন্ধকারের গান।
কিন্তু আমার সব চাইতে পছন্দের লেখা গুলো সবই দুঃখী দুঃখী লেখা। গতবছরের 'হেলথ রিপোর্ট'  (আইরিশ জুবায়ের এর)
যে কতবার পড়েছি, কে জানে। কিন্তু সেইটাকে আসলে ঠিক দুঃখী দুঃখী লেখা বলা যাবে না। কিন্তু সেটা সুখী সুখী লেখাও নয়। দুঃখী লেখার বলতে আমি ' এক বালতি কান্না উদ্রেক কারী' বা 'হৃদয় মোচড়ানো' কিংবা কোন কোন ক্ষেত্রে 'হৃদয় পেষনকারী' লেখা বুঝাচ্ছি না। কিছু কিছু লেখা, হঠাৎ করে আপনার আশে পাশের কোলাহল থামিয়ে দেয়, হঠাৎ করে থামিয়ে দেয় সারা দিনের দৌড়ে চলা। হঠাৎ করেই আপনার হাত টেনে ধরে, হঠাৎ করেই মেঘ এনে দেয় আপনার আকাশে। 
এই লেখা গুলোই আমার সব চাইতে প্রিয়।
আজ এক 'অতিথি লেখক' এর লেখা বেরিয়েছে। শিরোনাম হল " নির্বাসনে যাবার আগে "। কিযে অসাধারন লাগল, বলে বুঝাতে পারব না। বিশেষত , শেষ লাইন।

সুনীল গাংগুলি, আপনি কি বলতে পারবেন কতখানি বিষ পান করলে আমরা আমাদের দুঃখ ভুলতে পারবো?
--- কি যে অসাধারন অভিব্যক্তি! 
কেন যে আমার এই লেখাগুলো এত ভালো লাগে, কে জানে।
ভালো থাকুন সকলে। 

