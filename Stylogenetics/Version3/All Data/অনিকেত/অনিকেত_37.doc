আমি বাংলা ভালবাসি---



চট্টগ্রামের বিখ্যাত কবিয়াল রমেশ শীলের কথা অনেকেই হয়ত জানেন। আঠেরোশ শতকে জন্ম নেয়া এই স্বভাব-কবি অজস্র গানের জন্ম দিয়েছেন। মাইজভান্ডারির গান তার হাত ধরে জনপ্রিয়তা পেয়েছিল। শুধু কি তাই? তদানিন্তন সমাজ-ব্যবস্থা, গ্রাম-বাংলার রূপ-বৈচিত্র্য, অর্থনৈতিক সঙ্কট হতে শুরু করে স্বদেশী আন্দোলন, আমাদের ভাষা আন্দোলন সবকিছুই তার কাব্যে গানে স্থান পেয়েছিল।
অমর একুশে ফেব্রুয়ারী উপলক্ষ্যে অনেক আগে একটি সঙ্গীত সংকলন বেরিয়েছিল--তাতে আরো অনেকের গানের সাথে রমেশ শীলের একটি গান ছিল। আজ সুদূর প্রবাসে বসে আমার কাছে কেবল স্মৃতিতে রয়ে যাওয়া একখানি অন্তরাই সম্বল। যতদূর মনে পড়ে গানটির সুর দিয়েছিলেন আমাদের আরো এক প্রিয়জন---শ্রদ্ধেয় আব্দুল লতিফ ('ওরা আমার মুখের ভাষা কাইড়া নিতে চায়')।
অমর একুশে উপলক্ষ্যে এই গানটি আমার সশ্রদ্ধ প্রণতি।
বরাবরের মত সঙ্গীতায়োজন, গায়ন-অনিকেত


