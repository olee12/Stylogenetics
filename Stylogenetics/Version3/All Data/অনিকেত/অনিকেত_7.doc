বরিষ ধরা মাঝে শান্তির বারি--



এখন দুঃসময়!
দেশ, দেশের বাইরে--সবখানেই।
যে রবীন্দ্রনাথ বলেছিলেন 'শান্তির ললিত বাণী শুনাইবে ব্যর্থ পরিহাস'---সেই তিনিই আবার গেয়েছিলেন শান্তির প্রার্থনা সঙ্গীত --'বরিষ ধরা মাঝে শান্তির বারি'।
রবীন্দ্রনাথের এই প্রার্থনা হয়ত ছিল ঈশ্বরের প্রতি অথবা হয়ত প্রতিটি মানুষের মনে যে সুকুমার বৃত্তিটুকু বেঁচে থাকে সকল হীনতা-দীনতার মুখে--তার প্রতি।
আমার খুব ভাবতে ইচ্ছে করে হয়ত শেষোক্তটিই সত্যি।
এই দুঃসহ সময়ে মানুষের অন্তরের সদাশিবের কাছ ডাক পাঠাতে ইচ্ছে করে--
ইচ্ছে করে, মানুষ জাত-ধর্মের-রাষ্ট্রের বাঁধন উপেক্ষা করে ভেতরের মানুষটাকে যেন চিনতে পারে--
বহুদিন গান-বাজনা করা হয় নি। মনের মালিন্য কাটাতেই এই প্রয়াস। 
আপনাদের ভাল লাগলে--কিছুটাও শান্তি দিতে পারলে চেষ্টা সফল হয়েছে ধরে নেব।
সবাই ভাল থাকবেন!
কথা ও সুরঃ রবীন্দ্রনাথ ঠাকুর
বরাবরের মত সঙ্গীতায়োজন, কন্ঠঃ অনিকেত


