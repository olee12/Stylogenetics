হিমু'র জন্মদিনে---জলদস্যু'র গান



বহুদিন ধরে আমার সখ, পাইরেটস অব দি ক্যারিবিয়ান ছবিটার থিম নিয়ে কিঞ্চিত খোঁচাখুচি করার।যারা ডিজনীর এই ছবিটি দেখেছেন---তারা জানেন কি চমৎকার এই ছবিটি। বিশেষ করে প্রথম পর্বটি। প্রথম পর্বের সঙ্গীত পরিচালনা করেছিলেন তরুন জার্মান সুরকার ক্লাউস বেডেল্ট (Klaus Bedelt)। পরের দুই পর্বে অবশ্য তিনি আর থাকেন নি। ছবিটিতে সর্বদা ঈষৎ 'মত্ত' থাকা অঘটনঘটনপটিয়সী জলদস্যু যার একমাত্র পিস্তলে একটা মাত্র গুলি, আর এক মাত্র কম্পাস যেইটা উত্তর দিক কখনোই খুঁজে পায় না----তার নানা রোমাঞ্চকর অভিযানের দুর্দান্ত চিত্রায়ন হয়েছে। Jhonny Depp এর তুখোড় অভিনয়, সাথে তন্বী Keira Knightley-র সতেজ উপস্থিতি,Orlando Bloom (LOTR এর পরে তাকে কেন জানি আর কোন ছবিতেই ভাল লাগে নি) আর ভৌতিক জাহাজ Black Pearl এর দুর্ধর্ষ কাপ্তান হিসেবে Jeofrey Marsh-----এক কথায় অনবদ্য।
কিন্তু আমাকে এসবের চাইতেও মুগ্ধ করে Klaus Bedelt'র কম্পোজিশান। জলদস্যু'র জীবনের রোমাঞ্চ, নিষ্ঠুরতা ---- সমস্তকিছু এত্ত চমৎকার ভাবে তিনি ফুটিয়ে তুলেন তার সঙ্গীতায়োজনে----কি আর বলব।
কাল রাতে হঠাৎ করে সেই থিমটি নিয়ে ঘষামাজার সখ টুঁটি চেপে ধরায়, আমি সব বাদ দিয়ে ঐটা নিয়েই ব্যস্ত হয়ে পড়লাম। ভোর ৭টার দিকে মোটামুটি একটা কাঠামো দাঁড় করিয়ে, ঘুম।
ঘুম থেকে ওঠার পর, মুখ হাত ধোবারও আগে আমি যা করি---সেটা হল সচলায়তনের নীড়পাতায় চোখ বুলানো। তখনই জানলাম ----আজ হিমুর বিয়ে----ইয়ে--থুড়ি---জন্মদিন।
আমাদের সকলের প্রিয় হাঁটু-পানির-জলদস্যুর এই বিশেষ দিনে আমি আমার এই কাজটা উৎসর্গ করলাম।
গানটা এখনো পুরোপুরিsophisticated অবস্থায় নয়। ভাবছিলাম  আরো কিছু জিনিস ঠিকঠাক করব--কিছু কিছু জায়গায় echo বেশি হয়ে আছে। 
যাই হোক, হিমু কে আমার আবারো অনেক শুভেচ্ছা। এই কম্পোজিশানের সামান্য কিছুও যদি তোমার ভালো লাগে---আমার কালকের রাত জাগা সার্থক মনে হবে।
শুনে দেখুন কেমন লাগে। গানের লিঙ্ক এইখানেঃ
http://www.esnips.com/doc/a493c99c-5893-4bfa-a583-9993453cc9c3/pirates-of-bengal
পুনশ্চঃ যারা ইতোমধ্যেই ছবিটি দেখে ফেলেছেন, তাদের আর কি বলব---যারা দেখেন নি, বা সাউন্ডট্র্যাকটি শোনেননি--তারা দয়া করে এইটা শোনার পরে 'আসল'-টা শুনবেন। আসলটা আগে শুনলে এ বেচারার পুরো কাজটাই পন্ড মনে হবে।

