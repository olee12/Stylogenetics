যে মাটির বুকে---



সে এক ভীষন দুঃসময় এসেছিল আমাদের মাঝে
সে এক ভীষন সুসময় এসেছিল আমাদের মাঝে---
দুঃসময় এইজন্যে --আমরা হারিয়েছি আমাদের লক্ষ লক্ষ আপনজন। এই ছাপান্ন হাজার বর্গমাইলের ভেতরে একটি পরিবারও খুঁজে পাওয়া যাবে না যারা শহিদের রক্তে স্নাত হয় নি। রক্তের দামে নাকি কিনে আনতে হয় স্বাধীনতা! মাত্র ন'মাসের পরিব্যপ্তীতে আমরা আমাদের পাঁজর খুলে বইয়ে দিয়েছিলাম রক্তের নহর।
একাত্তর আমাদের এক সুসময়েরও নাম--কারণ এই সময়ে আমরা পেয়েছিলাম আমাদের দেশের সুর্যসন্তানদের আমাদের মাঝে। আমাদেরকে বাঁচাতে, আমাদের দুখিনী এই দেশটাকে  স্বাধীনতা দিতে সেই সংসপ্তক বাহিনী প্রাণ বাজী রেখেছিল। অন্ধকার রাতে তারা ঘর ছেড়ে বেরিয়ে পড়েছিলেন--আমাদের জন্যে ভোর নিয়ে আসবেন বলে। ভোরের সুর্যটা তারা ঠিকই এনে দিয়েছিলেন আমাদের উন্মুক্ত হাতে---কিন্তু তাদের অনেকেরই ফেরা হয় নি উচ্ছল দিনের আলোয়----আমাদের হাতে শ্বেত কপোত এনে দিতে বুক পেতে দিয়েছিলেন ঈশ্বরের কৃপান মুখে।
তাঁদের আত্মদান বৃথা যায় নি, বৃথা যাবে না--
আমরা তোমাদের ভুলব না! 
এই গানটি একটি বিখ্যাত গান।
আমাদের সুপ্রিয় মণিকা রশিদ এই গানটিতে কন্ঠ দিয়েছেন
তাঁর কন্ঠের ছোঁয়ায় এই গানটি পেয়েছে অন্যতর মাত্রা।
বরাবরের মত সঙ্গীতায়োজন এবং সহযোগীকন্ঠ - অনিকেত
সবাই কে বিজয় দিবসের শুভেচ্ছা


