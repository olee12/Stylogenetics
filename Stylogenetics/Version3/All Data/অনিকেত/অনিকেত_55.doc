আবার এলো যে সন্ধ্যা---



ধরুন আপনি এক বিকেলে পার্কে গেছেন হাওয়া খেতে। হাওয়া খাওয়ার সাথে সাথে চানাচুর আর বাদাম খাওয়া চলছে। বেশ ঝিরিঝিরি গা জুড়ানো হাওয়া বইছে। খানিক দূরেই চার-পাচটা কম বয়েসী ছেলে পিলে আড্ডা দিচ্ছে। মাঝে মাঝে সেখান থেকে গীটারের টুং-টাং আওয়াজ ভেসে আসছে----
এই দৃশ্যটার একটা 'প্রায় অনিবার্য' উপাদান হল একটা বিশেষ গান।
আমাদের বাংলাদেশে কম-বয়েসী বেশি-বয়েসী যে কোন আড্ডায়, যে কোন অবারিত প্রাণের মেলায় এই গানটি এক সময় না এক সময় বেজে উঠবেই। এই গান আমাদের কাছে এক চিরকালীন আহবান, বন্ধু হয়ে বন্ধুর দিকে হাত বাড়ানোর গান, শহর জীবনের ইট-কাঠ পাথরের খাঁজে আটকে পড়া নাগরিক প্রাণের এক উদার প্রান্তরে মুক্তির নিঃশ্বাস নেবার গান---
গতবছরের শেষদিনে শুরু করে এই বছরের প্রথমে গড়ানো এক দীর্ঘ কিন্তু খুব রোমাঞ্চকর অভিযাত্রার অংশ হয়েছিলাম আমি। এইবার পণ করেছিলাম যে আর সব বছরের মত দুঃখে ম্রিয়মান হয়ে বছর শেষ করব না। সেইটারই একটা সাঙ্গীতিক রূপ দেয়ার চেষ্টা করা হয়েছে এই গানটাতে। 
এই গানটার যদি কোন কিছু ভাল হয়ে থাকে, তার পূর্ণ কৃতিত্বের ভাগীদার হল অনুজ-প্রতীম আলমগীর। আমি প্রথমে গানটার একটা কাঠামো তৈরী করে তাকে শুনিয়েছিলাম। আলমগীর আমার সেই আধা-খেঁচড়া গান শুনেই সেটা ঠিকঠাক করতে মনস্থ করে। তারপরের কাহিনী তার উদয়াস্ত পরিশ্রমের কাহিনী। সে নিজে বসে থেকে রাত জেগে জেগে এই গানটার নানান দিক ঠিকঠাক করেছে, বেইজ গীটার, গীটার স্ট্রামিং এবং আরো নানান খুঁটিনাটি দিক নিয়ে অনলস পরিশ্রম করে গেছে।
এই গানটা আসলে তাই আলমগীরের!
বস, তোমাকে সেইভাবে ধন্যবাদ দেয়া হয়নি কখনোই (আর সত্যি বলতে কী, ধন্যবাদ দিতে ভয়ও লাগে---যদি মাইর দাও!)। কিন্তু আজ এইখানে সুযোগ পেয়ে এক ফাঁকে ছোট্ট করে একটা 'থ্যাঙ্কু' জানিয়ে দিচ্ছি।
যদি এই গানের সামান্যতম কিছুও আপনার ভাল লাগে---জানবেন সেইটা কৃতিত্ব আলমগীরের, দোষটুকু সব আমার।
নিরন্তর শুভেচ্ছা
--------------------------------------------------------------------
যন্ত্রানুষঙ্গ পরিচালনা, কন্ঠ - অনিকেত
সার্বিক তত্ত্বাবধান,গীটার ওয়ার্কস -আলমগীর
মূল সঙ্গীতঃ হ্যাপী আকন্দ





Abar elo je shondh...



