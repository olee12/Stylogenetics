বানর ও কতিপয় বর্নবাদী



www.bdnews.com এর বরাত দিয়ে জানা যাচ্ছে যে, সিডনি টেষ্ট চলাকালীন সময়ে ভারতের হরভজন সিং অষ্ট্রেলিয়ার সাইমন্স কে 'বাঁদর' বলে গালাগাল দিয়েছেন। তারই ফলশ্রুতিতে হরভজন আগামি তিনটি খেলায় নিষিদ্ধ হয়েছেন,  ICC এর সিদ্ধান্তে। 
এতে ভারতের গোঁস্বা হয়েছে। তারাও এর শেষ দেখে ছাড়বে।
কথা হলো----হরভজন সাইমন্স কে বাঁদর কেন বললেন? তাকে গাধা, ঘোড়া, ছাগল ইত্যাদি পরিচিত গালাগাল না দিয়ে কেন বাঁদর বললেন? আমি ধারনা করে নিচ্ছি যে হরভজন ইংরাজীতে গালিগালাজ করেছেন। কারন এছাড়া সাইমন্সের বোঝার কথা না কি গাল তিনি খেয়েছেন। আমি অনেক চেষ্টা করেও মনে করতে পারলাম না, এ জ়ীবনে আমি কাউকে ইংরাজীতে monkey বলে  ডেকেছি কি না। এমনকি দেশে থাকতে 'বাঁদর' বলে গালাগাল শেষ কবে শুনেছি, সেটাও মনে করতে পারছি না। অবশ্য এর মানে এই নয় যে আমি 'বাঁদর' অভিধার উপযুক্ত ছিলাম না। পরিচিতজন কে জিজ্ঞেস করলে জানতে পারবেন, আমার দুর্বৃত্তপনার স্কেলে বাঁদর গালাগাল্টা অনেকটা প্রশংসার মত শোনায়।
যাই হোক, কথা হচ্ছিল হরভজন কে নিয়ে। হরভজন কি জানেন না 'যস্মিন দেশে যদাচার, কাছা তুলে নদী পার"? তুমি অস্ট্রেলিয়ায় গিয়ে মানুষজন কে 'ক্যাঙ্গারু' না বলে 'বাদর' বলবে কেন? সাইমন্সের রাগ হতেই পারে।
দ্বিতীয়তঃ, সাইমন্স সম্ভবত Intelligent Design এর মতানুসারী। কাজেই বাদর বা তদীয় প্রজাতীর সাথে তাকে সম্পর্কিত করাটা তার মানবাধিকার লংঘনের সামিল। প্রত্যেকের অধিকার আছে তার পছন্দনীয় গালাগাল শোনার।
আমাকে 'গাধা' বললে আমি স্বভাবতই রাগ করব। বিবর্তনবাদের একজন অনুসারী হিসেবে আমি বানরের সাথে সম্পর্কিত হতে স্বাচ্ছন্দ বোধ করব বেশি। কিন্তু গালিগালাজ তো আমার স্বাচ্ছন্দ্য অনুযায়ী হবে না , কারন তাতে ঐটা আর গালি থাকল না। 
তৃতীয়তঃ, বানর বলে ডাকাডাকিটা কি করে বর্নবাদের বিষয় হল সেটা ঠিক বুঝে উঠতে পারলাম না। তার মানে কি অস্ট্রেলিয়ায় দুই বর্নের মানুষ আছে? বানর আর......অ-বানর?
বানর বলে গালাগাল দিলে আপনি রাগ করতে পারেন, যদি আপনি Intelligent design  এর অনুসারী হোন। কিন্তু  বানর বলে ডাকাডাকি কোনোভাবেই 'বর্নবাদী' বলা যাবে না। আর যদি এইটা বর্নবাদী মন্তব্য হয়, তাহলে ICC কে অনুরোধ করব---বানর ও অ-বানর এর মধ্যে কোন ক্রিকেট ম্যাচ না দিতে। 
যাই হোক, হরভজন ও সাইমন্স দুজনেরি ভুল হয়েছে এই ক্ষেত্রে। হরভজনের ভুল হল সাইমন্স কে 'অপরিচিত' এবং  সম্ভবত সাইমন্সের অননুমোদিত বিবর্তনবাদের ফলাফল(!) হিসেবে দেখানো। আর সাইমন্সের ভুল হলো, একটি ভুল বিবর্তনবাদে বিশ্বাস করা এবং ক্লাস ৩ এর বাচ্চাদের মত এই নিয়ে রাগ করা।
আমি ক্রিকেটারদের ' বিবর্তনবাদ' নিয়ে পড়াশোনা করতে অনুরোধ করছি। 

