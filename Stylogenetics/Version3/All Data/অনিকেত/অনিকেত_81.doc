শুভ জন্মদিন, শিক্ষাগুরু-----(দেরীতে হলেও)



দেরী হয়ে গেল---বড্ড দেরী।
ভেবে রেখেছিলাম গুছিয়ে একটা বড় লেখা দেব। জীবনের নানা দৌড়ঝাপের মাঝে সেটার সুযোগও করা হয়ে উঠল না।
গত ১৫ মে ছিল আমাদের সচলায়তনের এক উজ্জ্বল নক্ষত্রের জন্মদিবস। সচলায়তনে যে ক'জন লোক সব সময় গম্ভীর ভাবের লেখা লেখেন এই খুদে বিজ্ঞান লেখক তাঁদের অন্যতম। সে নিজেকে শিক্ষানবিস হিসেবে ভাবতে চাইলেও আমি মনে মনে তাঁকে 'গুরু' মানি। এত অল্প বয়েসে একটা ছেলে এত জটিল সব চিন্তা ভাবনা কী করে করতে পারে---সেটা ভাবতে গিয়ে মাঝে মাঝে আমার নিজের মাথাই গুলিয়ে আসে। একের পর এক সে লিখে চলেছে বিজ্ঞানের নানান বিষয়ের উপর। সে জ্ঞান-ক্ষুধায় সর্বগ্রাসী, জ্ঞানের রাজ্যে সর্বত্রগামী, জ্ঞান বিতরণে সব্যসাচী। জোকার নায়েকের উপর সে যে বিশাল লেখাটি লিখেছে---সেটা কেবল আমাদের সকলের চোখের পর্দা খুলতে সাহায্য করেছে তাই নয়। এই লেখা দিয়ে সে দেখিয়ে দিল---তার এক মাত্র আনুগত্য যুক্তির কাছে। সে দেখিয়ে দিল--এখনো বিরূপ প্রতিবেশে জন্মায় আশার মুকুল।
শিক্ষানবিসের এই অক্লান্ত নিষ্ঠা,ঐকান্তিক শ্রম বফলে যায় নি। গত ডারউইন দিবসে মুক্তমনের সঙ্গমস্থল 'মুক্তমনা' যে বিজ্ঞান প্রবন্ধ লেখার প্রতিযোগিতা আহবান করেছিল---সে শিরোপা শিক্ষানবিস জিতে নিয়েছে---নাহ আমি তার সে অর্জনের কথা বলছি না। শিক্ষানবিসের সব চাইতে বড় অর্জন আমাদের বুকে আশার আলো জ্বালিয়ে রাখা।
তোমার জন্মদিনে শুভেচ্ছা জানাতে দেরী করে ফেলেছি---সে জন্য ক্ষমাপ্রার্থী আমরা সকলেই। কিন্তু আমার মন বলছে, যার মনটা এতটা ঘরে আলো জ্বেলেছে, এতজন মানুষের হৃদয় স্পর্শ করেছে---আমাদের সে ক্ষমা করে দেবে।
শিক্ষাগুরু, শুভ জন্মদিন।
তুমি কী জানো, তুমি আমাদের কত বড় গর্বের ধন??

