যদি ভাবো কিনছো আমায়--ঠিক ভেবেছ !!



যদি ভাবো, কিনছো আমায় ঠিক ভেবেছ--
কেনা যায় আমায় এখন যখন তখন
আপোষের পাপোষে ঘুমাই ইচ্ছা মতন !
যদি ভাবো, গোলাম তোমার, ঠিক ভেবেছ
মেনে যাই সকল কথা যথা তথা
মুখে হাসি-- যদিও বুকে বাজছে ব্যথা ।
যদি ভাবো, দেশটা তোমার, ঠিক ভেবেছ
তাড়িয়ে খেদিয়ে বেড়াবে তোমরা যখন ইচ্ছে
পুড়ছি আমি, দাঁড়িয়ে সকলেই মজা নিচ্ছে ।
যদি ভাবো, ভাঙ্গবে মূর্ত্তি, ঠিক ভেবেছ
মন্দিরে আর মূর্ত্তিতে বল কি যায় আসে
গলায় নিয়ে ঝুলছি যখন দড়ির ফাঁসে
যদি ভাবো, পার পেয়ে যাবে, ঠিক ভেবেছ
সকল দিয়েও বাঁচতে কি আর পারছি শেষে?
বৃথাই জনম নিলাম সাধের বাংলাদেশে !
(কবীর সুমনের 'যদি ভাবো কিনছো আমায়" গীতিকবিতার অনুকরণে)

