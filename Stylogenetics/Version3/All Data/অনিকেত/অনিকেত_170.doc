জীবনের জলসাঘরে



নীচের লেখাটি অনে-এ-এ-এ-ক আগে লেখা। অনুপ জালোটার  গাওয়া একটা চমৎকার বাংলা গান থেকে শিরোনামটি নেয়া।
==================================== 
কোনো এক তেপান্তরের মাঠে
অনিঃশেষ নির্জনতা পাশে নিয়ে আমি বসে আছি
দূর কোনো এক নক্ষত্র পতনের শব্দ
হাহাকার হয়ে ঘুরে বেড়ায়
গভীর অন্ধকার হতে যেন কেউ শুধায়
এই আমি কোথায় বেঁচে আছি?
যতদূর আমার হাত পৌছায়, যতদূর যায় দৃষ্টি
ক্রমশ নিবিড় হয়ে ওঠা মৌনতা ঝরায় অঝোর বৃষ্টি
আমার কাধে হাত রাখে আমারই স্বরচিত স্তব্ধতা
আমার চোখের জল মোছাতে আসে আমার গহীন দুখ
এখানে ওখানে দেখি
রাজপুত্র,কোটালপুত্রের শব
এসেছিল খুঁজতে যারা আমার পলাতক সুখ
মৃত্যু হয়েছে তাদের আপন খুব
আর আমি ঘুরে বেড়াই কোনো এক অসমাপ্ত
জলসাঘরের স্মৃতি নিয়ে বুকে
বহুদিন আগে যাতে আমি আগুন লাগিয়েছি সুখে

