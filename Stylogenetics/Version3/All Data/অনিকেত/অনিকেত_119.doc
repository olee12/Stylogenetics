মন্তব্যের মন্তাজ-৬



এই মাত্র বিবিসি'তে একটা খবর পড়লাম। গতকালের খবর। অনেকেই হয়ত পড়েছেন।
নাইজেরিয়ার এক রেষ্টুরেন্টে গরুর মাংসের গায়ে 'আল্লাহ' ও 'মুহাম্মদ' এর নাম খুঁজে পাওয়া গেছে। রেষ্টুরেন্টের মালিক কাবিরু হালিরু বলেছেন যে মাংস পরিবেশনের আগে ভালো করে 'সিদ্ধ' করা হয়েছে ও পরে ফ্রাই' করা হয়েছে। এরপর যখন পরিবেশন করা হয়েছিল তখন জনৈক ক্রেতা এই 'অত্যাশ্চর্য' ব্যাপারটি আবিষ্কার করেন।
তারপর যেমনটা দস্তুর----- একদল মোল্লা এসে হাজির হয়েছেন এবং উচ্চ কন্ঠে প্রচার করেছেন যে ইসলাম যে আসলেই মানবজাতির জন্য একমাত্র 'ধর্ম' ও মুক্তির উপায়, সেটা এই ঘটনা থেকে প্রতীয়মান হয়।
প্রশ্নঃ
 এত কিছু থাকতে আল্লাহ সব সময়ে গরুকে বেছে নেন কেন তাঁর নাম প্রচারের জন্য। আমার পরিষ্কার মনে আছে, আমাদের দেশেও কোরবানীর ঈদে মাঝে মাঝেই গরুর মাংসে আল্লাহ এসে হাজিরা দিতেন। পৃথিবীর এত্ত প্রানী থাকতে গরুতে তাঁর এ হেন দুর্বলতার কারনটা কি? তিনি তো চাইলেই মুরগী/মোরগ, মাছ, ফলমুল এসবে তাঁর 'ব্র্যান্ড নেম'-টি প্রচার করতে পারতেন। সেটা না করে গরু?
আর তাঁর যদি অস্তিত্ব ঘোষনার এতই তাড়া, তাহলে এই যে যুদ্ধ দীর্ণ পৃথিবীতে হাজার হাজার শিশু মারা যাচ্ছে ঘাতকের হাতে, তাদেরকে নিশ্চিত মরন থেকে বাঁচিয়ে একটা ভালো উদাহরন স্থাপন করতে পারতেন। আমি নিশ্চিত তাদের মা-বাবা বিনা প্রশ্নে তাঁর অনুগামী হয়ে যেত। তিনি এই মুহুর্তে কোটি কোটি নিরন্ন উপবাসী মুখে অন্ন তুলে দিতে পারতেন।তা না করে আল্লাহ গরুর মাংস বেছে নিয়েছেন তাঁর নাম প্রচারের জন্য?

