শর্ত মাফিক দেশপ্রেম



দেশকে বলে তোমার আমার
দেশ কি কারো কেনা ?
দেশ প্রেমিক হতে  নাকি
শর্ত লাগে মানা!
আনুও মানো, রামুও মানো
কেমনে পারো ম্যান
সুন্দরবন বাঁচবে তো ভাই?
আরে চিন্তা কর ক্যান?
যুদ্ধাপরাধীর বিচার চাও না?
নাকি আবার চাও?
দুই নৌকায় পাও দিয়া আছো
শয়তানের এক ছাও!
লুঙ্গি মানো, জাইঙ্গা মানো
সবই মানো ক্যান?
প্যান্টের উপ্রে জাইঙ্গা পরলেই
হইবা সুপারম্যান?
জঙ্গী মানো, কিউটও মানো
বাকি রাখছ কিছু?
ডিজিএফাই হুজি বানালে
ছুটছ তাদের পিছু?
ধরছ মাছ আজ ছোঁও না পানি
ধর্মে আছো, জিরাফেও জানি
সকল কুলই রক্ষা করছ
শুধু দেশটা বাদে
তোমরা হলে দেশপ্রেমিক
দেশটা পড়ল খাদে!
------------------------------------------------------------------------------------------------
সংযোজনঃ
ছড়াটার একটা আবৃত্তি-চেষ্টাও এইখানে দিলাম

