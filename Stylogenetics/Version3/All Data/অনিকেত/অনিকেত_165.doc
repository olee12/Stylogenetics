কিছু টুকরো মানুষ



পূর্বকথাঃ
আমার বহুদিন ধরে হাইকু লেখার শখ। কিন্তু হাইকু জিনিসটা তেমন ভালো করে জানি না। তারচেয়ে বিপদের কথা---জানার তেমন ইচ্ছেও নেই। জাপানী সকল শব্দের মধ্যে কি রকম জানি অমসৃন নিষ্ঠুরতা আছে। ওদের ধন্যবাদ শুনলে খুশি হবার বদলে দৌড় দিতে ইচ্ছে করে {আরিগাত্তো , শুধু তাই না সঙ্গে গজাইমাস ও আছে}।
নীচের অপচেষ্টা গুলো কেউ গুরুত্বের সাথে গ্রহন না করলে   বাধিত হই। 
==================================
১)
একটা মানুষ টুকরো হয়
টুকরো হয়ে তুচ্ছ হয়
চারদিকেতে ছড়িয়ে যায়
তবুও সে কি শান্তি পায়?
২)
একটা মানুষ ঘর করে
আরেক মানুষ পর করে
সকাল বিকেল সুখের নদী
দুপুর বিরহ সপ্তপদী
৩)
কারো হাসি মনে পড়ায়
কোথায় কে যেন পায়রা ওড়ায়
কারো চুলে মেঘের সন্ধি
কারোর মেঘটা প্রতিদ্বন্দ্বী

