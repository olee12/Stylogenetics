বিডিআরের ক্লাস স্ট্রাগল এবং এই দুর্দিনে আমার বইয়ের প্রকাশ



Their account of events - this morning at Darbar Hall, a soldier apparently went to the chief and asked for the accounting of the profits from operation daal bhaat. At that point, the chief’s guard shot the soldier, and that’s how this started. দৃষ্টিপাতের ব্লগ আনহার্ড ভয়েস এর এই লিংকে কিছু কথা আছে। দেখতে পারেন। 
শেষ খবর যা পেলাম তাতে ধারণা হচ্ছে, বিদ্রোহটা হয়েছে তলার সৈন্যদের পক্ষ থেকে। তারা প্রথমত বিডিআরের বাইরে থেকে তাদের অফিসার বা প্রধান নিয়োগ হোক তা চায় না। দ্বিতীয়ত তাদের অভিযোগ যে, তাদের চিফ দুর্নীতির সঙ্গে যুক্ত হয়ে সাধারণ সৈন্যদের ব্যবহার করছেন। আবার উল্টো তাদের কোনো সুযোগ সুবিধার দিকে খেয়ালও রাখা তো দূরের কথা, তাদের টাইট দেওয়াও হয়ে আসছে।
ওদিকে পরিস্থিতি শান্ত না হলে দুপুরের মধ্যে কারফিউ আসতে পারে। সাভার ক্যান্টন্টমেন্টও প্রস্তুত। তারা যদি ঢাকা আসে সেটা হবে দীর্ঘদিনের মধ্যে বড় আকারের আর্মি ইনস্টলেশন। সেটার শুরুটা আমরা কল্পনা করতে পারি, শেষটা নয়। সেটাই দুশ্চিন্তার জায়গা। আমি ভীত এটা যদি সত্যিই সাধারণ সৈন্যদের বিদ্রোহ হয়, তাহলে তাদের পরিণতি নিয়ে ভীত।
মনে হচ্ছে, এটা পূর্বপরিকল্পিত। দরবার হলে অফিসাররা যখন সমবেত, তখন তাদের ঘেরাও করে ফেলার সংবাদ এসেছে। এর মধ্যে ভারি অস্ত্র ও বিমান বিধ্বংসী কামানও বসিয়েছে সৈন্যরা। এসব এক ঘন্টার নোটিসে করা যায় না। তবে আর্মিও মনে হয় কম রক্তপাতে এর শেষ করতে চায়। যদি বেশি রক্তপাত হয় সেটা যে বঙ্গভবন পর্যন্ত গড়াবে না তার কোনো নিশ্চয়তাই নাই। আর তা হলে সেটা হবে বাংলাদেশের চরম সর্বনাশের নতুন শুর।
আর দুঃখের মধ্যে আরো দুঃখ হচ্ছে, আজ আমার বই, জরুরি অবস্থার আমলনামাটা বের হচ্ছে। বিকালে মেলায় শুদ্ধস্বরের স্টলে থাকবার কথা। বইয়ের ভূমিকায় ইঙ্গিত করা ছিল যে. আরেকটা বড় আকারের বিপর্যয় আসন্ন। এই সরকার ভেতর-বাহির দুই দিক থেকেই বিপন্ন। কিন্তু যত মার্কিন-ভারতের স্বার্থ দেখার জন্যই একে আনা হোক, শেষপর্যন্ত এটা স্বাধীন সংসদে প্রতিষ্ঠিত সরকার। এই সরকারের মেয়াদ শেষ করার ওপরই নির্ভর করছে বাংলাদেশের স্থিতিশীলতা। এখন যেকোনো মূল্যে সরকার টিকিয়ে রাখাটাই বড় নাগরিক দায়িত্ব।
এরকম অবস্থায় যেকোনো ঘটনা থেকে তিল থেকে তাল হবার আশঙ্কা আছে।
গত কয়েকদিন থেকে ঢাকায় আবার গুজব ভাসা শুরু করেছে। শেখ হাসিনা নিজেও পেছন থেকে গণতন্ত্রের ঘাড় মটকানোর হুশিয়ারি জানিয়েছেন। হয়তো বিডিআরের সঙ্গে আর্মির বিরোধ এটা। কিন্তু এটা ভাবার কোনো কারণ নাই যে, আর্মি একাট্টা। তাদের মধ্যেও নানান প্রো-দের দ্বন্দ্ব আছে। বিডিআরের অন্তর্বিরোধ যদি আর্মির ভেতরও ছড়ালে ভয়াবহ ব্যপার হয়ে যাবে।
বিষয়টা এরকম সরল বিরোধ নাও হতে পারে।
আমার চোখে জরুরি অবস্থা এখনো শেষ হয়নি। এটি বোধহয় তারই নতুন আলামত। 
প্রথম আপডেট:
সম্ভবত সাভার ডিভিশন ঢাকায় চলে আসতে পারে। যেহেতু বিডিআরের জওয়ানরা এখনো আপস করেনি। তারা যদি নিশ্চিত হয় যে, বিডিআরের চিফ এবং অন্য অফিসাররা নিহত, তাহলে এই অপারেশন অনিবার্য।
বিডিআর বনাম আর্মি:
বিডিআর সেনাবাহিনীর বাইরের প্রতিষ্ঠান হলেও এর সকল অফিসার নিয়োগ হয় সেনাবাহিনী থেকে। ফলে এটা ননকমিশনড সৈন্য আর 'বহিরাগত' অফিসারদের মধ্যে একটা দ্বন্দ্ব রয়ে যায়। বিশেষ মুহূর্তে সেই দ্বন্দ্বের এই বিশেষ বিষ্ফোরণ ঘটলো। আপাতত এই। 

