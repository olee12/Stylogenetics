উপপত্তি বা আর্গুমেন্ট: পর্ব ২ - প্রায়শ ব্যবহৃত লজিক্যাল ফ্যালাসি: সার্কুলার রিজনিং



এটা খুবই প্রচলিত একটি লজিক্যাল ফ্যালাসি। বিশেষ করে ধার্মিক বা বিশ্বাসীরা এই যুক্তি খুব ব্যবহার করেন। বুশের একটা বিখ্যাত সার্কুলার রিজনিং হচ্ছে:
"The reason I keep insisting that there was a relationship between Iraq and Saddam and Al Qaeda is because 'there was a relationship between Iraq and Al Qaeda.' "
যুক্তির গঠন অনুযায়ী ভাগ করলে:
উপসংহার: আমি ইরাক আর সাদ্দামের সাথে আল কায়েদার সর্ম্পক আছে ধরে নিচ্ছি
প্রিমাইস: কারন ইরাক আর সাদ্দামের সাথে আল কায়েদার সর্ম্পক আছে
অর্থাৎ যেটা প্রমান করতে চাচ্ছেন বুশ সাহেব সেটাকেই যুক্তি বা প্রিমাইস হিসেবে উপস্থাপন করছেন। সাধারণভাবে এটাকে এভাবে প্রকাশ করা যায়:
উপসংহার: A নামের বিষয়টি সত্য।
প্রিমাইস: কারণ, A নামের বিষয়টি সত্য।
লজিকাল ফ্যালাসিটি এক্সপ্লেইন করা খুব সহজ হলেও এটি ধরা অনেক সময় বেশ শক্ত হয়েযায়। এটা উদাহরণ দেই:
"আল্লাহ আছে। কেননা কুরআনে বলা আছে এই পৃথিবীর, পৃথিবীর উপর মানুষ এবং এই বিশ্বব্রক্ষান্ড আল্লাহ তায়ালা তৈরী করেছন। তিনি আমাদের জীবন বিধান হিসেবে কুরআন নাজিল করেছেন। আর সেই কুরআনেই বলা আছে আল্লাহ সর্বদা বিরাজমান। সুতরাং আল্লাহ অবশ্যই আছে।"
যুক্তির গঠন অনুযায়ী ভাগ করলে:
প্রিমাইস: কেননা কুরআনে বলা আছে এই পৃথিবীর, পৃথিবীর উপর মানুষ এবং এই বিশ্বব্রক্ষান্ড আল্লাহ তায়ালা তৈরী করেছন।
প্রিমাইস: তিনি আমাদের জীবন বিধান হিসেবে কুরআন নাজিল করেছেন।
প্রিমাইস: আর সেই কুরআনেই বলা আছে আল্লাহ সর্বদা বিরাজমান। 
উপসংহার: সুতরাং আল্লাহ অবশ্যই আছে।
অর্থাৎ যেটা প্রমান করতে বলা হচ্ছে সেটাকেই প্রমান হিসেবে উপস্থাপন করা হচ্ছে। ছবি আকারে:

কোলবেয়ার রিপোর্টে সার্কুলার রিজনিং নিয়ে কৌতুক।

The Colbert Report Get More: Colbert Report Full Episodes,Political Humor & Satire Blog,Video Archive
এখন থেকে আমাদের মন্ত্রীদের কেউ সার্কুলার রিজনিং ব্যবহার করলে ধরতে পারবেন তো?

