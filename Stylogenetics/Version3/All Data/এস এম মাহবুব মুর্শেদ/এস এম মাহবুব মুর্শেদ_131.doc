শেষ পর্যন্ত তোমাকে চাই... (পিটস্‌বার্গের ধুসর পান্ডুলিপি - ০০৫)








Sumon_Tomake Chai....


সকাল বেলা ঘুম থেকে উঠতে আমার সবসময় দেরী হয়ে যায়। হুড়পাড় করে গোসল করে রেডী হই। শার্টের বোতামটা লাগাতে লাগাতে ঘড়ির দিকে তাকিয়ে দেখি আজকেও দেরী হয়ে গেল। হঠাৎ থমকে দাঁড়িয়ে যাই। তুমি থাকলে নিশ্চয়ই খুব ভোরে আমাকে ধাক্কা দিয়ে তুলে দিতে। "ওঠো ওঠো অফিস যাবে না"। আমি "আর দশ মিনিট প্লীজ প্লীজ" বলে ঘুরে শুতাম। তুমি এক কাপ চা করে এনে আমার একটা আঙ্গুল তুলে চায়ের ভিতর পুরে দিতে। আমি চিৎকার করে লাফিয়ে উঠতাম।
একটা দীর্ঘশ্বাস ফেলে শার্টের বাকি বোতাম গুলো লাগাই।
নিঝুম অন্ধকারে তোমাকে চাই
রাত ভোর হলে আমি তোমাকে চাই
সকালের কৈশোরে তোমাকে চাই
সন্ধ্যের অবকাশে তোমাকে চাই
গাড়ীতে স্টার্ট দিয়ে ওয়াইপারটা অন করতে হল। বৃষ্টি পড়ছে ঝিরঝির করে। তুমি থাকলে নিশ্চয়ই খিঁচুড়ী রান্না করতে। অফিস থেকে ফিরে খিঁচুড়ী আর ডিম ভাজি রান্না করতে করতে আমাকে ফোন দিতে। পেঁয়াজ কাটতে গিয়ে চোখে পানি চলে আসত তোমার। চোখটা মুছে, নাকটা টেনে আমাকে বলতে ফেরার পথে যেন আঁচার নিয়ে আসি। পই পই করে মনে করিয়ে দিতে, "ইন্ডিয়ান আচার না, আহমেদের ম্যাঙ্গো পিকলস। মনে থাকবে? কি বলছি বলোতো?"
আমি ওয়াইপারটার গতি বাড়িয়ে দেই। উইন্ডশিল্ডটা ঝাপসা হয়ে গেছে।
বৈশাখি ঝড়ে আমি তোমাকে চাই
আষাঢ়ের মেঘে আমি তোমাকে চাই
শ্রাবণে শ্রাবণে আমি তোমাকে চাই
অকাল বোধনে আমি তোমাকে চাই
দুপুরে তুমি ফোন দিলে। কি খাচ্ছি জিজ্ঞেস করলে। বাইরে খাচ্ছি শুনলে তুমি রাগ কর। তাই বার্গার কিংয়ের একটা বার্গার মুখে থেকে নামিয়ে রেখে জানালাম, বাসায় যাচ্ছি আমি আজকে লাঞ্চে। আচ্ছা, তুমি থাকলে কি আমাকে খাবার সঙ্গে বেঁধে দিতে? টিফিন ক্যারিয়ার সঙ্গে নিতে ভাল্লাগেনা বলে আমি গাইগুঁই করতাম। বলতাম, 'তুমি আবার কবে আমার আম্মা হয়ে গেলে?' তুমি কি জোর করে আমাকে খাবার বেঁধে দিতে? নাকি একসাথে আমরা দুজন বাইরে খেতে আসতাম?
চারজনের টেবিলটা একলা জুড়ে বসে আছি। তাড়াতাড়ি মুখ চালাই। আহ্ জীবে কামড় লাগার আর সময় পেল না?
কবেকার কোলকাতা শহরের পথে
পুরোনো নতুন মুখ ঘরে ইমারতে
অগুণতি মানুষের ক্লান্ত মিছিলে
অচেনা ছুটির ছোয়া তুমি এনে দিলে
শীত এসেছে। সন্ধ্যা নামে চোখের পলকে। অফিস থেকে ক্লান্ত হয়ে বেরোই আমি। ঘরে ফিরতে ইচ্ছে করে না। তুমি নেই। চা বানিয়ে দিবে কে? মোবাইলটা বাজছে। না তাকিয়েই বুঝে ফেলি তুমি। এয়ারপোর্টে পৌছে জেনেছ আজকের ফ্লাইট বাতিল হয়েছে। কাল সকালে পরের ফ্লাইট। পৌঁছাবে দুপুর দুইটায়।
ঘরে ফিরে ঘরটা গুছিয়ে রাখব ভেবেছিলাম। নষ্ট ল্যাপটপটা ঠিক করব ভেবেছিলাম। তুমি আসলে পরে একটা ছবি দেখব ভেবেছিলাম। কিছু করতে ইচ্ছে করছে না। জানালার পাশে দাঁড়াই। দূরে ফ্রী ওয়ে দেখা যাচ্ছে। ছোট্ট আলোর বিন্দু গুলো অস্থিরভাবে ছুটে যাচ্ছে উত্তর থেকে দক্ষিণে, দক্ষিণ থেকে উত্তরে।
আর আমি স্তব্ধ দাঁড়িয়ে আছি। মাথার ভেতর কেবল, "তোমাকে চাই, তোমাকে চাই, তোমাকে চাই..."।
নাগরিক ক্লান্তিতে তোমাকে চাই
একফোটা শান্তিতে তোমাকে চাই
বহুদূর হেঁটে এসে তোমাকে চাই
এজীবন ভালোবেসে তোমাকে চাই
প্রথমত, আমি তোমাকে চাই
দ্বিতীয়ত, আমি তোমাকে চাই
তৃতীয়ত, আমি তোমাকে চাই
শেষ পর্যন্ত তোমাকে চাই
বিঃদ্রঃ ইহা "পিটস্‌বার্গের ধুসরপান্ডুলিপি ০০৫"
তোমাকে চাই - সুমন চট্টোপাধ্যায়
প্রথমত, আমি তোমাকে চাই
দ্বিতীয়ত, আমি তোমাকে চাই
তৃতীয়ত, আমি তোমাকে চাই
শেষ পর্যন্ত তোমাকে চাই
নিঝুম অন্ধকারে তোমাকে চাই
রাত ভোর হলে আমি তোমাকে চাই
সকালের কৈশোরে তোমাকে চাই
সন্ধ্যের অবকাশে তোমাকে চাই
বৈশাখি ঝড়ে আমি তোমাকে চাই
আষাঢ়ের মেঘে আমি তোমাকে চাই
শ্রাবণে শ্রাবণে আমি তোমাকে চাই
অকাল বোধনে আমি তোমাকে চাই
কবেকার কোলকাতা শহরের পথে
পুরোনো নতুন মুখ ঘরে ইমারতে
অগুণতি মানুষের ক্লান্ত মিছিলে
অচেনা ছুটির ছোয়া তুমি এনে দিলে
নাগরিক ক্লান্তিতে তোমাকে চাই
একফোটা শান্তিতে তোমাকে চাই
বহুদূর হেঁটে এসে তোমাকে চাই
এজীবন ভালোবেসে তোমাকে চাই
চৌরাস্তার মোড়ে পার্কে দোকানে
শহরে, গঞ্জে, গ্রামে, এখানে ওখানে
স্টেশন, টার্মিনাস, ঘাটে, বন্দরে
অচেনা ড্রইং রুম, অচেনা অন্দরে
বালিশ, তোশক, কাঁথা পুরোনো চাদরে
ঠান্ডা শীতের রাতে লেপের আদরে
কড়িকাঠ, চৌকাঠে, মাদুরে, পাপোশে
হাসি, রাগ, অভিমান, ঝগড়া আপোষে
তোমাকে চাই ...
তোমাকে চাই ...
তোমাকে চাই ...
তোমাকে চাই ...
এককাপ চায়ে আমি তোমাকে চাই
ডাইনে ও বামে আমি তোমাকে চাই
দেখা না দেখায় আমি তোমাকে চাই
না বলা কথায় আমি তোমাকে চাই
শীর্ষেন্দুর কোন নতুন নভেলে
হঠাত পড়তে বসা আবোল-তাবোলে
অবোধ্য কবিতায় ঠুমরি খেয়ালে
স্লোগানে স্লোগানে ঢাকা দেয়ালে দেয়ালে
সলিল চৌধূরির ফেলে আসা গানে
চৌরাসিয়ার বাশি মুখরিত প্রাণে
ভুলে যাওয়া হিমাংশু দত্ত'র সুরে
সেই কবেকার অনুরোধের আসরে
তোমাকে চাই ...
তোমাকে চাই ...
তোমাকে চাই ...
তোমাকে চাই ...
অনুরোধে মিনতিতে তোমাকে চাই
বেদনার আর্তিতে তোমাকে চাই
দাবী-দাওয়া চাহিদায় তোমাকে চাই
লজ্জা দ্বিধায় আমি তোমাকে চাই
অধিকার বুঝে নেয়া প্রখর দাবীতে
সারারাত জেগে আঁকা লড়াকু ছবিতে
ছিপছিপে কবিতার ছন্দে ভাষায়
গদ্যের যুক্তিতে বাঁচার আশায়
শ্রেণীহীন সমাজের চিরবাসনায়
দিনবদলের ক্ষিদে ভরা চেতনায়
দ্বিধা-দ্বন্দের দিন ঘোচার দাবীতে
সাম্যবাদের ডাক ঘুমে জাগরণে
বিক্ষোভে বিপ্লবে তোমাকে চাই
ভীষণ অসম্ভবে তোমাকে চাই
শান্তি-অশান্তিতে তোমাকে চাই
এই বিভ্রান্তিতে তোমাকে চাই
প্রথমত, আমি তোমাকে চাই ... 


