অভিধান এবং গুগল ডিকশনারী



গতকাল গুগল থেকে গুগল ডিকশনারী প্রজেক্ট প্রকাশ করেছে। সবচেয়ে মজার ব্যাপার হল এতে "বাংলা থেকে ইংরেজী" এবং "ইংরেজী থেকে বাংলা" ডিকশনারী আছে। তবে এখনও গুগল ট্রান্সলেশনে কিংবা ট্রান্সলেটেড সার্চে বাংলা যুক্ত হয়নি।
গুগলের বিশ্ব জয় নিয়ে ভাল মন্দ প্রচুর কথা চালু আছে। তবু ক্ষুদ্র একটা জনগোষ্ঠীর অংশ হয়ে আমার ভাষা নিয়ে চমৎকার এই কাজটির প্রশংসা না করে পারলাম না।
এ প্রসঙ্গে dicts.info ওয়েবসাইটটির কথা উল্লেখ করতে চাই। এরা সেচ্ছাসেবীদের দ্বারা পরিচালিত একটি ডিকশনারী ওয়েবসাইট। এখানকার ডেভলপার আমাকে একটা ইমেইল দিয়েছিল বহু আগে। বাংলা ডিকশনারী তৈরী করতে সাহায্য চেয়ে। কিন্তু সময়ের অভাবে চাপা পড়ে গিয়েছিল। যদি কেউ আগ্রহী হন তাহলে আমার সাথে কিংবা সরাসরি এই ওয়েবসাইট ডেভলপারদের সাথে যোগাযোগ করতে পারেন।
বাংলার জয় যাত্রা অব্যহত থাকুক।

