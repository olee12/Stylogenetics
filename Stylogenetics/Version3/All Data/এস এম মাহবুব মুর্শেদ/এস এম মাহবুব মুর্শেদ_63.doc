প্রিয় সংসদ সদস্য বিশালাকারের শুল্কমুক্ত গাড়ি কিনতে আপনাদের বিবেকে বাধে না?



প্রিয় সংসদ সদস্য,
আজকের দৈনিক মারফত জানতে পারলাম আপনারা ৪৪০ থেকে ৮৩০ শতাংশের শুল্ক ছাড়াই গাড়ি ক্রয় করতে পারবেন। এই গাড়ি আমদানী প্রক্রিয়া শুরু হয়েছে এবং আপনারা তৃতীয় বিশ্বের অন্যতম দরিদ্র, বঞ্চিত মানুষের দেশের সংসদ সদস্যরা ল্যান্ড ক্রজার আর প্রাডো কেনার জন্য লাইন দিয়েছেন।
যে দেশের লক্ষ লক্ষ মানুষ খেতে পায়না। জনগন বিদ্যুতের অভাবে ঘুমাতে পারে না। চিনির দাম যে দেশে বায়ান্ন টাকা কেজি। যে দেশে মানুষ ক্রমাগত পিছিয়ে যাচ্ছে বিশ্বের মানুষের তুলনায় সে দেশের একজন জন প্রতিনিধি হয়ে শুল্ক মুক্ত গাড়ি কিনতে আপনাদের লজ্জ্বা লাগেনা? তিন কোটি থেকে সাড়ে পাঁচ কোটি টাকার গাড়ি পঞ্চাশ লাখ টাকায় কিনে যে শুল্ক জনগনের সেবায় না দিয়ে পকেটে ভরে রাখতে লজ্জ্বা লাগে না? প্রতিদিন জনগনের সামনে ৪০০০ সিসির এই বিশালকৃতির গাড়ি নিয়ে ঘোরার সময় একবারও মনটা কেঁপে উঠে না? মনে হয় না যে এদের মুখে ভাতের জোগান দেবার কথা বলেই ক্ষমতায় এসেছিলেন? একবারও মনে হয় না যে পৃথিবীর অনুসরনীয় দেশগুলোর সংসদ সদস্যরা শুল্ক প্রদানে আরও বেশী দায়বদ্ধ থাকেন?
এই দানবাকৃতির গাড়ির জন্য আরো তিনটি গাড়ির সম পরিমান তেল খরচ করার সময় একবারও মাথায় আসে না যে দেশের কোটি কোটি মানুষ বিদ্যুতের অভাবে কষ্ট করছে? কিংবা মনে হয় না কাদের ভাগ্য পুড়িয়ে এই বায়ু দুষণ করছেন?
ধিক আপনাকের প্রিয় সংসদ সদস্য। শত ধিক। অনেক আশা করে আপনাকে নির্বাচিত করেছিলাম আমরা। আজ সদলবলে জনগনের মুখে মুতে দেবার জন্য আপনার জন্য রইল তীব্র ঘৃণা।
- আপনার নির্বাচনী এলাকার জনগন।
সুত্র: http://eprothomalo.com/contents/2010/2010_09_02/content_zoom/2010_09_02_1_1_b.jpg

