আমি ত্বকীর বাবা বলছি...




ত্বকীর মৃত্যুর খবর যখন শুনলাম তখন বুকের ভেতর একটা বিশাল শূন্যতা আমাকে পেয়ে বসল। মনে হচ্ছিল একটা কালো ব্ল্যাক হোল পৃথিবীর সমস্ত আলো শুষে নিচ্ছে। গলার ভেতর কি যেন একটা শক্ত লেগে আছে।
আমি ঘরে ফিরে আমার সন্তানকে বুকে নিয়ে অনেকক্ষণ বসে ছিলাম।
আমি কল্পনাও করতে পারছি না কতখানি শূন্যতা ত্বকীর বাবা মার বুকে। সন্তান না হারিয়ে যদি আমার কাছে সন্তান হারানোর বেদনা এতখানি অসহ হয় তাহলে তাদের শোকের ব্যাপ্তি নিশ্চয় মহাশূণ্যতার চেয়েও অনেক অনেক বেশী। আমরা যারা এই দুঃসহ অভিজ্ঞতার মধ্যে দিয়ে যাইনি তাদের কল্পনার বাইরে এই শোক।
বরাহের দল তোরা জেনে রাখ, রুমীর মৃত্যু যেমন জাহানার ইমামকে শক্তিশালী করেছে, জন্ম দিয়েছে লাখো কোটি রুমীর, তেমনি ত্বকীর মৃত্যু তার বাবা মার জন্য তৈরী করবে লক্ষ কোটি ত্বকীর আর লক্ষ কোটি ত্বকীর বাবার। এই আমি বলে রাখলাম।
আমি শুধু এটুকু বলতে চাই, ত্বকীর মৃত্যুতে দাঁড়িয়ে আমি শপথ করছি, যতদিন না এই খুনী, ধর্মান্ধ বরাহদের হাত থেকে বাংলাদেশ এবং পৃথিবীকে রক্ষা করতে পারছি ততদিন আমি, আরেকজন বাবা, ত্বকীর বাবা হয়ে লড়ে যাবো।
ত্বকী তুমি শান্তিতে ঘুমাও।

