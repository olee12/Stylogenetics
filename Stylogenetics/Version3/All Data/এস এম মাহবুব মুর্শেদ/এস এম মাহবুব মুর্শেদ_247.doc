সচলায়তনে ফন্টের আকার এবং ধরন বদলাবো কীভাবে?



সচলায়তন আপনাকে বাংলা লেখা ব্যবহারের সর্বোত্তম অভিজ্ঞতা উপহার দেবার জন্যে বদ্ধ পরিকর। সে কারণে অন্যান্য বাংলা ওয়েবসাইটের মত নির্দিষ্ট একটি ফন্ট ব্যবহারের বদলে সচলায়তনে আপনি আপনার পছন্দের যে কোন ফন্ট এবং তার আকৃতি বেছে নিতে পারবেন।
এটি করতে আপনি প্রথম পেইজ বাদে যে কোন পোস্টে চলে যান। প্রথম পেইজ বিভিন্ন ধরনের উপাত্তের জন্য জায়গা বাঁচাতে এটা করা হয়েছে। যে কোন পোস্টে ঢুকলে আপনি দেখবেন হাতের ডানে উপরে লেখার আকার নামে একটি ব্লক রয়েছে। সেখানে + বা - চিহ্ন ক্লিক করে আপনি লেখার আকার বাড়িয়ে বা কমিয়ে নিতে পারবেন। = চিহ্নটি ক্লিক করলে আবার সেটি আগের আকারে ফিরে আসবে।
ফন্ট বদলাতে টেক্সটবক্সে সঠিক ভাবে ফন্টের ইংরেজী নাম টাইপ করে "যাও" ক্লিক করুন। তাহলে সেই ফন্টটি সেট হয়ে যাবে। কোন ফন্টের সঠিক ইংরেজি নাম জানতে আপনার কন্ট্রোল প্যানেলের ফন্ট ফোল্ডারে যান এবং স্ক্রল করে পছন্দের ফন্টের কাছে যান। সেখানেই সেই নামটি দেখতে পাবেন।
আপনাদের সুবিধার্থে বহুল প্রচলিত কিছু ইউনিকোড বাংলা ফন্টের নাম এখানে দেয়া হল। এটাকে কপি পেস্ট করলেই কাজ করবে।

 Mukti
 SolaimanLipi
 AponaLohit
 SutonnyBanglaOMJ

এছাড়া এখান থেকে বা এখান থেকে জিপিএল লাইসেন্সের অধীনে যে কোন ফন্ট ব্যবহার করতে পারেন।
তাছাড়া ইন্টারনেট এক্সপ্লোরারে ডাইনামিক ফন্ট পদ্ধতির মাধ্যমে আপনার কম্পিউটারে কোন ফন্ট ছাড়াও দেখার ব্যবস্থা করতে কিছু ওপেন সোর্স ফন্টের ব্যবস্থা আছে সচলায়তনে। সেগুলো ব্যবহার করলে কোন ফন্ট ইনস্টল করা ছাড়াই ইন্টারনেট এক্সপ্লোরার থেকে সচলায়তন পড়তে পারার কথা।

