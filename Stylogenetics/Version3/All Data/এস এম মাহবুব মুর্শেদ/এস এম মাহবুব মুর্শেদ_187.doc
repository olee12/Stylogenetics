হাসান মোরশেদের "না ফেরা" কবিতাটির আবৃত্তি



হাসান মোরশেদের না ফেরা কবিতাটি আবৃত্তি করলাম। তবে কবিতা আবৃত্তি করার সুবিধার্থে একটু ইম্প্রোভাইজ করলাম। আশা করি কবি ভাইয়ের কোন আপত্তি থাকবে না। পরিবর্তিত ভার্সনটা নীচে দিলাম।
না ফেরা
হাসান মোরশেদ
পরিবর্তিত: এস এম মাহবুব মুর্শেদ
পুরুষ: যদি আজ রাতে ফিরি না বাড়ী?
নারী: ধ্যাৎ
পুরুষ: খুব কি ব্যাকুল হবে,ভুল করে লুটাবে শাড়ী?
শোকে ও শংকায় চোখের পাতায় আঁকবেনা আলপনা?
নারী: একদমই না
পুরুষ: তবে তাই হোক-আজ রাতে বাড়ী ফিরবোনা ।
পুরুষ: আপিস শেষে যদি না যাই রেঁস্তোরায়?
নারী: মানে?
পুরুষ: দৈনিকী কালিঝুলি মাখা ক্লান্ত আড্ডায়?
একটি চায়ের কাপে কি এতটুকু বিষাদ জমবেনা?
নারী: বয়েই গ্যাছে
পুরুষ: তবে তাই হোক-আজ সন্ধ্যায় আড্ডায় ফিরবোনা ।
পুরুষ: কাল রাতে নিয়মমতো রমণশেষে তুমি
পাশ ফিরে শুয়েছিলে আর জানালার ওপাশে
আমাকে ডেকেছিলো সে ।
নারী: কি বলছো এসব!
পুরুষ: ভুলেছিলাম বহুদিন,আরো বহুদিন দেখা হয়না
আজ তার কাছে যাবো-আজ কোথাও ফিরবোনা ।। 
===
পিছনের সঙ্গীতটি জো স্যাটরিয়ানীর অলওয়েজ উইথ ইউ অলওয়েজ উইথ মি থেকে নেয়া।









আর্টিস্ট: S M Mahbub Murshed and Moutushi Tanjia Zakir
শিরোনাম: Na Fera by Hasan Morshed
Year: 2007
দৈর্ঘ্য: 1:27 মিনিট (1023.21 কিলোবাইট)
ফরমেট: MP3 Stereo 44kHz 96Kbps (CBR)


