ফেইসবুক ব্যান হল বাংলাদেশে



বাংলাদেশের দ্বিতীয় জনপ্রিয় সাইট ফেইসবুকে হাসিনা-খালেদার ব্যাঙ্গাত্মক ছবি প্রকাশের পর মাহাবুব আলম রডিনকে গ্রেপ্তার করে র‍্যাব। এর কিছুক্ষণ পরেই বাংলাদেশ থেকে ফেইসবুক এক্সেস না করার খবর আসতে শুরু করে। সম্ভবতঃ বাংলাদেশ থেকে ফেইসবুক ব্যান করা হয়েছে বলে আন্দাজ করা যায়।
একটি ফেইসবুক মার্কেটিং সাইটের তথ্য অনুযায়ী ফেইসবুকে বাংলাদেশে সদস্য সংখ্যা  প্রায় পৌনে নয় লাখ। এর মধ্যে ১৮-২৪ বছর বয়সীদের সংখ্যা শতকরা ৬০ ভাগ এবং ২৫-৩৪ বছর বয়েসীদের সংখ্যা শতকরা ২৪ ভাগ।
আপনাদের কাছে আরও তথ্য থাকলে মন্তব্যের ঘরে যোগ করে দিতে অনুরোধ থাকল।
দুঃখের ব্যাপার হচ্ছে এই সরকারই আমাদের কাছে বাক স্বাধীনতা এবং ডিজিটাল বাংলাদেশের স্বপ্ন দেখিয়েছিল! আর আজ এই সরকারই বাক স্বাধীনতা এবং ডিজিটাল বাংলাদেশের গলা টিপে ধরতে চায়! আয়রনি আর কাকে বলে!
এতে আরেকটি ব্যাপার পরিষ্কার যে, বাংলাদেশে সাইট ব্যান করার মেকানিজমটি অনেকদিন ধরেই আছে। সচলায়তন ব্যানের ব্যাপারটি আরেকবার প্রমানিত হল।

