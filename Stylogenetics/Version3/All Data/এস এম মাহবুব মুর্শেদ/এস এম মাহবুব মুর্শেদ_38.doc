নিড ফর স্পিড



সচলায়তনের জনপ্রিয়তার তুলনায় এর ওয়েবসাইটের স্পিড খুবই বেহাল অবস্থায় ছিলো। বিভিন্ন কারনে একটা ২ গিগাবাইট মেমোরির শেয়ার্ড সার্ভারে সচলায়তন চলছিলো। এই সমস্যা সমাধানে একটা সম্মানজনক ফান্ডিংয়ের উপর ভিত্তি করে ১৬ গিগা মেমোরি, কোয়াড কোর প্রসেসরের একটি ডেডিকেটেড সার্ভারে সচলায়তন হোস্ট করা হয়েছে।
প্রায় এক সপ্তাহ ধরে অপটিমাইজেশন শেষে বর্তমানে ১.৩-৪.৪ সেকেন্ডে পেইজ এক্সেস করা যাচ্ছে (সুত্র: gtmetrix.com)। যেটা আগের ১৪-১৮ সেকেন্ড পেইজ লোডের তুলনায় দূর্দান্ত ফাস্ট। এরপরেও আরো কিছু অপটিমাইজেশন টেকনিক ব্যবহার করা যায়। এর মধ্যে উল্লেখযোগ্য হল ফেইসবুক ডেভলপমেন্টে ব্যবহৃত পিএইচপি কম্পাইলার। এছাড়া এরপর থেকে প্রতিবছর আমরা মেশিন আপগ্রেড করব বলে আশা রাখি।
কেউ কেউ তেমন গতি বৃদ্ধি অনুভব করেননি বলে আমাদের জানিয়েছেন। সার্ভারের গতি বৃদ্ধি হলেও আপনার নেটওয়ার্ক স্পিড, কম্পিউটারের স্পিড, ব্রাউজার এসবই উল্লেখযোগ্য ভূমিকা রাখে। প্রথমতঃ গুগল ক্রোম ১৪, ফায়ারফক্স ৫ বা ইন্টারনেট এক্সপ্লোরার ৯ বা এদের পরবর্তী কোনো ভার্সনের ব্রাউজার ব্যবহার করুন। দ্বিতীয়তঃ আপনার নেটওয়ার্ক স্পিড বাড়ানো যায় কিনা খোঁজ করুন।
আপনার মন্তব্য করতে কত সময় লাগছে এটা গতির পার্থক্য বোঝাতে সাহায্য করবে। নতুন সার্ভারে এটা প্রায় ইনসট্যান্টলি ঘটে থাকে।
সচলায়তনের প্রথম পাতার আকার প্রায় ৪০০কিলো বাইট। মোবাইল ব্রাউজিংর এর জন্য এটা অনেক বেশী। মোবাইলের জন্য আগের হাল্কা ধরণের একটি থিম আবার ফিরিয়ে আনা হবে। এই ওজন কমাতে গিয়ে অটোমেটিক ফন্ট লোডিং বন্ধ করা হয়েছে। যদি আপনার জন্য সচলায়তনের ফন্ট বদলে গিয়ে থাকে তাহলে সচলায়তনের ফন্টটি এখানে থেকে ডাউনলোড করে আপনার কম্পিউটারে ইনস্টল করে নিতে পারেন।
আমরা দুঃখিত যে এতদিন দূর্বল গতির সার্ভারে থাকতে হয়েছে। আর ধন্যবাদ সেইসব ডোনারদের যাদের জেনারাস ডোনেশনের উপর ভিত্তি করে নতুন সার্ভারে আমরা আসতে পেরেছি।
আর সচলায়তন গতি, পাফর্মেন্স, বাগ এগুলো আমাদের নিয়মিত আপডেট জানাতে থাকুন।
সবশেষে বলি, সচল থাকুন, সচল রাখুন।

