পানপর্ব-৭



সেই পুরনো পেয়ালা ।
 প্রিয় পান পেয়ালা আমার ।
আজকাল ঘটছে কিছু একটা অদ্ভুত ।
কে যেন খুব গোপনে বদলে দিচ্ছে পানীয় আমার ।
চুমুকে চুমুকে সবটুকু শেষ করে,তারপর টের পাই,
এতো ঠিক মার্গারিটা নয়,নয় ববি বার্ন্স,টাকিলা ও নয়,
 নয় নির্জলা ভদকা ।
এইসব কবে এতো  সকরুণ ছিলো?এতো বিস্বাদ?
চোখের জলের মতো নোনা ঘ্রানময়, বিষাদপরাণ?
আমি কি  চুমুকে চুমুকে গিলি তবে স্বজনের মৃত্যুশোক?
পানীয় বদলে পেয়ালায় ঢালে কেউ পাঁজরের আর্তনাদ ?
আমাকে মাতাল রেখে তোমরা সকলে গেলে-যেনো
পিকনিকে গেলে শ্রীপুর,জৈন্তীয়া কিংবা লালাখাল  ।
সমুহস্বজন গন আমি বড় একা,শোকাতুর,বিষন্ন পাগলামী
যতদূরে গেছো পিকনিকে,তারো দূরে নীল পাহাড়ের ঘ্রান
সেইসব পথঘাট, গোপন নকশা জেনে গেছি আমি ।। 
অক্টোবর ১০,২০০৭ 


‹ পানপর্ব-৬
উপরে
পানপর্ব-৮ ›



