সচলায়তন সার্ভারে সমস্যা হলে খবর পাব কিভাবে?



সার্ভারের সমস্যা একটি অনাকাঙ্খিত কিন্তু অপ্রতিরোধ্য একটি ব্যাপার। এই ধরনের ঘটনা পুনরাবৃত্তি যেন না হয় সেজন্য আমরা সবসময় তুলনামূলক ভাবে নির্ভরযোগ্য সার্ভারে প্রায়-নিয়মিত আপগ্রেড করি। সচলায়তন শুরুর তুলনায় বর্তমানে মাসে প্রায় ছয়গুন বেশী খরচের সার্ভার ব্যবহার করছি আমরা। তাছাড়া প্রতিরাতে একবার সচলায়তন ডাটাবেইজ ব্যাকআপ করে আরেকটি সার্ভারে কপি করে রাখা হয়। তবুও সার্ভারের অনভিপ্রেত এই ডাউন টাইম এড়ানো সম্ভব হয় না।
যেহেতু সার্ভার ডাউন হলে সচলায়তনের যোগাযোগের মূল মাধ্যম বন্ধ হয়ে যায় তাই সেসময়টা সচল সর্ম্পকিত তথ্য সংগ্রহের বিকল্পমাধ্যমগুলো সচলায়তনের সদস্যদের এবং পাঠকদের জানা দরকার। এতে করে বিপর্যয়কালীন তথ্য পেতে সুবিধা হবে। তথ্য সংগ্রহের মাধ্যমগুলো নীচে দেয়া হল।
টুইটার
টুইটার এই ধরনের ক্ষেত্রে সবচেয়ে কার্যকরী প্রমানিত হতে পারে। সচল-অর্ধসচল-পাঠক সকলে টুইটারে সচলায়তনের নিউজ স্ট্রীম ফলো করতে পারেন। সচলায়তন থেকে সময়ে-অসময়ে খুব প্রিসাইজ এবং কনসাইজ তথ্য দেয়া হবে এই চ্যানেলের মাধ্যমে।
টুইটার চ্যানেল এক্সেস করা যাবে এখানে: http://twitter.com/sachalayatan । এখানে গিয়ে আপনার টুইটার একাউন্ট থেকে সচলায়তনকে Follow করুন।
ফেইসবুক
ফেইসবুকের সচলায়তনের অনেকগুলো গ্রুপের মধ্যে প্রধান এবং অফিসিয়াল গ্রুপ হল: Sachalayatan। ফেইসবুকে লগইন করে এই গ্রুপে যোগ দিন।
এছাড়া অন্যান্য সচলায়তন গ্রুপ (রেকমেন্ডেড নয়):
পুরোনো sachalayatan.com
পুরোনো সচলায়তন.com 
ই-মেইল লিস্ট
প্রথম যেবার সমস্যা হল তখন গুগল গ্রুপসে একটি ইমার্জেন্সী লিস্ট চালু করা হয়। সেটি এখনও কার্যকরী এবং উপকারী। তাছাড়া অতি সম্প্রতি সচলবার্তা নামে আরেকটি গ্রুপ চালু করা হয়েছে। এই দুটি ছাড়াও গুগল এপসের সাহায্যে বার্তা@সচলায়তন ডট কম নামে তৃতীয় আরেকটি গ্রুপ চালু করা হয়েছে। তৃতীয় এই গ্রুপটি প্রথম দুটিকে ধীরে ধীরে রিপ্লেস করবে। এই গ্রুপ তিনটিই খুব লো ভলিউম এবং ওয়ান ওয়ে কমিউনিকেশন চ্যানেল। অর্থাৎ শুধুমাত্র গ্রুপ মডারেটররা গ্রুপে ইমেইল করতে পারবেন এবং সেটাও করা হবে শুধু প্রয়োজন পড়লে।
আপনি প্রথম গ্রুপ দুটির একটিতে বা দুটিতেই ঢুকে জয়েন করতে পারেন। গ্রুপের ঠিকানা: sachal-emergency এবং sachalbarta। তৃতীয় গ্রুপটি (বার্তা অ্যাট সচলায়তন.কম) এ যুক্ত হতে হলে আমরা আপনাদের ইনভাইটেশন পাঠাবো যথাসময়ে।
সরাসরি ই-মেইল
সরাসরি contact অ্যাট sachalayatan.com এ ইমেইল করে জিজ্ঞেস পারেন। contact অ্যাট sachalayatan.com এখন গুগল অ্যাপসের মাধ্যমে নিয়ন্ত্রন করা হয়। তাই সচলায়তনের সার্ভারে সমস্যা হলেও এটাতে মেইল আদান প্রদান সম্ভব হবে।
ফোন, এস এম এস, চ্যাট
আপাতত ফোন, এসএমএস আর চ্যাট এর মাধ্যমে আমরা যোগাযোগ করছি না। তবে সচলায়তনের দায়িত্বে আছেন এমন কারো ইমেইল, ফোন, এসএমএস বা চ্যাট যোগাযোগ থাকলে সরাসরি যোগাযোগ করতে পারেন।
এছাড়া আরো কোন যোগাযোগ মাধ্যম যুক্ত হলে এই পোস্টটি আপডেট করা হবে। আপনাদের কোন পরামর্শ থাকলে এই পোস্টের মন্তব্যে বা contact অ্যাট sachalayatan.com এ জানাতে পারেন।

