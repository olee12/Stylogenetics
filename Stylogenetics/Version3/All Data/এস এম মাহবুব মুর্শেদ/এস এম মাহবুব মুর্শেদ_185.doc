নিটোল ১৬



এই রকম একটা
বড় প্রয়োজন ছিল।
এই রকম একটা
বড্ড প্রয়োজন থাকে
চিরকাল।
ঘুমের ভিতর থেকে জেগে
অসুরিক হাতগুলো
পাগুলো
কুৎসিত মুখমন্ডল
লালায়িত জিহ্বা
টেনে ছিঁড়ে ফেলা
মুচড়ে ভেঙ্গে ফেলা
বড্ড দরকার ছিল।
বাতাসে দুমড়ে যায় কাগজ
তাই সংগবদ্ধ হার্ডবোড
হয়ে ওঠা সত্যিই বড্ড বেশী দরকার ছিল।
তারপর মিটে যায়
পাশবিক লেনদেন।
এই রকম একটা নিটোল ১৬
বড় বেশী দরকার ছিল।
২০ সেপ্টেম্বর, ১৯৯৬
(কলেজের দেয়াল পত্রিকার জন্য লেখা ছিল যতদুর মনে পড়ে)

