শিখবা নাকি ক্যামেরাবাজী?: ফোকাল লেন্থ (Focal Length)



লেন্সের অপটিক্যাল সেন্টার থেকে ফোকাল পয়েন্ট পর্যন্ত দুরত্ব (মিলিমিটারে) কে  ফোকাল লেন্থ বলে। অসীম দুরত্ব থেকে আসা আলো যদি ফিল্ম বা সেন্সরের উপর ঠিকঠাক মতো পড়ে তাহলে ফোকাল পয়েন্টটা ফিল্ম বা সেন্সরের উপর অবস্থিত হয়। এক্ষেত্রে বস্তুটি সঠিক ফোকাসে ("in focus") আছে বলা হয়। ক্যামেরার লেন্স ছবির দৃশ্যের একাংশ ফিল্ম বা সেন্সরের উপর প্রতিস্থাপিত করে। লেন্স থেকে ছবির দৃশ্যের বাইরের দিকের ত্রিকোন বা অ্যাঙ্গেলকে দৃশ্যের ময়দান (field of view, FOV) বলে। এই দৃশ্যের ময়দান আড়াআড়ি অথবা খাড়াভাবে নির্ণয় করা যায়। যত বড় সেন্সর বা ফিল্ম হয় তত বৃহৎ FOV হয় এবং তত বেশী দৃশ্য ধারন করা সম্ভব হয়। ৩৫ মিলিমিটারের ফিল্মের জনপ্রিয়তার কারনে একটা ফোকাল লেন্থের পরিপ্রেক্ষিতে নির্নিত FOV প্রকাশ করা হয় ৩৫ মিলিমিটারের ফিল্মের হিসাবে।
ছবির অ্যাঙ্গেল
৩৫ মিলিমিটার ফিল্ম ফটোগ্রাফীতে, ৫০ মিলিমিটারের ফোকাল লেন্থের লেন্সকে "স্বাভাবিক" লেন্স বলা হয়, কেননা এতে ছবির কোনরূপ বর্ধন বা খর্ব করা ছাড়াই যে ছবি পাওয়া যায় তা খালি চোখে দেখা দৃশ্যের মতো। আমাদের চোখের ছবির অ্যাঙ্গেল আর এই লেন্সের অ্যাঙ্গেল দুটোই ৪৬ ডিগ্রী।
ওয়াইড অ্যাঙ্গেল লেন্স (ছোট ফোকাল লেন্থ) অনেক বেশী দৃশ্য ধারন করতে পারে, কেননা তাদের ছবির অ্যাঙ্গেল বা ত্রিকোন অনেক বড়। আবার টেলি লেন্সের (বেশী ফোকাল লেন্থ) দৃশ্যের অ্যাঙ্গেল বা ত্রিকোন অনেক চোখা। নীচের টেবিলে বহুল ব্যবহৃত ফোকাল লেন্থের উদাহরন দেয়া হল:

বহুল ব্যবহৃত ফোকাল লেন্থ এবং ৩৫ মিমি ফীল্মের সাপেক্ষে তাদের নাম

< 20mm 
Super Wide Angle


24mm - 35mm
Wide Angle


50mm
Normal Lens


80mm - 300mm
Tele


> 300mm
Super Tele


ফোকাল লেন্থ পরিবর্তনের সাথে সাথে আপনি হয় ছবির বিষয় থেকে দূরে সরে যান অথবা কাছে চলে আসেন। এতে করে ছবির পার্সপেক্টিভ বা দেখার ভঙ্গি প্রভাবিত হয়। দৃশ্যের অ্যাঙ্গেল বেশী হলে ব্যারেল ডিস্টর্শন বা পিপাকৃতির ছবি তৈরী হয়। দৃশ্যের অ্যাঙ্গেল চোখা হলে তৈরী হয় পিনকাশন ডিস্টর্শন বা সূঁচাকৃতির ছবি।
৩৫ মিলিমিটারের সমতুল্য ফোকাল লেন্থ
৩৫ মিলিমিটার ফিল্মের সমতুল্য ডিজিটাল ক্যামেরা নির্মানে প্রচুর খরচ পড়ে বলে ডিজিটাল ক্যামেরার সেন্সরের আকার সাধারনতঃ ছোট থাকে। এক্ষেত্রে ফোকাল লেন্থ গুনক ব্যবহার করে এই ছোট লেন্স থেকে ৩৫ মিমির লেন্সের সমতুল্য ফোকাল লেন্থ নির্নয় করা যায়। এখানে সে বিস্তারিত আর আলোচনা করা হল না।
অপটিক্যাল জুম এবং ডিজিটাল জুম
অপটিকাল জুম এর সুত্র হচ্ছে:
অপটিকাল জুম = সর্বোচ্চ ফোকাল লেন্থ / সর্বনিম্ন ফোকাল লেন্থ
উদাহরন স্বরূপ, ২৮-২৮০ মিমি লেন্সের অপটিক্যাল জুম হচ্ছে ২৮০মিমি/২৮মিমি বা 10X। এর মানে হচ্ছে সবচেয়ে চোখা অ্যাঙ্গেলে (২৮০মিমি) বস্তুর আকার সবচেয়ে ওয়াইড অ্যাঙ্গেলে (২৮মিমি) বস্তুর আকারের ১০ গুন বিবর্ধিত হবে। অপটিক্যাল জুমকে ডিজিটাল জুমের সাথে মিলিয়ে ফেলাটা ভুল। ডিজিটাল জুম আসলে ছবির একটা অংশকে কেটে ক্যামেরার স্ক্রীনে বড় করে দেখায়। সত্যি সত্যি সেটাকে বর্ধিত করেনা।
(ডিপিরিভিউ থেকে অনুদিত)
 

‹ শিখবা নাকি ক্যামেরাবাজী?: অ্যাপারচার বা আলোকছিদ্র (Aperture)
উপরে
শিখবা নাকি ক্যামেরাবাজি?: উন্মুক্ততা নিয়ন্ত্রণ বা এক্সপোজার কম্পেনসেশন (Exposure Compensation) ›



