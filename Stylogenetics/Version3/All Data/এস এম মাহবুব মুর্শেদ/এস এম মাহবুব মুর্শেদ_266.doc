নাটক: শুভ পরি৯



"শুভ পরি৯" এর কয়েকজন কুশীলব
ভীষন পাজি এই চাঁন মিয়া। কিভাবে কি করে পয়সা কামাবে সে চিন্তায় সদা ব্যস্ত চাঁন মিয়ার সাথে জুটে যায় অসৎ আমলা আর ধুরন্ধর উকিল। চাঁন মিয়ার অনেকদিনের প্ল্যান হচ্ছে অনেক দুঃসর্ম্পকের অনাথ ভাতিজী চুমকীকে বিয়ে করে উত্তরাধিকার সুত্রে পাওয়া তার সমস্ত কিছু হাতিয়ে নেয়া। উকিলের পরামর্শে সে নিয়োগ করে এক প্রেম ভালোবাসা বিষয়ক শিক্ষয়িত্রী। চুমকী আবার ভালোবাসে পনিরকে। কিন্তু অকর্মার ঢেকী পনিরকে নিয়ে একদমই ভরসা করতে পারে না চুমকী। এদিকে আমলা আর উকিলও চুমকীর দিকে তাদের শয়তানী হাত বাড়িয়ে দিতে চায়। সেইসাথে জেল থেকে এসে উটকো ঝামেলা হিসেবে জুটে যায় চুমকীর পুরোনো পাণীপ্রার্থী স্বাধীন বদমাশ। এরই ফাঁকে চলতে থাকে চাঁন মিয়ার চামচা হাবলু আর কাজের মেয়ে জরিনার কুসুম কুসুম ভালোবাসা। কিন্তু শেষ পর্যন্ত চুমকীর কি হবে? কার কাছে যাবে চুমকী? কে তাকে নিশ্চয়তা দেবে? কে তাকে দেবে এক টুকরো বিশ্বাস? কোথায় গেলে পাবে সে ভালোবাসা? সহচরী জরিনা কি পারবে চুমকীকে সাহায্য করতে? চুমকীর শুভ পরি৯ তাহলে কার সাথে হবে?
শেষ পর্যন্ত কি হল জানতে সপরিবারে চলে আসুন অ্যারিজোনা স্টেইট ইউনিভার্সিটি, মেমোরিয়াল ইউনিয়ন ভবনের পিমা হলে; এই শনিবার, ২৭শে অক্টোবর, ২০০৭; সন্ধ্যা ৭ টায়।
শুভ পরি৯ বাংলাদেশ থিয়েটার অফ অ্যারিজোনার একাদশ প্রযোজনা।
রচনা ও পরিচালনা: গাইজার সাখাওয়াত আলী (গাইজার)
কুশীলব (মোট সাড়ে ৯ জন):
১। জাভেদ বারী (জাভেদ) - চাঁন মিয়া
২। রশিদুল হক (রশিদ) - পনির
৩। গাইজার সাখাওয়াত আলী (গাইজার) - আমলা সাহেব
৪। এস এম মাহবুব মুর্শেদ (সুমন) - হাবলু
৫। অবীন শাবাব (অবীন) - উকিল
৬। আবির আশফাকুর রহমান (আবির) - স্বাধীন
৭। সুতপা বড়ুয়া (সুতপা) - চুমকী
৮। মৌটুসী তানজিয়া জাকির (মৌটুসী) - জরিনা
৯। মেহনাজ তাবাসসুম (মেহনাজ) - শিক্ষয়িত্রী
সাড়ে ৯। ছোট্ট ফারিয়া (ফারিয়া) - তিকলী
ব্যবস্থাপনা:
১। শেখ শামস (ভাস্কর)
২। জাভেদ বারী (জাভেদ)
৩। রশিদুল হক (রশিদ)
৪। গাইজার সাখাওয়াত আলী (গাইজার)
৫। কাজী আরিফ ইকবাল (পিকলু)
শব্দ পরিচালনা:
১। কাজী আরিফ ইকবাল (পিকলু)
২। শিশির
আলোক সজ্জা:
১। আদনান
২। সৌরভ
(নোট: কাল রাতে অনুষ্ঠিত এই নাটকটির ভিডিও এখনও হাতে আসেনি। হাতে আসার পর ইউটিউবে ভিডিওটি তুলে নাটকের স্ক্রীপ্টসহ এখানে পোস্ট করবার ইচ্ছা রইল।)
 
নাটক: শুভ পরি৯ - মুখবন্ধ (কিন্তু কির্বোড খোলা)
নাটক: শুভ পরি৯ - প্রথম দৃশ্য
নাটক: শুভ পরি৯ - দ্বিতীয় দৃশ্য
নাটক: শুভ পরি৯ - তৃতীয় দৃশ্য
নাটক: শুভ পরি৯ - চর্তুথ দৃশ্য
নাটক: শুভ পরি৯ - পঞ্চম দৃশ্য


নাটক: শুভ পরি৯ - মুখবন্ধ (কিন্তু কির্বোড খোলা) ›



