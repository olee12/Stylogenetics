শিখবা নাকি ক্যামেরাবাজি?: উন্মুক্ততা নিয়ন্ত্রণ বা এক্সপোজার কম্পেনসেশন (Exposure Compensation)



ক্যামেরার লাইট মিটারিং সিস্টেম কখনো কখনো ভুল এক্সপোজার মান নির্ধারণ করতে পারে। অথবা আপনি নিজেই এক্সপোজার মানটাকে বদলাতে চাইতে পারেন। এটা কোনো কোনো প্রোজিউমার এবং প্রফেশনাল ক্যামেরায় পাওয়া "ইভি নির্ধারণ" ("EV Compensation") ফিচার ব্যবহার করে নিয়ন্ত্রণ করা সম্ভব। সাধারনত এটা -2.0EV থেকে +2.0EV পর্যন্ত প্রতি ধাপে 0.5 বা 0.3EV করে পরিবর্তন করা যায়। কিছু দামি ক্যামেরায় এই সীমা -5.0 EV থেকে +5.0 EV পর্যন্ত বদলানো যায়।
তবে লক্ষ করুন যে, "ইভি নির্ধারণ" এর মান ১ বাড়া মানে "ইভি"র মান ১ কমা, অর্থাৎ আলোর পরিমাণ দ্বিগুণ হয়ে যাওয়া। ধরুন ক্যামেরার অটোমেটিক মোড নির্ধারণ করল আপনার অ্যাপারচার f/8, শাটারস্পিড 1/125s এবং ISO 100 হওয়া উচিত - যাতে করে করে মোটেমাটে আপনি 13EV এক্সপোজার পান। একবার ছবি তুলে বা হিস্টোগ্রামের দিকে তাকিয়ে, আপনার কাছে মনে হলো এতে ছবি আন্ডারএক্সপোজড মনে হচ্ছে (অর্থাৎ অন্ধকারাচ্ছন্ন মনে হচ্ছে)। আপনি তখন +1.0 EV "ইভি নির্ধারণ" ঠিক করলেন। এতে করে ক্যামেরা শাটারস্পীড 1/60s বা অ্যাপারচার f/5.6 ব্যবহার করবে বলে নির্ধারণ করল। এতে নতুন "ইভি"র মান হয়ে গেল 12EV, আলোর পরিমাণ হয়ে গেল দ্বিগুণ।
আপনি যতই আপনার ক্যামেরাকে চিনতে পারবেন, তত আগেই নির্ধারণ করতে পারবেন আপনার কত "ইভি নির্ধারণ" মান দরকার হতে পারে। যেমন আপনার ক্যামেরা যদি উজ্জ্বল বস্তুর আলো কমিয়ে ফেলে তাহলে উজ্জ্বল মেঘের ছবি তোলার আগেই আপনি "ইভি নির্ধারণ" মান -0.3 বা -0.7 EV কমিয়ে ফেলতে পারেন।
(ডিপিরিভিউ থেকে অনূদিত)


‹ শিখবা নাকি ক্যামেরাবাজী?: ফোকাল লেন্থ (Focal Length)
উপরে
শিখবা নাকি ক্যামেরাবাজী?: সংবেদনশীলতা বা সেনিসিটিভিটি (Sensitivity, ISO) ›



