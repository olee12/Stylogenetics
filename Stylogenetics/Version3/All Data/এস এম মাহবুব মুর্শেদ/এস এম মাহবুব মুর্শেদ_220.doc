সচলায়তনে পাঠকপ্রিয়তা: কেম্নে কি?



সচলায়তনে দুটো ব্লকে পাঠকপ্রিয় লেখা এবং পাঠকপ্রিয় লেখকের তালিকা যুক্ত হয়েছে। এটা কিভাবে কাজ করে সেটা আপনাদের জানানো দরকার মনে করছি।
পাঠকের পছন্দ ২৪ঘন্টায়
একটি লেখায় তিনটি বা তার বেশী রেটিং পেলে তাকে গ্রহনযোগ্য রেটিং ধরা হয়। গত চব্বিশ ঘন্টায় গ্রহনযোগ্য রেটিং প্রাপ্ত লেখাগুলোকে গড় রেটিংয়ের ভিত্তিতে সর্ট করে প্রথম ৫টি লেখাকে প্রদর্শন করা হয়।
পাঠকপ্রিয় লেখক (পাক্ষিক)
আগের মত তিনটি বা তার বেশী রেটিং পেলে কোন লেখাকে গ্রহনযোগ্য ধরা হয়। পনের দিনের মধ্যে একটি লেখকের প্রকাশিত লেখার মধ্যে শুধুমাত্র গ্রহনযোগ্য রেটিং প্রাপ্ত লেখাগুলির রেটিংয়ের গড়ের ভিত্তিতে সর্ট করে প্রদর্শন করা হয়।
উদাহরন স্বরূপ: বিপ্লব রহমান গত পনের দিনে ৫টি লেখা লিখেছেন।
১। বউখুদ (৩ ভোট)
২। স্বপ্নায়তন: দ্রোহীর বস্রহরণ পর্ব (৩ ভোট)
৩। ৭ মার্চের ঐতিহাসিক ভাষণটি যেভাবে রেডিওতে প্রচারিত হলো... (৩ ভোট)
৪। আজম খানের মুক্তিযুদ্ধ (২ ভোট)
৫। কী বলার কথা, কী বলছি, কী শোনার কথা, কী শুনছি!... (০ ভোট)
সুতরাং গ্রহন যোগ্য লেখা প্রথম তিনটি। এই তিনটি লেখার গড় রেটিংয়ের ভিত্তিতে তাকে তালিকাভুক্ত করা হয়েছে।
আপনাদের মন্তব্য, সাজেশন সাদরে গ্রহন করা হবে।

