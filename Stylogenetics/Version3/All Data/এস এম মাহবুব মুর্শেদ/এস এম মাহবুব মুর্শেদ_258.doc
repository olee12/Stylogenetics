ফোনের অপেক্ষায় আছি



ফোনের অপেক্ষায় আছি।
আজ আমি
বুলডোজারের আঘাতে পরিত্যক্ত বহুতল ভবনের মতো
পতনন্মুখ হয়ে আছি।
স্মৃতিরা ক্রমাগত ভাঙছে আমায়।
এইসব যাবতীয় দৈব দূর্বিপাক হটিয়ে
বৃষ্টিস্নাত ক্লেদাক্ত রাতের জড়তাকে কাটিয়ে
বইমেলা আর রাজনীতির
তুমুল হট্টগোল সরিয়ে
মুর্হুতেই অন্য এক জগতে উত্তরন ঘটাতে পারে
তোমার ফোন।
তাই ক্রমাগত অপেক্ষায় আছি।
----
ঢাকা
ফেব্রুয়ারী ১৯, ১৯৯৭
(এটাও লেখা হয় কলেজে পড়াকালীন। ফোনে একটা তুমুল প্রেম প্রেম ব্যাপার স্যাপার চলছিল এক সুকণ্ঠীর সাথে। একদিন অনেক রাতে ফোন আসতে দেরী হওয়ার বেদনা থেকে জন্ম। কিন্তু সুকণ্ঠীকে কোন দিন পড়ে শোনানো হয়নি কবিতাটা।)


