ফিনিক্স থেকে পিটসবার্গ - শেকড় ছেঁড়ার কষ্ট



View Larger Map
হুট করেই পাজল মিলতে শুরু করল। জীবনটাই বোধহয় এইরকম। একটা বিরাট পাজল। এড়ানোর উপায় নেই। সমাধান করতেই হবে। যত অসম্ভবই মনে হোক একদিন তার সমাধানও বের হয়ে যাবে।
গত শুক্রবারের আগের শুক্রবার অটোডেস্ক, স্যান রাফায়েল, ক্যালিফোর্নিয়া থেকে ফোন এল। এক মাস ধরে ঝুলতে থাকা চাকরীটা হঠাৎ বরফযুগে প্রবেশ করেছে। আমেরিকার অর্থনৈতিক মন্দা ঠেকাতে অতীত অভিজ্ঞতার আলোকে নিরাপদ অবস্থানে যেতে এই ব্যবস্থা নিয়েছে তারা। কি আর করা, মনের দুঃখে ব্লগই লিখে ফেললাম একটা।
পরের সোমবার ছিল চমক। অ্যানসিস, ক্যাননসবার্গ, পেনসিলভেনিয়া তে অন-সাইট ইন্টারভিউ হয়ছিল একটা। সেখান থেকে ফোন আসল - জব অফার। কিন্তু ঘর পোড়া গরু সিঁদুরে মেঘ দেখলেও ভয় পায়। সুতরাং বললাম অফার লেটার পাঠাও। বুধবার অফার লেটার পাঠালে পরে আশ্বস্ত হলাম।
কয়েকটা ব্যাপার মনে খচখচ করতে থাকলেও কোনও উপায় নেই আপাতত। প্রথমতঃ চাকুরীটা সফটওয়্যার টেস্টিং, আমি চেয়েছিলাম সফটওয়্যার ডেভলপমেন্টে যেতে। দ্বিতীয়তঃ স্যালারী খুব কম! তৃতীয়তঃ অফার লেটারে দেখি আমার ম্যানেজার হবে আরেক পাকিস্থানি!  এই পাকি-ফাকিগুলার কবল থেকে যে কবে বের হব!
কিন্তু হাতে যেহেতু আর কোন অপশন নেই, তাই জয়েন করব বলে সিদ্ধান্ত জানিয়ে ফেললাম আজ। এখনও একটা সিগনেচার বাকি আছে আমার প্রফেসরের কাছ থেকে, কিন্তু সেটা পেয়ে যাবো আশা করা যায়।
এদিকে আমার স্ত্রী চাকুরী পেয়ে বসে আছে মাস দেড়েক হল। সে চলে যাবে কলম্বাস, ইন্ডিয়ানা। এই মুর্হুতে খানিক বিচ্ছেদ মেনে নিতেই হচ্ছে। শিঘ্রী যে কোন এক জায়গায় চাকুরী খুঁজে নিতে হবে। তদুপরী সাড়ে তিনশ মাইল দুরত্ব, হপ্তা হপ্তায় খেপ দেয়া কোন ব্যাপারই না।
তার চেয়ে বড় দুঃখের কথা হল অ্যারিজোনা ছেড়ে যেতে হবে! তিন বছর ধরে এখানে থাকলেও, গত বছর  থেকে বিভিন্ন কালচারাল ব্যাপার স্যাপারে জড়িয়ে ছিলাম। কখনো মনে হয় নি যে আমরা বাংলাদেশে নেই। সবাই এতো আপন করে নিয়েছিল যে বন্ধু বান্ধব, পরিবারের কাউকে মিস করিনি তেমন একটা। হঠাৎ করে যখন অনুভব করলাম খুব খারাপ লাগা শুরু হল।
এই শুক্রবার রাতে দাওয়াত দিলেন আমাদের ইউনিভার্সিটিতে গণিতের প্রফেসর ফিরোজ ভাই। তার বাসায় গিয়ে দেখি নাটকের লোকজন, আমার ব্যান্ডের পোলাপাইন সবাই হাজির। আমি ভাবলাম ঘটনা কি! এতো লোকের একসাথে এখানে! চমক আরো অপেক্ষা করছিল।
আমাদের অবাক করে দিয়ে ফেয়ারওয়েল কেক কাটা হল। বাংলাদেশ থিয়েটার অফ অ্যরিজোনার জাভেদ ভাই, ভাস্কর ভাই বক্তব্য দিয়ে বসলেন। সেই সঙ্গে অ্যারিজোনা স্টেইট ইউনিভার্সিটির বাংলাদেশ স্টুডেন্ট অ্যাসোশিয়েনের ফিরোজ ভাই, মুনীর ভাইও দেখি বক্তব্য দিয়ে ফেললেন। সেই সঙ্গে আবার ক্রেস্ট!! 
আমার আর মৌটুসীর তো 'হে ধরনী দ্বিধা হও' অবস্থা। অপ্রস্তুত হয়ে কি বলব খুঁজে পাচ্ছিলাম না। এতো ভালোবাসার যে যোগ্য আমরা নই, সেটা এতো গুলো সহৃদয় মানুষের মুখের উপর কিভাবে বলি?
রবিবার রাতে আরো আমাদের পক্ষ থেকে সবাইকে দাওয়াত দিয়েছিলাম। দাওয়াত শেষে সবাই যখন বলছিল, ভালো থেকো, আবার দেখা হবে হয়ত - তখন ভাঙ্গন শুরু হয়েছে আমার মধ্যে। আমেরিকায় আসার পরের প্রথম রুম মেট আবীর যখন জড়িয়ে ধরল তখন কোত্থেকে যেন এক দানা বালি চোখে পড়ল। আহারে বালি আর সময় পেলি না!
চলে যাচ্ছি - ফিনিক্স থেকে পিটসবার্গ। ফেলে যাচ্ছি এক ঝাঁক প্রিয় মুখ, একটি নাটকের দল, একটি ভাঙ্গা ব্যান্ড দল আর এক গুচ্ছ পালক। ফেলে যাওয়াই জীবন, ছেড়ে যাওয়াই মানুষর ধর্ম।
বিদায় অ্যারিজোনা।

