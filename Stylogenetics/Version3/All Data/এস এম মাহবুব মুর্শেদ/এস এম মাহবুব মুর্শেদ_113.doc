শিখবা নাকি ক্যামেরাবাজী?: সংবেদনশীলতা বা সেনিসিটিভিটি (Sensitivity, ISO)



প্রচলিত ফীল্ম ভিত্তিক ক্যমেরার জন্য বিভিন্ন সংবেদনশীলতার (ASA) বিভিন্ন ধরনের ফীল্ম পাওয়া যায়। সেক্ষেত্রে সংবেদনশীলতা বদলের জন্য আপনাকে পুরো ফীল্মটাই বদলাতে হবে। ফীল্মের সংবেদশীলতা যত কম হত ছবি হবে তত মসৃন, সংবেদেনশীলতা বাড়লে বেড়ে যাবে ছবির মধ্যে দানাদার অস্পষ্টতা। দিনের উজ্জ্বল আলোর জন্য অল্প সংবেদনশীলতার ফীল্ম ভালো। এতে করে ফীল্ম তুলনামূলকভাবে বেশী আলোর সংস্পর্শে আসতে পারে এবং মসৃন ছবি তুলতে পারে। কিন্তু অল্প আলোর জন্য দরকার বেশী সংবেদনশীল ফীল্ম। সংবেদনশীলতা বেশী বলে, অল্প আলোকেও ফুটিয়ে তুলতে পারে এই ধরনের ফীল্ম।
একইভাবে ডিজিটাল ক্যামেরার সেনসিটিভিটি প্রকাশের জন্য প্রচলিত পদ্ধতি হল আইএসও (ISO) রেটিং। ISO 100 হল বেশীর ভাগ ক্যামেরার জন্য "স্বাভাবিক" আলো নির্দশক। যদিও কিছু কিছু ক্যামেরায় ISO 50 পর্যন্ত যেতে পারে। সংবেদনশীলতা বাড়িয়ে 200, 400, 800, এমনকি কোন কোন দামী ডিএসএলআর ধরনের ক্যামেরায় 3200 পর্যন্ত নেয়া যেতে পারে।
যখন সেনসিটিভিটি বাড়ানো হয়, ডিজিটাল ক্যামেরার সেন্সরের আউটপুট বেড়ে যায় ততগুন, সুতরাং ছবি তুলতে লাগে তত অল্প আলো। দুর্ভাগ্যজনকভাবে, এতে অযাচিত নয়েজ বা ছবির খুঁতও বেড়ে যায় ততগুন। তাই অন্য ধরনের কারনে হলেও, ঠিক ফীল্ম ক্যামেরার মতই ডিজিটাল ছবিতেও প্রচুর দানাদার অস্পষ্টতা দেখা যায়। এটাকে দুর্বল, অস্পষ্ট রেডিও শোনার সাথে তুলনা করা যায়। অস্পষ্ট রেডিও শুনতে যতই ভলিউম বাড়িয়ে দেয়া হয়, আসল শব্দের সাথে ততই বাড়তে থাকে নয়েজ বা ঘ্যাষঘ্যাষে শব্দ।
সেন্সর টেকনলজীর উন্নতির সাথে সাথে ধীরে ধীরে এই নয়েজ বা দানাদার অস্পষ্টতাও কমছে, বিশেষ করে উন্নত ক্যামেরার মধ্যে। মজার ব্যাপার হচ্ছে ফীল্ম ক্যামেরার মত সংবেদনশীলতা বদলাতে ফীল্ম বদলানোর বা একাধিক ক্যামেরা নিয়ে ঘোরার মত ঝামেলার মধ্যে দিয়ে যেতে হয় না। প্রয়োজন বুঝে এক বাটনের গুঁতায়ই বদলে নিতে পারেন আপনার ক্যমেরার সংবেদনশীলতা।
সংবেদনশীলতার তুলনামূলক চিত্র
উপরের বর্ধিত না করা উন্নত ধরনের ডিজিটাল ক্যামেরায় তোলা ছবিতে দেখা যাচ্ছে যে বেশী সংবেদনশীলতায় তোলা ছবিতে প্রচুর নয়েজ এসেছে। সাধারনতঃ লাল এবং নীল চ্যানেলে বেশী নয়েজ ধরা পড়ে।
(ডিপিরিভিউ থেকে অনুদিত)
 

‹ শিখবা নাকি ক্যামেরাবাজি?: উন্মুক্ততা নিয়ন্ত্রণ বা এক্সপোজার কম্পেনসেশন (Exposure Compensation)
উপরে
শিখবা নাকি ক্যামেরাবাজী?: পার্সপেক্টিভ বা পরিপ্রেক্ষিত (Perspective) ›



