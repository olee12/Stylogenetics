একটি জরুরী বিজ্ঞপ্তি: সচলায়তন এখন থেকে একটি মূলধারার সংবাদপত্র দ্বারা পরিচালিত হবে



সকল জল্পনা কল্পনার অবসান ঘটিয়ে সচলায়তন মূলধারার একটি সংবাদপত্রের সাবসিডিয়ারী গ্রুপ হিসেবে আত্মপ্রকাশ করবে। সচলায়তনের জনপ্রিয়তা এবং বিভিন্ন বিষয়ে উল্লেখযোগ্য অবদানের জন্য এই সংবাদপত্রটি বরাবরই সচলায়তনকে প্রশংসার চোখে দেখেছে। এবিষয়ে দুপক্ষের দীর্ঘ আলোচনা শেষে পহেলা এপ্রিল থেকে সচলায়তন উক্ত সংবাদপত্রের ব্যানারে পরিচালিত হতে থাকবে। যথাসময়ে সংবাদপত্রটির নাম আপনাদের জানানো হবে।
পুরো প্রক্রিয়াটিতে আমাদের পকেট ভারী হওয়া সহ কিছু বড়সড় অভ্যন্তরীণ পরিবর্তন আসলেও সাধারণ সদস্য হিসেবে আপনাদের জন্য তেমন পরিবর্তন আসবে না। আপনারা সচলায়তনের কাছে যে রকম সার্ভিস পেয়ে আসছিলেন সেরকমটাই পেতে থাকবেন। বরং এই চুক্তির ফলে আপনাদের জন্য আরো গতিশীল সার্ভার এবং নতুনতর সুবিধাদি পাবেন।
এ বিষয়ে বিস্তারিত জানতে চোখ রাখুন সচলায়তনের পাতায়।

