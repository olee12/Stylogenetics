অতিথি হিসেবে প্রকাশিত লেখাগুলি আমার ব্লগে আনব কীভাবে?



অতিথি হিসেবে হয়ত আপনাকে বেশ কিছুদিন ধৈর্য্যের পরীক্ষা দিয়ে সচলায়তনে আসতে হয়েছে। সেজন্য আমরা আন্তরিকভাবে দুঃখিত। এ ব্যাপারে আপনার ধৈর্য্যের প্রশংসা করছি এবং অভিনন্দন জানাচ্ছি। এখন প্রশ্ন হল, সচল হবার আগে অতিথি হিসেবে প্রকাশিত আপনার লেখা এবং মন্তব্যের কী হবে?
লেখাগুলি অবশ্যই আপনার ব্লগে নিয়ে আসা সম্ভব। কিন্তু সেখানে আপনার কাছে থেকে কিছু তথ্য দরকার। প্রথমতঃ অতিথি লেখকের ব্লগে গিয়ে আপনাকে আপনার প্রকাশিত লেখাগুলির লিংক জোগাড় করতে হবে। তারপর এই লিংকগুলি সহ আপনার ব্লগের লিংক আমাদের জানাতে হবে। নীচের উদাহরন দেখুন।

 অতিথি হিসেবে আমার প্রকাশিত লেখা

 http://www.sachalayatan.com/guest_writer/12002
 http://www.sachalayatan.com/guest_writer/12019
 ... (এভাবে আপনার আরও যতগুলো লেখা আছে)

 সচল হবার পর আমার বর্তমান ব্লগ

 http://www.sachalayatan.com/mahbub


এভাবে তথ্যগুলি দিলে আমরা আপনার ব্লগ পোস্টগুলি সরানোর কাজ শুরু করতে পারি। তবে মনে রাখবেন: এই কাজটা করতে হয় সরাসরি ডাটাবেইজের ভিতরে গিয়ে। তাই কাজটি ঝুঁকিপূর্ণ এবং সময়সাপেক্ষ। আপনাকে অনুরোধ করব সময় নিয়ে অপেক্ষা করে এবং সময়মত আমাদের মনে করিয়ে দেবার জন্য।
সচলায়তনে আপনার সময় সুন্দর কাটুক।

