শুভ জন্মদিন অভিজিৎ



যখন মুক্তমনা আবিষ্কার করেছিলাম তখন বেশ উত্তেজিত হয়েছিলাম মনে আছে। একদল বাঙ্গালী বিজ্ঞানী যারা আবেগ নয়, ফাঁপা যুক্তি নয়, বরং শক্ত যুক্তির পরকাষ্ঠায় প্রচলিত ধারনাকে ভেঙ্গে চুরে সত্যকে প্রতিষ্ঠা করতে চান। আমি খুব এক্সাইটেড ছিলাম। এখন যখন মুক্তমনায় যাই কিংবা মুক্তমনার লেখকদের লেখা যখন সচলায়তনকে সমৃদ্ধ করে তখন আমার একই রকম অনুভূতি হয়। 
মুক্তমনার প্রতিষ্ঠাতা অভিজিৎ এর সাথে পরিচয় সচলায়তনের শুরু থেকে। যুক্তির এমন যৌক্তিক ব্যবহার খুব কম মানুষ করতে পারেন। নাজুক বিষয় নিয়ে লেখেন এরকম বাঙ্গালী দুষ্প্রাপ্য। কিন্তু বিষয়গুলিকে নিয়ে লেখার সময় আবেগ, কিংবা নিজের বিশ্বাস সরিয়ে রেখে শুধুমাত্র যুক্তির পরকাষ্ঠায় যাচাই করাটা সবার পক্ষে সম্ভব না। অভিজিৎ এর ব্যতিক্রম।
আর কথা না বাড়াই। অভিজিৎ এর জন্মদিন আজ ১২ ই সেপ্টেম্বর। জানিনা রাশি বিশ্বাস করেন কিনা। তাই সেটা দেখতে গেলাম না। তবে আপনার জন্য রইল অন্তরের অন্ত্যস্থল থেকে প্রানঢালা শুভেচ্ছা। আরো আরো যুক্তিবাদী লেখায় বাংলা ভাষাকে সমৃদ্ধ করুন, বাঙ্গালীর পথের দিশা হন - এই কামনা রইল।
শুভ জন্মদিন

