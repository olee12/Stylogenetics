বাংলা গানের গীটার ট্যাব



বাংলা গানগুলিকে সংরক্ষণ এবং ভবিষ্যত প্রজন্মের জন্য একটা প্লাটফরম বা শুরুর পয়েন্ট ধরিয়ে দিতে আমাদের গানগুলিকে এক জায়গায় ধরে রাখা প্রয়োজন। আমরা অ্যারিজোনাতে একটি ব্যান্ড গড়ে তুললাম। গান করতে গিয়ে দেখি নির্ভরযোগ্য কিছু কোথাও নেই। নির্ভরযোগ্য তো দূরের কথা, কোথাও কোন লিরিকসের বাংলা সংস্করন নেই, গীটারের ট্যাব কিরকম হবে সেটা নেই। ইন্ডিয়ান গীটার ট্যাবসে কিছু ছেলেপিলে ইংরেজী ফোনেটিক এনকোডিংয়ে কিছু গান তুলে দিয়েছে। সেটা দেখে আমাদের ভুল ত্রুটি গুলি সারিয়ে নিতে পারলাম। কিন্তু এরকম একটা কালেকশন যে খুব দরকার সেটাও অনুধাবন করতে পারলাম।
এর মাঝে আমরা কিছু গান করেছি। প্রায় প্রতিটি ক্ষেত্রেই গানগুলোর লিরিকস বাংলায় লিখে ট্যাব গুলো বসিয়েছি। হয়ত শতকরা ১০০ ভাগ সঠিক নয় এগুলো। তবু শুরুর জন্য মোটামুটি ঠিক আছে বলে মনে হয়।
গান গুলোর লিরিকস যথা সম্ভব মূল গানের স্কেলে রেখে করার চেষ্টা করা হয়েছে। যদি ব্যতিক্রম থাকে তাহলে সেই গানে উল্ল্যেখ করা হবে।
গানগুলোর একটা ওয়ার্ড ডকুমেন্ট ভার্সন পোস্ট করব আমি। যাতে পট করে ডাউনলোড করে প্রিন্ট নেয়া বা এডিট করা যায়। তাছাড়া কপিরাইটেড ম্যাটেরিয়াল বলে গানগুলির এমপিথ্রী সচলায়তনে তুলব না। কিন্তু অন্য ওয়েবসাইটের লিংক এখানে দিয়ে দিব।
বেশীরভাগ গান প্রথম পেইজ দেব না। মাঝে মাঝে একটা দুটা গান দেব। যাতে আপনাদের চোখে পড়ে।
আশা করি কারও হয়ত উপকারে আসবে।

আমি তোমাকেই বলে দেবো – দলছুট
এল আর বি - চলো বদলে যাই
কৈশোর - ওয়ারফেইজ
খালিদ - সরলতার প্রতিমা
দুর পাহাড় - উইনিং
পরী - বাপ্পা মজুমদার
ফেরারী মন - এল আর বি
বৃষ্টি দেখে অনেক কেঁদেছি - সোলস


আমি তোমাকেই বলে দেবো – দলছুট ›



