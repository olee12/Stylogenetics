রক্ষণশীলদের ঘৃণার রাজনীতি



রক্ষণশীলরা যুগে যুগে, দেশে দেশে ঘৃণার রাজনীতিই করে আসল কেবল। বলছিলাম আমেরিকার রক্ষণশীল দল রিপাবলিকান পার্টির কথা। আগে একটু ইলেক্টোরাল ম্যাপের কথা আলোচনা করে নেই।
আমেরিকায় মূলত দুটি দল - লাল দল বা রক্ষণশীল রিপাবলিকান (ছাগু ), আর নীল দল বা উদারপন্থী ডেমোক্র্যাট (কাগু, ছন্দ মিলিয়ে বললাম)। আমেরিকায় স্টেট বাই স্টেট ভিত্তিতে নির্বাচন হয়। প্রতিটা স্টেটে নির্দিষ্ট সংখ্যক সিনেট সদস্য থাকে। যদি কোন স্টেটে ছাগুরা জিতে তাহলে সবগুলো সীট পায় তারা, নইলে কাগুরা।
ইলেক্টোরাল ম্যাপ দেখলে বুঝতে পারবেন অর্থনীতি আর বুশের কথা চিন্তা করে দিনকে দিন সবাই নীল দলের দিকে ভিড়ছে।
এখন রিপাবলিকান দলের ম্যাকেইন কে জিততে হলে যে গুটি চালতে হবে বলে মনে করা হচ্ছে তার অন্যতম বিষয় হচ্ছে পেনসিলভিনিয়াকে হস্তগত করা। ম্যাকেইন তাই পেনসিলভিনিয়ার আনাচে কানাচে ক্যাম্পেইন চালাচ্ছে। বিশেষ করে পশ্চিম পেনসিলভিনিয়া ব্যাপকভাবে ওবামার পক্ষে।
রাগী ম্যাকেইন
পশ্চিম পেনসিলভিনিয়ার অন্যতম বড় শহর পিটস্‌বার্গে কয়েকদিন আগে ঘটে যাওয়া ঘটনা নিয়ে আসলে এই পোস্ট দেয়া। আমিও থাকি এই শহরেই।
বিশ বছর বয়সী, ম্যাকেইন প্রচারিভিযানে ভলান্টিয়ার, টেক্সাসে জন্মগ্রহন করা অ্যাশলী টড নামের মেয়েটি কয়েকদিন আগে পুলিশের কাছে রিপোর্ট লেখায় এই বলে যে, এক 'বিগ ব্ল্যাক ম্যান' এটিম মেশিন থেকে টাকা তোলার সময় তার কাছ থেকে টাকা ছিনিয়ে নেয়। তারপর মেয়েটা যখন তার গাড়ীর কাছে যাচ্ছিল তখন গাড়ীতে ম্যাকেইনের পোস্টার লাগানো দেখে সেই 'বিগ ব্ল্যাক ম্যান' তাকে ধাক্কা দিয়ে মাটিতে চেপে ধরে ছুরি দিয়ে গালে B লিখে দেয়। আর বলে যে, এখন থেকে তুই বারাক ওবামার সার্পোটার হবি। (AP)
সেই মেয়ে প্রথমে পুলিশকে গিয়ে বলে এই ঘটনা। পরে গিয়ে আবার বলে যে, সে অজ্ঞান হয়ে গিয়েছিল তাই দেখেনি কি হয়েছে। এই দুই ধরনের গল্প শুনে পুলিশের সন্দেহ হয় এবং তারা ইনভেস্টিগেশন শুরু করে। তারপর এটিএম মেশিনের ভিডিও দেখে এবং সত্যতা নির্ণয়কারী যন্ত্র ব্যবহার করে ধরতে পারে যে মেয়েটি মিথ্যে কথা বলছে।
মিথ্যুক অ্যাশলী টড
এই লেখা যখন শুরু করেছিলাম তখন আমার মনে হচ্ছিল পেনসিলভিনিয়া জয়ের জন্য, ওবামার অবর্তমানে (ওবামা অসুস্থ দাদীকে দেখতে হাওয়াই গিয়েছে) লাল দলের কান্ড এটা। সন্ধ্যায় জানা গেল যে মেয়েটি মানসিক ভাবে অসুস্থ। ভিতরের ঘটনা কি কে জানে।
তবে লাল দল সব সময়ই এই ধরনের কার্যক্রম করে আসছে বিগত সবগুলো নির্বাচন ধরে। তারা ঘৃণার রাজনীতি, মিথ্যে কথার রাজনীতি ব্যবহার করেই জয় অর্জনে সফল। এই ঘটনা হয়ত একটা বিচ্ছিন্ন ঘটনা। কিন্তু যদি পুলিশ ধরতে না পারত তাহলে কত বড় একটা ঘটনা হত চিন্তা করে দেখেছেন? রক্ষণশীল বাহিনী মানচিত্র জুড়ে আর কত 'আকাম' করে যাবে?
একটি ভিডিও

 
