বেতারায়তনের সাক্ষাৎকারে পাঠকদের কাছ থেকে প্রশ্ন গ্রহণ করা হয় না কেন?



সচলায়তনের শুরুরদিকে বেতারায়তনে পাঠকদের কাছ থেকে প্রশ্ন চাইবার একটি চর্চা ছিল। সমস্যা হল সাক্ষাৎকার বিষয়টি কখনোই একশত ভাগ নিশ্চিতভাবে গ্রহণ করা সম্ভব হয় না। কয়েকবার ঘোষণা দিয়েও যে যে সমস্যার মুখোমুখি হয়েছি আমরা, সেগুলো হল:
১। সাক্ষাৎকারে অংশগ্রহণকারীদের সময়ের অমিল।
২। সাক্ষাৎকারে অংশগ্রহনকারীদের মতের অমিল। অনেকে প্রথমে সাক্ষাৎকার দিতে রাজি হয়েও পরে পিছিয়ে যান। অনেকে সাক্ষাৎকার নেয়ার সময় সেটা আর প্রকাশে রাজি হন না।
৩। টেকনিক্যাল ত্রুটি, যেমন ফোন সংযোগ করতে না পারা, রেকর্ডারে সমস্যা হওয়া, ইত্যাদি। এইসব কারনে শেষমেষ ভালো ইন্টারভিউ নাও হয়ে উঠতে পারে।
সব মিলিয়ে পুরো ব্যাপারটি একটি অনিশ্চিত প্রক্রিয়া। বেশ কয়েকবার এমনও দেখা গেছে যে বেতারায়তনের পক্ষ থেকে পুরো প্রশ্নমালা তৈরি ছিলো, কিন্তু যার সাক্ষাৎকার নেবার কথা, শেষ মুহূর্তে তার সাড়া মেলেনি। তাই বিষয়টি খানিকটা হতাশাব্যঞ্জকও হয়ে ওঠে কখনও কখনও।
এক্ষেত্রে পাঠকদের কাছ থেকে প্রশ্ন আহবান করলে একটা দায়বদ্ধতা তৈরী হয়। সাক্ষাৎকার গ্রহন করতে না পারলে দায়বদ্ধতা একটা দুঃখজনক ব্যর্থতা বলে প্রতীয়মান হতে পারে।
এসব কারণে সচলায়তন নিজ উদ্যোগে প্রশ্ন তৈরি করে এবং সাক্ষাৎকার গ্রহণ করে। এক্ষেত্রে বিফল হলেও ব্যর্থতার কষ্টটা পাঠককে অন্তত স্পর্শ করে না।
আপনাদের যে কোন পরামর্শ সাদরে গৃহীত হবে।

