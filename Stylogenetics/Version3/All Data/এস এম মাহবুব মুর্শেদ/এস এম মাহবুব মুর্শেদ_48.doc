তোমার আমার রেড শিফট



এভাবেই দূরত্ব বাড়ে। বাড়তেই থাকে। মনে হয় আমরা ভাসতে ভাসতে, ভাসতে ভাসতে হারিয়ে যাবো মহাকাশের কালোয়। রেড শিফটেড দুটি নক্ষত্রের মতো।
তবু প্রাণপন, প্রাণপন চেষ্টা করি তোমার সাথে চুলের গন্ধটা নিতে। প্রাণপন চেষ্টা করি তোমার হাত দুটো ধরে রাখতে। কিন্তু প্রবল আকর্ষণ আমাদের ক্রমাগত টানতেই থাকে।
আমি জানি আমরা পারবোনা। নক্ষত্রের সাধ্যি নেই এই বিচ্যুতি বিপরীতমুখি করে। আমি জানি আমাদের রেড শিফট ঘটতেই থাকবে। তুমিও ব্যথিত হবে, আমিও দুঃখী।
তবু এইটুকু বলে রাখি আমাদের সময়টুকু সত্যিই আমাদের ছিলো। আমাদের ভালোবাসা আমাদেরই। এবং যতখানি রেডশিফট হলে তোমার রং আমার মন থেকে মুছে যায় ততখানি দূরে আমাকে কেউই নিতে পারবে না। কেউই না।
(উৎসর্গ: গুরু কামরুজ্জামান স্বাধীন)

