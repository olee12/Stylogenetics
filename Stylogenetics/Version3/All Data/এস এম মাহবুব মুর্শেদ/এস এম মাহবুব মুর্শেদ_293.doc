বিদ্রোহী কবির মৃত্যুদিন নিয়ে কনফিউশন



জাতীয় কবি কাজী নজরুল ইসলামের মৃত্যুবার্ষিকী উপলক্ষ্যে প্রথমেই তাকে প্রগাঢ় শ্রদ্ধা জ্ঞাপন করছি। তিনি কি দিয়েছেন, কোন মাপের কবি ছিলেন, কোন রাজনৈতিক পক্ষের ছিলেন আজকের দিনে সেটা দূরে সরিয়ে রাখি। তিনি শান্তিতে নিদ্রিত থাকুন।
সচলায়তন থেকে বিভিন্ন মনিষীর জন্ম এবং মৃত্যুদিন উপলক্ষ্যে ব্যানার পরিবর্তন করে, পোস্ট দিয়ে সম্মান জানানো হয়। এইবার কবি নজরুলের মৃত্যুদিন নিয়ে একটা কনফিউশন চলে আসল।
নজরুল.অর্গ এর কয়েকটি আর্টিকেলে এবং উইকিপিডিয়ার নজরুলের উপর নিবন্ধ দুটোতেই স্পষ্ট উল্ল্যেখ করা আছে নজরুলের মৃত্যুবার্ষিকী আগস্ট ২৯, ১৯৭৬। তাই সচলায়তন থেকে সেই মতো আমরা প্রস্তুতি নিয়েছিলাম।
গতকাল ২৭শে আগস্ট দৃশা একটি পোস্টের মাধ্যমে জানতে চান যে নজরুলের মৃত্যুবার্ষিকী পালন করা হচ্ছে না কেন? উনাকে কারনটা জানানোর পরও মনের মধ্যে খচখচ করতে থাকে। আবার আজকে জুবায়ের ভাই জানান গতকাল ঢাকায় নাকি নজরুলের মৃত্যুদিবস পালন হয়ে গেছে!!
নজরুলের মৃত্যুবার্ষিকী নিয়ে এই কনফিউশনের জন্য আমরা দুঃখিত। তবে তার জন্মদিন নিয়েও আরেকটি কনফিউশন আছে। নজরুল.অর্গ বলছে ২৪ শে মে আর উইকিপিডিয়া বলছে ২৫ শে মে!
কথা হল, কবে আমাদের বাংলা একাডেমী এই সমস্ত বিষয়ে আগিয়ে আসবে? বাংলা একাডেমী কেন একটি ওয়েবসাইট করে এসমস্ত ব্যাপারে সবাইকে জানানোর ব্যবস্থা নেয় না? জাতি হিসেবে কতদিন আমরা তথ্য অজ্ঞ হয়ে থাকবো?
ধরে নেই তারা আরও কিছুদিন মূক ও বধির হয়ে থাকবে। এক্ষেত্রে আমরা সচলায়তন থেকে কি করতে পারি? একটা মাসিক ঘটনাপঞ্জী চালু করলে কেমন হয়? সমস্যা আরেকটা রয়েছে কে এই দায়িত্বশীল কাজটা নিবে?
আসুন চায়ের কাপে ঝড় বইয়ে দিই।

