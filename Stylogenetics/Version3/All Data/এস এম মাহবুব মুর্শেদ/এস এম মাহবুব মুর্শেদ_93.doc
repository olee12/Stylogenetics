পিটস্‌বার্গের ধুসর পান্ডুলিপি - ০১০ (অর্থনৈতিক মন্দা)



আমেরিকার অর্থনীতির পুনুরুত্থান শুরু হয়েছে। পত্রপত্রিকায় খবরটা আসছে ঠিকই। কিন্তু অবস্থার উন্নতি কই?
গত সপ্তাহে আমাদের গ্রুপের ম্যানেজার হঠাৎ একটা মিটিং ডেকে বসলেন। বললেন এইচ আর আপডেট। খানিকটা টেনশন করছিলাম। আবার ছাটাই শুরু হচ্ছে নাকি? বার্ষিক বেতন বৃদ্ধি হবে না এবার, লভ্যাংশ বলে কিছু থাকবে না আর প্রোমোশন হবে না - এই বিষয়গুলোই আবার জানালেন তিনি। ছাটাই হলেও আমেরিকার কর্মীদের চিন্তার কিছু নেই বললেন।
এসব অজানা ছিল না। সি.ই.ও. বছরের শুরুতেই আভাস দিয়েছিলেন। তবে অবাক হলাম পরের দিন থেকেই অভ্যন্তরীন জব পোস্টিংয়ের বন্যা দেখে! কিছুটা হলেও তাহলে অবস্থা ফিরছে?
আমার স্ত্রী চাকুরী করছে কলম্বাস নামের ইন্ডয়ানার এক শহরে। সে বেশ কিছুদিন ধরে পিটস্‌বার্গে আসার চেষ্টা করছে। কিন্তু চাকুরীর বাজার একেবারে ফাঁকা। তাহলে এই চাকুরী গুলি কোথায় যাচ্ছে?
আন্দাজ করলাম সব চাকুরী এখন যাচ্ছে আমেরিকান কর্মীদের হাতে। বাজারে যে পরিমান আমেরিকান কর্মী চাকুরীবিহীন আছে তাদের দীর্ঘ্য লাইন শেষ হতে দেরী আছে। তাই অবস্থা স্বাভাবিক হতে আরও অনেক অনেক দেরী। ততদিন সাবধানে থাকা ছাড়া আর গতি কি?

