শিখবা নাকি ক্যামেরাবাজী?: পর্দার গভীরতা বা ডেপথ অফ ফিল্ড (Depth of Field)



ডেপথ অফ ফিল্ড বা পর্দার গভীরতা (DOF) ছবির ফোকাস পয়েন্টে অবস্থিত বিষয়বস্তুর সামনের এবং পেছনের যে জায়গাটুকু "পরিষ্কার" (ফোকাসে আছে এমন) ভাবে দেখা যায় সেটাকে বোঝায়। এটি নিয়ন্ত্রিত হয় অ্যাপারচার, বিষয়বস্তু দূরত্ব, ফোকাল লেন্থ এবং ফিল্ম বা সেন্সরের ফরমেটের উপর।
বৃহত্তর অ্যাপারচারের (ক্ষুদ্র f-সংখ্যা, উদাঃ f/2) অগভীর ডেপথ অফ ফিল্ড আছে। এক্ষেত্রে প্রধান ফোকাস পয়েন্টের বাইরের সবকিছু ঝাপসা দেখাবে। ক্ষুদ্রতর অ্যাপারচারের (বৃহত্তর f-সংখ্যা, উদাঃ f/11) ডেপথ অফ ফিল্ড বেশী। এক্ষেত্রে প্রধান ফোকাস পয়েন্টের সামনে এবং পেছনে বেশ কিছুটা জায়গা পরিষ্কার দেখা যাবে।
ডেপথ অফ ফীল্ড সেটআপ
এই সেটআপটি উদাহরনে উল্লেখিত ছবিটি দেয়ার জন্য ব্যবহৃত হয়েছে। উদাহরনে তিনটি পোস্টকার্ড ০.৭ মিটার দূরত্বে রেখে ৭০ মিমির টেলিফটো লেন্স ব্যবহার করে প্রথম কার্ডটির উপর ফোকাস করা হয়েছে।
ডেপথ অফ ফীল্ড উদাহরন
উপরের ছবিতে দেখতেই পাচ্ছেন যে, বৃহৎ অ্যাপারচার f/2.4 এর ক্ষেত্রে শুধু প্রথম কার্ড ফোকাসে আছে। অথচ ক্ষুদ্রতর অ্যাপারচার f/8 এর ক্ষেত্রে মাঝের কার্ডটা পরিষ্কার এবং একেবারে পিছনের কার্ডটাও প্রায় পরিষ্কার দেখা যাচ্ছে।
আবার ছবির বিষয়বস্তুর কাছে আসতে থাকলেও ডেপথ অপ ফিল্ড কমে যেতে থাকে। একই ভাবে দূরে গেলে ডেপথ অফ ফিল্ড বাড়তে থাকে।
ক্ষুদ্র ফোকাল দৈর্ঘ্যের লেন্স বৃহত্তর ডেপথ অফ ফিল্ড তৈরী করে। উদাহরন স্বরূপ, 28mm লেন্স এবং f/5.6 অ্যাপারচারে তুলনামূলক ভাবে একই অ্যাপারচারে 70mm লেন্সের চেয়ে বেশী ডেপথ অফ ফিল্ড তৈরী করে।
ডেপথ অফ ফিল্ড ক্যালকুলেটর
ডেপথ অফ ফিল্ড ক্যালকুলেটর আপনাকে বিভিন্ন নিয়ন্ত্রককে বুঝতে সাহায্য করবে। ডিপিরিভিউ এ প্রাপ্ত ক্যালকুলেটরের ক্ষেত্রে ডিজিটাল ক্যামেরায় ব্যবহৃত আসল ফোকাল দৈর্ঘ্য ব্যবহার করতে হবে - 35mm সমতুল দৈর্ঘ্য ব্যবহার করল চলবে না।

 ডিপিরিভিউয়ের DOF ক্যালকুলেটর
 ফটো ইনফোর DOF ক্যালকুলেটর

(ডিপিরিভিউ থেকে অনুদিত)
 

‹ শিখবা নাকি ক্যামেরাবাজী?: পার্সপেক্টিভ বা পরিপ্রেক্ষিত (Perspective)
উপরে
শিখবা নাকি ক্যামেরাবাজী?: পর্দাগতি বা শাটারস্পীড (Shutterspeed) ›



