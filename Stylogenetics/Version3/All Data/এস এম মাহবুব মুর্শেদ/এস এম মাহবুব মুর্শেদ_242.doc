ওয়ার্ড বা অন্য কোন ফরম্যাটিংয়ে লেখা কীভাবে পোস্ট করব?



সচলায়তন সীমিত আকারে এইচটিএমএল ফরম্যাটিং সার্পোট করে। সেই সুবিধাটুকু ব্যবহার করে ওয়ার্ড বা অন্য প্রোগ্রামে লেখা ডকুমেন্ট এখানে পোস্ট করতে পারবেন।
ওয়ার্ড থেকে লেখা পোস্ট করার জন্য সচলায়তনের রিচ টেক্সট এডিটর সুবিধাটি ব্যবহার করতে পারেন। অথবা সচলায়তনে ব্যবহৃত রিচ টেক্সট এডিটরটির অনলাইন ডেমো এডিশন ব্যবহার করতে পারেন। তৃতীয় অপশন হচ্ছে অন্যান্য যে কোন এইচটিএমএল এডিটর ব্যবহার করা।
ইউনিকোড কনভার্ট
প্রথমে শিওর হয়ে নিন যে আপনার লেখা ডকুমেন্টটি ইউনিকোডে পরিবর্তিত অবস্থায় আছে। এজন্য অভ্র কনভার্টার, নিকস কনভার্টার কিংবা বাংলা ওয়েবটুলস ব্যবহার করতে পারেন। এছাড়া এই পোস্টটিও দেখুন।
১। সচলায়তনরে রিচ টেক্সট এডিটর ব্যবহার করে

 ওয়ার্ডে গিয়ে লেখাটুকু কপি করুন
 ব্লগ লিখুন ঘরে যান। রিচ টেক্সট এডটর না দেখতে পেলে contact এট sachalayatan ডট com এ যোগাযোগ করে এটি আপনার একাউন্টে এনাবল করার অনুরোধ জানাতে পারেন।
 সচলায়তনের রিচ টেক্সট এডিটরের উপরে টুল বারে "Paste from Word" বাটনটিতে ক্লিক করুন (ক্লীপবোর্ডের উপর W লেখা)
 একটি নতুন উইন্ডো খুলবে, সেখানে Ignore Font Face definitions এবং Remove Styles definitions দুটো অপশন সিলেক্ট করুন
 আপনার লেখা পেস্ট করে OK ক্লিক করুন
 আপনার লেখা চলে আসবে এডিটরে।

ওয়ার্ড ফরম্যাট বিষয়ে কিছু কথা
উপরের পদ্ধতিতে ওয়ার্ড থেকে পেস্ট করলে সমস্যা হবার কথা না। তবু নীচের বিষয়গুলো লক্ষ্য রাখলে আপনার সমস্যা কম হবে বলে ধারণা করা যায়।
ওয়ার্ডে বাই ডিফল্ট ১০ পয়েন্টের একটা প্যারাগ্রাফ স্পেসিং থাকে। ওয়ার্ড ২০০৭ এ এটি পাবেন পেইজ লেআউট > প্যারাগ্রাফ > স্পেসিং: আফটার 10pt থেকে। এটাকে শূন্য করে দিন। দু প্যারার মাঝখানে একটি করে এন্টার প্রেস করে ফাঁকা করুন।
তাছাড়া বাংলার জন্য ওয়ার্ড ডিফল্ট হচ্ছে ভ্রিন্দা (Vrinda)। এই ফন্টটা দেখতে অতটা সুন্দর নয়। উপরন্তু ওয়েবে এই ফন্ট দেখতে অসুবিধে হতে পারে। তাই ওয়ার্ডে পুরো লেখা সিলেক্টেড অবস্থায় ফন্টটা বদলে বিএনজি ফন্ট করে নিন। বিএনজি ফন্ট ইনস্টল করা না থাকলে এখান থেকে ডাউনলোড এবং ইনস্টল করে নিতে পারেন।
ওয়ার্ড থেকে সচলায়তনের রিচ টেকস্ট এডিটর (এনিমেশন দেখতে ছবির উপর ক্লিক করুন)
২। রিচ টেক্সট এডিটরের অনলাইন ডোমো ভার্সন ব্যবহার করে

 ওয়ার্ডে গিয়ে লেখাটুকু কপি করুন
 এই অনলাইন এডিটরে যান। ভিতরের ডিফল্ট লেখাটুকু মুছে ফেলুন।
 উপরে টুল বারে Paste from Word বাটনটিতে ক্লিক করুন (প্রথম থেকে ১০ম বাটন, ক্লীপবোর্ডের উপর W লেখা)
 একটি নতুন উইন্ডো খুলবে, সেখানে লেখা পেস্ট করুন।
 আপনার লেখা পেস্ট করে OK ক্লিক করুন
 আপনার লেখা চলে আসবে এডিটরে।
 এবার Source বাটনটিতে ক্লিক করুন (প্রথম বাটন)
 হায়ারোগ্লিফস ধরনের যা কিছু দেখায় সব নাড়িভুঁড়ি শুদ্ধ কপি করুন।
 সচলায়তনের নতুন পোস্টের ঘরে পেস্ট করুন। পোস্ট করে দিন।

৩। এইচটিএমএল এডিটর ব্যবহার করে
এছাড়া কম্পিউটারে ইনস্টল করা কোন সফটওয়্যার ব্যবহার করতে চাইলে নীচের পদ্ধতি ব্যবহার করুন। এই পদ্ধতিটার সমস্যা হলো আপনার কাছে এই সফটওয়্যারগুলোর একটি ইনস্টল করা থাকতে হবে।

 ওয়ার্ডে গিয়ে লেখাটুকু কপি করুন
 যেকোন এইচটিএমএল এডিটর যেমন মাইক্রোসফট ফ্রন্টপেইজ, মাইক্রোসফট এক্সপ্রেশন ওয়েব বা ফ্রি এনভিইউ  ব্যবহার করতে পারেন। এখানেও দেখুন।
 সোর্স ভিউতে গিয়ে এইচটিএমএল কপি করে পেস্ট করে দিন সচলায়তনের নতুন পোস্টের ঘরে। ব্যস।

 
