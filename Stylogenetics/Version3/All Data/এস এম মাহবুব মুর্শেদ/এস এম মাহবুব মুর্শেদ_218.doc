ভ্যানটেজ পয়েন্ট দেখে




বেশ ভালো লাগল ছবিটা। কাহিনীটা ভুয়া। আমেরিকার লাড্ডু প্রেসিডেন্ট গেছে স্পেইনে। সেখানে তাকে মারার জন্য লোক লেগেছে। আমেরিকানরাও কম যায় না। তারাও কিভাবে যেন টের পেয়েছে যে প্রেসিডেন্টকে মারা হতে পারে। তাই তারা বুকাুদা পাবলিকের চোখে ধুলা দেবার জন্য নকল প্রেসিডেন্ট পাঠিয়েছে। এদিকে সন্ত্রাসীরা এটাও জানত যে নকল থাকতে পারে। তাই তারা দুটাকেই গুলি করে মারতে চায়। কিন্তু হিরু থাকতে কি তা আর হতে পারে?
ছবির যে জিনিসটা ভালো লাগল সেটা হল ছবির মেকিং। অসাধারন!! দশ মিনিটের একটা ম্যাসিভ এসাসিনেশন। কিন্তু তার মধ্যেই অসংখ্য জট, অসংখ্য ডাইমেনশন, অসংখ্য মুখ। কিভাবে সেটাকে দর্শকের কাছে উপভোগ্য করে পৌছে দেয়া যায়? এটাই ছিল পরিচালকের কাছে সবচেয়ে বড় চ্যালেঞ্জ। পরিচালক পিট ট্রাভিস খুবই সুচারু ভাবে সেটা সমাধান করেছেন।
পুরো ছবিটায় সেই এসাসিনেশনের ঘটনার ১০ মিনিটকে বার বার দেখানো হয়। বিভিন্ন জনের দৃষ্টিকোন থেকে। প্রতিবার দেখানোর সময় একটা একটা করে জট ছাড়াতে থাকে। শেষমেষ কিভাবে যে খুনীদের পুরো প্লটটা আপনার মাথায় চলে আসবে টেরই পাবেন ন।
তবে গাঁজাখুরী লেগেছে প্রেসিডেন্টের বেঁচে যাওয়া, সেল ফোন করে খুনীদের অসাধ্য সাধন ইত্যাদি। তবে হাতে সময় নষ্ট করার মত সময় থাকলে দেখে নিতে পারেন। 

