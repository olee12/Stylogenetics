আমরা কারা



আমরা ক'জন আগে অন্যকোনা ব্লগে সহব্লগার হিসেবে লিখতাম। সেই ব্লগস্ফিয়ারে আমরা অনুভব করলাম সুস্থধারার লেখালেখির চেয়ে গালাগালিই বেশী হয়। কর্তৃপক্ষ বেশীরভাগে ক্ষেত্রেই চুপ থাকেন নয় একটি বিশেষ শ্রেনীর পক্ষ নিয়ে পোস্ট মুছে দেন।

সুনির্দিষ্টভাবে বলতে গেলে:
১। বায়াসড মডারেশন
গালাগালি মডারেট করা হত না, কিন্তু ধর্মীয় বিষয় যেটা সুস্থবুদ্ধির মানুষের যৌক্তিক আলোচনা সেটা মুছে ফেলা হত। এমন সব বিষয়ে লেখা আসত যা সরাসরি মুক্তিযুদ্ধ বিরোধী। অথচ তার কোন মডারেশন হত না।

২। অর্ধস্বচ্ছ কাজকর্ম
ব্লগারদের ভালো লাগা মন্দ লাগা কেউ শুনছে কিনা, কেউ এর দায়িত্বে আছে কিনা, এগুলো শোনার কেউ ছিল না। যখন ইচ্ছে তখন সাইট ডাউন, যেমন ইচ্ছে বেটা টেস্টের বলি হতে হত।

৩। ব্লগ ফর ব্লগার বনাম ব্লগ বাই ব্লগার
ব্লগটা ছিল ব্লগারদের জন্য কিন্তু এই ব্লগ হবে ব্লগারদের দ্বারা। তাই ব্লগারদের চাহিদা আগের ব্লগে ঠিক মতো রক্ষা না করা হলেও এখানে সেটা হবে।
