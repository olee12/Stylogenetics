"এবার লোকের ঘরে ঘরে যাবে সোনালী নয়কো, রক্তে রঙিন দান, দেখবে সকলে সেখানে জ্বলছে দাউ দাউ করে বাংলাদেশের প্রাণ"



ব্লগ লিখুন পাতাটা খুলে চুপচাপ বসে আছি। সকাল বেলা ঘুম থেকে উঠেই ফেইসবুকের এক গ্রুপে মেসেজ পেলাম অভিজিৎদার সাথে যোগাযোগ করা যাচ্ছে না। অভিজৎদাকে ফেইসবুকে মেসেজ করে কনটাক্ট চাইলাম। তখনও জানিনা কি ঘটেছে...
সারাদিন বাকিটা সময় থম মেরে বসে ছিলাম। কিছু করতে ইচ্ছা করছিলো না। বিকালে বসে বসে একটা গান লিখলাম অভিজৎদাকে নিয়ে। ভুল ত্রুটি সহ রেকর্ডও করলাম। খুব খারাপ লাগছে। দুঃখের চর্তুথ ধাপ থেকে বেরোতে ইচ্ছে করছে না।
মুক্তমনা
একটি অভিজিৎ ঘুমিয়ে গেলে হাজার অভিজিৎ জেগে উঠে
একটি মুক্তমনা বন্ধ হলে মুক্ত জনতা গর্জে উঠে॥ (২)
অভিজিৎ তুমি ঘুমাও শান্তিতে আজকে
জেগে আছি আমরা তোমার আলোক শিখা হাতে।
মুক্তমনা তুমি ঘুমাও শান্তিতে আজকে
জেগে আছি মুক্ত জনতা তোমার মুক্ত মঞ্চে।
ঘাতকের কলেমা তার হাতেই রক্তে ভিজে ধুলোয় মিশে
একটি কলম থামাবে বলে কুরানের শিক্ষাই গেলে ভুলে॥ (২)
অভিজিৎ তুমি ঘুমাও শান্তিতে আজকে
জেগে আছি আমরা তোমার আলোক শিখা হাতে।
মুক্তমনা তুমি ঘুমাও শান্তিতে আজকে
জেগে আছি মুক্ত জনতা তোমার মুক্ত মঞ্চে।
একটি পেন্সিল ভাঙ্গলে ঘাতক দুটো পেন্সিল উঠবে গড়ে
একটি বই পোড়ালে তুমি বইয়ের সাগরেই যাবে ভেসে॥ (২)
অভিজিৎ তুমি ঘুমাও শান্তিতে আজকে
জেগে আছি আমরা তোমার আলোক শিখা হাতে।
মুক্তমনা তুমি ঘুমাও শান্তিতে আজকে
জেগে আছি মুক্ত জনতা তোমার মুক্ত মঞ্চে।


