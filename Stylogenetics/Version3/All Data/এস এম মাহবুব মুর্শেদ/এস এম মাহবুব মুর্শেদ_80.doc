ফেইসবুকে অজানা মানুষের বন্ধুতা - ফেডারেল ইনভেস্টিগেটর নাতো?



আমার একটা বদঅভ্যাস হচ্ছে ফেইসবুকে যার তার ফ্রেন্ড রিকোয়েস্ট একসেপ্ট করা। গত এক সপ্তাহের বেশী ধরে লক্ষ্য করলাম প্রায় প্রতিদিন আমার কাছে ফ্রেন্ড রিকোয়েস্ট আসছে অজানা মানুষের কাছে থেকে।
এমনিতে আমি সাধারণ নাদান পুলা। স্কুল, কলেজ, ভার্সিটি, সচলায়তন সব মিলায়া সর্বসাকুল্যে ১৫০ জন ফ্রেন্ড আছে। আমারে কাছে মানুষ রিকোয়েস্ট পাঠায় মাসে একটা। আমি রিকোয়েস্ট পাঠাইলে ইগনোর করে। আমি একটা পুস্ট করলে গড়ে ৩টা লাইক বা কমেন্ট আসে। আমি সচলায়তনের মুর্শেদ কইল মানুষ ভুরু কুঁচকায়া জিগায় কুথাকার কিডা? সেই আমার কাছে প্রতিদিন অজানা মানুষ যখন রিকোয়েস্ট পাঠাইতে থাকে তখন মনে হয় জরুর ডাল কুছ টিকটিকি হায়।
প্রথম রিকোয়েস্ট আসল একটা কালো ছেলের কাছ থেকে। অ্যারিজোনা স্টেইট ইউনিভার্সিটি, মানে আমি যেখান থেকে মার্স্টাস করেছি সেখানে ল পড়ে। দেখি যে প্রোফাইলটা একদিন আগে তৈরী করা। মাত্র একটা পোস্ট। আমি যখন ঢুকি প্রোফাইল তখনই সে ছবি আপলোড করতেছে। বন্ধু এড করতেছে। খটকা লাগল। ডিনাই করলাম।
পরের দিন রিকোয়েস্ট আসল এক ফ্রেঞ্চ পুলার কাছ থেকে। সঙ্গে ফ্রেঞ্চ ভাষায় মেসেজ অ্যানসিস শিখতে চায়। অ্যানসিস হইল একটা সফটওয়্যার। আমি এর ডেভলপমেন্টের কাজ করি। মেজাজ খারাপ হইল এই ভাইবা যে, ফেইসবুক থেইকা টোকাইয়া আমার কাছ থিকা শিখতে চাইল কি ভাইবা!? ডিনাই।
তারপর দিন আরেক রিকোয়েস্ট, এক স্প্যানিশ লোক। সেও সদ্য প্রোফাইল খুইলা আমারে এড করছে। সঙ্গে কালো ছেলেটা আবার রিকোয়েস্ট করছে। সেই সময় এক আর্টিকেল পড়লাম যে এফবিআই ফেইসবুকে এইরকম ফেইক প্রোফাইল দিয়া মানুষ জনের তথ্য নিতেছে। আমার সন্দেহ তুঙ্গে। সব কয়টারে ডিনাই করলাম।
এরপর আরও একটা স্প্যানিশ পুলা, মাইয়া, আরেকটা শ্রীলঙ্কান পুলার রিকোয়েস্ট আসছে। সোজা ডিনাই করছি।
এমনিতে আমার প্রোফাইলে জানার মত কিছুই নাই। তারপরও এইটা খুবই ক্রিপি এবং বিরক্তিকর। এখন বইসা বইসা ফ্রেন্ড লিস্টি ক্লিন করি। সেইসাথে এইটাও জিজ্ঞেস করি, আপনার ফেইসবুকে কোন দুষ্ট আত্মা ঘাপটি মেরে নাইতো?

