আপডেট: কুল গ্রাফ



গ্রাফ এবং তথ্য দৃশ্যায়নে অরূপ আর হিমুর মত আমারও ব্যাপক আগ্রহ। আন্ডারগ্রাজুয়েট পড়ার শুরুর দিকে এক্সেল ব্যবহার করা জানতাম না বলে C তে নিজের একটা গ্রাফ প্যাকেজ বানিয়ে নিয়েছিলাম। সেটা ব্যবহার করে অনেক আনন্দময় সময় কেটেছে আমার।
সচলায়তনে সদস্যদের তথ্য কিভাবে গ্রাফের মাধ্যমে উপস্থাপন করা যায় সেটা দিয়ে হিমুর আর আমার মধ্যে ব্যাপক ইমেইল চালাচালি হয়েছে। অরূপ সদস্যদের ইন্টারএকশন প্রকাশ করার জন্য একটা গ্রাফ করেছিল। আমার কাছে চমৎকার সেই গ্রাফটা একটু Geeky মনে হয়েছিল। সাধারন ব্যবহারকারীদের বুঝতে একটু সমস্যা হয়েছে আন্দাজ করি।
ওয়েবে তথ্য দৃশ্যায়নের জন্য একটা ভাল মেকানিজম প্রয়োজন। ওয়েবপেইজগুলো ডাইনামিক ইন্টার একশনের জন্য ততটা সুবিধার নয়। Open Flash Chart বলে একটি ফ্ল্যাশ ভিত্তিক গ্রাফ প্যাকেজ ঠিক এই কাজটি করার জন্য তৈরী করা হয়েছে। গত কয়েক সপ্তাহ ধরে এটি সচলায়তনে এমবেড করার চেষ্টা করা হচ্ছে।
প্রাথমিক ভাবে আপনাদের প্রোফাইল পেইজে গেলে দুটি গ্রাফ দেখবেন। একটি কমেন্ট সংখ্যা নির্দেশক আরেকটি পেইজ ভিজিট সংক্রান্ত। প্রতি পোস্টে কতগুলো কমেন্ট আর কতগুলো পেইজ ভিজিট হয়েছে সেটা দেখতে পাবেন। আর পছন্দ পোস্টের বিন্দুতে ক্লিক করে চলে যেতে পারবেন সরাসরি সেই পোস্টে।
ফ্ল্যাশে বাংলার সার্পোট ভালো নয় বলে এখনই বাংলা লেখা যুক্ত করিনি। তবে ভবিষ্যতে এখানে বাংলা যুক্ত করার ইচ্ছে আছে।
এই সিরিজে আপনাদের আইডিয়ায় আরো কিছু গ্রাফ উপস্থাপন করার ইচ্ছে আছে। মন্তব্যে জানাতে পারেন আপনার সে ইচ্ছের কথা। আর সচলায়তনের এই মিছিলে লেগে থাকুন সচলায়তনের সাথেই।

