পাপুন্তুস - ২



পাপুন্তুস একটা কাল্পনিক চরিত্র। সে বাস করে পানিতে। খুদা লাগলে খালি একটা লাথি দিলেই চলে। খাবার হাজির। পানিতেই থাকে, পানিতেই শ্বাস নেয় এমনকি পানিতেই ইয়ে করে (এহেম..)। যদিও মৎসকন্যা বা মৎসকুমারের কথা পাঠকের মাথায় আসতে পারে, কিন্তু সে তা নয়। সে হল পাপুন্তুস।
এই সিরিজে কখনও পাপুন্তুস নিজে নিজে কথা বলে তার বাবার সাথে। কখনও কখনও মায়ের সাথে। আমার অন্য সব সিরিজের মত এই সিরিজও খাপছাড়া।
পাপুন্তুসের মামনি একটু ল্যাটকা খিচুড়ী খেয়েছিল। তার খানিকটা ভাগ পেয়েছে পাপুন্তুসও। এমনিতেই পাপুন্তুস প্রায় সারাদিন ঘুমায়। ল্যাটকা খিচুড়ী খেয়ে পাপুন্তুসের ঘুম আরো বেড়ে গেলো। সারাদিন ল্যাটকা মেরে ঘুমালো সে।
এদিকে পাপুন্তুসের মামনি ভাবছে হল কি পাপুন্তুসের? যে পাপুন্তুস ধুপুর ধাপুর করে তার জলীয় আবাসন কাপিয়ে দেয়, সে তেমন একটা নড়ে চড়ে না! পাপুন্তুসের বাবাকে সেটা জানানো হল।
পাপুন্তুসের বাবার আবার অনে........ক বুদ্ধি। এক পলিব্যাগ তো হবেই! তাই ল্যাটকা খিচুড়ীর ব্যাপারটা সে প্রথমেই ধরে ফেলল। বলল, 'হে হে হে। আমি নিজে ল্যাটকা খিচুড়ী খাইলে তিনদিন লড়ন চড়নের কাম নাই। পাপুন্তুস দেহগা গুমাইতেছে।'
কিন্তু পাপুন্তুসের মামনির মন মানে না। কার পরামর্শ নেবে সেটা ভাবতে ভাবতে সে পাপুন্তুসকে একটা খোঁচা দিয়ে বসল। ব্যাস পাপুন্তুস আর যায় কই? সে মাকে দিলো ধমাধম কয়েকটা লাথি।
লাথি খেয়ে অবশ্য মায়ের মনে আনন্দই লাগল। বাবাকে ফোন করে বলে, 'হে হে হে। লড়ে...'
পাপুন্তুস - ১

