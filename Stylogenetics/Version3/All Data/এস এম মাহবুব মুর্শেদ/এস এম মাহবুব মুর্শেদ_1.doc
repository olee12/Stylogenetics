আমরা মারা যাবো তখনই যখন আমাদের কলম বন্ধ হবে



আমরা বাকরুদ্ধ। আমরা হতবুদ্ধি। আমরা সন্ত্রস্ত। আমরা আহত।
কিন্তু আমরা বাকরুদ্ধ হলেও আমাদের কলম চলছে। আমরা হতবুদ্ধি হলেও আমরা বুদ্ধিভ্রষ্ট নই। আমরা সন্ত্রস্ত হলেও আমরা সশস্ত্র। আমাদের কলম, আমাদের কিবোর্ড আর আমাদের মুঠোফোন আমাদের হাতিয়ার। আমাদের শানিত চেতনা আমাদের বারুদ।
আমাদের প্রিয় বন্ধু এবং সহযোদ্ধারা শহীদ কিংবা গুরুতর আহত হলেও তারা আমাদের অনুপ্রেরণা। আমরা মুখ থুবড়ে পড়ে গিয়ে উঠে দাঁড়াবো। মায়ের আঁচল দিয়ে রক্ত মুছে, ঘুরে দাঁড়াবো। আবার ঝাঁপিয়ে পড়বো যুদ্ধে। কারণ আমরা জানি, চাপাতির কোপ আমাদের মারতে পারে না, আমরা মারা যাবো তখনই যখন আমাদের কলম বন্ধ হবে।
আমাদের কলম চলবেই, চলবে।

