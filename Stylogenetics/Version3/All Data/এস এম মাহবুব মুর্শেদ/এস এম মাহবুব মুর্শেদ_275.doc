আমার ব্লগ ব্যাকআপ করব কীভাবে?



এমনিতে সচলায়তন যে সার্ভারে হোস্টেড তারা দৈনিক এবং সাপ্তাহিক ব্যাকআপ রাখে। তারপরও আমরা ম্যানুয়ালি ব্যাকআপ নেই। তারপরও যদি আপনি ব্যাক্তিগত ভাবে ব্লক ব্যাকআপ করতে চান তাহলে স্ট্যার্ন্ডাড যে কোন ব্লগ ব্যাকআপ সফটওয়্যার বা সার্ভিস ব্যবহার করতে পারেন।
এরকমই একটি সার্ভিস হল অনলাইন ব্লগ ব্যাকআপ। এখানে গিয়ে রেজিস্ট্রশন করে সচলায়তনের আপনার ব্লগের ইউআরএল দিন এবং ব্লগ ধরন হিসেবে "Movable Type" বাছাই করুন।
তাছাড়া ব্যাকআপ মাই ব্লগ নামে আরেকটি সার্ভিস এখনও বেটা পর্যায়ে আছে। এ নিয়ে এই আর্টিকেলটা পড়তে পারেন।
এছাড়া অফলাইন টুলগুলোর মধ্যে ব্লক কালেক্টর একটা। এটা শুধুমাত্র ব্লগার এবং এমএসএন ব্লগ ব্যকআপ করতে পারে। উপরন্তু ফ্রি টুল নয়। কিন্তু এটা পিডিএফ হিসেবে সেইভ সহ আরো বেশ কিছু ভালো কাজ করতে পারে।
ব্লক ব্যাকআপ টুল ছাড়াও আপনি যে কোন ব্লগ ব্যাকআপ করতে পারেন ফিড রিডার দিয়ে। এরকম একটি অনলাইন টুল হল ফিডবার্নার। আর একটি ভাল ফ্রী সফটওয়্যার হল আরএসএস ব্যান্ডিট। এই সফটওয়্যারগুলিতে আপনার ফিড ইউআরএল দিলে সেগুলো ডাউনলোড করে ফেলবে।
সচলায়তনের ব্লগ ফিড ইউআরএল হল http://www.sachalayatan.com/blog/[UID]/feed যেখানে [UID] হল আপনার ইউজার আইডি। আপনার [UID] জানতে নিজের প্রোফাইলে ঢুকে নিচের দিকে কোন লিংকের উপর মাউস নিয়ে যান এবং লিংকটির শেষের দিকের সংখ্যাটি লক্ষ্য করুন। অথবা নিজের ব্লগে গিয়ে নিচের দিকে ফিড আইকনের উপর রাইট ক্লিক করে লিংকটি কপি করুন।

