কোলাবোরেটিভ লার্নিং ই-বুক - শিখবা নাকি ক্যামেরাবাজী?



ছবি তোলা মানুষের একটা সহজাত প্রকাশ মাধ্যম। ভিডিও মাধ্যমে ছবি, শব্দ সবকিছু ধরে রাখা গেলেও স্থির চিত্রের আবেদন একটুকুও কমেনি। একটা চমৎকার ভাবে তোলা ছবি বলতে পারে পুরো একটা গল্প, ধরে রাখতে পারে অসাধারান একটি মুহুর্ত।
ক্যামেরা এখন মানুষের হাতে হাতে। এখন প্রায় সব মোবাইল ফোনেই থাকে ক্যামেরা। খুব সস্তায় বেশ ভালো ডিজিটাল ক্যামেরাও পাওয়া যায় এখন। মানুষ তাই প্রচুর ছবি তোলে, শেয়ার করে বন্ধুর সাথে। ডিজিটাল প্রযুক্তির কল্যানে প্রফেশনাল ক্যামেরাও তাই চলে এসেছে মধ্যবিত্তের হাতের নাগালে। কিন্তু ক্যামেরা আর লেন্স কিনলেই ভালো ছবি তোলা যায় না। তার জন্য প্রয়োজন কারগরী জ্ঞান, আলো সর্ম্পকে ধারনা এবং বিষয়বস্তু দেখার চোখ।
এই ই-বুকের সূচনা প্রোজিউমার (professional consumer) গোত্রের ছবিবাজদের লক্ষ্য করে। যারা সাধারন ফটোগ্রাফী থেকে বেশী কিছু করতে চান, আবার ফটোগ্রাফীকে পেশা হিসেবেও নেননি তাদের জন্য।
প্রথমে ক্যামেরার কিছু টেকনিক্যাল জ্ঞান থেকে শুরু করে আস্তে আস্তে আমরা বিভিন্ন বিষয়ে আলোচনা করব। কোন ভাষায় কথা বলে ফটোগ্রাফার? কোন ক্যামেরাটি ভাল? কিভাবে ভালো বিষয় বস্তু নির্বাচন করা যায়? এসব আলোচনা আসবে একে একে।
শুধু মাত্র একটা প্যাসিভ ই-বুক হিসেবে প্রকাশ না করে এটাক কোলাবোরেটিভ ওয়ার্ক হিসেবে প্রকাশ করার একটি কারন আছে। স্কুল, কলেজ বা ইউনিভার্সিটিতে পড়া যতটা ভাল হয় নিজে একলা একলা পড়তে গেলে ততটা হয় না। কারন শিক্ষা প্রতিষ্ঠানগুলিতে শিক্ষক পড়িয়ে যাবার পাশাপাশি ছাত্ররা নিজেরাও একে অপরকে অনেক সাহায্য করে। ঠিক একই ভাবে এই ই-বুকে আমি আশা করব একজন আরেকজনকে সাহায্য করে বিষয়গুলি বুঝতে সাহায্য করবে। তাছাড়া চাইলে আপনিও এই ই-বইয়ে জুড়ে দিতে পারেন বইয়ের পৃষ্ঠা। পাশাপাশি লার্নিং সম্পন্ন করার জন্য অনুষ্ঠিত হবে কুইজ।
আমার যোগত্যা কি এই বিষয়ে আলাপ করবার? কোন যোগ্যতা নাই। এমনকি আমার ডিএসএলআর ও নাই। আমি যা শিখছি তাই জানাব আপনাদের। আর সে জন্যেই এটা কোলাবোরেটিভ লার্নিং।
চলুন শিখে ফেলি এই ফটোগ্রাফি নামের বস্তুটাকে। আর ফ্রেম বন্দী করে ফেলি আমাদের আশেপাশের সুন্দর এই পৃথিবীটাকে।

অধ্যায় ১: ক্যমেরার বিভিন্ন রকম টার্ম বা শব্দাংশ
অধ্যায় ৩: লেন্সের ভিতর দিয়ে পৃথিবী
অধ্যায় ৪: ইমেজ প্রসেসিংয়ের কারুকাজ
অধ্যায় ৫: ছবির শৈল্পিক এলিমেন্ট
অধ্যায় ৬: রিসোর্স পাবেন কোথায়


অধ্যায় ১: ক্যমেরার বিভিন্ন রকম টার্ম বা শব্দাংশ ›



