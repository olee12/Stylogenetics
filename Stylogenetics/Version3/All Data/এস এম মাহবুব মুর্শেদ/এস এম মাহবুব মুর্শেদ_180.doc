ই-স্নিপস থেকে গান পোস্ট করব কীভাবে?



সচলায়তনে কপিরাইটেড সঙ্গীত বা অন্যান্য জিনিস পোস্ট করা কঠোরভাবে নিরুৎসাহিত করা হয়। কিন্তু কোন কপিরাইটেড জিনিস আপনি অন্য কোথাও আপলোড করে দিতে পারেন। যেহেতু কপিরাইটেড সঙ্গীত বা এমপিথ্রি সচলায়তনে হোস্ট করা হচ্ছে না, তাই সচলায়তন এতে আপত্তি জানাতে পারে না।
ই-স্নিপস হচ্ছে ফাইল হোস্টিংয়ের একটি জনপ্রিয় সাইট। এখানে রেজিষ্ট্রেশন করা মাত্র পাঁচ গিগাবাইট জায়গা আপনার নামে বরাদ্দ করা হয়। আপনি এখানে ফাইল তুলে দিলে বা অন্য কেউ কোন এমপিথ্রি তুলে দিলে সেটা সচলায়তনে সহজেই পোস্ট করতে পারেন।
মনে করুন আমি ই-স্নিপসে গিয়ে hotasha নামে সার্চ দিলাম। তারপর এই লিংকটি খুঁজে পেতে ক্লিক করলাম। এখন এই গানটি আমি সচলায়তনে পোস্ট করতে চাই। তাহলে নীচের পদ্ধতি অনুসরণ করুন:

 গানটির নীচে MP3 Widgets লিংকটিতে ক্লিক করুন
 নিচের ছবির মতো Create Widget নামে একটা উইন্ডো আসবে
 তিনটি ধাপে রং, চেহারা ঠিক করা হলে পরে ছবিতে দেখানো বক্স থেকে কোডটুকু কপি করে সচলায়তনে পেস্ট করে সংরক্ষন করুন।

ই-স্নিপস থেকে গান পোস্ট
কপি করা কোডটুকু আসলে ঐ গানের একটি বিশেষ লিংক। এটাকে ব্লগ পোস্টে, বই পোস্টে বা মন্তব্যের ঘরে পেস্ট করে দিতে পারেন। এতেই কাজ হবে। যেহেতু ফাইল ইতিমধ্যে ই-স্নিপসে আপলোড হয়ে আছে তাই এটাকে সচলায়তনে আর আপলোড করতে হবে না। অর্থাৎ সচলায়তনে নতুন কোন অডিও প্রকাশ করতে হবে না কিংবা ফাইল হিসেবে সংযুক্ত করতে হবে না। শুধুমাত্র কোডটুকু ব্লগের যেখানটায় টাইপ করেন সেখানটায় পেস্ট করে দিতে হবে।
এছাড়া অন্য যেকোন ফাইল হোস্টিং সার্ভিসের অনুরূপ সুবিধা ব্যবহার করে গান পোস্ট করতে পারেন।
 
