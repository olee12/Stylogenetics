মহাভারতে তিন রাজনৈতিক নারী। ৩। দ্রৌপদী। পর্ব ৫ [ঘটোৎকচ ৩]



আগস্ত মুনির আশ্রম আর ভৃগুতীর্থ দেইখা বধূসরা-নন্দা-অপরনন্দা নদী পার হইয়া ঋষভকূট পর্বত ডিঙাইয়া কৌশিক নদীর তীরে বিশ্বামিত্রের আশ্রম পরিদর্শন কইরা যুধিষ্ঠিরের তীর্থযাত্রীদল আইসা উপস্থিত হয় মহেন্দ্র পর্বতে মহর্ষি লড়াকু পরশুরামের ডেরায়। এই ভ্রমণের গাইড ভবঘুরে মুনি লোমশ আর মালপত্র বহনের কামে আছে হিড়িম্বার পোলা ঘটোৎকচ। দলের বাকিরা তীর্থযাত্রী- যুধিষ্ঠির ভীম নকুল সহদেব দ্রৌপদী পুরোহিত ধৌম্য আর বহু অনুচর ব্রাহ্মণ... 
অত পথ ঘটা কোনো কথা কয় নাই। মালপত্র ঘাড়ে নিয়া চুপচাপ হাঁটছে বাপ জ্যাঠা আর সৎমায়ের লগে। কিন্তু পরশুরামের আশ্রমে আইসাই সে মুনি লোমশের দিকে তাকায়- ও মুনিবর; এই বেডা না নিজের মায়ের মাথা কাটছিল? 
ঘটার এমন প্রশ্নে ভ্যাবাচ্যাকা খাইয়া লোমশ তারে ধর্ম বোঝাইতে চায়। কিন্তু ঘটা তারে থামাইয়া দেয়- ধর্মের কাহিনী যারা দাম দেয় আপনি তাগোর কাছে তা বেচেন। যার সম্পর্কে আমার যতটুকু জানা তা সঠিক কি না তা আমার জানলেই হইল...
লোমশ কথা বাড়াইয়া যুধিষ্ঠিরের দিকে তাকায়। ঘটার এমন কমেন্টে যুধিষ্ঠিরও ডর খাইছে ভীষণ। ঋষি পরশুরাম এখনো জীবিত। দুনিয়াতে তার সমান শক্তি আর গোস্বা মনে হয় আর কারো নাই। স্বয়ং শিবের শিষ্য হইয়াও কুড়াল দিয়া শিব-নন্দন গণেশের দাঁত ভাইঙা ফালাইছিলেন তিনি। ঘটার এমন কথা শুইনা যদি তিনি কুড়াল হাতে তুইলা নেন তয় এইখানেই তীর্থ আর জীবন দুইটারই সমাপ্তি সকলের...
যুধিষ্ঠির যুক্তি বুদ্ধি তর্কে যায় না। সরাসরি আইসা ঘটার কান্ধে হাত রাখে- আমার মাথার কিরা দেই বাপ। উল্টা সিধা কিছু কইস না এইখানে। তিনি শুনলে রুষ্ট হইবেন....
- হইলে হইল; পোছে কেডায়? তয় তোমার কৃষ্ণ আর মাতৃঘাতী এই বামুন কিন্তু একই রক্তের মানুষ। কথাটা মনে রাইখ জ্যাঠা...
- হ হ জানি আর সবকিছুই মনে আছে আমার। কিন্তু তুই তার লগে কোনো বেয়াদবি করিস না; এইটাই আমার অনুরোধ...
যুধিষ্ঠির ঘটারে চোখে চোখে রাইখা পরশুরামের আশ্রমে মাত্র এক রাত্রি থাইকা আবার মেলা দেয় দক্ষিণ দিকে। ঘুরতে ঘুরতে যখন তারা আইসা প্রভাসতীর্থে স্থির হইল কিছুদিন তখন সংবাদ পাইয়া দেখা করতে আসে কৃষ্ণ আর বলরাম; লগে কৃষ্ণের দুই পোলা প্রদ্যুু-শাম্ব আর সাত্যকিসকহ কৃষ্ণের আরো কিছু চ্যালা ও শিষ্য। ভীমের গদার উস্তাদ বলরাম সিধাসাধা মানুষ। আইসাই পাণ্ডবগো দুর্দশা দেইখা সে ক্ষেইপা উঠে- খালি ধর্ম করলেই যে মঙ্গল হয় না আর অধর্ম করলেই অমঙ্গল আসে না; তার প্রমাণ হইল ধর্মাত্মা যুধিষ্ঠির এখন ছাল-বাকলা পইরা জঙ্গলবাসী আর দুর্যোধন করতাছে দুনিয়া শাসন...
- ধর্মাত্মা মানুষ আবার জুয়া খেলে কেমনে উস্তাদ?
ভীমের এই খোঁচা শুইনা বলরাম টের পায় সে যা ঝুঝাইতে চাইছিল তা হাঁটা ধরছে উল্টা পথে। সে ধর্মটর্মের ধারও ধারে না আবার তা ব্যবহারও করে না। বলরামরে দেখলে মনে হয় না সে যাদব বংশের মানুষ। সে যা কয় তা সোজাসুজি কয়। কিন্তু ভীম এমন কইরা তার কথার মইধ্যে বাম হাত ঢুকাইয়া দিব ভাবতেও পারে নাই। ভীম গদায় তার সাক্ষাত শিষ্য। ভীমের কইলজা-ছিঁড়া কথার ধরন সে জানে। এখন যুধিষ্ঠিরের পক্ষে কিছু কইতে গেলে বলরামরেও ধুইতে ছাড়ব না ভীম। ...বলরাম বেকায়দায় পইড়া কৃষ্ণের দিকে তাকায়। কৃষ্ণ সাধারণত জটিল কোনো আলোচনায় বলরামরে নিতে চায় না। কিন্তু সাক্ষাত বড়ো ভাই; সব সময় এড়াইতেও পারে না। তাই যখন সেও যখন পাণ্ডবগো দেখতে আসতে চাইল তখন কৃষ্ণ তারে না করতে পারে নাই। ... কিন্তু আইসাই যে সে দর্শন কপচাইতে গিয়া ঝামেলা পাকাইব তা কে জানত...
যুধিষ্ঠিরও ভ্যাবাচ্যাকা খাইয়া কৃষ্ণের দিকে তাকায়। আলোচনাটারে এখন অন্যদিকে নেওয়া দরকার। কৃষ্ণ ঘটোৎকচের দিকে তাকায়- ভাতিজা কেমুন আছস? তোর মা আর পোলারা ভালা তো? আমি নিত্যই তোগো সংবাদ লই; কিন্তু যামু যামু কইরাও তোর মা আর পোলাপানরে দেখতে যাওয়ার সময় কইরা উঠতে পারি না বাপ...
- তুমি যে ওগোরে মনে রাখো সেইডা আমার মা আর পোলাদের সৌভাগ্য কাগু। কিন্তু একটা কথা; তুমি আমার মায়ের কথা জিগাইলা; পোলাগো কথা জিগাইলা কিন্তুক আমার বৌয়ের কথা জিগাইলা না ক্যান?
কৃষ্ণ হাসে- তুই একটা বুদ্ধিমান পোলা। তোর ঠিকই বোঝার কথা যে তোর এই বিয়াতে আমি খুশি হইতে পারি নাই...
- ক্যান কাগু? আমি কি কারো বৌ-মাইয়া বা বাগদত্তারে লুট কইরা বিয়া করছি যে তোমার মুখে চুনকালি পড়ছে?
কৃষ্ণ এইবার একটু নইড়া চইড়া বসে। বৌ মাইয়া বাগদত্তা ছিনতাইয়ের কথা কইয়া ঘটা যে কৃষ্ণরেই খোঁচাটা মারল তা সকলেই বোঝে। কিন্তু এইখানে থাইমা গেলে বেইজ্জতির সীমা থাকব না। তাই কৃষ্ণ খোঁচাটা না খাওয়ার ভান কইরা সরাসরি মাঠের বলটা পাণ্ডবগো দিকে নিয়া যায়- দূর বেটা। আমার মুখ রক্ষা না রক্ষায় কী আসে যায়? তুই তোর বাপ-জ্যাঠার শত্র“ বংশের মাইয়া বিয়া করছস দেইখা আমার একটু খারাপ লাগছে; এই আর কী। তুই জানস যে ইন্দ্রপ্রস্থ রাজ্য নির্মাণের সময় তোর বাপ-জ্যাঠার লগে নাগবংশের শত্র“তা তৈরি হয়। সেই থাইকা এখন পর্যন্ত নাগবংশ পাণ্ডবগো ঘোরতর শত্র“। তুই কি না গিয়া বিবাহ করলি সেই নাগবংশেরই মেয়ে...
ঘটা এইবার লজ্জার ভান কইরা হাসে- হ কাগু তা করছি। আমার বাপ-কাকারা তোমার লগে মিলা নাগ বংশরে উচ্ছেদ কইরা দিছিল তাগোর বাপ-দাদার ভিটামাটি থাইকা। সেই কারণে তারা আমাগোরে বিরুদ্ধে প্রতিশোধ নিবার রাস্তা খুঁজতে পারে। সেই হিসাবে তাগোরে আমরা শত্র“ ভাবতে পারি; তোমার কথাটায় যুক্তি আছে। কিন্তু কাগু। আমার বাপ আর জ্যাঠার সবচে বড়ো যে শত্র“; সেই দুর্যোধনের মাইয়ার লগে তো তুমি তোমার নিজের পোলার বিবাহ দিছ। আমার কামটা কি তোমারটা থাইকা বেশি খারাপ কাম হইছে?
এমন ধরা খাইব কৃষ্ণ ভাবে নাই। তার পাশেই তার পোলা শাম্ব বসা; যে কি না আবার দুর্যোধনের মাইয়ার জামাই। দ্রৌপদীর চোখে কৃষ্ণের চোখ পড়ায় দ্রৌপদী হাসে। ভীম না শোনার ভান কইরা অন্যদিকে তাকাইয়া আছে। যুধিষ্ঠির বুঝতে পারে না কারে কী বইলা থামায়। কৃষ্ণ ভাইবা দেখে ছোটোলোকের পন্থা ধইরা এইবার নিজের ঘাড় থাইকা দায় ঠেইলা না দিলে বাঁচার কোনো পথ নাই।  সে জোর গলায় ঘটারে পুরা সমর্থন করে- ঠিক কইছস ভাতিজা। তুই যা করছস তার থাইকা বেশি অপরাধ শাম্ব করছে দুর্যোধনের মাইয়ারে বিবাহ কইরা। আমি তোর লগে পুরাই একমত। কিন্তু তুই তো জানস যে; এই বিষয়ে সে আমারে কিছু জিগায় নাই। নিজেই বুদ্ধি কইরা দুর্যোধনের মাইয়ারে তুইলা আনতে গিয়া বান্ধা খাইছিল দুর্যোধনের হাতে। আমি যখন শুনলাম যে দুর্যোধন ওরে বাইন্ধা থুইছে;  আমি কিন্তু পোলারে ছাড়াইয়া আনতে যাই নাই; কারণ রাজা যুধিষ্ঠিরের যে শত্র“; সে আমারও শত্র“। সে যদি আমার পোলারে মাইরাও ফালাইত তবুও আমি গিয়া তারে অনুরোধ করতাম না পোলারে ছাইড়া দিতে। কিন্তু তোর বড়ো জ্যাঠা বলরাম তো আবার সন্ন্যাসী মানুষ। সে কইল- তোমাগো একজনের লগে আরেকজনের যাই সম্পর্ক থাকুক; আমার কাছে কিন্তু ভীম আর দুর্যোধন দুইজনই সুমান শিষ্য। আমার ভাতিজা গেছে শিষ্যের মাইয়ারে উঠাইয়া আনতে আর শিষ্য বাইন্ধা থুইছে আমার ভাতিজারে। এইখানে আমার একটা দায়িত্ব আছে। ...জিগাইয়া দেখ। তোর বলাই জ্যাঠা গিয়া তার শিষ্যের লগে মিটমাট কইরা শাম্বর বিবাহ দিছে...
বলাই যেমনে বসা ছিল তেমনে বইসাই উত্তর দেয়- আমি যা ভালো মনে করছি তাই করছি। আমার ভাতিজার লগে আমার শিষ্যের ঝামেলা বাধছে আমি তা মিটাইয়া দিছি। অসুবিধা কই? আমি কি জানতাম যে তোর বাপে তার জ্যাঠার পোলাগো লগে যুদ্ধ করব কিছুদিন পরে? যুদ্ধ করলে কে কই থাকব না থাকব সেইটা কৃষ্ণ আর তার পোলা শাম্ব জানে। ওগোরেই জিগা...
ঘটা আবারও হাসে- তা ঠিক জ্যাঠা। তুমি যা করছ তাতে আমার কোনো অভিযোগ নাই। ঠিক কামটাই করছ তুমি। তো কৃষ্ণ কাগু। ...বলাই জ্যাঠা সোজাসিধা মানুষ। যা ভালো মনে করে তাই করে। কিন্তু তুমি নিজের বগলে গন্ধ থুইয়া আমার বগলে গন্ধ খুঁজতে আসলা বইলা তোমারে একটু দেখাইয়া দিলাম.... তা যা হউক। কিন্তু কাগু; আমার বাপ জ্যাঠার যুদ্ধ হইলে কিন্তু কোনোদিনও নাগ বংশের লগে হইব না। হইব দুর্যোধনের লগে। তা এইবার তুমি কওতো... আমার বাপ জ্যাঠার লগে আলোচনা করার সময় তুমি দুর্যোধনের মাইয়া লক্ষণার স্বামী শাম্বরে এইখানে নিয়া আসছ ক্যান? 
যুধিষ্ঠির কৃষ্ণের দিকে তাকাইয়া অনুমান করে তার রাগের পরিমাণ। নিজের চোখের সামনে সে দেখছে কৃষ্ণ কীভাবে নিজের পিসাতো ভাই শিশুপালের মাথা নামাইয়া দিছিল ভরপুর সভায়। ঘটোৎকচের লাইগা যুধিষ্ঠিরের ভয় হয়। কিন্তু কৃষ্ণের ধৈর্যেরও সে সম্মান করে। শিশুপাল একশোটা গালি দেওয়া পর্যন্ত কৃষ্ণ অপেক্ষা করছিল... কৃষ্ণ নিজেরে সামলাইয়া ঘটার দিকে তাকাইয়া হাসে- ভাতিজা। আমি যে ঘটনার লগে আছিলাম না; ঘটনা ঘটার আগে জানতামও না। সেই ঘটনার সব দোষ তুই আমারে দিতাছস ক্যান? আমি শাম্বরে নিয়া আসছি আমার পোলা হিসাবে। এখন দুর্যোধনের জামাতা হিসাবে সে কী করব না করব সেইসব প্রশ্নের উত্তর বোধহয় শাম্বরই দেওন দরকার। কইরে শাম্ব; ঘটার প্রশ্নগুলার উত্তর দে....
নিজের বাপ কৃষ্ণরে এমন ধরা খাইতে জীবনেও দেখে নাই শাম্ব। কিন্তু বাপ যেমনে ঘটার খোঁচাগুলা সামলাইতাছিল তাতে সে অতক্ষণ বাপের কৌশলে মুগ্ধই ছিল। কিন্তু বাপ যে হঠাৎ কইরা উত্তর দিবার দায়িত্বটা তার ঘাড়েই ফালাইয়া দিব তা সে ভাবতে পারে নাই। এই প্রশ্নের কী উত্তর দিবে না দিবে কিছু না ভাইবাই সে কয়- দুর্যোধন আমার শ্বশুর ঠিকাছে। কিন্তু আমি তোমারে কইয়া দিতে পারি ঘটা; যদি শ্বশুর মশাইর লগে যুধিষ্ঠির জ্যাঠার যুদ্ধ হয় তয় আমি কিন্তু শ্বশুরের বিরুদ্ধে গিয়া পাণ্ডবগো পক্ষেই যুদ্ধ করুম...
- তা তো করবাই্। কিন্তু করবা দুর্যোধনের গুপ্তচর হিসাবে। পাণ্ডবপক্ষে থাইকা তোমার বৌ লক্ষণার  মাধ্যমে তুমি পাণ্ডবগো সংবাদ পাচার করবা দুর্যোধনের কাছে....
শাম্ব তো নাদান পোলা। স্বয়ং কৃষ্ণেরও এইবার নিজেরে বেকুব মনে হয় প্রসঙ্গটা শুরু করার লাইগা। বলরাম নিশ্চিন্তে তামাশা দেখতাছে। তার মোটাবুদ্ধির শিষ্য ভীমের পোলা বুদ্ধির প্যাঁচে যে কৃষ্ণরেও চাইপা ধরছে তাতে বলরামের বেশ খুশিই লাগতাছে। দ্রৌপদী মুচকি মুচকি হাসে। ভীম হাসে মুখ ঘুরাইয়া। যেন কইতে চায়- আমার পোলায় খালি আমার মতো খায় না। বুদ্ধির জোরেও সে কৃষ্ণরে কাইৎ করতে পারে...
কৃষ্ণের চ্যালা সাত্যকির এইবার মনে হয় শাম্বর কথাটারে সমর্থন কইরা কিছু একটা কওয়া দরকার । না হইলে যুদ্ধের সময় শাম্ব পাণ্ডবগো পক্ষে যুদ্ধ করলেও লক্ষণা যে পাণ্ডব পক্ষের সংবাদ তার বাপ দুর্যোধনের কাছে পাচার করব না সেইটা নিয়া কোনো কিছু প্রমাণ করা যাইব না এখন। সে তাড়াহুড়া কইরা কয়- আমি কই কি; যুদ্ধের ঘটনা যুদ্ধেই প্রমাণ হওয়া ভালো। তুমি শাম্বর বিষয়ে যে সন্দেহ করছ তা যৌক্তিক। কিন্তু আমি আমার বংশের মাইনসেরে চিনি। আমি বিশ্বাস করি শাম্ব কোনোদিনও তার বাপ আর পাণ্ডবগো ছাইড়া দুর্যোধনের চর হইব না। কথাটা যদি প্রমাণ করতে চাও তো আমি বলি- চলো; এখনই আমরা দুর্যোধনের লগে যুদ্ধ শুরু করি। তখন দেখা যাইব যে কে কার পক্ষে আছে আর কে নাই...
- কিন্তু এখন যুদ্ধ করবা কেমনে? জ্যাঠায় তো প্রতিজ্ঞা করছে যা করার তা তেরো বছর পরেই করব। হবায় তো গেছে মাত্র চাইর বছর...
এইটা একটা সহজ প্রশ্ন। তাই কিছু না ভাইবাই সাত্যকি উত্তর দেয়- অসুবিধা নাই। যুধিষ্ঠির প্রতিজ্ঞাবদ্ধ মানুষ। তার প্রতিজ্ঞায় আমাগের বাধা দেওয়ার দরকার নাই। তিনি তার বনবাসের মেয়াদ শেষ কইরাই ইন্দ্রপ্রস্থ ফিরা গিয়া রাজা হইবেন। তার আগে পর্যন্ত না হয় যুধিষ্ঠিরের পক্ষে অভিমন্যুই রাজ্য শাসন করব...
- অভিমন্যু ক্যান? জ্যাঠার পক্ষে অভিমন্যু রাজ্য শাসন করব ক্যান? বংশের বড়ো পোলা হইলাম আমি; পাঁচ পাণ্ডবের পরে বাপ জ্যাঠার সিংহাসনের অধিকারে আমিই প্রথম। আর পাণ্ডবগো নয় পোলার মধ্যে অভিমন্যু হইল সবার ছোটো। নয় নম্বর; তার অধিকার সবার থাইকা পরে... আট-আটটা বড়ো ভাই রাইখা পাণ্ডবগো পক্ষে রাজ্য শাসন করার লাইগা তুমি অভিমন্যুর নাম কইলা কেন? সে কৃষ্ণের ভাগিনা বইলা?
সাত্যকির ঘাম ছুটতে থাকে- না। না। পাণ্ডবগো প্রতিনিধি কে হইব তা পাণ্ডবরাই ঠিক করব; সত্য কথা। অভিমন্যুর নাম মুখ দিয়া আসলো কারণ সে তো আমাগো সামনেই থাকে... তাই
- ছুডু মা দ্রৌপদীর পাঁচ পোলাও কিন্তু এখন দ্বারকায় তোমাগো সামনেই আছে। তুমি তো তাগোর নাম নেও নাই। আর অতবড়ো গতর নিয়া আমি যে তোমার সামনে খাড়াইয়া আছি তাও তোমার চোখে পড়ে নাই। না? ...আসোলে তোমরা তলে তলে যুধিষ্ঠিরের পরে সিংহাসনটা অভিমন্যুরেই দিতে চাও; তাই সেইটাই তোমার মুখ থাইকা বাইর হইয়া আসছে.... তয় মনে রাইখ সাত্যকি; বাপ কাকার পরে ইন্দ্রপ্রস্থের সিংহাসন কিন্তু আমার... এইখানে কোনো ঘিরিঙ্গি করতে আসবা না কেউ....
কৃষ্ণ এইবার ফাঁক খুইজা পায়- দুত্তুরি। তোমরা কী সব পোলাপানের বিষয় নিয়া কাইজা শুরু করলা এখন। যুদ্ধ-সিংহাসন- উত্তরাধিকার এইসব এখনও বহুত দেরি। আর সবকিছুর সিদ্ধান্ত একমাত্র নিতে পারেন যুধিষ্ঠির। তিনিই রাজা। তার যারে ইচ্ছা তারেই তিনি উত্তরাধিকার দিবেন। আর তিনি যেদিন মনে করবেন সেইদিনই যুদ্ধ হইব। এইটা নিয়া কিন্তু অন্য কারো কোনো আলাপ করার সুযোগ নাই...
যুধিষ্ঠিরও এইবার কথা খুঁজে পায়- হ হ হ। কৃষ্ণ যেদিন বলবে সেইদিনই যুদ্ধ হইব। তার আগে কারো কিছু ভাবার দরকার নাই...
ঘটা আরো যেন কী বলতে চাইতেছিল। কিন্তু দ্রৌপদী তারে টান দেয়- ঘটা। বাপ এদিকে আয় তো। অতিথিরা সেই কখন থাইকা বইসা আছে। তুই আমার লগে আয়। মায়েরে যে একটু রান্নায় সাহায্য করা লাগব বাপ...
যুধিষ্ঠিরও দ্রৌপদীর কথায় তাল দেয় - হ হ। তুই যা। তোর মায়ের কামে একটু হাত লাগা...
দ্রৌপদী ঘটারে টাইনা রান্নার কাছে নিয়া আসে- তুই তো কৃষ্ণরে এক্কেবারে ধুইয়া ফালাইছস... আমার তো ডর লাগতাছিল যে কৃষ্ণ না কখন আবার খেইপা উইঠা শিশুপালের লগে যা করছিল তোর লগেও তা করে...
- ওইগুলার ধার ধারি না আমি। আমি শিশুপাল না। সামনা সামনি আমারে মারতে হইলে আমিও তারে ছাইড়া কথা কমু না সেইটা সে ভালো কইরাই জানে। আমার মায়াযুদ্ধের কৌশল দেইখাই সে আমারে কইছিল আমি তার থাইকা বড়ো যোদ্ধা?
- মায়া যুদ্ধ কী রে?
ঘটোৎকচের মায়াযুদ্ধ হইল আজকে দিনের মার্শাল আর্ট। ভঙ্গির লগে বর্ণনা দিয়া ঘটা তার মায়া যুদ্ধের কৌশল দ্রৌপদীরে বোঝায়- মায়া যুদ্ধ হইল গিয়া শত্র“র চোখে ঘোর লাগাইয়া যুদ্ধ করা। কোন দিকে সে মারব আর কোনদিকে মাইর খাইব সেইটা  তারে বুঝতে না দেওয়া। এই যুদ্ধে অস্ত্র থাইকা চোখ আর নাচের কাম বেশি। শত্র“ তোমারে যেখানে দেইখা বর্শা তীর বা খড়গ মারব; মারার পর দেখব তুমি সেইখানে নাই। বিষয়টা হইল চক্ষের পলকে শত্র“র টার্গেট থাইকা সইরা যাওয়া আর শত্র“রে একদিকে দেখাইয়া অন্যদিকে ঘাই মারা। মনে করো তুমি ভান করলা যে তলোয়ার দিয়া তুমি তার মাথায় কোপ মারতে যাইতাছ। তখন সে দুই পা ফাক কইরা ঢাল দিয়া তার মাথা বাচাইতে যাইব। কিন্তু তুমি তলোয়ার দিয়া তার মাথায় না মাইরা এক ঝটকায় মাটিতে শুইয়া দিলা তার বিচিতে একটা লাত্থি... এইরকম আরকি... কৃষ্ণ ভালো কইরাই জানে যে ওর চক্র দিয়া আমার বালও ছিড়তে পারব না সে...
- কিন্তু তুই তো সব সময় কস যে সিংহাসনে তোর লোভ নাই। কিন্তু অভিমন্যু রাজা হইব শুইনা তুই খেইপা উঠলি ক্যান?
- আমি এখনো কই সিংহাসনে আমি মুতি। আইজ যদি জ্যাঠায় তার সিংহাসন দুর্যোধনরেও দান কইরা দেয়; তাতেও আমার কোনো আপত্তি নাই। কিন্তু আমার আপত্তি আছে অভিমন্যুরে নিয়া। সে বংশের সব থাইকা ছোট পোলা। আমি না পাইলে সিংহাসন পাইব তোমার বড়ো তিন পোলা প্রতিবিন্ধ্য সুতোসোম আর শ্র“তকর্মা। সিরিয়াল মতে এর পরে সিংহাসন যাইব অর্জুন কাকুর দুই পোলা ইরাবান আর বভ্রুবাহনের কাছে। এর পরে সিংহাসন আবার আসব তোমার ছোট দুই পোলা  শতানীক আর শ্র“তসেনের কাছে। এইভাবে বড়ো আট ভাই পার হইবার পর না আসব অভিমন্যুর পালা... আমার আপত্তি ওদের সাহস দেইখা। কোন সাহসে যাদব বংশ পাণ্ডব রাজ্যর উত্তরাধিকার বিলি বণ্টন করে? অভিমন্যু কৃষ্ণের ভাগিনা। আমার বাপ কাকার রাজ্য আরেকজন বিলি বণ্টন করতে গেলে তো আমি ছাইড়া দিমু না... জান ধইরা হইলেও আমি ফাইট দিমু; তাতে আমি রাজা হই বা না হই। বাচি বা মরি... কিন্তু যুধিষ্ঠিরের রাজ্য অভিমন্যু পাইব এইটা কেমনে হয়?
- দুর বেটা। অভিমন্যুর উপরে রাগ করার কী আছে? সে এখনো ছোট একটা পোলা। কারো সাথেও নাই পাছেও নাই
- তা নাই ছুডু মা। তার উপর আমার রাগও নাই। কিন্তু এই কানপড়া জিনিসটা খুবই খারাপ। এরা তারে দ্বারকায় রাইখা কানপড়া দিতাছে যে যুধিষ্ঠিরের পরে তুইই হবি রাজা। সে ওইটা শুইনাই বড়ো হইব। তারপর রাজা হইবার লাইগা তার বড়ো আটটা ভাইরে ঘুমের মইধ্যে খুন করব সে....
- এইডা কী কস?
- হ ঠিকই কই। কানপড়ায় মাইনসেরে যেমন রাক্ষস বানায় তেমনি মেরুদণ্ডহীনও বানায়। দেখো না; নিয়ম মতো ধৃতরাষ্ট্র পাণ্ডর পরে বিদুরেরই রাজা হইবার কথা। কিন্তু ছুডুবেলা থাইকা তারে সবাই কানপড়া দিছে যে তুই দাসীর পোলা; রাজা হইবার অধিকার তোর নাই। তাই সে নিজেও জীবনে ভাবতে পারে নাই যে হস্তিনাপুরের রাজা  তারই হইবার কথা। ফলে এখন তার ভাতিজার কাছেও তারে শুনতে হয় দাসীপুত্র ডাক। অথচ দেখো নিয়ম মতো যুধিষ্ঠির দুর্যোধন তো কোন ছার; সেই কিন্তু আইনত হস্তিনাপুর রাজ্যের উত্তরাধিকার...
- কিন্তু সেইটা কি নিয়মের মধ্যে পড়ে?
- নিয়মের মধ্যে ঠিকই পড়ে। কিন্তু তার হেডম নাই দেইখা হয় না। আর কোন বান্দির পোলায় কয় যে বিদুর দাসীপুত্র? তার মা বিচিত্রবীর্যের কৃতদাসী আছিল ঠিক; কিন্তু দ্বৈপায়ন তার মায়ের ঘরে যাইবার আগেই তারে দাসিত্ব থাইকা মুক্তি দেয়। একজন স্বাধীন নারীর লগে দ্বৈপায়নের মিলনে জন্ম এই বিদুরের...তার কীসের অভাব? খালি একবার বুক চিতাইয়া গিয়া যদি কইত যে পাণ্ডর পরে এই সিংহাসন আমার। তখন যুধিষ্ঠির দুর্যোধন বন্যার স্রোতে ভাইসা যাইত... কে ঠেকাইতে পারত তারে? কৃষ্ণ দ্বৈপায়ন ধৃত-পাণ্ড দুইজনরে জন্ম দিলেও সে কইত তারা অম্বিকা আর অম্বালিকার পোলা; বিদুররে সে সব সময় কয় আমার পোলা। তার কিছু করা লাগতো না; খালি গিয়া যদি নিজের বাপেরেই কইত; আর দ্বৈপায়ন আইসা খাড়াইয়া যদি খালি একবার কয়- বিদুরই এই সিংহাসনের ন্যায্য উত্তরাধিকার; তাইলে দুনিয়াতে কে আছে তারে ঠেকায়? ভীষ্ম তো দ্বৈপায়নরে দেখলে সাষ্টাঙ্গে প্রণাম করার লাইগা মাটিতে আছাড় খাইয়া এখনো নাকমুখ ফাটাইয়া ফালায়। কেউ আছে দ্বৈপায়নরে ঠেকানোর; যে লোক দেবতাগো জন্ম দেয়-মারে তার লাইগা একটা সিংহাসন তো কানি আঙুলের একটা চিমটি দিয়া বড়ো পোলা থাইকা ছোট পোলার কোলে ফালাইয়া দিবার মতো তুচ্ছ বিষয়.... কিন্তু তা হইল না। কারণ। ছোটবেলা থাইকা কানপড়া শুইনা বিদুর নিজেরেও দাসীপোলা ভাইবা মেরুদণ্ডহীন হইয়া আছে। সব যোগ্যতা থাকতেও ভাতিজাগো মুখে দাসীপুত্র ডাক শুইনাই মরতে হইব তারে
- দ্বৈপায়নের ক্ষমতা তুই অত বড়ো মনে করস?
- করব না মানে? সিংহাসন তো সামান্য বিষয়। দেখো না এই লোক নমশূদ্র পোলা হইয়া কেমনে ব্রাহ্মণগো পুটকি মাইরা বেড়ায়। আগে তো বামুনরা শূদ্র আর মাইয়াদের বেদ শুনতেই দিত না। আর সেইখানে ব্রাহ্মণগো পুটকি মাইরা দ্বৈপায়ন সবার লাইগা বেদ উন্মুক্ত কইরা দিছে... বেদের কোন কথার কোন ব্যাখ্যা তা শুধু জানে সে- তার পোলা শুকদেব আর তার চাইর শিষ্য... অতবড়ো কাম যে করতে পারে; তার লাইগা একটা সিংহাসন কোনো বিষয় হইল? আর তার কিছু ক্ষমতা তো তুমি নিজের জীবন দিয়াই দেখছ। পাঁচজনের লগে এক মাইয়ার বিবাহ কোনোমতেই হয় না। কিন্তু দ্বৈপায়ন খাড়াইয়া যেই কইল- হয়; অমনি আর কেউ কোনো টু শব্দও করল না... বিদুর একটা বেক্কল হালায়। দ্বৈপায়নের পোলা হইয়া না হইতে পারল শুকদেবের মতো ঋষি; আবার বিচিত্রবীর্যের উত্তরাধিকার ্হইয়াও না হইতে পারল রাজা। সে থাইকা গেলো রাজবাড়ির এক বেহুদা পণ্ডিত দাসীর পোলা হইয়া...আর উল্টা দিকে দেখো; সিংহাসনে বিন্দুমাত্র অধিকার না থাকলেও খালি বাপ আর মামার কানমন্ত্র পাইয়া এখন দুর্যোধন কইরা বসছে সিংহাসনের দাবি...
- যাউকগা। তোর বাপ চাচা জ্যাঠা যতক্ষণ আছে ততক্ষণ আর তোর নিজের এইসব বিষয় নিয়া চিন্তা  করার দরকার কী? তাগোর রাজ্য তাগোরেই সামলাইতে দে...
- তা নিয়া কে চিন্তা করে? রাজ্য নিয়া চিন্তা করে তোমাগোর পোলারা। এর লাইগা তারা বিভিন্ন রাজবাড়িতে থাইকা শিক্ষাদিক্ষা করতাছে। আমি বাপ কাকারে বাপকাকা হিসাবেই জানি বইলা তাগো লগে আইসা জঙ্গলে বাল ফালাই। ওই সিংহাসনে মুতনেরও টাইম নাই আমার। তয় একটা কথা কি জানো... মাইনসে কয় কৃষ্ণ আর অর্জুন হরিহর আত্মা। আসোলে তা ভুল। হরিহর আত্মা হইল কৃষ্ণ আর যুধিষ্ঠির। দেখলা না একজনে আরেকজনরে কেমনে তেলায়....। দেখলা না কৃষ্ণ কইল যুধিষ্ঠির যখন কইব তখন যুদ্ধ হইব। আবার যুধিষ্ঠির কইল কৃষ্ণ যখন মনে করব তখনই যুদ্ধ হইব? হাঃ হাঃ হাঃ অর্জুন হইল কৃষ্ণ আর যুধিষ্ঠিরের একটা যৌথ লাঠি। যখন যার দরকার তখন সে সেই লাঠি ব্যবহার করে। এর বেশি কিছু না...
যাদবরা বিদায় নিল। প্রভাসতীর্থ ছাইড়া পাণ্ডবরাও বাইরাইল পথে। আগে হাটে পাণ্ডবগণ; মালপত্র ঘাড়ে নিয়া দ্রৌপদীর পাশে হাঁটে ঘটা। হাঁটতে হাঁটতে তার যা কথাবার্তা সবই তার বৌপোলাপান নিয়া। তার দুই পোলার দুইটাই লড়াইর কৌশলে এখনই বহুত পাকা। বড়োপোলা অঞ্জনপর্বা লড়াইতে দারুণ হইলেও বিদ্যাশিক্ষায় তার বেশি আগ্রহ নাই। কিন্তু তার ছোটপোলা বারবারিকা দুইটাতেই দারুণ। বারবারিকা তার মায়ের খুব ভক্ত। অহিলাবতী তার ছোট পোলারে কইয়া দিছে সব সময় দুর্বলের পক্ষে লড়তে। বারবারিকা কয় সে হইল হারু পাট্টির সহায়... ঘটার কালো মুখ ঝকঝক কইরা উঠে- বুঝলা ছুডুমা। ঋষি দ্বৈপায়নের রক্তের বংশ আমরা। এই বংশে হগগলেই খালি মারামারি করলে হইব? একটা দুইটা ঋষিও তো জন্মানো লাগে। আমার মনে লয় এই বংশে আমার পোলা বারবারিকাই হইব পরবর্তী ঋষি...
দ্রৌপদীর তাজ্জব লাগে সতিনের এই পোলাটারে দেখে। জীবনে কোনোদিনও ঘটারে সে চোক্ষের বিষ রাক্ষুসি সতিনের পোলা ছাড়া কিছু ভাবতে পারে নাই। তীর্থ ভ্রমণের আগে ভীম যখন মালপত্র টানার কামে তারে সংবাদ দিয়া আনল তখনো সে তারে বিনি মাগনায় একটা কুলিমজুর ছাড়া কিছু ভাবে নাই। কিন্তু পরতে পরতে হিড়িম্বার পোলাটারে বিস্ময়ে আবিষ্কার করে দ্রৌপদী। কৃষ্ণ তারে স্বীকৃতি দিছে তার সমান যোদ্ধা বইলা। কিন্তু বুদ্ধির প্যাঁচেও যে সে কৃষ্ণরে ধরাশায়ী করতে পারে তা তো নিজের চোখেই দেখছে কিছুদিন আগে। দ্রৌপদী মানতে বাধ্য হয়- এই বংশে যদি কেউ যুদ্ধের সাথে সাথে বুদ্ধিরও চর্চা করে তবে এই ঘটা। আর সেই চিন্তারই অংশ হইল নিজের পোলারে ঋষি বানানোর স্বপ্ন...
শ্বেতকেতুর আশ্রমের উঠানে বোচকা নামাইয়া রাইখা ঘটোৎকচ দ্রৌপদীর দিকে ফিরে- বুঝলা ছুডুমা। তোমার দুর্দশা আর অপমানের গোড়ায় যে দুইজন মানুষ দায়ী তার মধ্যে প্রথমজন কিন্তু ঋষি উদ্দালকের পোলা এই শ্বেতকেতু...
দ্রৌপদী হা কইরা ঘটার মুখের দিকে তাকায়- ক্যামনে? তার লগে কুরু-পাণ্ডবের কোনো সম্পর্ক আছে বইলা তো জানি না। তাছাড়া তিনিতো গত হইছেন আমার বাপ দাদা চৌদ্দ পুরুষ জন্মানোরও আগে...
- হ। বহুত আগেই মইরা ভূত হইছে হালা। কিন্তু যে সিস্টেম বানাইয়া থুইয়া গেছে সেই সিস্টেমেরই বলি হইছ তুমি...
- মানে?
- মানে এই বেডায়ই পয়লা বিধান করছিল যে বিবাহিত নারীরা হইব স্বামীর ইচ্ছার অধীন। সেই বিধানরে আরো জোরদার করে উতত্থের পোলা দীর্ঘতমা; যে আবার আছিল তোমার দ্রোণচোট্টার পূর্বপুরুষ। আর তাগোর সেই বিধানের জোরেই কিন্তু জ্যাঠায় তোমারে তুইলা দিতে পারছে পাশাখেলার দানে...বুঝলা?
যুধিষ্ঠির তোতলায়। মুনি লোমশ এই কয়দিনে ঘটারে ভালোই চিনছে। সে যুধিষ্ঠিররে বাচাইতে গিয়া কয়- এইটা কিন্তু খালি শ্বেতকেতুর আশ্রম না। এইখানে কিন্তু মুনি ভরদ্বাজও বাস করতেন...
ঘটা হাসে- মুনিবর সেই কাহিনীতেও কিন্তু আপনে আমারে ভুলাইতে পারবেন না। ভরদ্বাজের এক পোলা দ্রোণ যেমন এখন কুরুপাণ্ডব দুই দলেরই পুটকি মারতাছে। আরেক পোলা যবক্রীত যে এইখানে বইসা মুনি-ঋষিগো পুটকিতে আঙুল দিতো তা কিন্তু আমি জানি। ...বুঝলা ছোটো মা। দ্রোণ যেমন মূর্খ হইয়াও ব্রাহ্মণের দাবি করে- তার ভাই বেদ না জাইনাই কিন্তু কইয়া বেড়াইত সে বেদ বিশেষজ্ঞ। এইখানে বাপের লগে যবক্রীত যে রৈভ্যের আশ্রয়ে থাকত-খাইত; একদিন হালায় সেই রৈভ্যেরই পোলার বৌয়ের হাত ধইরা টানাটানি করছিল দেইখা রৈভ্য তারে বাপ ভরদ্বাজের চোখের সামনে শূল দিয়া খোচাইয়া নরকে পাঠাইছে। সেই দুঃখে ভরদ্বাজও কিন্তু আগুনে ঝাপ দিয়া নিজের নিজের লজ্জা লুকাইছে। সেই যবক্রীতের ভাই কিন্তু আমার জ্যাঠা-কাকার মহাগুরু দ্রোণচোট্টা...
- থাউক। আমি আর এই বিষয়ে কিছু শুনতে চাই না। চল কিছু খাওনের বন্দোবস্ত করি...
ঘটা আর কথা বাড়ায় না। কয়েকদিন এইখানে থাইকা পাণ্ডবেরা প্রস্তুতি নেয় কৈলাস পর্বতে উঠার। যুধিষ্ঠির আমতা আমতা করে- এই রাস্তা বহুত কঠিন। সকলে বোধহয় সেইখানে যাইতে পারব না। ভীম হাসে- তুমি আর তোমার বামুনের দল পারব কি না সেইটা কও। পাঞ্চালী আর নকুল সহদেব যদি না পারে তয় আমি তাগোরে কান্ধে কইরা নিয়া যামু...
যুধিষ্ঠির আর কিছু কয় না। সকলেই হাঁটতে থাকে। হাঁটতে হাঁটতে ঘটা দ্রৌপদীরে আস্তে কইরা কয়- অর্জুন কাকু কিন্তু কৈলাসের আশেপাশে আছে। জ্যাঠায় অর্জুন কাকুর লগে নিরালায় কানাকানি করতে চায় দেইখা কিন্তু অন্য সবাইরে কৈলাস যাইতে আপত্তি করছে। কিন্তু আব্বায় যে খোঁচাটা মারছে তাতে জ্যাঠার আর কিছু কওয়ার নাই...
- অর্জুন কৈলাসে আছে তুই জানলি কেমনে?
- জানছি মুনি লোমশের কাছে। কাকু ভালোই আছে এখন। খালি শুরুতে এক কিরাতের লগে বাহাদুরি করতে গিয়া নাকি মরতে বসছিল। পরে মাপ-টাপ চাইয়া বাইচা আসছে। এরপরে অবশ্য বেবুজের মতো আর কোথাও শক্তি দেখাইতে যায় নাই; বিভিন্ন দেশের অতিথিশালায় ঘি-মাখন খাইয়া ভালোই দিন কাটাইতাছে। কাকু নাকি অস্ত্রশিক্ষা বাদ দিয়া চিত্রসেনের কাছে নৃত্যকলাও শিখছে এই কয়দিনে...
অর্জুনের প্রসঙ্গে ঘটার লগে আলাপ করতে ইচ্ছা হয় না পাঞ্চালীর। সে চুপচাপ হাঁটে। রাস্তাটা সত্যিই কঠিন। হাঁটতে হাঁটতে গন্ধমাদন পর্যন্ত গিয়া তারা পড়ে ঝড় তুফানের তলে। দ্রৌপদী আর চলতে পারে না। ভীম পোলার দিকে তাকায়- মায়েরে কান্ধে নেও পুত...
সতিনের পোলার কান্ধে চইড়া গন্ধমাদন পর্বতে উঠতে থাকে দ্রৌপদী। হা দ্রৌপদী। নিজে সে পাঁচ পাঁচটা রাজপুত্তুরের জননী। রাজপুত্তুরেরা নানার ঘর রাজবাড়িতেই আরামে আছে। আর যে সতিনের ছেলেকে কর্ণকে দিয়ে খুন করার হুমকি সে নিজের মুখে দিছে; তার কান্ধে চইড়াই কি না তারে আইজ পার হইতে হয় দুর্গম পথ... দ্রৌপদীর চোখে জল। এই প্রথমবারের মতো সে প্রশংসায় স্মরণ করে হিড়িম্বারে- রাজপুত্তুর দরকার নাই তোমার। ভালোবাসার পুরুষরে বরণ কইরা যে পোলা পাইছ তুমি সহস্র রাজপুত্তুর থাইকাও মহামূল্যবান তোমার এই ঘটা...
সকলে গিয়া হাজির হইল বরদিকাশ্রমে। এইখানে বইসাই সন্ধান পাঠানো হইল অর্জুনের। লোমশ মুনির সংবাদ মতে সে আশেপাশেই আছে। এইখানে এক সপ্তা থাকার পরে একদিন একটা ঘটনা ঘটাইল দ্রৌপদী। বাতাসে উইড়া আসা একটা পদ্ম ফুলের পাপড়ি দেইখা সে গিয়া ভীমের কাছে আব্দার জানাইয়া বসে- তুমি যেইখান থাইকা পারো এই ফুলের চারা আমারে আইনা দেও। আমি কাম্যকবনে নিয়া লাগামু এই গাছ...
পাঞ্চালী একখান আব্দার করছে আর ভীম বইসা থাকব? সে অস্ত্রপাতি নিয়া জঙ্গল তছনছ কইরা খুঁজতে লাগে সেই ফুলগাছ। জঙ্গলের সব পশুপাখি দৌড়াইলেও হনূমানের দল আইসা থাবাইয়া খামচাইয়া ভীমেরে এক্কেবারে অস্থির কইরা ফালায়। ভীম পয়লা হনূমানের লগে মারামারি করতে গেলেও শেষে পলাইয়া বাইচা গিয়া হাজির হয় যক্ষরাজ কুবেরের দিঘিতে। সেইখানেই ফুইটা আছে শতে শতে এই ফুল। ভীমেরে আর আটকায় কেডা? কিন্তু ভীম যেই পানিতে নামতে গেছে অমনি কুবেরের সেপাইরা আইসা শুরু করে আক্রমণ। ভীমও শুরু করে গদার খেলা। শতে শতে কুবের সৈন্য পড়তে থাকে ভীমের গদার বাড়িতে। এইদিকে ভীমের সন্ধান নিয়া যুধিষ্ঠির যখন শুনল সে দ্রৌপদীর ফুল আনতে গেছে। তখনই যুধিষ্ঠির আরেক দফা ডর খাইল। এইটা কুবেরের এলাকা। ফুল আনতে গিয়া যদি আবার ভীম কুবেরের লোকজনের লগে ঝামেলা পাকায়?
ঘটাসহ সকলের নিয়া দৌড়াইতে দৌড়াইতে যুধিষ্ঠির দিঘির ঘাটে গিয়া দেখে সে যা ভয় করতাছিল তাই ঘটাইছে ভীম। অনেক লোকরে মাইরা চ্যাপটা কইরা ফালাইছে সে। যুধিষ্ঠির ভীমেরে দাবড়ানি দিয়া  বাকিদের মাথায় হাত টাত বুলাইয়া মাফ চাইয়া লড়াই থামায়। ঘাড় থাইকা গদা নামাইয়া ভীম ঘটার কাছে গিয়া পইড়া থাকা লোকগুলারে দেখায়- দেখলি কেমন পিডানিটা দিলাম?
- হ। তা দিছ। কিন্তু বেহুদা। একটা ফুলগাছ যেখানে মানুষ চাইলেই দেয় সেইখানে লাঠালাঠি করা কোনো কাজের কথা না...
ভীমের বড়োই ইচ্ছা ছিল পোলারে নিজের বাহাদুরি দেখানো। কিন্তু হালায় যেন তার জ্যাঠা থাইকাও বড়ো ধার্মিক...
ভীম আরেকটা চান্স পেয়ে যায় পোলারে নিজের কেরামতি দেখানোর। একদিন পোলারে নিয়া সে গেছে শিকারে। এমন সময় শোনে আকুলিবিকুলি কইরা সহদেবের চিৎকার। গিয়া দেখে তীর্থযাত্রী দলের এক ব্রাহ্মণ যুধিষ্ঠির নকুল সহদেব দ্রৌপদীরে বাইন্ধা থুইয়া সকল অস্ত্র আর অলংকার নিয়া পলাইতাছে। ঘটা কয়- ব্রাহ্মণ মারলে তুমি প্রায়শ্চিত্ত কইরা কূল পাইবা না। পাবলিকে কোনোদিনও ব্রাহ্মণের খুনিরে রাজা হিসাবে মাইনা নিবো না। তার থাইকা তুমি খাড়াও আব্বা। আমি ওইটারে থাপড়াই...
ভীম পোলার দিকে তাকাইয়া হাসে- বাপেরে বুদ্ধিতেও কিছু ভরসা রাখিস ব্যাটা। দেখ না কৃষ্ণের থিউরি দিয়া কেমনে ওর ব্রাহ্মণত্ব ছাড়াই...
ব্রাহ্মণরে কাইৎ করতে ভীমের একটার বেশি কিলের দরকার হয় না। দুই পা ধইরা টান দিয়া তারে দুই টুকরা করতেও কষ্ট হয় না ভীমের। ব্রাহ্মণের দুই টুকরা শরীর দুই দিকে ফিককা ফালাইয়া ভীম সকলের বান্ধন-বুন্ধন খুইলা গিয়া যুধিষ্ঠিরের সামনে খাড়ায়- আমি আগেই সন্দেহ করছিলাম ভাইজান; এইটা কোনো ব্রাহ্মণ না। এইটা হইল রাক্ষস জটাসুর। ব্রাহ্মণের ছদ্মবেশ ধইরা আছিল বইলা আমি তারে কিছু করি নাই। এখন দেখলেন তো এইটা আসলে রাক্ষস?
যুধিষ্ঠির মিন মিন করে- তা অবশ্য ঠিক। তা অবশ্য ঠিক। এইটা তো ব্রাহ্মণ না। এইটা সত্যই একটা রাক্ষস। রাক্ষস বধ কইরা তুমি যেমুন তোমার পরিবাররে বাচাইছ তেমনি বহুত পুন্যিরও কাম করছ ভাই...
ভীম দুই মুষ্টি উপরে তুইলা ধৌম্য আর বাকিসব ব্রাহ্মণদের দিকে ফিরে। সাথে সাথে সকল ব্রাহ্মণ মাথা ঝাঁকায় যুধিষ্ঠিরের সুরে- হ হ। ঠিক কথা। আমরা না চিনলেও রাক্ষস খোক্কস এই সকলরে ভীমই সব থেকে ভালো কইরা চিনে। সে বহুত রাক্ষস যেমন মারছে তেমনি রাক্ষসকুলে বিবাহ কইরা ্একটা সন্তানও জন্ম দিছে ভীম। ভীম যখন কইছে এইটা রাক্ষস জটাসুর; আমরাও কই সে জটাসুরই বটে...
ভীম পোলার দিকে তাকায়- কীরে? তুই না কইছিলি প্রায়শ্চিত্তি করা লাগব? এখন দেখ কতটা পুণ্য কামাই করছে তোর বাপ...
পাণ্ডবেরা সিদ্ধান্ত নিল অর্জুনের অপেক্ষায় বরদিকাশ্রমে থাকার। ঘটা বলে- আমি তবে বৌ পোলা আর মায়ের কাছে যাই
বাপ জ্যাঠা কাকার কাছে বিদায় নিয়া ঘটা একটা পেন্নাম কইরা খাড়ায় দ্রৌপদীর সামনে- লাগলে সংবাদ দিও জননী। মায়ের লগে যেই ব্যবহার করি সেই ব্যবহারে তোমারও অধিকার আছে। আর যদি এর মইধ্যে দেখা না হয়; তাইলে নয় বচ্ছর পরে দুই পোলারে নিয়া হাজির হমু পাণ্ডব পক্ষের যুদ্ধে। তখন দেখা হইব। আশা করি তখন তোমার কর্ণের হাতে মরার আগে সামনা সামনি একটা ফাইটেরও সুযোগ পামু আমি...
ধ্বক করে উঠে দ্রৌপদীর বুক। কী কুক্ষণে কী কথা বাইর হইছিল তার মুখে। ঘটারে জড়াইয়া ধরে পাঞ্চালী- ওই কথা মনে রাখিস না বাপ...
ঘটা হাসে- আমি কিন্তু কর্ণের পরিচয় জানি ছুডুমা। তুমি বেশি বড়ো কোনো অভিশাপ দেও নাই আমারে। তুমি খালি কুন্তীর ভাসাইয়া দেওয়া বড়ো পোলার সামনে খাড়া কইরা দিছ কুন্তীর ফেলাইয়া আসা বড়ো নাতিটারে... অভিশাপ যারে যা দিবার দাদি কুন্তীই তা দিয়া থুইছে আগে...
২০১২. ১১.১৯ সোমবার
মহাভারতে তিন রাজনৈতিক নারী। ৩। দ্রৌপদী। [পর্ব ৪: ঘটোৎকচ ২]
মহাভারতে তিন রাজনৈতিক নারী। ৩। দ্রৌপদী। [পর্ব ৩: ঘটোৎকচ]
মহাভারতে তিন রাজনৈতিক নারী। ৩। দ্রৌপদী। পর্ব ২
মহাভারতে তিন রাজনৈতিক নারী। ৩। দ্রৌপদী। পর্ব ১
মহাভারতে তিন রাজনৈতিক নারী। ২। কুন্তী [পর্ব ৩]
মহাভারতে তিন রাজনৈতিক নারী। ২। কুন্তী [পর্ব ২]
মহাভারতে তিন রাজনৈতিক নারী। ২। কুন্তী [পর্ব ১]
মহাভারতে তিন রাজনৈতিক নারী। ১। সত্যবতী

