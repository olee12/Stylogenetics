জন্মদিন প্রসন্ন হোক ... পুতুল




হারমোনিয়াম বিহীন তীরন্দাজকে  দেখে দুজনেই হতাশ হলো। প্রতিবারই যখন ফ্রাংকফুর্টে আসি, হারমোনিয়াম সাথেই থাকে। এবার নেই। বউকে পিকিং এর পথে বিমানে তুলে দিয়েছি।  বিরহের সময় হারমোনিয়ামের কথা কি মনে থাকে! তীর ছুড়ি বলে দুর্নাম থাকলেও, নরম মনের মানুষ আমি। আর বেজায় ভারী এই হারমোনিয়ামটা টানাও মুশকিল। শরীরেও মনে হয় কিছুটা নরম হয়ে গেছি। যাকগে আমার কথা! 
তারপরও ওদের অনুরোধে খালি গলাতেই গাইতে বসলাম। তবলায় ওদেরই একজন। কাহারবা তালের একটি গান ধরলাম। ও শুরু করলো,
"ধাতি ধাগে নাধা তেরেকেটে"
"ধাতি ধাগে থুন্না কেনা"
......
বোলটা আমার খুব পরিচিত মনে হলো। খুবই কাছের একজন এটা প্রায়ই বাজিয়ে থাকেন। বুঝতে পারলাম, গুরুজীর কাছে শিষ্য বেশ ভালোই শিখেছে। তড়াক  করে মনটা এক লাফে ফ্রাংকফুর্ট ছেড়ে মিউনিখে চলে গেলো। আজকে গুরুজী তথা, আমাদের সহব্লগার পুতুলের জন্মদিন। আমার অতি কাছের মানুষের একজন।  অতি সংবেদনশীল, চিন্তার অতল গভীরে ক্ষণে ক্ষণেই হারিয়ে যাওয়া একটি মানুষ, মূল্যবান মানুষ। একজন প্রিয় মানুষ .....
তার জন্যে শাহীন, মামুন ও আমার তরফ থেকে আন্তরিক অভিনন্দন!
জন্মদিন প্রসন্ন হোক ....!  
 
