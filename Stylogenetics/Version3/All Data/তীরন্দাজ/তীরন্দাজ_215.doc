দু'টো অণুগল্প: কে বেশী বিষাক্ত? রাজা, সাপ না কালো মাকড়শা?



গল্প এক:
সাপ আর কালো মাকড়শা বিতর্কের চুড়ান্ত চুড়োয়। বিষয়বস্তু: কে বেশী বিষাক্ত।
সাপ বলে, আমি এক  ছোবলে যে কোন প্রানীকে মুহুর্তের মাঝে মেরে ফেলতে পারি।
এর উত্তরে কালো মাকড়শা যা বললো, তার উত্তর সাপ আজ অবধিও দিতে পারে নি।
গল্প দুই:
রাজা বললেন, একটি আদর্শ রাষ্ট্র হচ্ছে, একটি মানুষের শরীরের  মতো। প্রকৃতি তার সুচারু শিল্পমমতায় যে মানুষকে সৃষ্টি করেছে, রাষ্ট্রের সামনে এর চেয়ে বড় উদাহরণ আর হতে পারে না।
সাংবাদিকরা বিশদ জানতে চাইলে রাজা বললেন, স্বাভাবিকভাবেই সে রাষ্ট্রের মাথা আমি নিজে। সবরকম পারিপার্শিক প্রভাবমুক্ত হয়ে আমিই সবার উপরে থেকে সবদিকে নজর রাখতে চাই।
সরকারী কর্মচারীরা শক্ত কাঁধ হয়ে আমাকে বহন করবেন।
সেনাপ্রধানরা হবেন সে রাষ্ট্র্রের শক্ত হাত। শত্রুমোকাবেলায় শক্ত হাত না হলে চলবে কি করে?
ব্যাবসায়ীরা নেবেন রাষ্ট্রের পেটের ভুমিকা। রাষ্ট্রকে খাইয়ে পরিয়ে সুস্থ ও সবল করা হবে ওদের দ্বায়িত্ব। খালি পেটে মাথার কাজ যে ভাল হয়না, এটা নতুন বলার কি আছে!
পায়ের দ্বায়িত্ব নেবে সেনাবাহিনীর দল। ওরা আমাদেরকে যুদ্ধক্ষেত্রে বহন করবে, সামনে ও প্রয়োজনে পেছনেও আনবে।
বলেই সংবাদসন্মেলন সমাপ্তি টানতে চাইলেন রাজা। 
কিন্তু এক নাছোড় সাংবাদিক থামতে চাইল না। 'জনগনের কি ভুমিকা থাকবে' বলে বেয়াড়া একটি প্রশ্ন করে বসলো।
'সে রাষ্ট্রের পশ্চাতদেশের একটি ভুমিকা আছে না? জনগন সেটাই পালন করবে' বলেই উঠে পড়লেন রাজা।  

