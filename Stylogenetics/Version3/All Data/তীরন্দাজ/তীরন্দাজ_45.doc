ঈদের অণুগল্প: সাহায্য



ঈদের দিন আমাদের বাড়ীর বুয়ার কাছে তাদের বস্তির এক অর্থব বুড়ীর কথা শুনে মন খারাপ হলো খুব।  ভীষন অসুস্থ আর একেবারেই হাঁটতে চলতে পারে না বলে এবার ফেতরার পয়সাও তুলতে পারেনি। রীতিমতো না খেয়ে আছে।
বাবা, মা, চাচা, চাচী ও খালা-ফুপু দের সালাম করে পকেট ভারী হয়েছিল বেশ। তার কিছু অংশ আর বন্ধুদের বলে কয়ে আরো কিছু জমিয়ে বিকেলে বুড়ীর ভাঙ্গা কুড়েঘরের সামনে গিয়ে হাজির হলাম। আমাকে দেখে আনন্দে উজ্জল হয়ে উঠলো বুড়ীর চোখমুখ।
-	এই ঈদের দিনে তোমার জন্যে অনেক টাকা জমিয়েছি আমি।
-	আল্লায় আপনের ভালা করবো! খুব ক্ষিদা লাগছে সাব! খাওন দিবেন!
ঘরের মেঝেতে একটি ছেড়া সতরণ্জির বসে বুড়িটি। চেহারা উজ্জল হয়ে উঠলেও নড়াচড়ার কোন ক্ষমতা আর আছে বলে মনে হলোনা।
-	খাবার দেবো ......, কিন্তু আরো কিছু জমিয়ে ও চাঁদা তুলে আমরা কয়েকগুন করে ফেলতে পারি। তোমার তখন কোন অভাবই থাকবে না।
-	ঠিক কইছেন?
বলতে বলতে আরেকটু উজ্জল হলো বুড়ীর চেহারা। তারপরও সতরণ্জি ছেড়ে তার ওঠার কোন লক্ষণ দেখা গেলো না।
-	কিন্তু সেটা না করে আমার আরেকটা বুদ্ধি মথায় এসেছে।
-	কি করবেন?
-	টাকাটা ব্যাঙ্কে রেখে চারগুন করে ফেলবো।
-	প্যাডে ক্ষিদা! খামু কহন?
-	বারো বছর পর!

