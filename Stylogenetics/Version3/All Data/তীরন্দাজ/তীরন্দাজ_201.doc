কবিতা: অবোধ বালিকা



এখনো হাঁটুজলে ভেজে পা!
এখনো নিবিড় নরোম স্পর্শ খোঁজো
অন্ধকারের অতল গভীরে!
সিন্ধুঘোটক, কামুক শরীর আর বিষন্ন বাজারে!
জ্যামিতিক রাজার কাব্যরথে গা এলিয়ে
এখনো চাতকচোখে চেয়ে দেখ
কাঁচুলীশুভ্র ফেনিল রোদ!
অহর্নিশি ফেরাফেরি মহেন্দ্র সময়?
অবোধ বালিকা তুমি,
কী এক মোহনা ছেড়ে থেমে আছ ঘাটে!
আকাশে মুখ করে অনন্ত নীচে,
বৃষ্টিজলের অমোঘ অন্বেষণে
দিবাসময়-অহোরাত্রিপারাবার!

