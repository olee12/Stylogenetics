শিল্পময় কারুকার্য, আলজামা মসজিদ, কর্ডোবা, স্পেন



সিরিজের অন্য লেখার লিংক:
অতল জলের আহব্বান
জিব্রালটার 
তানজিয়ার্স, মরক্কো
নদীর জল বাংলাদেশের নদীর জলের মতোই ঘোলা। শহরের বুক চিড়ে বয়ে চলেছে। তারই দুইপাশে গড়ে ইঠেছে কর্ডোবা। শহরের পুরোনো এলাকায় নদীর এপার ওপার যোগাযোগের জন্যে রয়েছে রোমানদের তৈরী পুরোনো একটি সেতু।গাড়ী চলাচলের জন্যে বন্ধ, শুধুমাত্র হাঁটাপথেই এপার ওপার সম্ভব। 
আমরা যেখানে গাড়ী পার্ক করলাম, সেখান থেকে হেঁটে সেতুর কাছে পৌঁছলাম। প্রচন্ড গরম, পয়ত্রিশ থেকে চল্লিশ ডিগ্রীর মতো হবে। মনে হয় যেন গরমে পুড়ছে শরীরের চামড়া। তারপরও বাতাসে জলীয় বাষ্পের পরিমাণ কম থাকায় সে গরম বাংলাদেশের গরমের চেয়ে অনেক সহনীয়।
সেতুর গোডাতেই একটি মিউজিয়াম।কর্ডোবার ইসলামী ঐতিহ্যকে দর্শনার্থীদের কাছে তুলের ধরার জন্যে মিউজিয়ামের বিভিন্ন ছোট ছোট ঘরে বিভিন্ন প্রাচীন নিদর্শন, ছবি ও মডেল ও মুর্তি সাজিয়ে রাখা হয়েছে।প্রত্যেককেই একটি করে ইয়ারয়োন দেয়া হয়েছে। প্রতিটি ঘরে ঢুকে বোতাম টিপলেই পছন্দসই ভাষায় সে ঘরের বিষয়বস্তুর বর্ণনা শোনা যায়। সেই সাথে ইসলামের বিভিন্ন দিক। ইসলাম সম্পর্কে এত সুন্দর, শান্তির দিক নির্দেশনা, আধ্যাতিক বর্ণনা আর কোথাও শুনেছি কিনা, মনে পড়লো না। যে ইসলামের নিদর্শন, যে আধ্যাতিকতা ও বৈজ্ঞানিক প্রগতির শিখরে উঠেছিল সে সময়ের কর্ডোবা, তথা স্পেন, তা ভাবলে এই প্রশংসা ও স্তুতি সে সময়ের মুসলিম শাসকদের যথাযোগ্যভাবেই প্রাপ্য।
নদীর ওপারে গড়ে উঠেছে পুরোনো কর্ডোবা। সবার উপরে মাথা উচু করে আছে আলজামা মসজিদের মিনার। এখন সেখানে আজানের বদলে ক্যথিড্রালের ঘন্টা বাজে। এই আলজামা মসজিদ ক্যথিড্রাল দেখার জন্যেই প্রতিদিন হাজার হাজার মানুষ ভীড় জমায় কর্ডোবায়। 
খলিফা আমির আবদুর রহমান ৭৮৫ খ্রীষ্টাব্দে এই মসজিদের ভিত্তিপ্রস্থর স্থাপন করেন। তারপর আরো বিভিন্ন খলিফার খেলাফতের আমলে একে কলেবরে আরো বৃদ্ধি করা হয়। পশ্চিমের ইউরোপের এ খেলাফতের সাথে পুবের বাগদাদের খেলাফতের এক প্রতিযোগিতা এই মসজিদকে বারবার বাড়ানোর কারণ হিসেবে ধরা হয়। ভেতরে ঢোকার পরপরই ভেতরের আলো আঁধারের খেলার সাথে অভ্যস্ত করে নিতে হয় চোখ। যখন মসজিদ হিসেবে এই বিশাল সৃষ্টিকর্ম ব্যবহার করা হতো, তখন ভেতরে আলো ঢোকার বিশেষ ব্যাবস্থা ছিল। স্পেনকে মুসলমানের কাছ থেকে পূনরুদ্ধারের পর যেসব খ্রীষ্টান জমিদাররের পরিবাররা সহায়তা করেছিল এই যুদ্ধে, তাদের সন্মানে মসজিদের ভেতরে চারপাশে ব্যাক্তিগত উপাসনালয় স্থাপন করা হয়।তাতে আলো ঢোকার ব্যবস্থাটি ব্যাহত হয়। 
১৬০০ শতাব্দীতে রাজা দ্বিতীয় কার্ল এই মসজিদের মাঝামাঝি এলাকায় ক্যথিড্রাল তৈরী করার আদেশ দেন। কর্ডোবাবাসী ও শহরের বিশিষ্ট লোকদের প্রতিবাদ কোন কাজে আসে নি। ক্যথিড্রাল তৈরীর কাজ শেষ হবার পর পরিদর্শনে এসে রাজা নিজেই বলেন, এখানে এমন একটি স্থাপনা গড়া হলো, যা যে কোন স্থানেই গড়া সম্ভব। কিন্তু তার বিনিময়ে ধ্বংস করা হলো এমনি এক অনন্য অসাধারন স্থাপত্যশিল্প, যার সৃষ্টি একবারই সম্ভব হয়েছিল।
মুসলমান শাসনের সময়টকে কর্ডোবার স্বর্ণযুগ হিসেবে আখ্যা দেয়া যেতে পারে। শুধমাত্র ব্যবসায়িক ও অর্থনৈতিক সাফল্যের ক্ষেত্রেই নয়, বিজ্ঞান, প্রযুক্তি ও চিকিৎসাশাস্ত্রেও এগিয়ে যায় এই শহর। সেচের ব্যবস্থা বৈপ্লবিক উন্নতি সাধন করা হয়। বিশ্ববিদ্যালয় ও মূল্যবান বইপত্রের পাঠাগার তৈরী করা হয়। ছাত্রদের বিনাবেতনে পড়শোনার বন্দোবস্ত করা হয়।সে সময় এক মিলিয়ন অধিবাসীর শহর কর্ডোরা পৃথিবীর সবচেয়ে জনবহুল শহর। 
এই স্বর্ণযুগের ধ্বংসও ঘটে মুসলমানদের নিজেদের কলহবিবাদের কারণে। চরমপন্থীর দল ১০১০ সালে কর্ডোবার কাছের শহর মেদিনা। নিজেদের মাঝে বিবাদ গৃহযুদ্ধের আকার নিলে, ১০১৩ সালে পতন ঘটে কর্ডোবার। পাশের শহর সেবিলার কাছে এই শহরের অবস্থান দূর্বল হয়ে পড়ে। ১২৩৩ সালে দ্বিতীয় ফার্ডিনান্ড কর্ডোবাকে খ্রীষ্টানদের জন্যে দখল করে নেন। একে কেন্দ্র হিসেবে ব্যাবহার করেই পরে স্পেনের বাকী শহরগুলোও খ্রীষ্টানদের দখলে নিয়ে আসা হয়।
 
