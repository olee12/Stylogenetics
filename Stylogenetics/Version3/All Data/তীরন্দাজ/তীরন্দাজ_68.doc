মানকচু কাইব্ব (এক): ): 'হ্য' 'না' এর খুনশুটি



চারপাশে এতো বেশী কচু, ঘেচু দেখে ঘাবড়ে গেছি বেশ! তাই মানকচু কাব্যের মহড়া শুরু করলাম। কোন না কোনভাবে টিকে থাকা তো কর্তব্যই বটে!
বেড়াইতে বাইর হইলো 'হ্যা',
পথে দেখল 'না'।
তোমার করুন বদনখানা,
ভালা ঠেকছে না।
'না' কইল কাইন্দা কাইট্টা,
হগ্গলেই কয় 'হ্যা',
আমার কতা কোন হালায়
মনেই করে না!
'না' এর শইলে হাত বুলাইয়া,
মধুর হাসল 'হ্যা'
আমার কতা হুন মিয়া-
মন, খারাপ কইর না।
'হ্যা' কইলে 'না' ও কইব
'না' কইলেও 'হ্যা'!
তোমার আমার কতা ছাড়া
হিসাবই মিলে না!

