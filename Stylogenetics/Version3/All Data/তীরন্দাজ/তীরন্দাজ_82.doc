কবিতা: নিরন্তর আত্মপ্রেম!



যোগসুত্র অনড় আর অদ্বিতীয়-
তোমার আর আমার বড় বেশী নিবিড় বাঁধন!
অস্টেপৃষ্ঠে চৌপ্রহর
বড় বেশী পাংসুটে ধুসর-আলো-দিন!
অস্থির আর অনিয়ন্ত্রিত যুদ্ধদিনে
অনেকেই পেরিয়ে গেলো পথ,
ছায়া কায়া কুয়াশা আর
মোহনায় যতিক্লান্তনিকষআধার!
অথচ তখন দিন ছিল, রাত ছিল,
কারো কারো বোধও ছিল।
কৃষ্ণচুড়োর স্তরে স্তরে জমে ছিল পরাজিত
সারিবদ্ধ পিপড়ের দল।
তারই একপাশে তুমি আর আমি-
বিবমিষা, অসীম উন্মাদনার বাঁশী হাতে
পাণ করি বিষধর দিন।
একদিন হাতে ধরি,
মাটি আর পন্জিকার কাঙ্খিত পাতা।
যোগসুত্র আজও একই রয়ে গেল
প্রেম, প্রীতি, ভালোবাসা নয়,
একুশ কিংবা একাত্তুরও নয়।
তোমার আর নিবিড় যোগাযোগ, আজও
নির্ভরতা, সাহস কিংবা ভালোবাসারও নয়।
যোগসুত্র আজও-
নিতান্তই নিরঙ্কুশ, কঠিন আত্মপ্রেমের!

