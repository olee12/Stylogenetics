অণুকাব্যের ঝড় (এক)



অণুকাব্য ১
যে পাখিটি বাসা বাঁধে, ছোট্ট এক আমগাছে,
আকাশ যতো বড়োই হোক, গাছটি বিশাল তার কাছে।
অণুকাব্য ২
অনেক তো দিয়েছ, আর দেবে কি?
সমুদ্রে পানি থাকলেও তেষ্টা মেটে কি?
অণুকাব্য ৩
সাঁতার না জেনেও কন্যা জলে ডুব দাও,
অতি দূর ভেসে যাবে তোমার আমার নাও।
অণুকাব্য ৪
এক ডুবে জল কেটে নদী হয়ে পার,
দিঘীতে নেমে দেখি, জানা নেই সাঁতার!
অণুকাব্য ৫
অনেকগুলো টিয়ে এলে বাগানে,
কার খাদ্য কেড়ে নেবে, কে জানে?
অণুকাব্য ৬
বউটা সুন্দরী হলেও ভাল ছিল না,
আমার একশো’ কথার অনেকটাই শুনতে চাইতো না।

