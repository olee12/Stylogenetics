একুশের বইমেলায় আমার অনুবাদগ্রন্থ ‘অন্যশরীর’



তিন সপ্তাহ ছুটি কাটালাম বাংলাদেশে। নিজের কাছাকাছির মানুষদের সাথে একান্ত সময় কাটানোর পাশাপাশি একুশের বইমেলায় এই বইটি প্রকাশ করতে পেরে পরিতৃপ্ত খুব। এটি একটি অনুবাদ গ্রন্থ। জার্মান সাহিত্যকে বাংলা শরীরে রূপান্তরণের প্রয়াস। তাই আমার প্রচেষ্টার সাথে মিলিয়ে বইটার নাম দিয়েছি অন্যশরীর।
আটই ফেব্রুয়ারী বইটির মোড়ক উন্মোচন করেছেন বাঙলাদেশের খ্যাতনামা কবি জনাব আসাদ চৌধুরী। তাঁর সাথে ছিলেন কবি ও লেখিকা কাজী রোজী। আমি দুরু দুরু বক্ষে তাঁদের পাশাপাশি বাংলা একাডেমীর বটমুলে। 
প্রকাশক: চারুলিপি প্রকাশনী
দাম: ১৭৫ টাকা 
গল্পগুলোর মূল লেখক ষ্টেফান সোয়াইগ, ফ্রান্স কাফকা ও হাইনরিখ ব্যোল। আপনারা কেউ যদি বইটি পড়েন, তাহলে দয়া করে এই পোষ্টে মতামত জানাবেন। আমি যে কোন মতামতেই উপকৃত ও কৃতজ্ঞ হবো।    
তবে একটি তেতো অভিজ্ঞতা এ লজ্জার কথা আপনাদের না বলে পারছি না। ভীষন আন্তরিকতা নিঢে আমার বই সম্পর্কে বলেছেন শ্রদ্ধাভাজন আসাদ চৌধুরী ও কাজী রোজী। আমি কৃতজ্ঞ ও আপ্লুত। বটতলার মন্চ থেকে নামার পরপরই ইন্টারভিও দিতে হলো পত্রিকা ও রেডিও তে। এদেরই একজন পরে চা-পানির জন্যে টাকাও চেয়ে বসলো ও আমার বিদেশী বউও সেটা টের পেলো। এতটা ছোট ও লজ্জিত মনে হলো নিজেকে, যে আর কোন ইন্টারভিউই দিতে ইচ্ছো হলো না। বন্ধুবান্ধবদের মাঝখানেই লুকিয়ে ফেললাম নিজেকে।   

