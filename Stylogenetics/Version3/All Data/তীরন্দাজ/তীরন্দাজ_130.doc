একালের লিমেরিক (দুই)



লিমেরিক এক:
মন নীরিখের ছবি আমার, মন পবনের নাও,
তীর বেভুলার পাখি আমি, দিক বেভুলার বাও।
ইস্টিশনের সৃষ্টিকূটুম
কায়েদখানার শিকে হুতোম,
তিল তিলকের নয়ন আমি, মন পথিকের গাঁও। 
লিমেরিক দুই:
জল পড়ে পাতা নড়ে, কাব্যে বেজায় জোর,
আমার চোখে রোদের চাবুক, তোমার মিষ্টিভোর।
যে চাবিতে দিলাম দম
সে চাবিটিই নাচায় যম,
তোমার হাতে সোনার চামচ, আমিই কয়লাখোর!
লিমেরিক তিন:
যে মানুষটি জন্ম নিল, সে মানুষটিই ভাল,
বয়েস হলে বুদ্ধি বাড়ে, বুদ্ধিতে হয় কালো।
অজগর ওই আসছে তেড়ে
আমটি আমি খাবো পেড়ে,
ঈগলপাখি শিকার ধরে, কাকের ঘরের মূলো!

