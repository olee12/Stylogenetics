সময়ের কথাকলি



সবুজ সরাইখানা থেকে সামান্য দূরেই
কথকথার বাঁধনমুক্ত শরীর,
একটু পরেই আরাধ্য সময়ের সন্ধান।
তাতে কি?
লাল নীল মায়াগুলো জড়িয়েই থাকুক
প্রেয়সীর সুঠাম শরীরে।
কোথায় সমুদ্র সুর, আর কোথায় বা প্রেম ?
আর অহরহ বিজলী শরীর শীতকার ?
মহালয়ার বুক থেকে নি:শ্চিহ্ন একটি একটি তারা ,
আর একাকী বালিকার দৃষ্টিস্ফটিক জল!
কাগজ আর কালি তো নির্বিষ বিবমিষা মন!
আর সময়ের আড়াল থেকে খুড়ে নেয়া
এক একটি নিদারুন স্মৃতিলভ্য  দিন!

