ষোলো আনা রাজনীতিবিদ



মিসেস হ আর মিসেস খ, এরা কখনো কোনো প্রশ্নেই একমত হতে পারেন না। এর কারণ কী, সেটি খতিয়ে দেখার উদ্দেশ্যে একটি বিশেষ কমিটি গঠন করা হয়েছে। তার ষোলো আনা সারমর্ম একের পর এক তুলে দেয়া হলো।
১) দুজনে দুই রকম সুগন্ধী ব্যাবহার করে থাকেন।
২) দুজনে দুই রকম দুর্গন্ধ সৃষ্টি করে থাকেন।
৩) দুজনেই একই কবির ভক্ত হলেও সেটি প্রকাশ করতে চান না।
৪) বুড়িগঙ্গার পানিতে মরা ইঁদুর ও বিড়ালের সংখ্যা নিয়ে দুজনে কখনোই একমত হতে পারেন নি।
৫) দুজনের ছেলেমেয়েরা একই মাফিয়া দলের সদস্য হলেও পরস্পরের বন্ধু নয়।
৬) দুজনেই মাইনাস ওয়ান এর আজীবন সদস্য।
৭) মাইনাস টু নামের ব্যাধির প্রশ্নে দুজনেরই একমত থাকলেও তারা একই পীরের মুরিদ নন।
৮) দুজন দুই কোম্পানীর মাসিক শুন্য অংকের ফ্ল্যাটরেট মোবাইল ব্যবহার করেন।
৯) রাতে দুজনেরই নাক ডাকে। তবে এ নিয়ে একজনের স্বামীর রাতে কষ্ট হলেও আরেকজনের স্বামী পাকাপাকি ভাবেই বাইরে ঘুমান।
১০) দুজনই চেপা শুঁটকী ভালোবাসলেও একজন তাতে লেবুপাতা ও আরেকজন চোতরাপাতা বেটে দিতে পছন্দ করেন।
১১) গাছে চড়তে না জানলেও দুজনই একই তালগাছের তাল থেকে পিঠা বানান।  
১৩) দুজনে একই ভাড়াটে খুণির দলকে যখন তখন খুণ করার টেন্ডার দিতে বদ্ধপরিকর।
১৪) বাস-ট্রাকের আগুনে বারবিকিউ করে চরম আনন্দ পান দুজনেই। এতে দুজনের কেউই পরিপাকজনিত সমস্যায় ভোগেন না। 
১৫) দুজনেই ঈশ্বরভক্ত হলেও এরা নিজেরাই নিজদেরকে ঈশ্বরের মতো দেখেন।
১৬) এরা চার বছর পর পর প্রতি ঈদেই কোনো জন্তু কোরবানী দেন। জন্তুটি দুপেয়ে না চারপেয়ে এ নিয়ে মাথাব্যথা হলে একজন প্যরাসিটামল ও আরেকজন এ্যসপিরিন খেয়ে নেন।

