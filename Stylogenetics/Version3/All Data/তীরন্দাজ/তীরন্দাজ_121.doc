কংখ আর কংখীর ভালবাসা



বেশ বোকাই মোরগটি। নাম তার কংখ। খাবার দেয়া পর হুমড়ী মেরে খাওয়া ছাড়া আর কিছুই করতে জনে না সে। অন্য কোন মোরগ সে খাবার নিয়ে যুদ্ধ করতে এলে কোন প্রতিবাদ না করেই সরে যায় একপাশে।  খোঁয়াড়ের অন্যান্য মোরগ-মুরগীরাও ওকে অবহেলা করে, টিটকারি দেয়। কিন্তু এ নিয়ে সে একেবারেই মাথা ঘামাতো না কংখ। এমনো হতে পারে যে, তার মাথা ঘামানোর কোন ক্ষমতাই নেই। কংখর একটি সপ্ন আছে। কংখী নামে কোন এক মুরগীর প্রেমে পড়া। কংখীর সপ্নেই সে বিভোর হয়ে থাকতো সকাল সন্ধ্যে। অথচ কংখী নামে কোন মুরগী এ খোঁয়াড়ে ছিলই না।
কংখী নামে একটি মুরগী বাস করে পাশের  খোঁয়াড়েই। বেশ বোকাই মুরগীটি। কোনায় বসে বসে ডিম পাড়া ছাড়া আর কিছুই করতে জনে না কংখী। অন্য কোন মুরগী সে জায়গা নিয়ে যুদ্ধ করতে এলে কোন প্রতিবাদ না করেই সরে যায় একপাশে।  খোঁয়াড়ের অন্যান্য মোরগ-মুরগীরাও ওকে অবহেলা করে, টিটকারি দেয়। কিন্তু এ নিয়ে সে একেবারেই মাথা ঘামাতো না কংখী। এমনো হতে পারে যে,মাথা ঘামানোর কোন ক্ষমতাই নেই তার। কংখী র একটি সপ্ন আছে। কংখ নামে কোন এক মোরগের প্রেমে পড়া। কংখর সপ্নেই সে বিভোর হয়ে থাকতো সকাল সন্ধ্যে।  অথচ কংখ নামে কোন মোরগটি যে পাশের খোঁয়াড়েই বাস করতো, তা সে জানতোও না।
কংখ আর কংখীর দেখা হবার যথেষ্ট সুযোগ ছিল। দেখা হলে দু'জনে মিলে বোকা আর সুন্দর একটি সংসারও হয়তো সাজিয়ে ফেলতে পারতো। তারপরও দেখা হলোনা ওদের। দু'জনই ভয়ানক বোকা ছিল বলেই হয়তো।    
একদিন শেয়ালের পাল এসে আক্রমণ করলো দুই খোঁয়াড়ে। চাষা আর চাষী হয়তো নাক ডেকে ঘুমোচ্ছিল তাদের আরামের ঘরে। টেরই পেলোনা। একটি একটি করে সাবাড় করলো সবগুলো মোরগ আর মুরগী। অতি চালাক যারা ছিল, তারাও রক্ষা পেল না। বোকা কংখ আর কংখীর মিলনের যতটুকু সম্ভাবনা ছিল, তাও মিলিয়ে গেলো বুদবুদের মতো। ইহলোকে না হলেও হয়তো পরলোকেই মিলন হবে ওদের। 

