প্রতি আশিজন মৃত প্যলেষ্টাইনী বিনিময়ে ইজরায়েলী পার্লামেন্টের একটি করে আসন!



লিংকটি দেখুন  
ওবামার অভিষেকের আগেই গাজা থেকে ইজরাইলের পাততাড়ি গুটাতে চেয়েছিল, এ কথাটি বেশ ফলাও করে প্রকাশিত হয়েছে এখানকার পত্রিকাগুলোতে। তার অর্থ হচ্ছে যুদ্ধে জেতা বা হারার চেয়ে আরো কোন লুকোনো রহস্য রয়েছে সে যুদ্ধের পেছনে। সেমতোই তো চলছে সব!  সামনে আবার নিজেদের পার্লামেন্ট নির্বাচন। রাজনৈতিক কৌশল আর চালই আসল! মানুষের জীবনের মূল্য সেখানে শুন্যের কোঠায়।  আর তারা যদি প্যলেষ্টাইনি হয়, তাহলে আরো কম!
কোন এক প্রতিবাদী ইজরাইলী সাংবাদিকের  একটি কলাম পড়েছিলাম এক জার্মান পত্রিকায়। “প্রতি আশিজন মৃত প্যলেষ্টাইনী ইজরায়েলী পার্লামেন্টে ক্ষমতাশীন দলের একটি করে আসন বাড়িয়ে দেয়!” বলে তার ক্ষোভ প্রকাশ করেছিলেন। ক্ষোভ হলেও তার কথার পেছনে যথেষ্ট সত্যতা রয়েছে। এরকমই জঙ্গীই ইজরায়েলী সাধারণ জনগন। কোন কোন দেশ থেকে বিতাড়িত হয়ে,  কখনো স্বেচ্ছায় ছেড়ে এসে জমা হয়েছে এই আরব ভূমিতে। এসে আরো বেশী জঙ্গী হয়েছে। 
তবে উল্লেখিত সাংবাদিকের মতো কিছু প্রতিবাদীও রয়েছে ইজরাইলে।  ইজরাইলীদের হাতে নির্মিত বিভিন্ন ডকুমেন্টারী ছবিতে তাদের প্রতিবাদের ভাষা ফুটে উঠেছে। এখানকার  ডকুমেন্টারী ফিল্ম ফেষ্টিভ্যালে দেখেছি সে সব ছবি। ইন্টারনেটেও প্রতিবাদী হয়েছে অনেকে। তাতে ইজরাইলী সরকারের রোষের শিকার হতে হয়েছে তাদের। একটা লিংক দিলাম। তাতে যদি আশার একটু আলোকরেখা দেখা যায়, ক্ষতি কি!  
লিংকটি দেখুন  

