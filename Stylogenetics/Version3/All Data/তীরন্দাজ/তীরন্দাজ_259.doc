সচলায়তনের প্রত্যয়ী কারিগরদের অভিনন্দন জানাই



সচলায়তনের প্রত্যয়ী কারিগর ও সচল সাথীদের অভিনন্দন জানাচ্ছি। মনে হচ্ছে সাথীসংগ্রহের প্রশ্নে সচলায়তন অন্যদের চেয়ে কিছুটা হলেও বাছাবাছি করবেন। একে অবশ্যই সাধুবাদ জানাবো।

চেহারা, চলন বলন ভালো লেগেছে। মনে হচ্ছে কাব্য,সাহিত্য, সুচিন্তার রস লুকিয়ে আছে চেহারার ভাজে ভাজে। আশা করছি সামনে চলনে, মননে আরো বেশী টসটসে হবে শরীর।

নিজের প্রোফাইলের ছবিটি পাল্টাতে গিয়ে হোচট খেলাম। যতবারই নতুন ছবি আপলোড করি না কেন, তার আগে পুরোনোটি মুছে ফেললেও পুরোনোটিই ফিরে আসছে বারবার। বুঝলাম না, সামহোয়ারের ছবিটিই বা কি করে এখানে এলো। কোন লিংক রয়েছে কি ? প্রোফাইলের নতুন ছবি আপলোড এমন কোন নতুন অজানা নিয়ম রয়েছে কি?

আপনাদের সবার শুভকামনা করছি। যাদেরকে ভালো লাগে, তাদের সবাইকে একসাথে একঘরে পেয়ে ওম ওম আরামদায়ক উত্তাপে বেশ আরাম অনুভব করছি।
