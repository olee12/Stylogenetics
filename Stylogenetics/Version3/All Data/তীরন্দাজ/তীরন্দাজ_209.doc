এক দার্শনিক ও তার মনসংযোগ



- যখন বসে থাকি, তখন আমি বসেই থাকি।
- যখন উঠে দাঁড়াই, তখন উঠেই দাঁড়াই।
- যখন হাঁটি, তখন আমি হাঁটিই।
- যখন কথা বলি, তখন আমি কথাই বলি।
জানালেন একজন চৈনিক দার্শনিক। শ্রোতারা সন্তুষ্ট নন। অসহিষ্ণু একজন জানতে চাইল, আপনি এছাড়া কি করেন?
একই ধরণের উত্তর দার্শনিকের।
- যখন স্থির থাকি, তখন আমি স্থিরই থাকি।
- যখন উঠে দাঁড়াই, তখন আমি উঠেই দাঁড়াই।
- যখন হাঁটি, তখন আমি হাঁটিই।
- যখন কথা বলি, তখন আমি কথাই বলি।
- এ তো আমরাও করি। এর জন্যে তো দার্শনিক হতে হয়না। এর চাইতে বাড়তি কি করেন তা বলুন?
জানতে চাইল অধৈর্য শ্রোতারা আবার। দার্শনিক একটু হাসলেন। বললেন, তোমরা একেবারেই তা কর না।
- তোমরা যখন বসে থাক, মনে মনে উঠে দাঁড়াও।
- তোমরা যখন উঠে দাঁড়াও, মনে মনে হাঁট।
- তোমরা যখন হাট, মনে মনে তখনই লক্ষে পৌছে যাও তোমরা।
(এক চীনা কাহিনীর জার্মান রূপান্তরণ থেকে অণুদিত)

