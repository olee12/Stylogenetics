যেখানে যাদেরকে খুঁজে পেলাম-



তো মোটামুটি তিনটা জায়গার ব্লগে রেগুলার চোখ বুলাতাম। ইয়াহু, ব্লগস্পট আর সামহোয়্যার। ইয়াহুতে সবচে ভালো লাগে প্রদীপ্ত-র ব্লগ। নাম হলো বল গো। ছোট ছোট পোষ্ট, অনেক নিয়মিত। কোন একটা বই বা সিনেমা নিয়ে নিজের অনুভূতি। অথবা কোন সাম্প্রতিক ঘটনা নিয়ে। আমার কাছে মনে হয়েছে পার্ফেক্ট ব্লগিং। লেখার হাত খুব ভাল বুঝা যায়। কিন্তু দিনপঞ্জী ছাড়া আর কিছু লিখেন না মনে হয়। সামহোয়্যারে হযু ভাই, আর তার বাইরে এই প্রদীপ্ত-র ব্লগের কোন লেখা মিস দেই নি। ভবিষ্যতেও দেয়ার ইচ্ছা নাই।
সচলায়তনে প্রদীপ্তকে ডাকবার একটা ইচ্ছা আছে। অনেকবার সামহোয়্যারে ডেকেছিলাম, যান নি। এখানেও আসবেন কিনা জানি না। মডুরাম তার নামটা 'দাওয়াত'এর লিষ্টে রাখতে পারেন। অন্যরাও পড়ে এসে মতামত জানাতে পারেন। 
এই সুযোগে একটু পিঠ চুলকে নিই।
ব্লগস্পটে আমার সবচে ভাল লাগতো সৌরভের ব্লগ। এক কথায় অসাধারণ সব লেখা! দুর্দান্ত সব অনুভূতির প্রকাশ। আমি আমার ব্লগজীবনের শুরু থেকেই সৌরভের মুগ্ধ পাঠক।
আর সামহোয়্যারে গিয়ে এখন অনেক ভালো লেখক পেয়ে গেছি, যাদের লেখা না পড়লে দিনটা পূর্ণ হয়েছে বলে মনে হয় না। তাদের অন্যতম হিমু। আমি প্রথম দিকে অবাক হয়ে ভাবতাম, এরকম পরিণত লেখক কিসের জন্যে অপেক্ষা করছেন আসলে? আমি জানি না, ইতিমধ্যেই কেন হিমু ভাই মূলধারার সাহিত্যে নাম করে ফেলেন নি! কিন্তু করা উচিৎ ছিলো। হিমু ভাই সে ব্যাপারে কিছু ভাবছেন কি না কে জানে!

