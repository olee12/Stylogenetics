টুয়েলভ এপস্টলদের সাথে একদিন-



আগেও বলেছি, স্বভাবে আমি কুনো ব্যাঙের মামাতো ভাই। ঘুরতে যাবার কথা শুনলেই আমি হাই তুলতে শুরু করি। জানি, অনেক শিশির বিন্দুই আমার দেখা হয় নাই চক্ষু মেলিয়া..., আমি তবু চোখ বুজে ঘুমোতেই বেশি ভালবাসি।
দেশে থাকতে বন্ধুদের টানা হ্যাচড়ায় নিরূপায় হয়ে যে কোন ট্যুরে গেলে, সবাই যখন যাত্রাপথের সৌন্দর্য দেখতে দেখতে আহা উহু করছে, আমি তখন নির্দ্বিধায় হাল্কার উপর নাসিকা-ধ্বনি-সহযোগে ঘুমে কাদা হয়ে আছি। যাত্রা শেষে সবাই সবাই যখন এতক্ষণের সৌন্দর্য দর্শনে বাকরূদ্ধ, আমি তখন আ-আ-আ- শব্দ করে বিশাল একটা আড়মোড়া ভাঙছি।
মেলবোর্ণের আশপাশে নাকি অনেক সুন্দর জায়গা আছে দেখবার মতন। নিজের আলস্য ত্যাগ করতে পারি নি, তাই তার বেশিরভাগই আমার দেখা হয় নি।  গত সোমবার একেবারেই আচমকাই একটা ছুটি পেয়ে গেলাম- অস্ট্রেলিয়া ডে। লম্বা দিন এখন, ভোর হয় পাঁচটায়, আর সন্ধ্যা নামে নয়টায়। এরকম লম্বা একটা দিন একদম বিফলে যাবে, এরকমটা ভেবে মন সায় দিচ্ছিলো না। তাই ঘুরতে চলে গেলাম আটলান্টিক মহাসাগরের পাড় ঘেঁষে ছুটে চলা রাস্তায়- এখানে বলে গ্রেট ওশেন রোড। 
খুব ভোরে, প্রায় সাড়ে ছয়টায় যাত্রা শুরু করলাম আমরা, যীশুর সংগী সাথী ১২ জন এপস্টলদের দেখবার জন্যে। 
মূল রাস্তায় ঢুকবার আগে জিলং-এ রয়েছে ইনফরমেশন সেন্টার। ওখানে গিয়ে থামলাম ব্রেকফাস্টের জন্যে।
ইনফরমেশন সেন্টার
তামুক খাইবান?
ইনফরমেশন সেন্টারের পাশেই হুট করে এটাকে দেখে মনে হলো, ভুল করে কোন দৈত্য দানো নিশ্চয়ই তার পাইপ ফেলে গেছে এখানে! 
ধ্যানমগ্ন কনফুসিয়াস
কলেজ ছাড়বার প্রায় বছর সাতেক বাদে এইরকম "ধ্যান" করার সুযোগ পেলাম। তাই সেটা ছাড়তে ইচ্ছে করলো না। 
গাড়িয়াল ভাই
আবারও পথ চলা শুরু। এ যাত্রায় আমি নিজেই গাড়িয়াল ভাই, তাই ইচ্ছে থাকা সত্তেও ঘুমোবার কোন উপায় নাই! 
ঐ দেখা যায়...
আরও খানিকটা দূর যেতেই চোখে পড়লো সাগরের নীল। তবে পুরোপুরি নয়, খানিকটা উঁকিঝুকি দিয়ে যা দেখা যায় আর কি! 
এক পাশে সাগর আরেকপাশে...
এই রাস্তাটা অসাধারণ। এক পাশে সাগর আরেকপাশে... উহু, বালি শুধু নয়, জলজ্যান্ত পাহাড়। 
এলিয়েন?
এই আজব রঙা গাছগুলোকে দেখে সত্যি মনে হচ্ছিলো, ভিনগ্রহী গাছ নয় তো এরা? 
পাহাড় সাগর পাশাপাশি
আবারও দু'জনায় একসাথে। পাহাড় আর সাগরের এই মিল মোহব্বত চলেছে একদম পথের শেষ পর্যন্ত!
রাস্তা
আমাদের রাস্তা, চলে বাঁকে বাঁকে-
সবার উপরে সাইকেল সত্য...
... তাহার উপরে... ভাবছিলাম সত্যি সত্যি একটা মানুষ ওখানে বসে থাকলে কেমন হতো? 
ঝিলের ধারে বাড়ি
মিশন কাশ্মীর সিনেমাটার এই গানটা খুব প্রিয় আমার, সোচোকে ঝিলোকা শহর হো... ঠিক যেন এই বাড়িটাই!
নীলাঞ্জনা...
ঐ নীল নীল চোখে চেয়ে থেকো না...
আবারও নীল
আঁজলা ভরা পানি
আয় তব সহচরী...
এই ছবি দিবো না ভেবেছিলাম, যদি আবার ধূসর গোধুলি মনে দুস্কু পায়!
যদি তোর ডাক শুনে
কেউ না আসে, তবে একলা ফুটো রে...
জঙ্গলে ক্রিকেট
এইবার বলেন, বাংলাদেশ ক্রিকেটে উন্নতি না করার কোন কারণ আছে? 
টুএলভ এপস্টলস
এইবার পাওয়া গেলো যীশুর সংগী সাথীদের। মুশকিল হলো এদের সবাইকে একসাথে দেখা যায় না। কিছু আছে পাহাড়ের ওপাশে। তবে সংখ্যায় সব মিলিয়ে বারোটি পাথরের স্তম্ভ, তাই নামকরনটাও আসলেই চমৎকার হয়েছে- টুয়েলভ এপস্টলস। 
এপস্টলস ২
এপস্টলস ৩
এপস্টলস ৪
এপস্টলস ৫
এপস্টলস ৬
এই দু'জন একটু খানি আলাদা হয়ে আছেন।
দ্য লাস্ট সাপার
বিদায় জানাতে ভীষণই খারাপ লাগছিলো। এরকম অদ্ভুত সুন্দর জায়গা আমি খুব বেশি দেখি নি! সকাল থেকে রাত বারটা পর্যন্ত একটানা ঘুরেছি, সবমিলিয়ে প্রায় সাড়ে পাঁচশো কিলোমিটারের ধকল, তবু মনে হয়েছে, পুরো কষ্টটাই সুদে আসলে উসুল হয়ে গেছে।
এরকম জায়গায় বার বার ফিরে যাওয়া যায়...। 
-------------
তিথি'র উপুর্যুপরি হুমকির ফলস্বরূপ এই লেখার শেষে নিন্মোক্ত ডিসক্লেইমার যোগ করিতে বাধ্য হইলামঃ
" পোস্টকৃত ২৪ টি ছবির ২ টি বাদে বাকি ২২ টিই তিথির তোলা, আমার নহে।"
 
