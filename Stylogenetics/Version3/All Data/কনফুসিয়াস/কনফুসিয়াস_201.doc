পৃথিবী কিন্তু তত বড় নয়-



আজকের তাজা খবর!
মাত্র পাঁচ বছর আগেও যেমনটা ভাবা হয়েছিলো, পৃথিবী কিন্তু সত্যি সত্যি ততটা বড় নয়।
আজকের পত্রিকায় পড়লাম, বন বিশ্ববিদ্যালয়ের গবেষক ডক্টর এক্সেল নথনাজেল বের করেছেন, আসলে যতটা ভাবা হয়, পৃথিবীর ব্যাস তারচেয়ে পাক্কা ৫ মিলিমিটার কম! ভাবা যায়!
এইটুকু পড়ে আমি অবশ্য হেসে ফেলেছিলাম। কেউ কেউ শুনে হাসবে, এরকমটা বোধহয় ডক্টর এক্সেল আগেই  অনুমান করেছিলেন। আমার মতন অকালকুষ্মান্ডদের জন্যে তিনি তাই বলে রেখেছেন, যতটা খেলো মনে হচ্ছে, ব্যাপারটা আসলে তত সহজ নয়। একদম সঠিক মাপ জানার দরকার ছিলো আমাদের, বিশেষ করে আবহাওয়া সংক্রান্ত খোঁজখবর দেয় যেসব উপগ্রহগুলো, তাদের সঠিক পজিশনিং-এর জন্যে।
গুরুত্ব বুঝে টুঝে আমি অবশ্য খানিকটা গম্ভীর ভাব ধরে আছি। তবে সমস্যা হলো, থেকে থেকেই খিক খিক করে হাসি পাচ্ছে!
কি মুশকিল!

