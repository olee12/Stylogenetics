সরল পদ্ধতিতে ইউনিকোড বশীকরণ-



১। 
মাত্র মাসছয়েক আগেও কম্পুকে ইউনিকোড কম্পাটিবল করতে প্রচুর মারামারি করতে হোত৷ ব্যাপারটা একসময় সহজ হবে জানতাম, কিন্তু এত তাড়াতাড়ি হবে সেটা ভাবি নি৷ সেই জন্যে সবার আগে  ওমিক্রোনল্যাবকে  সেলাম জানাই৷

এখন মোটামুটি দু'তিনটে সহজ স্টেপেই কম্পুতে ইউনিকোড বাবাজিকে ধরে রাখা যায়৷

আপনি যদি উইন্ডোজ এক্সপি ইউজার হন, তাহলে ঝটপট নীচের লিংক থেকে 'কমপ্লেক্স' নামক সফটো টা নামিয়ে ফেলুন৷
লিংক=  কমপ্লেক্স 

 ওটা ডেস্কটপে রেখে ডাবল ক্লিক করে ইন্সটল করে ফেলুন৷
কাজ শেষে কম্পু রিস্টার্ট হতে চাইবে, করে ফেলুন৷ নতুন করে যখন চালু হবে, তখন আপনার কম্পুতে ইউনিকোড বাসা বেঁধেছে!

২।  এইবারে আসুন কেমন করে ইউনিকোডে লিখবেন৷
এখান থেকে নামিয়ে ফেলুন অভ্রো সফটো৷ 
 এটা ইন্সটল করে লেখ শুরু করে দিতে পারেন৷ অভ্র-র যে মেনুবারটি দেখবেন, ওখানেই হেল্প সেকশান আছে, ওগুলোয় একটু খানি উঁকি ঝুকি দিলেই আর কোন সমস্যা থাকার কথা না৷

৩। 
 অভ্র ইন্সটলের সাথে সাথেই নিজে থেকে অনেকগুলো ইউনিকোড ফন্ট ইন্সটল হয়ে যায়৷
সেসব যদি কোন কারণে মনে না ধরে, তাহলে এখান থেকে পছন্দসই একটা ফন্ট খুঁজে নিতে পারেন ৷
ফন্টের ব্যাপারে এই মুহুর্তে সবচেয়ে ভাল রেজাল্ট দিচ্ছে দুইটা ফন্ট৷
ক৷ সিয়াম রুপালি,
খ৷ অপনা লোহিত৷

পাওয়া যাবে আগের লিংকেই৷

৪। 
 ফন্ট আর অভ্র রেডি৷ এখন কোন ফন্টে লিখবেন? মজিলা ব্যবহার করলে সেখানে ফন্ট সেটাপ করতে হবে, আই-ই করলে সেখানেও৷ অথবা এম এস ওয়ার্ডে  ...
শুনে অনেক গ্যান্জাম মনে হচ্ছে? অগে আসলে তা-ই ছিল৷ কিন্তু এখন এই সব কিছু করে ফেলা যায় এক ক্লিকে!
এখান থেকে নামিয়ে ফেলুন ফন্ট ফিক্সার৷ 
 ইন্সটল করতে হবে না৷ জাস্ট রান ডাবল ক্লিক করুন, তারপরে লিষ্টি থেকে পছন্দের ফন্ট সিলেক্ট করে সেট করে দিন৷
ব্যস, কম্ম সাবার৷
এখন যেখানেই ইউনিকোড পাবেন ওখানেই ঐ পছন্দের ফন্টে লেখা দেখবেন৷


আপনার কম্পু এখন রেডি৷

৫।
এইবারে আরো কিছু খবর দেয়া যায়৷ ধরুন আপনি অভ্র-তে লিখে অভ্যস্ত৷ কিন্তু অফিসে অভ্র নেই, বা কোন বন্ধুর বাসায়, অথবা সাইবার ক্যাফে, যার কোনটাতেই আপনি ইচ্ছে থাকলেও অভ্র ইন্সটল করতে পারবেন না, তাদের জন্যে এসে গেছে- অভ্র পোর্টেবল!
একটা পেন ড্রাইভ (ভদ্রজনেরা ইহাকে ইউএসবি বলে থাকেন) সাথে রাখলেই হলো, ওখানে অভ্র পোর্টেবল কপি করে রেখে দিন৷ যে কোন পিসিতে ঢুকিয়ে এক্সট্রাক্ট করে অভ্র দিয়ে ইউনিকোডে লেখা শুরু করে দিন!

পাবেন এইখানেঃ অভ্র পোর্টেবল। 

৬।
 অভ্র পোর্টেবল এর মতই আরেকটা হ্যান্ডি টুল হলো  banglasavvy  !
যে কম্পুতে ইউনিকোডের লেশমাত্র নেই, অভ্র নেই, অভ্র পোর্টেবলও আপনার সাথে নেই, ওখানে ইউনিকোডের লেখা পড়বার জন্যে এটা নামিয়ে ফেলুন এখানে ক্লিক করে। 
 ইন্সটল করতে হয় না, তাই এডমিন এক্সেস লাগে না৷ এটা অনেকটা ভার্চুয়াল ফন্টের মতন৷ শুধু রান করালেই ইউনিকোডের লেখা পড়া যায়!

-----------

ব্যস, কাহিনি খতম!

-----------
ওহ, অরেকটু আছে৷
যাদের এক্সপি নেই, ২০০০ আছে, তারা কি করবেন?
তাদের জন্যে ইন্সট্রাকশান আছে এইখানে। 

 পড়ে দেখুন৷ করে ফেলুন৷ হয়ে যাবে৷
যদি খুব কঠিন মনে হয়, তাহলে খুব সহজ একটা বুদ্ধি আছে,
এক্সপি কিনে ফেলুন!

-----------

দি এন্ড, মানে, গল্প শ্যাষ।
