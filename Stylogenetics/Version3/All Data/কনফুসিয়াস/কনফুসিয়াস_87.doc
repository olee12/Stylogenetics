রঙ পেন্সিল



মেঘে মেঘে নিকষ কালো দুপুর,
আলতা মেখে ফড়িং ওড়ে,
বৃষ্টি টাপুর টুপুর।
বৃষ্টি পড়ে উইপোকাদের গায়,
সূর্যমূখীর বুকের ভেতর
স্বপ্ন বাড়ি যায়।
আকাশ বেয়ে নামলো একটা পরী,
রূপনদীতে ডুবে ডুবে
কী করি, কী করি!
থাকুক না হয়, এমন করেই, যা-হোক,
আকাশ নদী মেঘ পরী আর
ছোট্ট একটা ডাহুক।
এমনি করেই, টুকরো টুকরো দাগে,
আঁকার খাতা ভরিয়ে তুলি,
আশাবরী রাগে।
---
ব্যর্থ কবিরা নাকি লেখক হন। আমি আরও বড় অভাগা, তকমা জুটিয়েছি গদ্য-লেখকের!
বহুদিন বাদে হুট করে মাথায় চলে আসা এই ছন্দ-চেষ্টাটা তাই একজন সফল কবির জন্যে এখানে দিলাম।
মাশীদাপু,
লিখো না কেন কিছু?

