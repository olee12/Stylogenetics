প্যালিনকে দেখে উত্তেজিত জার্দারি



 দোষ দেবো না। "হকি-মম" সারাহ প্যালিনকে দেখে আমিই উত্তেজিত বোধ করি। মহিলা স্টুপিড হলেও দেখতে বেশ উষ্ণ, তাই কিছুক্ষণ পর নড়েচড়ে বসতে হয়। 
বিশ্ববিদ্যালয় জীবনের শুরুর দিকে একবার এক বন্ধুর সাথে তর্ক হচ্ছিলো, মানুষের ব্রেইনস অ্যাগেইনস্ট লুকস কার্ভ নিয়ে। আমার বক্তব্য ছিলো ব্রেইনস মাল্টিপ্লায়েড বাই লুকস ইকুয়ালস টু আ কনস্ট্যান্ট, হাইপারবোলিক একটা কার্ভ পাওয়া যাবে প্লট করলে, ঠিক যেমন বয়েল-ম্যারিয়ট ল, কোন নির্দিষ্ট পরিমাণ গ্যাসের চাপ আর আয়তনের গুণফল একটি ধ্রুব সংখ্যা। 
অর্থাৎ, মাগজিক X শারীরিক = ধ্রুবক
এইচ মডেল
ছবিতে কার্ভটি দেখুন। শারীরিক আবেদনের সাথে তাল মিলিয়ে মাগজিক আবেদন কমছে।
বন্ধুটি তর্ক করছিলো যে এর মধ্যে যে কোন একটি ভ্যারিয়েবলের মাথায় একটি ঘাত বসাতে হবে, এবং এই ঘাতের ওপর ভিত্তি করে মানুষের শ্রেণীবিভাগ করা যাবে। ধরা যাক বন্ধুটির নাম চুদির্ভাই, এবং তার নামের আদ্যাক্ষর অনুসারেই সেই এক্সপোনেন্টকে C দিয়ে ভূষিত করা হবে, এক্ষেত্রে,
মাগজিকC X শারীরিক = ধ্রুবক
সি মডেল
ওর ক্ষেত্রে তিনজন ভিন্ন মানুষের জন্যে তিনটি ভিন্ন কার্ভ, যেখানে তিনটি কার্ভের জন্য C এর মান যথাক্রমে ১, ১.২৫ এবং ১.৫।
যাই হোক, যা বলতে চাইছিলাম, আমাদের দু'জনের বক্তব্যই কমবেশি এক ছিলো, বন্ধুটির ক্ষেত্রে নুয়্যান্স একটু বেশি যোগ করা হয়েছিলো, এ-ই যা। আমরা দু'জনই বলতে চেয়েছিলাম, সুরৎ ও জিসম খোলতাই হলে আকল কমতে বাধ্য। পাশাপাশি আক্কেলের বাম্পারফলন হলে চেহারাও বিদঘুটে হতে বাধ্য। জলজ্যান্ত সব উদাহরণ সামনে, স্টিফেন হকিংকে দেখুন, ডারউইনকে দেখুন, জর্জ বার্নার্ড শ'কে দেখুন, আমাকে আর আমার বন্ধুটিকে দেখুন! পাশাপাশি দাঁড় করান মেরিলিন মনরোকে। সালমান শাহকে। জিনা লোলোব্রিজিদাকে। 
কার্ভফিটিং নিয়ে আমাদের তেমন সমস্যা হয়নি। কিছু ব্যতিক্রম থাকবেই, যারা একই সাথে দেখতে দারুণ এবং বুদ্ধিও বাহারী, তারা নিতান্তই চ-বর্গীয় প্রাণী। তাদের হিসাবে না ধরলেও চলে।
তো যা বলছিলাম, শুধু তত্ত্ব কপচালেই হবে না, তত্ত্বের প্রয়োগও তো চাই। সারাহ প্যালিনের ঘটনা পড়ে মনে পড়ে গেলো সেই ব্রেইনস ভার্সাস লুকস কার্ভের কথা। মহিলা দেখতে গরম হলেও মাথা ফাঁকা। বিভিন্ন ইন্টারভিউ দেখে মনে হয়েছে বিল মার এর কথাই সত্যি, ম্যাকেইন-প্যালিন জুটি হচ্ছে দ্য ম্যাভেরিক অ্যান্ড দ্য মিল্ফ।
আসিফ জার্দারি সারাহ প্যালিনকে দেখে রীতিমতো ক্ষেপে উঠেছে। নিউ ইয়র্কে প্যালিনের সাথে সম্প্রতি সাক্ষাতের পর সে আর নিজেকে সামলে রাখতে পারছে না। জার্দারির আক্ষরিক মন্তব্যগুলি এমনঃ

“You are even more gorgeous in life...”


“Now I know why the whole of America is crazy about you”

এক ফোটোগ্রাফার যখন দু'জনকে দ্বিতীয়বারের মতো করমর্দন করতে বলেন ছবির খাতিরে, জার্দারি সহাস্যে জানায়,

“If he is insisting, I might hug ...”

ব্লগার আলতাফ খান জানাচ্ছেন, 
পাংশু মুখে নিজের স্ত্রীর হত্যাকান্ডের ব্যাপারে তীব্র শোক জ্ঞাপনের পরপরই জার্দারি ভাইসপ্রেসিডেন্টের পদে রিপাবলিকান প্রার্থী ও আলাস্কার সুন্দরী সারাহ প্যালিনের সাথে সাক্ষাৎ করেন, এবং পর পর দুইবার তাঁর চোখ-ধাঁধানো রূপের প্রশংসা করেন। 
শাকির লাখানি ভাবছেন, জার্দারির এই আচরণ ইসলামসম্মত নয়১,
আমি ভেবে পাই না, একটি ইসলামী প্রজাতন্ত্রের প্রেসিডেন্ট কিভাবে একজন অনাত্মীয়া মহিলাকে জাবড়ে ধরার কথা ভাবতে পারেন। কিন্তু জার্দারি এমনকি এ-ও বলেছেন যে তাঁর এইড জোরাজুরি করলে তিনি তাঁকে (প্যালিনকে) জড়িয়ে ধরবেন, যেখানে এইড তাঁকে (জার্দারিকে) কেবল করমর্দনের কথা বলেছেন ...। 
আদনান সিদ্দিকী জানাচ্ছেন,
গতকাল সারাহ প্যালিনের সাথে সাক্ষাতের সময় তিনি তার আবেগ নিয়ন্ত্রণ করতে পারেননি এবং সবক'টা দাঁত বার করে দেখিয়েছেন (নিশ্চিত নই সেগুলি খাঁটি কি না, কারণ শোনা যায় জেলে থাকার সময় সেগুলোকে উপড়ে ফেলা হয়েছিলো) ...।
...
পুরো সাক্ষাতের সময় জার্দারিকে স্ত্রীর ব্যাপারে কোন শোকপ্রকাশ করতে দেখা যায়নি, যেমনটা তিনি পাকিস্তানের প্রতিটি প্রেস কনফারেন্সে করে থাকেন। ...
ইউটিউবের কল্যাণে ভিডিওটা দেখতে পাবেন এখানেই।

জার্দারির জন্যে সদুপদেশ দেয়া যেতে পারতো। এরপর এরকম হট ক্যান্ডিডেটদের সাথে সাক্ষাতের আগে আলি সাহাব যেন খাল্লাস হয়ে যান। মাথায় মাল নিয়ে ডিপ্লোম্যাসি না করাই ভালো। 
আর রিপাবলিকানরা এখন গর্ব করে বলতে পারবে, "লুক অ্যাট হার, শি ইজন্ট ইন দ্য অফিস ইয়েট, অ্যান্ড অলরেডি শি ইজ মেকিং থিংস হার্ড ফর দ্যা প্যাকিস্টানিজ!"

১ হাসতে হাসতে পেটটা ফেটে যাচ্ছে রে ভাই!

ছবি সৌজন্য, টিথ ডট কম।
তথ্য সৌজন্য, গ্লোবালভয়েসেসঅনলাইন।


 
