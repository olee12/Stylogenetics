বাদল দিনের প্রথম কদম ফুল...



এই নাও।
আজ আষাঢ়ের এক তারিখ।
আজ বর্ষার প্রথম দিন।
এবং বর্ষা মানেই বৃষ্টি। আকাশ থেকে টপটপ করে পানি পড়ে।
এই বৃষ্টি জিনিসটা এককালে খুব বেশি ভালো লাগত। বাসা থেকে বের হতে না পেরে বারান্দায় দাঁড়ায়ে বৃষ্টির পানি গায়ে মাখতাম।
ইদানীং অবশ্য কেমন যেন হয়ে যাচ্ছি... বৃষ্টি মানেই কাদা ... বৃষ্টি মানেই তাড়াতাড়ি জানালা বন্ধ করে দেওয়া... নইলে কম্পিউটার ভিজে যাবে! 
তবে সবচেয়ে মজার অভিজ্ঞতা ছিল শরীরে কোন সূতো না নিয়ে বৃষ্টিতে ভেজার অভিজ্ঞতা। আর লিখছিনা সে ঘটনা। অনেক আগে একদিন লিখেছিলাম।

আর আমাদের তো একটা প্লাস পয়েণ্ট আছেই।
বাদল দিনের প্রথম কদম ফুল!
এক টাকা দিয়ে দুইটা কদম ফুল পাওয়া যায়। কিন্তু এত সুন্দর! ক্লাস নাইন টেনে ইস্পাহানী স্কুলের সামনে থেকে কিনতাম। তারপর নিজেই নিজেকে দিতাম।
আমার আর তো দেওয়া বা নেওয়ার কেউ নাই। 
সচলায়তন...
বাদল দিনের প্রথম কদম ফুল...
তোমার চরণে রেখে দিলাম। 
সবাই বৃষ্টি দিনের একটা গান শুনেন। 








     Get this widget 
|
     Track details  
|
 		eSnips Social DNA    





 
