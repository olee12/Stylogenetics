প্রশ্নের দুনিয়ায় কয়েকটা প্রশ্ন। 



সচলবাসীর কাছে কয়েকটি প্রশ্ন তুলে ধরলাম।  
প্রথমে সব প্রশ্ন একবার পড়ে নেন। তারপর কয়েক মিনিট ভেবে দেখেন। আবার প্রশ্ন পড়েন। এবার প্রত্যেকটা প্রশ্ন পড়ে একবার করে ভাবেন আর উত্তর টাইপ করে ফ্যালেন। 
ইয়া হাবিবি! 
১।  যে বই পড়ে রাতে ঘুমোতে যাওয়ার সময় মনে হয়েছিল খাটের নিচে ওটা কীসের শব্দ? কাঁথার নীচ থেকে পা বের হয়ে গেলে চমকে উঠেছিলেন। ভেবেছিলেন- একটা ভূত এসে পা কামড়ে দেবে। 
২। লুকিয়ে লুকিয়ে যে বই পড়তে গিয়ে মায়ের কাছে ধরা খেয়েছিলেন। ভেবেছিলেন- যা! এখন যদি মা ঐ পাতাটা পড়ে ফেলে- লজ্জায় ডুবে যেতে হবে। আর যদি ধরা নাও পড়ে থাকেন- ভয় নিয়ে পড়তে হয়েছিল। কারণ ধরা পড়লে মান সম্মান সব শেষ!
৩। বিশেষ কারো কাছ থেকে যে বই প্রথম উপহার পেয়েছিলেন। যে বইয়ের ছাপানো লেখা থেকে প্রথম পাতায় সেই বিশেষ জনের লিখে দেওয়া কয়েক লাইনই বেশি পড়তে ইচ্ছে করত। সেই হাতের লেখা বারবার পড়তে ইচ্ছে করতো। 
৪। মন কেড়ে নেয়া কোন চরিত্র। পড়ার পর অনেকদিন নিজেকে সেই চরিত্র হিসেবে ভাবতে ভালো লাগত- কিংবা সেই চরিত্রের প্রেমিক হিসেবে নিজেকে কল্পনা করতেন।
৫। মনে আঘাত দেয়া কোন চরিত্র। পড়ার পর মনে হয়েছিল ঐ শালা/ শালীরে চোখের সামনে পাইলে খুন করে ফেলব।
৬। যে বই পড়ার পর মনে হয়েছিল- ইশ! জীবনে এমন একটা প্রেম করতে পারলে বড়ো ভালো হইত।
৭। লোকমুখে অনেক শুনে একটা বই পড়েছিলেন। পড়ার পর মনে হয়েছিল- হুদাই টাইম নষ্ট করে এটা কী বাজে জিনিস পড়লাম! 
৮। নির্বাসনে যেতে হলে সংগে নিবেন- যে বই। 

