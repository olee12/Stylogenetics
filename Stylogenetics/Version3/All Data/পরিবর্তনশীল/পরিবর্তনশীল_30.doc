শুভ জন্মদিন স্বপ্নাহত!



ছেলেটার মন বড় নরম। কাউকে না বলতে পারে না। তাই মাঝে মধ্যে রুমে উঁকি দিলে দেখা যায়- মনিটরে কয়েক পদের মেসেঞ্জার চালু রয়েছে আর লাল নীল বাতি জ্বলছে তো জ্বলছেই। কাঁধের একপাশ দিয়ে কায়দা করে ধরে রাখা মোবাইলটা তার কাজ করে যাচ্ছে। মাঝে মধ্যে যখন ইচ্ছে হয় তখন নোটপ্যাডে কয়েকটা লাইন লিখে ফ্যালে- আর কিভাবে যেন সেই লাইনগুলা ছন্দে বাঁধা পড়ে যায়।
আজ সেই ছেলেটার জন্মদিন! ছন্দ যার হাতে যেন না চাইলেও ধরা দেয়। ফেসবুকে যার ফ্রেণ্ডলিস্ট বালিকাদের কলতানে মুখরিত।
আজ সেই ছেলেটার জন্মদিন যার হাত কনফু ভাই সোনা নয়- প্লাটিনাম দিয়ে বাঁধিয়ে দিতে চেয়েছেন- মোবাইলের মেসেজের ইনবক্স যার পঁয়ত্রিশ মিনিটে ওভারলোডেড হয়ে যায়।
আজ আষাঢ়- শ্রাবণ- পৌষ- মাঘ - কিংবা নাম না জানা কোন বঙ্গ বালিকার ফ্রেণ্ড অথবা জাস্টফ্রেণ্ডের জন্মদিন। 
সবচে বড় কথা- আজ আমার আমাদের অতি প্রিয় বন্ধু স্বপ্নাহত ( স্বপ্নার কাছে ছ্যাঁকা খেয়ে আহত) মানে জিহাদ ভাইয়ের জন্মদিন্
হ্যাপি বাড্ডে টু ইউ- হ্যাপি বাড্ডে টু ইউ
হ্যাপি বাড্ডে ডিয়ার জিহাদ
হ্যাপি বাড্ডে টু ইউ।  

