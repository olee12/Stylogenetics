বাঁশবাগানের মাথায় চাঁদ উঠেছে...



আর ভাল্লাগেনা। সামনে ফাইনাল পরীক্ষা।
আর শেষ মুহুর্তে চলছে- রিপোর্ট, এসাইনমেন্ট, ভাইভা...
আর আমি বিক্ষিপ্ত মাথা নিয়ে বিক্ষিপ্ত কিছু লিখে ফেলার চেষ্টা করছি। এরই উদাহরণ দিলাম আজকে। এই দুটি গত সেমিস্টারের কোন এক বাঁশময় মুহুর্তে রচিত হয়েছিল। এবং আইইউটি'র ম্যাগাজিনে এসেছিল। নতুন সেমিস্টারে নতুন ভাবে আবার লিখলাম... 
মাইক্রোপ্রসেসর এসাইনমেন্ট। 
তোমাকে লেখার জন্য- হে মাইক্রোপ্রসেসর এসাইনমেন্ট।
আমি কত রাত চোখের পাতা এক করিনি।
শুধু বারবার মনে হত- সে মানুষটি'র কথা-
যার কাছে তোমাকে রেখে আসতে হবে। 
তিল তিল করে যে তোমাকে গড়ে তুললাম-
সে তোমাকেই কিনা অন্যের ঘরে রেখে আসতে হবে-
সেই তোমাকেই কিনা- একজন পরপুরুষ
পরীক্ষা করবে।
কী নিষ্ঠুর! এই লাল ইটের পৃথিবী। 
###########
অবশেষে বাঁশবাগানে (Auditorium)
[ আইইউটির পরীক্ষাসমূহ অডিটরিয়ামে অনুষ্ঠিত হয়]
তবুও জীবন থেমে থাকে না।
সময়ের হাত ধরে একদিন সেমিস্টার ফাইনাল আমার কাছে এসে দাঁড়ায়।
বাঁশবাগানের মাথার উপর overhead transmission line দেখা যায়।
হাজার হাজার ভোল্টেজ বিদ্যুত প্রবাহ নিয়ে নবীন প্রবীণ বাঁশেরা জেগে ওঠে।
আমি মোটেও অবাক হইনা-
বাঁশেদের এই রূপ কত চেনা আমার!
চোখ বুজে দেখতে পাই- অগণিত quiz, class test, lab report
কিংবা assignment...
তারাও কত নির্জন রাতে- কত বাঁশঝাড়ে
আমাকে ডেকে নিয়ে ছিল। 
আমি তো এই বাঁশবাগানেই বড় হচ্ছি। 

