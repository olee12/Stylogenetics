আবারো কোকো কাহিনী...



সাবেক প্রধানমন্ত্রী বেগম খালেদা জিয়ার ছোটো ছেলে আরাফাত রহমান কোকোর বিরুদ্ধে জার্মান ভিত্তিক মোবাইল ফোন কোম্পানি সিমেন্স থেকে ঘুষ গ্রহণের অভিযোগ উঠেছে। 
যুক্তরাষ্ট্রের ইউনিয়ন অব কলাম্বিয়ার জেলা আদালতে বিচারাধীন ‘যুক্তরাষ্ট্র সরকার বনাম সিমেন্স বাংলাদেশ লিমিটেড’ মামলার উদ্ধৃতি দিয়ে হেরাল্ড ট্রিবিউন গত ২০ ডিসেম্বরের সংখ্যায় খালেদা জিয়ার পুত্রের ঘুষ লেনদেনের তথ্য প্রকাশ করে। এছাড়া একই চাঞ্চল্যকর সংবাদ প্রকাশিত হয়েছে নিউইয়র্ক টাইমস পত্রিকায়ও।
.
রাষ্ট্রায়ত্ত প্রতিষ্ঠান বাংলাদেশ টেলিফোন এন্ড টেলিগ্রাফ বোর্ডের, যার বর্তমান নাম বিটিসিএল,  ৪ কোটি ৮০ লাখ মার্কিন ডলার ব্যয়ের একটি অবকাঠামো নির্মাণ প্রকল্পের কাজ পেতে সিমেন্স ঘুষ বাবদ বাংলাদেশে ৫৩ লাখ মার্কিন ডলার ব্যয় করেছে। 
সংশি¬ষ্ট কোম্পানির ঊর্ধ্বতন কর্মকর্তারা এর সত্যতা স্বীকার করলেও এই অবৈধ প্রক্রিয়ার সঙ্গে বাংলাদেশের কারা জড়িত ছিলেন তা তারা নিশ্চিত করেননি।
হেরাল্ড ট্রিবিউনের প্রতিবেদনে বলা হয়েছে, সিমেন্সের কাছ থেকে বাংলাদেশের সাবেক প্রধানমন্ত্রীর পুত্রসহ কয়েকজন উচ্চপদস্থ সরকারি কর্মকর্তা ৫০ লাখ মার্কিন ডলার ঘুষ নিয়েছেন।
এর আগে দুর্নীতি দমন কমিশন ছোট যুবরাজ খ্যাত আরাফাত রহমান কোকোর বিরুদ্ধে সিঙ্গাপুরে ১১ কোটি টাকারও বেশী পাচার করার অভিযোগ আনে।
---
 দ্রষ্টব্য 
 
