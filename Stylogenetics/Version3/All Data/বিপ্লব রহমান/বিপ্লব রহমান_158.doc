ন্যাট জিও ১৯৭২: ইতিহাসের ধূসর পাঠ



ন্যাশনাল জিওগ্রাফি পত্রিকার একটি দল ১৯৭২ সালে বাংলাদেশে আসেন মহান মুক্তিযুদ্ধের মধ্য দিযে সদ্য স্বাধীন হওয়া একটি দেশের স্বরূপ দেখার জন্য। ইউলিয়াম এলস ফিরে গিয়ে পত্রিকায় একটি প্রচ্ছদ প্রতিবেদন করেন -'বাংলাদেশ: একটি নতুন রাষ্ট্রের স্বপ্ন লালন করছে'-শিরোনামে। 
আটাশ পৃষ্ঠার ওই প্রচ্ছদ কাহিনীর সঙ্গে ভিয়েতনাম যুদ্ধের আলোকচিত্রী ডিক ডুরেন্স এর দুর্দান্ত চার রঙা সাতচল্লিশটি সংযুক্ত করা হয়।
ন্যাট জিও'র ওই প্রচ্ছদ প্রতিবেদনটি বছর চারেক আগে আমি  প্রয়াত একজন ব্যবসায়ী আহমেদ উল্লাহ ব্যক্তিগত লাইব্রেরি থেকে সিডি আকারে সংগ্রহ করি। এতোদিন এই সিডিটি আমার জিম্মায় বাক্স বন্দী ছিলো। 
নিজে ইংরোজিতে প্রায় গোমূর্খ, তা এটি অনুবাদের সাহস করিনি। 
বিডিনিউজ টুয়েন্টিফোর ডটকমের কয়েকজন সহকর্মিকে বিষয়টা জানাতে হইচই পড়ে যায়। ইংরেজীতে অনার্স-মাস্টার্স সাবিহা (এখন বিবিসিতে) এটি অনুবাদ করার দায়িত্ব নেন। কিন্তু তাঁর মা ক্যান্সারের রোগি; উপরন্তু অফিস, বিয়ে, সংসার... সাবিহা শেষে হাল ছেড়ে দেন। একই দায়িত্ব নেন আরেক সহকর্মি রিমু; রিমু নব্বই এর স্বৈরাচার বিরোধী আন্দোলনের সহযোদ্ধা ছিলেন। আমরা একসঙ্গে কতোই না ঘাতক-দালাল নির্মুল কমিটির হরতাল-অবরোধের পিকেটিং করেছি! তো চেতনাগত কারণেই রিমু সফল হবেনই হবেন,এমনটিই ধারণা ছিলো। কিন্তু এটা সেটা নানা অজুহাতে রিমুও  শেষে হাল ছেড়ে দেন।
অনেক অলোচনার পর মুক্তিযুদ্ধের ওপর যার অগাধ শ্রদ্ধা, মুক্তিযুদ্ধের নানা দুর্লভ দলিল যার সংগ্রহে, সেই সহকর্মি পিয়াল ভাই এখন দায়িত্ব নিয়েছেন এটি অনুবাদ আকারে প্রথম সচলায়তনে প্রকাশ করার। ডেডলাইন- ১ ডিসেম্বর, ২০০৭। এরমধ্যে পিয়াল ভাই কাজটা শেষ করলে ভাল; নইলে ইংরেজিতেই ছবিসহ হুবুহু টেক্স সচলায়তনে দিয়ে দেবো। কাঁহাতক আর পাঁচ বছর সময় নষ্ট করা যায়! 
এখন দেখা যাক, কি হয়। পিয়াল ভাই ভরসা।...

