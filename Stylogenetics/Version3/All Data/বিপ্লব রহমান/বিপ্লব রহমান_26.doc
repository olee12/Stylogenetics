সাংবাদিক জায়িদীকে সেনা হেফাজতে মারধোর! 



.সাংবাদিক জায়িদীকে সেনা হেফাজতে প্রচন্ড মারধোর করা হয়েছে বলে অভিযোগ উঠেছে। অন্যদিকে, এক কোটি ডলার দাম হেঁকেও জায়িদীর দশ নন্বর জুতো কেনা হল না অবসরপ্রাপ্ত সৌদি, স্কুল শিক্ষকের। সেই বিখ্যাত কালো জুতো জোড়া পুড়িয়ে ফেলেছে মার্কিন ও ইরাকি সেনারা। 
এদিকে ইরাকি প্রধানমন্ত্রী নুরে আল মালিকির কাছে জায়িদীর ক্ষমা চাওয়ার কথা প্রধানমন্ত্রীর অফিস থেকে জানানো জলেও তা মানতে রাজী নয় তার পরিবার। তবে যাই হোক না কেন আফগানিস্তানে নাটক হচ্ছে তাঁকে নিয়ে। খবর বিভিন্ন অনলাইন গণমাধ্যমের। 
মার্কিন আগ্রাসনের অন্যতম শিকার আফগানিস্তানে একটি হাসির নাটকের প্রধান চরিত্র করা হয়েছে জর্জ বুশকে জুতো মেরে বিখ্যাত ইরাকি টেলিভিশন সাংবাদিক মুনতাদার আল-জায়িদীকে। 
বাস্তবে জুতো দুটো থেকে বুশ মুখ বাঁচাতে পারলেও জং-ই-খাতার বা সতর্ক ঘন্টা নামের এই আফগানি ব্যাঙ্গাত্মক সিরিজে জুতো তাঁর মুখেই মারা হবে।কেবল হাসানো নয়, ইরাকের প্রতি একাত্মতা প্রকাশের লক্ষ্যে এই নাটক করা হচ্ছে বলেই অভিমত প্রযোজক হানিফ হাঙ্গামের। 
২৯ বছর বয়সী সাংবাদিক জায়িদীকে প্রচন্ড মারধোর করা হয়েছে। তাঁকে দেখে সাধারণ মানুষ ক্ষিপ্ত হয়ে উঠতে পারে এই আশংকায় জায়িদীকে আদালতে না নিয়ে গ্রিন জোনের বিশেষ আদালতে নেয়া হচ্ছে। 
এদিকে এখনও পর্যন্ত কোন আনুষ্ঠানিক অভিযোগ গঠিত না হলেও তাঁর বিচার হচ্ছে সফরকারী বিদেশী রাষ্ট্রপ্রধানকে অপমানিত করার অপরাধে। অভিযোগ প্রমানিত হলে ১৫ বছর পর্যন্ত জেল হতে পারে।
অন্যদিকে সাদ্দাম হোসেনের বাথ পার্টি পুনরুজ্জীবীত করার অপরাধে যাদের আটক করা হয়েছে তাদের সঙ্গে জায়িদীর কোন যোগ আছে কিনা তা দেখা হচ্ছে। 
---
গ্রেপ্তারকৃত সাংবাদিক জায়িদীকে মারপিট করার বিষয়ে বিবিসি অনলাইনের খবরটি দেখুন এখানে
 
