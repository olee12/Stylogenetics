নিঃশঙ্ক চিত্তের চেয়ে জীবনে বড় কিছু নাই...



.
সদ্য কারামুক্ত শিক্ষক নেতা আনোয়ার হোসেন বলেছেন, দেশে এখন ভুতড়ে শাসন চলছে। 
মঙ্গলবার সন্ধ্যায় রাষ্ট্রপতির ক্ষমাবলে মুক্ত এই শিক্ষক নেতা তার বাসভবনে সাংবাদিকদের বলেন, সত্য উচ্চারণে আমরা ভীত হবো না। সত্য যতো কঠিন হোক না কেনো, তা উচ্চারণ করবো। ন্যায়ের পক্ষে সত্য কথা বলতে গিয়ে একবার জেলে গিয়েছি। প্রয়োজনে আবারো জেলে যাবো; মানুষ আবারো আমাদের মুক্ত করে আনবে। 
.তিনি বলেন, বুধবার ঢাবিতে অনুষ্ঠেয় সংহতি সমাবেশে অংশ গ্রহণ করে তারা জরুরি অবস্থা প্রত্যাহার করতে বলবেন। 
আনোয়ার হোসেন বলেন, দেশে এখন ভুতুড়ে শাসন চলছে। যতদ্রুত এই শাসন যাবে, ততই তা দেশের মঙ্গল। তিনি দ্রুত নির্বাচন দেওয়ার জন্যও সরকারের কাছে দাবি জানান। 
তিনি আরো বলেন, ভুতুড়ে শাসনের আমলে মানুষ দ্বিধান্বিত এবং আতঙ্কিত। নির্বাচিত - গণতান্ত্রিক সরকার ক্ষমতায় আসলে মানুষের দ্বিধা ও ভয় চলে যাবে। মানুষের আস্থা ফিরিয়ে আনা প্রয়োজন। ভুল এবং ভুতের শাসন থেকে মুক্ত হতে দরকার নির্বাচন। মানুষই নির্বাচন করবে কে দেশ চালাবে, খালেদা, না হাসিনা?  
.তিনি বলেন, এটা ১৯৭৫ সাল নয়, এটি ২০০৮ সাল। সেনা শাসকদের বুঝতে হবে, তারা চাইলেই সব কিছু করতে পারবেন না। ঢাবিতে দলীয় এবং লেজুড়বৃত্তির রাজনীতি চলতে পারে না। ছাত্র রাজনীতি হবে শিক্ষার্থীদের অধিকার সংহত রাখার জন্য।  রাজনীতিবিদেরও পরিশুদ্ধ হওয়ার প্রয়োজন আছে।... 
ছবি: প্রেসনোট ও বিডিনিউজ টোয়েন্টিফোর ডটকম
 
