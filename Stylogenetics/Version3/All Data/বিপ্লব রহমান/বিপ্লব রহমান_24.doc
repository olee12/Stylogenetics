গুডবাই ২০০৮!



.সারা বিশ্ব জুড়ে ২০০৮ ছিল অনেকটাই ঘটনাবহুল। বছরটির পথ চলা শুরু হয় অর্থনৈতিক মন্দা মাথায় নিয়ে। বিদায়ী বছরের প্রধান আলোচিত বিষয় ছিল মার্কিন নির্বাচন ও ইরাক প্রসঙ্গ। এছাড়া বাংলাদেশ, পাকিস্তানসহ এশিয়ার বেশ কয়েকটি দেশে ব্যাপক পরিবর্তন আসে। আসুন, এক নজরে দেখে নেই আন্তর্জাতিক অঙ্গণের ঘটে যাওয়া উল্লেখযোগ্য ঘটনাসমূহ। 
জানুয়ারি:
-অর্থনৈতিক মন্দা দিয়েই শুরু হয় ২০০৮, যা চলে পুরো বছর। মন্দা কাটাতে সত্তর হাজার কোটি টাকার বেইল আউট ঘোষণা করে যুক্তরাষ্ট্র।   
-০৩.০১.০৮: নতুন বছরের শুরুতেই প্রেসিডেন্ট নির্বাচন নিয়ে যুক্তরাষ্ট্রের রাজনৈতিক অঙ্গন হয়ে ওঠে সরগরম। আইওয়া অঙ্গরাজ্য দিয়েই শুরু হয় প্রতিদ্বন্দ্বি দুই দল ডেমোক্র্যাটিক ও রিপাবলিকান পার্টির বাছাই পর্ব। 
ফেব্রুয়ারি:
-১৬.০২.০৮: সার্বিয়ার সঙ্গে কোন ধরণের চুক্তি বা জাতিসংঘের নিরাপত্তা পরিষদের অনুমতি না নিয়েই স্বাধীনতা ঘোষণা করে কসোভো। যুক্তরাষ্ট্র, ব্রিটেন একে স্বাগত জানালেও এর কঠোর সমালোচনা করে রাশিয়াসহ ইউরোপের কয়েকটি দেশ।
-১৮.০২.০৮: পাকিস্তানে বহুল প্রতিক্ষিত সংসদ নির্বাচনে মুশাররফ সমর্থিত পাকিস্তান মুসলিম লীগ-কিউয়ের ভরাডুবি হয়। সংখ্যাগরিষ্ঠতা পেয়ে সরকার গঠন করে পাকিস্তান পিপলস পার্টি।
-১৯.০২.০৮: গোটা বিশ্বকে অবাক করে কিউবার সুদীর্ঘ কালের ও বহু বিতর্ক সৃষ্টিকারী বর্নাঢ্য রাজনৈতিক ক্যারিয়ারের আনুষ্ঠানিক অবসান ঘটান ফিদেল ক্যাস্ট্রো। 
-২৮.০২.০৮: দুর্নীতির অভিযোগের মুখোমুখি হতে দেশে ফিরে গ্রেফতার হন থাইল্যান্ডের নির্বাসিত সাবেক প্রধানমন্ত্রী থাকসিন সিনাওয়াত্রা। পরে একই দিন জামিন মুক্তি পান তিনি।
মার্চ: 
-০৩.০৩.০৮: রাশিয়ার প্রেসিডেন্ট নির্বাচনে পুতিনের যোগ্য উত্তরসূরী হিসেবে প্রেসিডেন্ট নির্বাচিত হন দিমিত্রি মেদভেদেভ । 
-২৫.০৩.০৮: শত বছরের রাজতন্ত্রের অবসান ঘটিয়ে গণতান্ত্রিক রাষ্ট্র হিসেবে আত্মপ্রকাশ করে ভুটান। প্রথমবারের মতো ভোট দিয়ে সরকার নির্বাচিত করে ভুটানিরা। 
এপ্রিল:
-১০.০৪.০৮: নেপালের পার্লামেন্ট নির্বাচনে সবাইকে অবাক করে ক্ষমতায় আসে মাওবাদীরা। 
-১৩.০৪.০৮: চীনের দক্ষিণ-পূর্বাঞ্চলের সিচুয়ান, ওয়েনচুয়ানসহ কয়েকটি প্রদেশে ৭ দশমিক ৮ মাত্রার শক্তিশালী ভূমিকম্প হয়। মারা যায় এক লাখেরও বেশী মানুষ। 
[/b]মে:[/b]
-০৩.০৫.০৮: মিয়ানমারে স্মরণকালের ভয়াবহ ঘূর্ণিঝড় নার্গিস লন্ডভন্ড করে দেয় ইরাবতী উপকূলসহ আশপাশের এলাকা। মারা যায় দেড় লাখেরও বেশী মানুষ। 
জুন: 
-০৪.০৬.০৮: মার্কিন প্রেসিডেন্ট নির্বাচনে ডেমোক্র্যাটিক পার্টি থেকে মনোনয়ন লাভের শ্বাসরুদ্ধকর লড়াইয়ে হিলারিকে পেছনে ফেলে নিজের প্রার্থীতা চূড়ান্ত করেন বারাক ওবামা। 
-১১.০৬.০৮: রাজপ্রাসাদ ছেড়ে কাঠমান্ডুর উপকন্ঠের একটি বাড়িতে ওঠেন নেপালের সাবেক রাজা জ্ঞানেন্দ্র। 
আগস্ট: 
-১৩.০৮.০৮: হয় ইমপিচমেন্ট নয় পদত্যাগ-পাকিস্তান পিপলস পার্টি নেতৃত্বাধীন জোট সরকারের এই আল্টিমেটামের পর পদত্যাগের সিদ্বান্ত নেন পাক প্রেসিডেন্ট পারভেজ মুশাররফ।  
অক্টোবর: 
-০৮.১০.০৮: মালদ্বীপে প্রথম বহুদলীয় প্রেসিডেন্ট নির্বাচনে বিজয়ী হন মালদ্বীপের সাবেক রাজনৈতিক বন্দী মোহাম্মদ আন্নি নাশিদ। অবসান হয় প্রেসিডেন্ট মামুন আব্দুল গাইয়ুমের ৩০ বছরের শাসনের।   
নভেম্বর: 
-০৪.১১.০৮: অনুষ্ঠিত হয় মার্কিন প্রেসিডেন্ট নির্বাচন। দুই প্রতিপক্ষ ছিলেন ডেমোক্র্যাট বারাক ওবামা ও রিপাবলিকান প্রার্থী জন ম্যাককেইন।
-০৫.১১.০৮: মার্কিনীদের স্বতস্ফূর্ত সমর্থনে যুক্তরাষ্ট্রের ইতিহাসে প্রথমবারের মতো কৃষ্ণাঙ্গ প্রেসিডেন্ট নির্বাচিত হন বারাক ওবামা। 
-০৬.১১.০৮: বিশ্বের কনিষ্ঠতম রাজা হিসেবে সিংহাসনে আরোহণ করেন জিগমে খেসার নামগিয়েল ওয়াংচুক। এর মাধ্যমে নবীণ গণতান্ত্রিক ভুটানে নিয়মতান্ত্রিক রাজতন্ত্রের আনুষ্ঠানিক পথ চলা শুরু। 
-১০.১১.০৮: নবনির্বাচিত মার্কিন প্রেসিডেন্ট বারাক ওবামা হোয়াইট হাউজে প্রথম পা রাখেন। তাঁদের স্বাগত জানান বিদায়ী প্রেসিডেন্ট বুশ দম্পতি। 
-১২.১১.০৮: শিয়া কট্টরপন্থীদের চরম বিরোধীতা সত্ব্ওে ইরাক থেকে মার্কিন সেনা প্রত্যাহারের সময়সীমা ২০১১ সাল পর্যন্ত নির্ধারণ করে মন্ত্রীসভা।
-২৬.১১.০৮: ভারতের মুম্বাইয়ে স্মরণকালের ভয়াবহ সন্ত্রাসী হামলায় আতংকের নগরীতে পরিণত হয়। দুটি অভিজাত হোটেল, নরিম্যান হাউসসহ অন্তত ১০টি স্থানে সন্ত্রাসী হামলায় মারা যায় দুশো জন। এ ঘটনাকে কেন্দ্র করে শুরু হয় পাক-ভারত রশি টানাটানি, যা অব্যাহত রয়েছে এখনও। 
ডিসেম্বর:
.
-১৪.১২.০৮: ২০০৮ সালের মিস ওয়ার্ল্ড শিরোপা জেতেন রুশ সুন্দরী সেনিয়া সুখিনোভা। স্বল্প ব্যবধানে শিরোপা দৌঁড়ে প্রথম রানার আপ হন মিস ইন্ডিয়া পার্বতী ওমানকুট্টান। 
-১৫.১২.০৮: শেষবারের মতো ইরাক সফরে এস অপমানিত হন মার্কিন প্রেসিডেন্ট জর্জ বুশ। ইরাক আগ্রাসন ও লাখো সাধারণ ইরাকিকে হত্যার জন্য দায়ী বুশকে জুতা ছুঁড়ে আরব বিশ্বে হিরো বনে যান টেলিভিশন সাংবাদিক মুনতাদার আল জায়েদি। 
-২৭.১২.০৮: হামাস নির্মূলে ফিলিস্তিনের গাজা উপত্যকায় অব্যাহত ইসরাইলি অভিযানে মারা যায় তিন শতাধিক ফিলিস্তিনি। সারা বিশ্বের নিন্দা আর বিক্ষোভকে পাত্তা না দিয়ে তারা এই আক্রমণ চালিয়ে যাচ্ছে। 
-২৯.১২.০৯: ১/১১ র পরে অবৈধ তত্ত্বাবধায়ক সরকারের আমলে ছবিসহ ভোটার তালিকায় এই প্রথমবারের মতো বাংলাদেশে অনুষ্ঠিত হয় সংসদ নির্বাচন। আর এবারই প্রথম ভোটে যুক্ত হয় 'না ভোট'। 
এ নির্বাচন অন্যান্য নির্বাচনগুলোর তুলনায় অনেক অবাধ, নিরপেক্ষ ও সুষ্ঠু হয়েছে বলে ইইউসহ দেশি-বিদেশী পর্যবেক্ষকরা মত দেন। নির্বাচনে হাসিনা-এরশাদের জোট নিরঙ্কুশ বিজয় অর্জন করে। দুর্নীতি ও যুদ্ধাপরাধের বিরুদ্ধে এই গণরায় নিয়ে গঠিত হতে যাওয়া নতুন সরকার কতোটা প্রত্যাশা পূরণ করতে পারে, সেটাই এখন দেখার বিষয়। ।...
---
কার্টুন: অন্তর্জাল/ শিশির, প্রথম আলো। 
 
