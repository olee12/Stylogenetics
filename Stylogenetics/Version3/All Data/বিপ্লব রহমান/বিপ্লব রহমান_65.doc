কী বলার কথা, কী বলছি, কী শোনার কথা, কী শুনছি!...



.
...ঢাকার কেন্দ্রীয় শহীদ মিনারে সেক্টর কমাণ্ডারস ফোরাম ২৫ মার্চের রাত ১২ টায় শুরু করে 'নিষপ্রদীপ আধাঁর' এর ক্ষণগননা। এ সময় শহীদ মিনারের সব কয়েকটি ফ্লাড লাইট নিভিয়ে ফেলা হয়। 
শহীদ বেদীতে সেক্টর কমাণ্ডারস ফোরাম, প্রজন্ম '৭১, মুক্তিযোদ্ধারা, ঢাকা বিশ্ববিদ্যালয়ের ছাত্র - শিক্ষকসহ সমাজের বিভিন্ন স্তরের কয়েকশ’ মানুষ সারিবদ্ধভাবে দাঁড়িয়ে একমিনিট নিরবতা পালন করে মহান মুক্তিযুদ্ধের শহীদদের স্মৃতির প্রতি গভীর শ্রদ্ধা জানান। 
সেক্টর কমাণ্ডারস ফোরাম সভাপতি অবসরপ্রাপ্ত এয়ারভাইস মার্শাল একে খন্দকার রাত ১২টা ০১ মিনিটে একটি মোমবাতি জ্বালান। সেই মোমের আগুন থেকে একে একে শহীদ মিনারে জ্বলে ওঠে শত শত মোমবাতি ।
এ সময় জনতা “৭১ এর হাতিয়ার, গর্জে উঠুক আরেকবার”, “ঘাতক জামায়াতের রক্ষা নাই, খুনিদের ফাঁসী চাই”, “ঘাতকদের বিচারে ট্রাইবুনাল চাই” -- ইত্যাদি শ্লোগান দিয়ে যুদ্ধাপরাধীদের বিচারের দাবি জানায়। 
আয়োজনে অন্যান্যের মধ্যে শিক্ষক নেতা ড. আনোয়ার হোসেন, নিমচন্দ্র ভৌমিক, ঘাতক- দালাল নির্মূল কমিটির নেতা শাহরিয়ার কবির, বর্ষিয়ান কবি নির্মলেন্দু গুন প্রমুখ উপস্থিত ছিলেন।
অনেকে সমবেত কণ্ঠে খোলা গলায়  দেশাত্ববোধক গান ধরেন “কী বলার কথা, কী বলছি, কী শোনার কথা, কী শুনছি; ৩০ বছর পরেও আমি, স্বাধীনতাটাকে খুঁজছি।”...  
---
খবরের লিঙ্ক
 
