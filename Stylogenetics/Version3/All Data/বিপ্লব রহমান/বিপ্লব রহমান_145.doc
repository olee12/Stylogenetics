তসলিমা নাসরিন, নন্দীগ্রাম নয়...



.
শ্যাজাদির লেখা থেকেই প্রথম খবর পাই বুধবার কলকাতার সহিংসতার খবর। এরপর পরই বিডিনিউজ টুয়েন্টিফোর ডটকম নিজস্ব সংবাদদাতার বরাত দিয়ে সংবাদটি পরিবেশন করে। নন্দীগ্রামের গণহত্যার প্রতিবাদে কলকাতা অবরোধের দিন আন্দোলনকারীরা বিতর্কিত লেখিকা তসলিমা নাসরিনকে ভারত থেকে হটে যাওয়ার দাবিও তোলে। 
প্রভাবশালী বাংলা দৈনিক আনন্দবাজার ভারতের সময় বেলা দেড়টায় অনলাইন সংস্করণে লাল হরফে প্রকাশ করে ব্রেকিং নিউজ।
বৃহস্পতিবার ঢাকার শীর্ষ স্থানীয় জাতীয় দৈনিকগুলো গুরুত্ব দিয়ে ছাপে কলকাতার সহিংসতার খবর। তবে সে সব খবরে ফোকাস পয়েন্ট ছিলো তসলিমা, নন্দীগ্রাম নয়!
আর শুক্রবারও আনন্দবাজার জুড়ে ছিলো তসলিমার পিছু হটার খবর। প্রথম সম্পাদকীয়তেও স্থান পান আনন্দবাজার পুরস্কারপ্রাপ্ত লেখিকা তসলিমা নাসরিন।
হায় রে অভাগা নন্দীগ্রাম! হায় রে বাজার অর্থনীতি!
সর্বশেষ: কিছুক্ষণ আগে বিডিনিউজ টুয়েন্টিফোর ডটকম জানাচ্ছে--
বিতর্কিত লেখিকা তসলিমা নাসরিনকে শুক্রবার সকালে নয়াদিল্লির একটি গোপন জায়গায় নিয়ে গেছে ভারত সরকার। এর আগে ভারত থেকে তসলিমাকে বহিষ্কারের দাবিতে কলকাতায় সহিংস বিক্ষোভ হওয়ায় বৃহস্পতিবার রাতে তাকে জয়পুরে নিয়ে যাওয়া হয়। রাজস্থানের কর্মকর্তারা জানিয়েছেন, রাজ্য সরকারের অনুমতি না থাকায় তসলিমাকে জয়পুর থেকে সরিয়ে নেওয়া হয়েছে। রাজস্থান সরকারের কর্মকর্তারা জানিয়েছেন, তসলিমা ব্যক্তিগত সফরে জয়পুরে এসেছিল। এ ব্যাপারে তারা আগে থেকে কিছু জানতেন না। ...
তো ভালোই জমেছে খেলা, না কি? 
 
