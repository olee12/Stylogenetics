রাষ্ট্রদূত এরশাদ!



রক্ষা কর হে নূর হোসেনের খোদা... ক্ষমা অনেকবার চেয়েছি, এবার শাস্তি দেবো নিজেই নিজেকে যদি এই সংবাদ সত্য হয়।
অনেক দিন হয় এত বড় ঝাঁকি খাইনি। এমনকি একের পর এক মৌলবাদীদের বাড়াবাড়িতেও না। এই খবরের কিয়দাংশও যদি সত্য হয়ে থাকে, তাহলে এই দেশের পেছনের পানে যাওয়ার ষোলকলা পূর্ণ হয়।
অবশ্য, এই একটাই তো বাকি ছিল। গায়ের জোরে জিয়ার রাজাকার-তোষণ ভুলে যাওয়া দিয়ে শুরু ছিল। এরপর একে একে মুক্তিযোদ্ধাদের অবমাননা হয়েছে, বঙ্গবন্ধুকে পাকিস্তানের দালাল ডাকা হয়েছে, সংসদ ভবন চত্বরে রাজাকার দাফন করা হয়েছে, রাজাকার রাষ্ট্রপতি হয়েছে, রাজাকার মন্ত্রী হয়েছে, মুক্তিযুদ্ধের ইতিহাস সংকলনের দায়ে সাহিত্যিকদের পশ্চাৎদেশ দিয়ে ডিম থেকে গরম পানি পর্যন্ত বহু প্রকার রন্ধন সামগ্রী ঢোকানো হয়েছে, মুক্তচিন্তার দায়ে জেল-জরিমানা হয়েছে, যা দেখি তা দেখবার দায়ে গায়ে মারা হয়েছে, যা ভাবি তা বলবার দায়ে প্রাণে মারা হয়েছে... তুলনায় এরশাদের পুনর্বাসন খুব একটা বড় কিছু না। কম তো নাচিনি একে নিয়ে আমরা।
রাষ্ট্রদূত এরশাদ

