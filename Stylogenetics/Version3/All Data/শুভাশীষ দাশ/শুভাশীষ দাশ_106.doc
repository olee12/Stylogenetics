=



অঙ্কে মাথা ভালো ছেলেটার। ইন্টার পাস করে ভালো ইঞ্জিনিয়ারিং কলেজে ভর্তি হয়। সিজিপিএ ভালো রাখার জন্য খেটে পড়তে থাকে। শেষের দিকে সিজিপিএ আর হেলে না পড়ার সম্ভাবনা দেখে ইংলিশ মিডিয়ামের এক ছাত্রী পড়ানো ধরে। ছাত্রী তার স্যারকে খুব পছন্দ করে। ছাত্রীর মা একটা কলেজে ইংরেজির শিক্ষক। বাবার একটা গার্মেন্টস্ আছে। পড়াচ্ছে প্রায় মাস ছয়েক হয়ে গেছে অথচ ভদ্রলোকের সাথে কখনো দেখা হয়নি, এতো ব্যস্ত থাকেন। ছাত্রীর মায়ের সাথে প্রাইভেট টিউটরের দেহজ সম্পর্ক গড়ে ওঠে কীভাবে যেন। এভাবেই চলছিল। একদিন সেই টিউটর মেয়েকে পড়ানোর সময় মেয়ের মা কেন যেন হঠাৎ করে ঘরে ঢুকে দেখেন নিজের মেয়ের ঠোঁট তার স্যারের ঠোঁটে সেঁটে আছে। অঙ্কে মাথা ভালো ছেলেটার টিউশনি যায়। ছাত্রীর মা উপযুক্ত শাস্তি দেয়ার জন্য ইঞ্জিনিয়ারিং কলেজে যোগাযোগ করে জানতে পারেন সেই ছেলে দেশ ছেড়ে উচ্চশিক্ষার জন্য কানাডার উদ্দেশ্যে প্লেন ধরেছে দিন দুই আগে। = [নাদিন গর্ডিমারের Some are born to Sweet Delight নামের ছোটোগল্পের সংক্ষেপ] এক মধ্যবিত্ত ব্রিটিশ দম্পতির একজন মধ্যপ্রাচ্যের যুবককে সাবলেট দেয়। যুবক শান্ত, পড়ুয়া। সে তাদের মেয়ের সাথে ঘনিষ্ট হয়, তাকে গর্ভবতী করে, শেষে বিয়ে করতে চায়। তবে একটা শর্ত। বিয়ের আগে মেয়েটিকে একাকী ছেলেটার দেশে গিয়ে ঐ ছেলের বাবা-মার সাথে মোলাকাত করে আসতে হবে। মেয়েটাকে বিদেয় দেবার সময় ছেলেটা একটা ব্যাগে এয়ারপোর্টে যন্ত্রে ধরা পড়বে না এমন একটা প্লাস্টিকের শক্তিশালী বোমা দিয়ে দেয়। মধ্য আকাশে বিমান বিস্ফোরিত হয়। সবাই মারা যায়। মেয়েটাও। সাথে তার গর্ভের বাচ্চা। =  [জন ম্যাক্সয়েল কূতসির Disgrace উপন্যাসের সংক্ষেপ] প্রফেসর লুরি ভার্সিটির এক ছাত্রীর সাথে শারীরিক সংসর্গ গড়ে তোলে। পরে সেটা জানাজানি হয়ে যায়। ফলে উনার চাকরি যায়। প্রফেসর দক্ষিণ আফ্রিকায় তাঁর মেয়ের কাছে ফিরে আসেন। একদিন কিছু কালো যুবক লুরি ও তাঁর মেয়েকে তাঁদের বাসায় আক্রমণ করে বসে। মেয়েটাকে ধর্ষণ করা হয়।  ওরা লুরির মেয়ের পোষা কুকুরগুলোকে একে একে গুলি করে মারে। লুরির গায়ে আগুন ধরিয়ে দেয়। কোনোমতে প্রফেসর প্রাণে বাঁচেন। পরে দেখা যায় তাঁর মেয়ের কালো প্রতিবেশীর এক আত্নীয় সেই ধর্ষণকারীদের মধ্যে একজন। প্রফেসর পুলিশের কাছে যেতে চাইলে মেয়ে রাজি হয় না। বাবাকে বাধা দেয়। কারণ তাকে সেখানে বসবাস করতে হবে। আপোশ করতে তার বাঁধে না। প্রফেসর বলে, লাইক আ ডগ। মেয়ে বলে,হ্যাঁ, লাইক আ ডগ।

