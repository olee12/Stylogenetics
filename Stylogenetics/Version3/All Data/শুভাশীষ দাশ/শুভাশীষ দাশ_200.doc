ঘোড়সওয়ার। ২৭



শুভাশীষ দাশ
মাথার উপর চক্র দিতে থাকে ঘূর্ণিহাওয়া ঠাসবুনোট  উদোম গা  নিয়ে ঘূর্ণি  তার সাথে অপ্রতিরোধ্য বালিয়াড়ি    নির্মোক হয়ে    দেখা   দেয়  মুকুট উজানে  আর  সাথী হয়  দ্রুতলয়  ঘোড়সওয়ার  ঠিকরে বেরিয়ে আসে যাবতীয়  প্রেম ভালোবাসা আরো এন্ডাগান্ডা বিষয় আশয় সম্পদ হাহাকার আলটপকে দেখতে পাই বসতির পাড়ে গড়ে  উঠেছে  উদ্যান বৃক্ষহীন হাওয়ার   তোড়ে   উড়তে গিয়ে গাণ্ডীব ভেঙ্গে অব্যর্থ তূণ একেবারে জায়গায় গিয়ে বিঁধে ফল হয় সাথে  সাথে উপরন্তু রক্ত বালি না ভিজিয়ে গড়িয়েমেশে নোনা জলে হয়ে ওঠে নীল বর্ণ স্বর্ণাভ সুনীল একটু দূরেসন্ধ্যা নামে আলতো আলো আকাশ ধীর লয়ে নির্নিমেষ নিকষহয় আমরা  কবিকুল বজরায় উঠি  ঝড়োহাওয়া  দ্রাঘিমাংশ পেরিয়ে উত্তরে সরে পড়ে আর  রেখে যায় স্ফুলিঙ্গ মন্দ্র দ্রোহ  খতিয়ানে  স্পষ্ট হয় শব্দব্রহ্ম সন্ত্রর্পণে গা ঢাকে প্রদীপ্ত উল্লাসে মেঘমালা উপুড় হয়ে আরক্ত সন্ন্যাসে গেরুয়া নেয় পড়ে  কবিকুল তীরে পৌঁছাই নেমে শুনি হায়  দীর্ঘ দীর্ঘনিদ্রা রাত ছেড়ে   আজ দুপুর দ্বিঘটিকায় নদীপাড়ে উপনয়ন  হবে ইন্দ্র ব্যলীকের  অতঃপর একে একে দাঁড়িয়ে পড়ি কাতর হই করি আহ্বান

