মঙ্গলবুধবৃহস্পতিবার



রবিবার। একটু তাড়াতাড়ি অফিসে ঢুকি। কম্প্যুটার খুলে মেইলবক্সে আসা যাবতীয় অযাবতীয় সমস্ত মেইল উত্তর করে দেই এক নাগাড়ে। তারপর কফি নিয়ে পেপারে চোখ বুলাই। বস ফোন করবেন বলে প্রস্তুতি নিই কিছুটা। রিসেপশনের মেয়েটার গলা শুনতে ইচ্ছে করলে অকারণে ফোন করি। 
সোমবার। টাইমলি অফিসে ঢুকি। কফি খেয়ে পেপারে চোখ বুলাই। তারপর কম্প্যুটার। মেইলের উত্তর করা। বস সোমবার ঢাকার বাইরে থাকেন। ফোন করেন বিকেল চারটের আশেপাশে। দুপুরে রিসেপশনের মেয়েটাকে নিয়ে বাইরে কোথাও লাঞ্চে যাওয়ার কথা মাথায় আসে। এই কারণে তাকে ফোন করি।
মঙ্গলবুধবৃহস্পতিবার। রবি সোমবারের মতোই। তবে বৃহস্পতিবার অফিসে একটু দেরিতে যাই। 


