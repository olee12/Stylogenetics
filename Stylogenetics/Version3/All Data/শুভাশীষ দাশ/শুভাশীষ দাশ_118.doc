ল.সা.গু.



গুণিতক
মৃত্যু সম্পর্কে ভাবতে গেলে কিছুটা নস্টালজিক হয়ে ঠাকুমার মৃত্যুদিনের কথা ভাবতে শুরু করি বাবা সেদিন সারারাত ঠাকুমার পাশে বসে আমার কঠিন চরিত্রের বাবা যাকে কখনো কিছুতেই ভেঙ্গে পড়তে দেখিনি তাঁর কান্নার তোড় দেখে কিছুটা কেঁদেছিলাম সারারাত জাগার পর সকালের দিকে বাবা পাশের বিছানায় ঘুমিয়ে  আর আমি ঠাকুমার দিকে তাকিয়ে ছিলাম তাঁর চোখের দিকে তাঁর একটু একটু শ্বাসে ফুলে ওঠা কন্ঠনালীর দিকে তারপর একদম হঠাৎ বুঝতে পারি ঠাকুমা চলে গেছেন আমার চারপাশের অদৃশ্য বায়ুমন্ডলে হাত বুলিয়ে তাঁর আত্মার পরশ নেয়ার চেষ্টা করি পরে বাবাকে জাগাই সেদিন থেকে মৃত্যু নিয়ে কেউ কথা বললে ঠাকুমাকে মনে করি 
গুণনীয়ক
‘Y2K অথবা সেক্স ক্রমে আসিতেছে’ ঢপ না মাইরি। কিরম কিরম কথা আছে তোগো ক্যামনে বোঝাই। খিস্তি ফেলিনি রবীন্দ্রনাথ উকুন পোস্ট-মর্ডানিজম কমলকুমার গদার পিরানহা ভগবান সোফিয়া লরেন নীৎসে সডোমি তিলটা-কি-আঁকা ফ্যালাসিও সাবঅল্টার্ন কনশাসনেস পায়ুপ্রহার পীনোন্নতপয়োধরা। কি নাই ঐটাতে! আসিফের এত কথা শুনে Y2K দেখতে আগ্রহী হয় আরিফ। 
হিরণ: না না - আপনি তো বর দিতে এসে শাপ দিতে পারেন না... এটা তো একটা মোস্ট আন-এথিক্যাল… এতে তো আপনারও ডিগ্নিটি থাকে না।
ভগবান: তাতে আমার ছেঁড়া যায়-বাছ্
এই পর্যন্ত দেখে আরিফের শ্লীল রুচিতে টান পড়ে। আসিফকে খিস্তি করে ল্যাপটপ বন্ধ করে দেয়।
ল.সা.গু.
হ্যাং ওভার হলে আমি ঠিকঠাক গুণতে পারি না। বিশের পর তেইশ আসে বিশ্বাসযোগ্যভাবে। ব্রেক মারতে গেলে এক্সেলেটর চেপে দেই। দিয়ে বুঝতে পারি যা করছি ভুল কিছু করছি না। ফাঁকা রাস্তায় রাস্তা ধরে চলি। অবশ্য এঁকে কিংবা বেঁকে। একটা নিরীহ বিষন্ন কাঠবিড়ালি কিংবা পাড়ার আত্মহত্যাপ্রবণ কোনো বেড়াল আমার গাড়ির চাকার নিচে আত্মাহুতি দিতে আসে না দেখে আফসোস হয়। রাস্তায় লালবাতি জ্বলে উঠলে গাড়ি না থামিয়ে জোরে এক্সেলেটর চাপি।এই সুযোগে ব্যাটা লালবাতিকে তিন, সাত আর তেত্রিশ সংখ্যা তিনটার ল.সা.গু. করতে দেই। আরো কিছুক্ষণ পরে গাড়ি থামিয়ে নেমে পড়ে বুকডন দিতে শুরু করি। 


