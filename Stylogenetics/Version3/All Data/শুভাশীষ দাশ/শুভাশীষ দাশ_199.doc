বারোজগিরির শেষটুকু



জ্যাক কেরুয়াক ( মার্চ ১২, ১৯২২- অক্টোবর ২১, ১৯৬৬)
এখন খোলা সোর্সের জামানা। এডুকেশ্যানাল ফ্রি ভিডিও লেকচার সিরিজ কয়েক বছর ধরে ভালো জনপ্রিয়তা পাচ্ছে। এম.আই.টি. ওপেন কোর্সওয়্যার ওয়েবসাইটে আপ করার পর খুব দ্রুত জনপ্রিয় হয়ে উঠলে অন্যান্য  বিখ্যাত বিশ্ববিদ্যালয়গুলো  ফ্রিতে  ক্লাসের  ভিডিও য়্যুটুবে  আপানোর কাজে  নামে।  
ইয়েলের এমি হাঙ্গারফোর্ডের ছাব্বিশটা লেকচার য়্যুটুবে পাওয়া যায় যার বিষয় – ‘১৯৪৫ সালের পরবর্তীকালের আমেরিকান উপন্যাস’। কেরুয়াকের ‘অন দা রোড’ য়ের উপর ছিল  সেখানে দুটা লেকচার। বীট জেনারেশনের লেখকদের চেনানোর জন্য উনি গিন্সবার্গের ‘হাওল’ দিয়ে  ক্লাস আরম্ভ করেছেন। কবিতা লেখার ক্ষেত্রে ফুটনোট চালু করেন মর্ডানিস্ট কবি এলিয়ট তাঁর ‘দা ওয়েস্ট ল্যান্ড’ কবিতায়। অন্যদিকে ‘হাওল’ কবিতায় চওড়া একটা গৌরচন্দ্রিকা আছে।
হোলি! হোলি! হোলি! হোলি! হোলি! হোলি! হোলি! হোলি! হোলি! হোলি! হোলি! হোলি! হোলি!
পৃথিবী হোলি! আত্মা হোলি! চামড়া হোলি! নাক হোলি! জিহবা বা* হাত গু* সব, সব হোলি! 
বাংলার হাংরি জেনারেশন এংরি জেনারেশন বীট প্রভাবিত বললে ভুল বলা হবে না। বারোজগিরির আগের পর্বে  ‘নেকেড লাঞ্চ’ য়ের কথা বলেছিলাম। শুরুতে বারোজ কয়েক পাতার শুরুয়াত বুঝিয়েছেন। একটু বাংলা করি সেখানে থেকে-
‘নেকেড লাঞ্চ আমার শারীরিক গোলযোগ কিছুটা সামলেছে। বাজে বিরক্তিকর আর নৃশংস তরিকায়। যেমন খালি পেটে থাকলে অসুস্থতা কিছুটা পিছু হটে।লেখাটার কয়েকটা প্যারাকে লোকে চটি বলে ফেলে ।আসলে আমি ক্যাপিটাল পানিশমেন্টের জেহাদে এসব লিখতে গেছিলাম – সুইফ্টের ‘মডেস্ট প্রপোজাল’ য়ের মত………………’।
নেশা, সমকামিতা, বাউন্ডুলে জীবনযাপন সবকিছু থেকে ওরা জীবনের ভাষা শিখতে চেয়েছিল। বলতে চেয়েছিল - মর্ডানিজম দিয়ে হবে না সাহিত্যে লিখে যেতে হবে জীবনের গান।
ক্রিয়েটিভ লেখালেখির মধ্যে মানুষ হয়ে আমরা হয় খারাপ আছি নয়তো ভালো আছি আর তাও না হলে কেমন আছি বুঝতে পারছি না – এর বেশি কথা কারো নাই।  মাঝে মাঝে মনে হয় সব অসার কাজ। হাজার কবিতা, ছায়াছবি, চিত্রকলা, গান, গদ্য ইত্যাদি দিয়ে মানুষকে তার অমানবিক দিকগুলা থেকে ফিরানো যাবে না।  মানুষ যুদ্ধ নোংরামি বাহাস এসব থেকে কখনো বেরিয়ে আসতে পারবে না। মানুষ হয়ে মনষ্যত্ব নিয়ে আমাদের আজীবন টানাহেঁচড়া করে যেতে হবে।  শান্তিপূর্ণ সহাবস্থান নামের য়ুফোরিয়ার দেখা মিলবে না সেটা নিশ্চিত।
কিছু বলার পর কি সেটা ফিরিয়ে নেয়া যায়?  আমরা যা লিখি বা পোস্ট করি। ফেসবুকে বা ব্লগে। মনুষ্যত্ব নিয়ে আমাদের ফাটকাবাজিকে কি করে থিয়োরাইজ করা যায় ?

লেখা হালকা এডিট করা হলো। শিরোনাম পাল্টে দিলাম।
 
