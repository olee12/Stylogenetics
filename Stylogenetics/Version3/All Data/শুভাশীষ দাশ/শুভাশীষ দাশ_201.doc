বারোজগিরির শুরু



নেকেড লাঞ্চ 

উয়লিয়ম বারোজ বীট জেনারেশনের ভদ্দরলোক।লেখালিখির ক্ষেত্রে কাট-আপ আকা কাটাকুটা   তরিকা জনপ্রিয় করেছেন বারোজ। শুরু যে তাঁর হাতে হয় নাই সেটা উনি নিজেই স্বীকার করেছেন। ইলিয়টের ১৯২২ সালে লেখা লম্বা কবিতা ‘দা ওয়েস্ট ল্যান্ড’ কাটাকুটা তরিকায় লিখেছেন বলে দাবী বারোজের ( কবিতাটার শেষ লাইন আমাদের চেনা- শান্তি শান্তি শান্তি ; আগের লাইন  প্রজাপতির সে বিখ্যাত উক্তি দত্ত দয়ধ্বম দময়তঃ ) কেবল যে লেখালিখির ক্ষেত্রে তা নয়, সঙ্গীত কি চিত্রকলা কি ছায়াছবি সব জায়গায় এ টেকনিক চালু আছে। আমাদের মাথায় সারাক্ষণ নানা ভাবাগোনার অস্ত্রোপচার হয় । মন্তাজ বলেন আর সুরিয়ালিজম- এসব কাটাছেঁড়া ছাড়া আর কিছু না। রবি ঠাকুরের ‘সহজ কথা যায় না বলা সহজে’ আমার কাছে শোনা সবচে জটিল মন্তাজ। 
গুরু বারোজ ‘ব্রায়ন জিসিনের কাটাকুটি খেলা’ লেখায় সব বলে ফেলেছেন। সেখান থেকে খানিক বাংলা করি-
‘ব্যাপারটা খুবই সোজা। একটা পথ বাতলে দেই। এটার মতো একটা কাগজ নেন। মাঝে একবার কাটুন তারপর পাশে ছিঁড়েন।আপনি তাহলে চারটা টুকরা পেলেন ১ ২ ৩ ৪ … এক দুই তিন চার। তারপর সাফলিং করেন। একের সাথে চার রাখেন আর তিন রাখেন দুয়ের সাথে। দেখেন একটা নতুন পাতা তৈরি হলো। আগে যা বলতে চাইলেন দেখেন কথা হয়তো তারচে বেশি খোলসা হয়েছে এবার। এরকম ও হতে পারে। পুরা পালটে গেছে। নেতাদের ভাষণ নিয়ে এটা করলে মজা পাবেন। দেখবেন লেখাটা এক্কেবারে ডেফিনিট কিছু বলে ফেলেছে। আপনার পছন্দের যে কোন কবি বা লেখকের লেখা নেন। ধরেন এমন কবিতা যেটা বহুবার বহুবার পড়েছেন। বারংবার এক জিনিষ বলতে বলতে এর আর নতুন কোন মানে নাই আপনার কাছে। এখন ওটা নিয়ে টাইপ করেন। পুরা এক পাতা। এখন ছিঁড়েন দেখি। দেখেন নতুন লাগে কিনা। এভাবে যে কয়টা পারেন করতে থাকেন।'
‘ব্রায়ন জিসিনের কাটাকুটি খেলা’ লেখাটা চার পাতার। শেষ দুই প্যারা এক কাগজে লিখে চার টুকরা করার পর কি হয় বারোজ সেটা শেষে তুলে দিয়েছেন। এখানে একদম শেষ  মন্তাজ প্যারাটার বাংলা করি-
নেকেড লাঞ্চ
‘সব লেখাই হলো খেলা আর হাজারবার শোনা পয়সাকড়ির দেনদরবারের ছেঁড়াফাড়া নসিহত। তাছাড়া আর কি?  ধরে নেই সবচে খারাপ কাজটা হবে একদম সরাসরি আর আমাদের  স্ট্রাটেজি অনুসারে সাবজেক্ট নিবো ক্লাসিকাল গদ্যের কিছু জায়গা। এসব জায়গা কেটেকুটে  সাফলিং করলে দেখবেন নতুন জিনিস দাঁড়িয়ে গেছে।কেনেস্তেটিকের মতো আবিষ্কার কয়টা আছে?  স্বরবর্ণের রংবাজির উপর আমরা দুর্ঘটনা ঘটিয়ে ফেলবো। ছায়াছবিতে সেরকম করলে মানুষের বোধ লোপ পাবে। দেখবেন বালি আর বালি।  রাঙ্গাতে থাকবে সব কালের জুয়ার সিনগুলা। সোয়াদের শব্দ আপনাকে ঘ্রাণ দিবে ধরাতলের রাস্তার। তার মধ্যে সবচে ভালো শোনাবে- ‘কবিতা হগলে লিখবার পারে’।  ডাক্তার নিউম্যান শব্দের কোলাজ থেকে আমাদের পড়ে শোনাবেন কাঁচির আওয়াজের শুরুয়াত।এই নতুন খেলা আমাদের মথিত করবে। যেন মিলিটারির স্ট্রাটেজি । সাফসুফ আর ধারাবাহিক।…………………’
বীট জেনারেশনের লেখকরা স্বাভাবিক লেখার স্বভাবসিদ্ধ প্রক্রিয়ার বিরোধে গিয়ে নিজেদের মতো একটা ধারা তৈরি করেছেন। প্রথাগতরা ব্যাপক বিরোধিতা করেছেন তখন। এখন তো বীট লেখকদের লেখা আমেরিকায় সাহিত্যের উঁচু ক্লাসে পড়ানো হয়। জয়েসের ফিনেগান্স ওয়েকের কথা ধরেন। পড়া সম্ভব! 
বারোজের সবচে বিখ্যাত বই –  ‘নেকেড লাঞ্চ’। এটা নিয়া সিনেমা ও বানানো হয়ছে।
-----
সুমন চৌধুরীর কবিতা ব্যবহার করে শিরোনাম দিয়েছিলাম। পরে পালটে দিলাম। 

 
