পানি সম্পর্কে কিছু সত্যমিথ্যা





।১। 
আমি পানি পান করি না। আশেপাশের সবাই বলে, আমি একটা সত্য কথাও বলি না। আমি প্রায় লোকজনকে বোঝাতে যাই, আমি একেবারেই মিথ্যা কথা বলি না।
।২। 
পানি জল হয়ে গেলে কিংবা জল পানি হয়ে গেলে জলপানি শব্দটি বৃত্তি হয়ে বসে। এভাবেই জল ও পানির সংগমে সৃষ্ট শব্দের অর্থ অর্থময় হয়। 
।৩। 
আমাদের সেমিনারে, সিম্পোজিয়ামে, ক্ষুদ্রঋণ নিয়ে বৃহত্তর সমাবেশে কিংবা মেহেরজান নিয়ে গোলটেবিল বৈঠকে বক্তাদের সামনে একটা সুদৃশ্য পানির বোতল থাকে। মিথ্যা বলার প্রয়োজনীয় শক্তিটুকু ক্যালরিবিহীন পানিই সেখানে যোগান দেয়।
।৪। 
জনৈক পাগল হোটেলে প্রবেশ করলে দোকানের মালিক তাকে বসতে দেন। তাকে বলেন কয়েক গ্লাস পানির মধ্যে একটি গ্লাস বেছে নিতে। 
।৫। 
বিসর্গতে কান্না। ধনতন্ত্র এনজিওতন্ত্র হয়ে গেলে একজন দুঃখব্যবসায়ী লেখক বিসর্গচারণ করতে থাকেন ধারাবাহিকভাবে।
।৬। 
একবার গিয়েছিলাম মুক্তিযুদ্ধ নিয়ে করা একটা সিনেমা দেখতে। একাত্তরের যুদ্ধ, মুক্তিযোদ্ধার প্রতি প্রেম। একটা দৃশ্য এখনো মাথায় রয়ে গেছে- পানির মধ্যে চাঁদকে রেখে করা গান। 
।৭। 
ব্যাকরণ ভালো লাগে না। এমসিকিউতে একটা প্রশ্ন ছিল- নিমিত্তার্থে চতুর্থী বিভক্তির প্রয়োগ ঘটেছে কোন বাক্যে?
ক. আরশোলাকে ভয় পাই 
খ. তাকে ডেকে আনো
গ. বেলা যে পড়ে এলো জলকে চল
ঘ. ভিক্ষুককে দান কর 
গ এর বাক্যটি বুঝিনি। পরে সেটাই দাগাই।


