অনুবাদ: টুকুন গল্প ।১৬।



অসন্তোষ
স্যাম সিলভা


আম্মা কিসব চকলেট বিস্কুট কিনে এনে বাক্সটা র‍্যাপিং করে। বাক্সটা কিনে এনেছে কোন এক অনাথাশ্রমে দেবে বলে। সাঈফ নিচে নেমে খাবার ঘরের প্যাসেজে দাঁড়িয়ে। আম্মা তখনো ব্যস্ত র‍্যাপিং নিয়ে।
গতকাল একটা পাতলা রশি দিয়ে সাঈফ নিজেকে ফাঁসিতে ঝুলাতে চেয়েছে। কাজটা করার সময় বেশ সিরিয়াসই ছিল। এটাও ভেবেছে- এই কাজ করার জন্য তাকে নরকে যেতে হবে কিনা। আম্মার পাশে দাঁড়িয়ে দাঁড়িয়ে সে গতকালের কথা ভাবে।
তারপর আম্মা কোথা থেকে একটা পাকানো দড়ি নিয়ে আসে। বলে-“দেখ সাঈফ, এটাকে বলে ফাঁসুড়ে গিট্টু। ওরা এমনভাবে এটা করে যাতে করে ঘাড়টা ভেঙে যায়, আস্তে আস্তে শ্বাস কষ্টে ভুগে যাতে মরতে না হয়। পরেরবার থেকে দড়ি নিয়ে খেলা করার সময় এটা মনে রাখবে”।
এরপর অনেক বছর চলে গেছে। সাঈফ এখনো বোঝে না, দড়ি নিয়ে খেলা বলতে আম্মা কি বুঝিয়েছে। 

--
অনুবাদ: টুকুন গল্প ।১৫।

