অনুবাদ: টুকুন গল্প।১০।



বান্দর আইলো কই থেইকা?
শুরুতে বান্দরের আকার আকৃতি বান্দরের মতো ছিল না, ছিল আদমের ছেলেপিলের মতো।
একবার এক মহিলা চুলায় রুটি বানাচ্ছিল। তার এক বছরের বাচ্চা কিছুটা দূরে বসে  মাকে দেখছিল। মহিলা উবু হয়ে বসে লাকড়ি দিয়ে আঁচ ঠিক করার সময় তাঁর বাচ্চা মাটিতে পায়খানা করে ফেলে। মহিলা তখন বাচ্চাটাকে অভিশম্পাত করতে শুরু করে। কারণ বাচ্চার ইয়ে পোঁচার জন্য তার হাতের কাছে কিছু ছিল না। উপরে তাকিয়ে সে আর্তনাদ করে, ‘আল্লাহ, আমারে রক্ষা কর’। খোদা তার প্রার্থনা শুনে সাতটা সিল্কের রুমাল মাটিতে ফেলে।
মহিলা ঐ দামি সিল্ক দেখে বাচ্চার ইয়ে পোঁচার কাজে সেগুলো ব্যবহার না করে সদ্য সেঁকা একটা রুটি দিয়ে ছেলেকে পরিষ্কার করতে যায়। গরম সেই রুটি ছেলের ইয়েতে লাগানো মাত্র ছেলেটা একটা বান্দরে রূপান্তরিত হয়। আর যেই জায়গায় রুটি লাগানো হয়েছিল সেখানটা রক্তের মতো লালবর্ণের হয়ে যায়। 

----
গল্পের সূত্র: 
আরবি ফোকলোর
ইংরেজিতে অনুবাদ: ইনিয়া বস্‌নাক
বহি
Return Trip Tango & Other Stories from Abroad
Frank MacShane and Lori M. Carlson (Editors)
Columbia University Press
New York
1992
-----------
অনুবাদ: টুকুন গল্প।৯।

