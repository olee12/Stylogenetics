প্রকাশায়তনঃ বeপাড়া



নতুন লেখকদের জন্য সন্দেশের উদ্যোগটা সাধু। নতুন লেখকদের জন্য একটা বিশাল পাঠকশ্রেণী তৈরি করে দিতে বe য়ের বিকল্প নেই। বিষয়টা নিয়ে যেভাবে যেভাবে ঠিকঠাক কথা বলা দরকার সন্দেশের লেখায় সেটা এসেছে। আমাদের দেশে শেষ পর্যন্ত লেখককে বe ছাড়াও দুই মলাটের মাঝে পৃষ্ঠা রেখে বই বের করতে হয় – কারণ বাংলাদেশের বেশিরভাগ পাঠক বই হাতে নিয়ে পড়তে ভালবাসেন। একটা পাঠকশ্রেণী গড়ে উঠলে হাতে নিয়ে পড়ার বই প্রকাশে লেখক সাহস পাবেন। প্রকাশায়তন সে সাহস তার লেখকদের মধ্যে গড়ে তুলতে পারবে বলে আমি মনে করি।
এবার অন্য প্রসঙ্গে আসি। আর্কাইভ ডট অর্গ নামের একটা ডিজিটাল আর্কাইভ দেখে আমি মুগ্ধ। গুগলবুক ও আমাকে মোহিত করে। কিন্তু মাঝে মাঝে পৃষ্ঠা থাকে না। তখন বিশাল ঝামেলা লাগে। বই পুরানো হলে তার গুরুত্ব কমে যায় না, অনেক ক্ষেত্রে বাড়ে। জানা মতে লেখক মারা গেলে তাঁর মৃত্যুর পঞ্চাশ বছর পর কপিরাইট থাকে না। প্রকাশায়তন সেক্ষেত্রে স্ক্যান করে পুরানো বইয়ের একটা বিশাল আর্কাইভ করে ফেলতে পারে। উইকিতে যেমন স্বেচ্ছাশ্রম দিয়ে কাজ করা হয়, এখানে ঠিক একই ভাবে কাজ হবে। স্ক্যান ছাড়া টাইপ করে বe করা এক্ষেত্রে কঠিন। কেউ করতে চাইলে আপত্তি নেই। তবে এটা যথেষ্ট সময়সাপেক্ষ। সাথে শ্রম লাগবে। অনলাইনে একদম কিছু না পাওয়ার চাইতে স্ক্যান করা কপি (ভাল স্ক্যান যদি কোন কারণে না হয়) পেলে কষ্ট করে পড়তে আপত্তি থাকা উচিত নয়।
নতুন বইয়ের অনলাইন ভার্সানের দরকার আছে। ব্লগাররা বা বই লেখকরা কেউ ইচ্ছা করে তাঁদের বই অনলাইনে বe হিসেবে দিতে চাইলে ভাল। কেউ দিতে না চাইলে সেটাও ঠিক আছে। তখন কেনা ছাড়া গতি নাই। আবার অন্যদিকে  কপিরাইট উঠে যাওয়া বাংলা সাহিত্যের গুরুত্বপূর্ণ বইয়ের বe সংস্করণ থাকা খুব জরুরি। আমাদের ইচ্ছাই এখানে কাফি। কপিরাইট নিয়ে কোন ঝামেলায় পড়া লাগবে না। পুরানো বাংলা বইয়ের একটা বিশাল  অনলাইন আর্কাইভ তৈরি করতে উদ্যোগী হলে  প্রকাশায়তন একটা অন্য উচ্চতায় উঠে যাবে।  দেশের বাইরে যাঁরা আছেন তাঁদের জন্য তাৎক্ষনিকভাবে বাংলা কোন বই সংগ্রহ খুব কঠিন একটা ব্যাপার। তখন প্রকাশায়তন তাঁদের অনেক কাজে আসবে। 
উদ্যোগটা শুরু হোক আজ। এখনি।
আমি কপিরাইট উঠে যাওয়া কিছু বইয়ের নাম দিচ্ছি।
১। রামতনু লাহিড়ী ও তৎকালীন বঙ্গসমাজ- শিবনাথ শাস্ত্রী
২। রচনাসমগ্র- হরপ্রসাদ শাস্ত্রী
৩। রচনাসমগ্র- রাজা রামমোহন রায়
৪। রচনাসমগ্র- শ্রী দীনেশ চন্দ্র সেন
৫। আত্মচরিত- রাজনারায়ন বসু
৬। রচনাসমগ্র- বিভূতিভূষণ বন্দ্যোপাধ্যায়
৭। রচনাসমগ্র- জীবনানন্দ দাশ
৮। রচনাসমগ্র- অদ্বৈত মল্লবর্মণ
বই আরো অনেক আছে। এই মুহূর্তে এই কয়টার নাম মাথায় আসলো।
আর এ বিষয়ে ভাবনা কি দুর্ভাবনা জানান। কপিরাইট উঠে যাওয়া বাংলা বইয়ের লিস্ট দিতে পারলে খুব ভাল হয়। আশা করে আছি প্রকাশায়তন একটা ভাল বeপাড়া বানাবে।

