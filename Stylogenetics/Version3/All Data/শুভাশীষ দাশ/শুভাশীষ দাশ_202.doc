ইমামুরা কথন । কিস্তি ২



সোহে ইমামুরা ( ১৫ সেপ্টেম্বর ১৯২৬ - ৩০ মে ২০০৬)

ওবাসুদ নামে জাপানে একটা প্রথা চালু ছিল ছোট ছোট কয়েকটা গোত্রের মধ্যে।বয়স সত্তর পেরোলে তাদের কোন নির্জন পাহাড়ের উপর নিয়ে রেখে আসা হয়।আস্তে আস্তে তারা ক্ষুধায়, পানিশূন্যতায় মারা পড়ে। মৃত্যু নিয়ে কতরকম প্রথা চালু আছে বা ছিল তার ইয়ত্তা নাই। ভাবেন সহমরণের ব্যাপারটা, আমাদের উপমহাদেশেই চালু ছিল। কি ভয়ানক!
সেপালকার শব্দটা শুনলে কেন জানি পারসিদের কথা মনে পড়ে। অথচ ওরা মৃতদের দাহ বা কবর দেয় না। নিয়ে রেখে দেয় শুনশান কলামে আকা টাওয়ারস অব সায়লেন্সে। শকুন এসে মৃতদের শরীর খুবলে খায়।‘এক্সট্রা অরডিনারি গ্রুপস’ নামে একটা বইয়ে আটটা  প্রায় লুপ্ত গোত্রের কথা আছে। ওবাসুদ রীতি নিয়ে জাপানে বেশ কিছু হাইকু চালু আছে। একটা দেই এখানে- 
"My lover
is at Mount Sarashina!"
the goose flies north

ইমামুরা ‘দা বেটল অব নারায়েমা’ বানিয়েছেন ওবাসুদ রীতি নিয়ে।  
‘ভেনজেনস অফ মাইন’ ইমামুরার আরেকটা মাস্টারপিস। ইয়াও এনোকিযু নামের এক সিরিয়াল কিলারকে নিয়ে গল্প। 
১৯৬৬ সালে বানানো ‘দা পর্ণোগ্রাফারস’ সিনেমা দিয়ে ইমামুরা প্রথম জাপানের বাইরে পরিচিতি পান। কেন তা বোঝাই যাচ্ছে। নামের কারণে। 
‘আ ম্যান ভেনিসেস’ ইমামুরার ডকুমেন্টারি।ডকুমেন্টারি সহ্য করা খুব কঠিন। কিন্তু কুস্তুরিকা, কিয়ারোস্তামি, ইমামুরা – এঁনারা নমস্য। এদের হাতে যে কোন কিছু জাতে উঠে যায়। দুইটা কমদামী হ্যান্ডিক্যাম দিয়ে ‘এবিসি আফ্রিকা’ নামে কি অদ্ভুত সুন্দর ডকুমেন্টারি বানিয়েছেন কিয়ারোস্তামি । জাপানে প্রতি বছর কিছু লোক কারণ ছাড়া হারিয়ে যায়। তাদের আর কোন খোঁজ পাওয়া যায় না।এটা নিয়া করা ছবি ‘আ ম্যান ভ্যানিসেস’ । এটা টিভির জন্য করার কথা ছিল।চব্বিশ জন হারিয়ে যাওয়া লোক নিয়ে। চব্বিশ পর্বে। পরে সেসব আর কিছু করেন নাই। একজন লোকের কাহিনী নিয়েই ছবি বানিয়ে ফেলেন। 

 
