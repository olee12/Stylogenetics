রিডিউস্‌-রিইউস্‌-রিসাইকেল




রিসাইকেল
২০১০ সালের মৃত্যু ঘটলে ২০১১ সালের জন্ম হয়। ২০১১ সাল শুরু হলে মানুষজন উল্লাস করে। অতি উৎসাহীরা টাইম স্কোয়ারে জড়ো হয়। পুরানো বা নতুন প্রেমিকা কিংবা বউদের চুম্বন করে। আবার কেউ কেউ পুরানো বছরের মৃত্যু ঘটেছে দেখে কিছুটা দুঃখ পায়। ২০১০ সালে কি কি উল্লেখযোগ্য ঘটেছে চিন্তা করতে গেলে মাথায় সবকিছু ঠিকমতো না আসায় গড় হিসেবে বছরটাকে মোটামুটি ধরে নিয়ে নতুন বছরে আরো ভালো আরো দুর্দান্ত কিছু ঘটার ভাবাগোণা করে। অন্যান্য বছরের মতোই ২০১১ সালে কারো কারো বাবা বা মা বা স্ত্রী বা স্বামী বা পুত্র বা কন্যা মারা যায়। কেউ কেউ নিজেই মারা যায়। কারো কারো ঘরে নতুন কেউ আসে। অন্যদের বিশেষ কিছু হয় না। ২০১০ সালের মতোই নিরুত্তাপে ২০১১ কেটে যায়।
রিইউস্‌
দেশটির ছিল দুটি পরিত্যক্ত কনডম। ছিদ্র থাকার কারণ কনডম দুটি প্রজনন ঠেকাতে পারেনি। দেশটির রাজনৈতিক ভবিষ্যৎ ঐ দুটি পরিত্যক্ত কনডমের উপর ভর করে চলতে থাকে। আন্তর্জাতিক খ্যাতিসম্পন্ন পানিপড়া বিশেষজ্ঞ সর্পরাজ সম্প্রতি ঘোষণা করেন- ঐ পরিত্যক্ত কনডম দুটি তিনিই সরবরাহ করেছিলেন। ব্যবহার শেষে ধুয়ে সেফটিপিন দিয়ে হালকা ছিদ্র করে প্যাকেটে মুড়ে পরিবার দুটিতে পাঠানোর ব্যবস্থা করেছিলেন তিনি। দুটি রাজনৈতিক দলের প্রধানেরা তৎক্ষণাৎ সর্পরাজের মুরিদে পরিণত হন।
রিডিউস্‌
অমর্ত্য সেন দারিদ্র্য আর দুর্ভিক্ষ নিয়ে নানারকম কাজ করেছেন। তাঁর মতে- জোর করে দুর্ভিক্ষ চাপানো না হলে সহজেই তা ঠেকানো যায়। ব্রিটিশ রাজের অধীনের বাংলায় ঘটেছিল ১৯৪৩ সালের মন্বন্তর। খেতে না পেয়ে তিরিশ লক্ষ লোকের মৃত্যু হয়েছিল। ১৯৪২ সালে জাপান বার্মা দখল করলে বার্মা থেকে চাল আসা প্রায় বন্ধ হয়ে যায়। ঘুর্ণিঝড়ে উপকূলীয় অঞ্চলে শস্যের ব্যাপক ক্ষতি হয়। চোরাবাজারিরা এই সুযোগে খাদ্য মজুত কৃত্রিম সংকট তৈরি করে ফেলে। তখন ব্রিটেনের প্রধানমন্ত্রী ছিলেন চার্চিল। চার্চিল সেইসময় অখণ্ড ভারতবাসী সাথে মহাত্মাকে দেখতেন ঘৃণার চোখে। দুর্ভিক্ষ ঠেকানোর জন্য আশি হাজার টন গমের জাহাজের চালান তিনি নিজেই ঠেকিয়ে দেন। অন্যান্য দেশ সাহায্য করতে চাইলেও ব্রিটেনের অসহযোগিতায় তারা আর এগোয়নি। খরগোশের মতো জন্মদানপিয়াসী ভারতবাসীর (চার্চিলের মতে) সংখ্যা কমানোর সুযোগ ছাড়েনি ব্রিটিশরাজ।
---
ফিরে: রিডিউস্‌ গল্পের জন্য সাম্প্রতিক পাঠ মধুশ্রী মুখার্জির Churchill’s Secret War: The British Empire and the Ravaging of India During World War II;


