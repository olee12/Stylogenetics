এমির কুস্তুরিকার মহাকাব্য।   কিস্তি ১ (মারাদোনা)




এমির  কুস্তুরিকার  ‘আন্ডারগ্রাউন্ড’ দেখছিলাম সাব্বির ভাইয়ের জহির রায়হান  ফিল্ম সোসাইটি। ‘আন্ডারগ্রাউন্ড’   বানানো হয়েছিল   মহাকাব্যিক ঢঙ্গে। প্রথম দেখার অনুভূতি এখনো মনে আছে। প্রায় পৌনে তিন ঘন্টার ছবি। মার্কো আর ব্লেকি এই দুই চরিত্রের মধ্যে এমির  পুরা যুগোশ্লাভিয়ার ইতিহাস ঘুটা মেরে দিয়েছেন। কুস্তুরিকা আর সাথে মারাদোনা
একটু কুস্তুরিকার সুলুক সন্ধান আপনাদের বলে নেই। জাপানি ছবি-বানিয়ে ইমামুরার মতো কুস্তুরিকা ও দুবার বাগিয়েছেন কানের ‘সোনা পাম’।
তাঁর একটা গানের দল আছে , নাম ‘নো স্মোকিং অর্কেস্ট্রা’। তিনি নিজেই ভোকাল। দশটা সিনেমা বানিয়েছেন। শুরু একাশি সালে , ‘ডু য়ু রিমেমবার ডলি বেল ?’ দিয়ে। দুহাজার আটে মুক্তিপ্রাপ্ত শেষ ছবি ‘মারাদোনা’।  কুস্তুরিকা আর সাথে মারাদোনা । আমার দুই মহাতারকা এককাতারে। 
কেন জানি ছোটবেলা থেকে ঈশ্বরের চেহারা কেমন ভাবতে গেলে ছোটখাট চেহারার মারাদোনার কথা মাথায় আসতো (ফ্রয়েডের অচেতন কিংবা ভুলচুক মতবাদ এখানে থিয়োরাই(!)জ করা যায় – ফুটবলের ঈশ্বর থেকে হয়তো ফুটবলের কাস্ট্রেশন আকা সুন্নত হয়ে গেছে)। মজার ব্যাপার কুস্তুরিকা ও একই কথা বলেছেন। বিশ্বের ভগবান ক্যাঠা ? বুশ তো না। মারাদোনা হলে ক্ষতি কি!


 
