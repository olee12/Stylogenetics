অভিনন্দন বাংলাদেশ ক্রিকেট দল



রশিদ লতিফ লোকটারে এমনিতেই দেখতারিনা দুই চোক্ষে, [তার কুকীর্তির কথা যদি কাউরে পুনরায় বলে দিতে হয় তাইলে তার এই পোস্ট পড়ার দরকার নাই] তার উপরে কালকা মেজাজ আরো গেলো গরম হয়া। প্রথম আলোতে তার সাক্ষাতকার পরে জানলাম আফগানিস্তান ক্রিকেট টিম নাকি এই মুহূর্তে বাংলাদেশের চেয়ে ভালো দল, পাকিস্তানরে তো হারাবেই, বাংলাদেশরেও নাকি হারাবে। আর তিন বছরের মাথায় টেস্ট খেলবে তারা। 
পাকিস্তান টিমরে নিয়া তার ধারণা যে ঠিকই আছে, আফগানিস্তানের লগে হারনেরই যোগ্য, কিন্তু বাংলাদেশ নিয়া?
সে কি ভাবছে এবারও ক্যাচ ধরার বদলে মাটি খাবলাইলে ম্যাচ জিতা যাবে? 
এমনিতে খুব বেশি আগ্রহ ছিলো না, কিন্তু এই ব্যাটার কথা শোনার পর থেকে তেতে ছিলাম, এই ম্যাচ জিততে হবে। সকাল থেকে টিভির সামনে আসন পেতে বসলাম।
টেন স্পোর্টস দেখাচ্ছে এশিয়াডের ম্যাচগুলো, শান্তি নাই, ক্রিকেটের মধ্যখানে ঢুকে যায় মহিলাদের কাবাডি দল... তাদের দেখে চোখের শান্তি নিতে নিতে অপেক্ষা করি আবার কখন ক্রিকেটে ফিরবে...
তবে শেষটা বিশেষ করে বাংলাদেশের ব্যাটিং অংশটা বেশ আরামসেই দেখা গেলো। ব্যাটিংয়ের চেহারা দেখে একটু ডরাইছিলাম যদিও, কিন্তু শেষতক ঠিকই জিতে গেলো বাংলাদেশ। 
ওস্তাদের মাইর শেষ রাইতে 
অভিনন্দন বাংলাদেশ ক্রিকেট দল, এশিয়াডে বাংলাদেশের প্রথম স্বর্ণপদকের জন্য। বিশেষ ধন্যবাদ নাঈম ইসলাম আর সাব্বিরকে... 

