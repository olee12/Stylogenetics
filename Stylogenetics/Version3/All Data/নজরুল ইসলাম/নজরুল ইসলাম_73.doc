"বই উপহার দিবস" দিনক্ষণ ভোটাভুটি



গত পোস্টে বই উপহার দিবসের দাবী তুলেছিলাম। সবার সাড়া পেয়ে আশাবাদী হয়ে উঠছি। আমরাই শুরু করে দিতে পারি। বছরের একটি তারিখ ঠিক করে আমরা আমাদের প্রিয়জনের উপহার হিসেবে বই দেই। ঈদে আমরা প্রিয়জনদের অনেক টাকা খরচ করে জামাকাপড় কিনে দিতে পারলে, ভ্যালেন্টাইন দিবসে এত্ত এত্ত উপহার কিনে দিতে পারলে, জন্মদিন বা বিবাহবার্ষিকীতে উপহার দিতে পারলে একটি দিন কেন শুধু বই উপহার দিতে পারবো না। আশা করতে পারবো না আমার প্রিয়জন আমাকে বই উপহার দেবে? 
চলুন আমরা সচলায়তন থেকে এই চর্চা শুরু করে প্রিয় এবং পরিচিতজনদের উদ্বুদ্ধ করতে থাকি। সবার আগে প্রয়োজন একটি তারিখ নির্ধারণ। 
১) ইউনেস্কো ঘোষিত একটি দিবস আছে, 'বিশ্ব বই দিবস'। ২৩ এপ্রিল তারিখে পালিত হয়। এদিনটিকে আমরা গ্রহণ করতে পারি। 
২) আমাদের বাংলাদেশে পহেলা বৈশাখ, পহেলা বসন্তে উপহার দেওয়ার রীতি আছে। সীমিত হলেও বর্ষাতেও আছে। কিন্তু শরতে বা হেমন্তে কিছু নেই। আমরা পহেলা শরৎ বা পহেলা বসন্তকে বাছাই করতে পারি 'বই উপহার দিবস' উপলক্ষ্যে
৩) হিমু প্রস্তাব করেছেন ১ সেপ্টেম্বর তারিখটি
৪) জ্বিনের বাদশা প্রস্তাব দিয়েছেন পহেলা বৈশাখ তারিখটি
 
এখন আমরা সবাই মিলে ভোটাভুটি করে একটা তারিখ ঠিক করতে পারি। কারো ভিন্ন তারিখ প্রস্তাব থাকলে মন্তব্যের ঘরে জানাতে পারেন। 

