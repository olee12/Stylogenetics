ছড়াকার আকতার, মাথায় নেই টাক তার, ক্ষিদে পেলে ছড়া খায় চিবিয়ে



ছড়াকার আকতার
মাথায় নাই টাক তার
ক্ষিদে পেলে ছড়া খায় চিবিয়ে
সতর্কতা: আকতার মিয়া খালি এরে তারে নিয়া ছড়া লেখে, তাই দেখিয়া আমি একটু তাফালিং করলাম। একটি ব্যর্থ ছড়া চেষ্টা।
আমাদের ছিলো এক বেক্কল ছড়াকার,
সচল হয়েই সে নাম নিলো আকতার।
(ছন্দ মিলাতে তাকে ডাকবো কি রাজাকার?) 
আকতার ভালো ছেলে কথা বলে কম,
যদিও ছড়াতে সে অনেকেরই যম।
দেশেতে বা সরকারে,
যদি কেউ ভুল করে,
যদি কেউ করে কোনো অনিয়ম।
তক্ষুনি লাফ মেরে,
কলমটা বাগিয়ে ধরে,
ছড়া লিখে সে যে এক নির্মম।
(নির্মম হলেও তা পড়তে অতি মনোরম) 
তাকে নিয়ে ছড়া লেখা আস্পর্ধা ভারী,
তার মধ্যে আমি এক অকম্মার ধারী।
তবু লিখে যাই,
ভালোবাসা জানাই,
ছড়ার জন্য তাকে কুর্ণিশ করি।
আকতার ভাই
আরো ছড়া চাই
লিখতে থাকেন তারাতারি।
(আমার ছড়াটাও যা হয়েছে না... আহা মরি মরি...) 

