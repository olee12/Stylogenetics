২১ ফেব্রুয়ারি ‘সচলায়তন স‌‌ংকলন’ এবং ‘সিকি-আধুলি গদ্যগুলি’-র মোড়ক উন্মোচনের নেমন্তন্ন



সুখবরের মতো সকাল এলো...


২১ ফেব্রুয়ারি মহান ভাষা শহীদ দিবস এবং বাংলা ভাষার সবচেয়ে গৌরবময় মহিমান্বিত দিনেই প্রকাশ হচ্ছে সচলদের লেখা নিয়ে প্রকাশিত ‘সচলায়তন সংকলন’ (২য় খণ্ড), আর আমাদের সকলের প্রিয় জুবায়ের ভাইয়ের বই – ‘সিকি-আধুলি গদ্যগুলি’।
যে দুটো বইয়ের জন্য প্রতীক্ষায় ছিলো প্রতিটি সচল, সেই বই দুটো একসঙ্গেই আসছে বইমেলাকে রাঙাতে।
২১ তারিখ সন্ধ্যা ৬টায় বাংলা একাডেমির নজরুল মঞ্চে দুটো বইয়েরই একযোগে মোড়ক উন্মোচন হবে।
সম্ভবত বাংলা ভাষায় ইউনিকোডে এর আগে কোনো পুস্তক ছাপা হয়নি। এবার এই দুটো বই দিয়ে প্রকাশনার জগতে নতুন এক দিগন্ত উন্মোচিত হতে যাচ্ছে। চলুন আমরা সেই ইতিহাস প্রত্যক্ষ করি।
উক্ত অনুষ্ঠানে দেশস্থ সকল সচল, অতিথি সচল এবং শুভানুধ্যায়ীদের উপস্থিত থেকে জম্পেশ একটি মোড়ক উন্মোচন করে বইমেলাবাসীকে তাক লাগিয়ে দিতে অনুরোধ জানাচ্ছি।
অতএব ভাইসকল, বন্ধুসকল... ২১ তারিখ সন্ধ্যায় চলে আসুন দলে দলে...

