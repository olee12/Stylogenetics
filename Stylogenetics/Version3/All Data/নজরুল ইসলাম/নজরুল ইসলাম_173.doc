ভালো ভালো লাগে না...



সংবিধিবদ্ধ সতর্কীকরণ: এইটা একটা একেবারেই আজাইরা পোস্ট। ভেরেন্ডা ভাজার মতো গুরুত্বপূর্ণ কাজ থাকলেও এই পোস্টে এসে সময় নষ্ট করার দরকার নাই... সময় বড় মূল্যবান।
আশির দশকের জনপ্রিয় একটা ধারাবাহিক নাটকের রিহার্সেল চলতেছে বিটিভিতে। সেখানে দেশের মোটামুটি সব বড় বড় তারকার উপস্থিতি। তার মধ্যে একজনের বড় বদনাম... সে খালি বড়দের কৌতুক বলে। আশেপাশে পরিবেশ মান্য গণ্য করে না। গল্প তার চলতেই থাকে।
তেমনই একদিন। সে রিহার্সেলে আসা মাত্র সিনিয়র অভিনেত্রী বলে উঠলেন-
-এই... তুই কোনো জোক্স বলবি না। এখানে পোলাপান আছে।
-আচ্ছা ঠিক আছে তাইলে একটা ভালো জোক্স বলি...
-না তোর ভালো জোক্সো বলা লাগবে না... তোর ভালো জোক্সো কতটা ভালো হইবো আমার জানা আছে।
-না... এইটা সত্য সত্য ভালো জোক্স... শুইনাই দেখো...
-আচ্ছা ক... কিন্তু খারাপ কিছু হইলে কিন্তু তোর খবর আছে...
-আচ্ছা...
তো গল্প বলা শুরু...
-শোনো... এক ছেলে আর এক মেয়ে বিয়া করছে...
-এই... সাবধান... তুই কিন্তু...
-আরে আশ্চর্য... পোলাপানে বিয়া করছে এতে তুমি খারাপের কি দেখলা? বিয়া করবো না?
-আচ্ছা ঠিকাছে... তারপর?
-তো একদিন মেয়েটা ঘরে বসে ছিলো... ছেলেটা অফিস থেকে ফিরলো... তারপর দরজা বন্ধ করে দিলো...
-এই এই... তুই কিন্তু আবার...
-আরে আশ্চর্য... খারাপ কি দেখলা? দরজা খোলা রাখবে নাকি? চোর ঢুকবে না?
-আচ্ছা বল... তারপর?
-তারপর তারা দুইজনে একসাথে অজু করলো...
-কস্কি?
-তারপর তারা দুইজনে নামাজ পড়লো...
-!!!
-তারপর তারা দুইজনে মিলে অনেকক্ষন কোরআন তেলাওয়াত করলো...
-!!!!!!
-তারপর কোরান শরীফটা রেহেলে রেখে তারা বিছানায় গেলো...
-উমম... সাবধান...
-তারপর তারা ঘুমায়া পড়লো...
-তারপর?
-তারপর আবার কি? শেষ...
-শেষ মানে? এইখানে গল্প কই? জোক্স কই?
-ভালো গল্প এইরমই হয়... এরচে ভালো হয় না। 
(এই পোস্টের পাত্রপাত্রী সকলেই অতীব বিখ্যাত ক্যাটাগরীতে অবস্থান করেন বলে নাম গোপন রাখা হলো। এমনকি নাটকটারো)

