ফেরত দেন



ঢাকায় একটা কাণ্ড হইছে। প্রায় প্রতিদিন সচলাড্ডা।কোনোরকমে দুপুরটা পার হইলেই হয়। বিকাল থেকেই সচলদের ফোন। আড্ডা। গত একমাসে কমপক্ষে ২০টা সচলাড্ডা হইছে। 
সচলায়তন এমনিতেই জীবনের একটা বড় অংশ। ঘন্টার পর ঘন্টা পোস্ট পড়তেই যায়। তার উপরে এই সচলাড্ডা ভালো লাগলেও কষ্টকর। অতটা সময় আমি আসলে বের করতে পারি না। আমি দিনমজুর মানুষ।
সচলেরা আমার বাড়িতে উতপাত করে সেইটা নিয়া আমার সমস্যা নাই। কিন্তু আমার বইগুলা নিয়া আমি একটু চিন্তিত।
আমার জীবনে বইয়ের যা সঞ্চয় তার সবই গোল্লায় গেছে। ক্লাস টেনে পড়ার সময় একটা পাঠাগাড় খুলছিলাম এলাকায়, তাতে অনেক বই চুরি গেছে। আর সবচেয়ে বড় ঝামেলাটা হইছে আসলে আমার গাফলতিতে।
আমার সারাজীবনের বইয়ের সংগ্রহ ছিলো মিরপুরে আমাদের বাড়িতে। আমি উত্তরায় থাতকাম বিধায় বইগুলা আনা হয় নাই। বছরের পর বছর সেগুলা থাকতে থাকতে চোর এবং নানাবিধ কারনে বইগুলা আমি আর পাই নাই। কমপক্ষে হাজার খানেক বই হাতছাড়া হইছে। আমি জানি, সেখানে অনেক দুষ্প্রাপ্য বই ছিলো। যা আমি এখন আর টাকা দিয়াও কিনতে পারবো না।
এই দুঃখ আমি কোনোদিন ভুলবো না।
এখন আমার ঘরে যা বই আছে তা মূলত গত কয়েক বছরের সংগ্রহ। সচলরা পড়তে নেয় কিন্তু ফেরত দেয় না। সত্যি বলি, আমার জীবনে সবচেয়ে পছন্দের বিষয় আমার কেনা বই। আমি পড়তে ভালোবাসি। আমার কেনা অনেক বই আছে যেগুলো আমি এখনো পড়ি নাই।
আমার বইগুলা এমনই হইছে যে, দেখা গেছে মামুন হকরে গিফট দিতে হবে, তো আমার বুকসেলফ থেকে বইটা নিয়ে তারে গিফট দেওয়া হচ্ছে। এইটা একটা আশ্চর্য... আমি বই কিনি পড়ার জন্য এবং সংগ্রহে রাখার জন্যই।
সবার কাছে বিণীত অনুরোধ আমার বইগুলা ফেরত দেন। আমি আবারো আপনাদের পড়তে দিবো অন্য কোনো বই। পড়তে চাইলে আমার দুয়ার অবশ্যই খোলা। কিন্তু ফেরত দিতে হবে।

