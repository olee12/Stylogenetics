নাটক, নাটক, নাটক



বছর তিনেক আগে আরটিভির জন্য একটা প্রোগ্রাম বানাতাম। তারই একটা পর্বে গেস্ট হিসেবে আসছিলেন জোবেরা রহমান লীনু। এসেই আমাকে ধরলেন তাকে নাটক লেখা শেখাতে হবে।
আমি আবার সুন্দরীদের অনুরোধ ফেলতে পারি না, রাজী হয়ে গেলাম। সেই থেকে শুরু।
কিন্তু তারপর অনেক চন্দ্রভূক অমাবস্যা চলে গেলো। আমার তখন তুমুল ব্যস্ততা, একদম সময় বের করতে পারি না। দুজনের সময় মেলানোই টাফ। এভাবে ছয়মাস নয় ছয় করে ইস্তফা। তার নাটক লেখা চাঙ্গে উঠলো। 
কিন্তু বছর দুয়েক পরে এই কিছুমাস আগে এক দুপুরে আবার তার ফোন। এবার সিদ্ধান্ত নিলাম, নাটক লেখায়াই ছাড়বো। এবার শুরু হলো পুরোদমে।
এবং তারপর বহুপথ চড়াউ উত্রাই পেরিয়ে একটা নাটক পয়দা হইলো। আহ্... ভদ্রমহিলার সে কি খুশি।
সেই স্ক্রিপ্ট আমার হাতে তুলে দিলেন তিনি, দিয়ে বললেন এটা তার ২৫ বছরের স্বপ্ন। আমি বললাম খাইছে।
মানুষ তার নিজের স্বপ্নই বাস্তবায়ন করতে পারে না, আরেকজনের ২৫ বছরের লালিত স্বপ্ন বাস্তবায়ন তো কঠিন কাজ। কিন্তু চ্যালেঞ্জটা নিলাম। এবং শুটিং করলাম, নাটকটা বানাইলাম।
সিডিউল এবং বাজেট সমস্যার কারনে মাত্র দুই দিনে শুটিং শেষ করতে হইছে। তাড়াহুড়া ছিলো অনেক। সময়ের অজুহাতে অনেক ক্ষেত্রেই কম্প্রোমাইজ করতে হইছে। ভোর ৬টা থেকে ভোর ৪টা পর্যন্ত টানা ২২ ঘণ্টা শুটিং করতে হইছে। সব মিলায়ে কিছু ঝামেলা রয়ে গেছে।
কিন্তু তারপরও আমার ধারণা নাটকটা বেশ ভালো হইছে। বাকিটুক আপনাদের বিবেচনা। 
সেই নাটকটা প্রচার হবে চ্যানেল আই-তে ঈদের পরেরদিন রাত ৯.৩৫ মিনিটে। 
নাটক: ভালোবাসার হলুদ বৃষ্টি
রচনা: জোবেরা রহমান লীনু
পরিচালনা: নজরুল ইসলাম
অভিনয়ে: অপি করিম, ইন্তেখাব দিনার।

