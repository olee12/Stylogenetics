টুটুল ভাইয়ের চরিত্র, ফুলের চেয়েও পবিত্র



হুট করেই একটা উপন্যাস লিখে ফেললাম... টুটুল ভাইয়ের হাতে পায়ে ধরে কান্নাকাটি করে অনেক কষ্টে রাজী করালাম ছাপাতে... ভাবছিলাম কান্নাকাটিতেই শেষ হবে... কিন্তু...
হঠাৎ টুটুল ভাইয়ের ফোন-
: নজরুল আমার তো মেয়ে লাগবে...
 কী বলে টুটুল ভাই? লোকটাকে তো ভদ্রলোক বলেই জানতাম। নাহয় একটা বই বাইর করতে চাইছি... তাই বইলা এইরকম কথা? আমি কবে থেকে মেয়ে সাপ্লায়ার হইলাম? 
যাহোক... কী আর করা? লেখক হইতে গেলে যে কতো ত্যাগ স্বীকার করতে হয়!!!
প্রকাশকের মর্জিমতো একটা মেয়ে জোগাড় করে দিলাম... সে শুদ্ধস্বরের স্টলে বসবে পুরা মেলায়। টুটুল ভাইয়ের সঙ্গে পরিচয় করায়ে দিলাম। মেলায় বসা শুরু করলো...
কিন্তু তারপরদিনই টুটুল ভাইয়ের আবার ফোন-
: নজরুল, এই মেয়ে দিয়া হবে না।
: ক্যান?
: এই মেয়ে তো রাতে সময় দিতে পারে না?

: সে তো বিকাল-সন্ধ্যা স্টলে বসবে, রাতে সময় দিবে ক্যান?
কিন্তু এইসবে কোনো লাভ হইলো না। টুটুল ভাইয়ের চাপাচাপিতে সেই মেয়েরে বাতিল করতেই হইলো। আমি একদিনের নোটিশে আরেক মেয়েরে রাজী করাইলাম।
সন্ধ্যায় সেই মেয়েকে মেলায় ডাকলাম। আমার সাথে সব কথা ফাইনাল... সে মেলায় বসবে। তারপর টুটুল ভাইয়ের সঙ্গে পরিচয় করায়ে দিলাম। ৫ মিনিট কী কী যেন কথা বললো টুটুল ভাই... তারপরেই সেই মেয়ে বেঁকে বসলো... স্টলে বসতে আর রাজী না। টুটুল ভাই নাকি কী কুপ্রস্তাব দিছে।
কী আর করা? আমি আরেক মেয়েকে হাজির করলাম। সবকিছু কনফার্ম করে দিলাম আমি। মেয়ে স্টলে আসলো। সেদিন আমি পারিবারিক ব্যস্ততায় মেলায় যেতে পারলাম না। পরদিন মেলায় যেতেই সেই মেয়ে জানালো সে আর স্টলে বসবে না। (আহারে টুটুল ভাই... কী কইছিলেন সেই মেয়েরে?)
কী আর করা? আমি আবারো নতুন মেয়ে যোগান দিলাম...
এবার আর টুটুল ভাইরে ধারে কাছে ঘেঁষতে দেই না... আমি প্রতিদিন মেলায় গিয়া পাহারা দেই।
কিন্তু এভাবে আর কতদিন? মেলার তো এখনো পুরাটা বাকী।
আর কতো নারী আমাকে সাপ্লাই দিতে হবে কে জানে?
ভাইসাবেরা... আমার জন্য একটু দোয়া কইরেন...
অবশ্য টুটুল ভাইয়ের চরিত্র কিন্তু ফুলের চেয়েও পবিত্র।

