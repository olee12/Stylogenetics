নববর্ষের বe: ছবি তুলুন, লেখা দিন... জলদি





আগামী পহেলা বৈশাখ প্রকাশিত হবে সচলায়তনের নতুন বe (ইবুক)। এটা মূলত ফটোব্লগ।
বাংলা নববর্ষ আমাদের সবচেয়ে আনন্দের, ফূর্তির আর রঙের উৎসব। ধর্ম বর্ণের উর্ধ্বে উঠে আমরা এই দিনে মেতে উঠি উৎসবে।
তাই এবারের ই-বইয়ের বিষয় উৎসব, রঙ আর ফূর্তি। প্রাণ উপচানো আনন্দের উৎসবের ছবি তুলুন, আর তার সাথে লিখে ফেলুন কিছু একটা। গল্প, কবিতা বা নববর্ষের উৎসবের স্মৃতিচারণও হতে পারে। অন্য জাতির নববর্ষের উৎসবের ছবি+বর্ণনা হতে পারে। নববর্ষ সংক্রান্ত যে কোনো কিছুই হতে পারে। 
ছবিটি হতে হবে নিজের তোলা। অন্যের ছবি ধার নেওয়া যাবে না।
ছবি যে কোনো ক্যামেরায় তোলা হতে পারে। ডিজিটাল ক্যামেরা, মোবাইলে বা ওয়েবক্যামেও হতে পারে। ছবির মাপ ৮০০ পিক্সেল বাই ৬০০ পিক্সেলের নিচে হলে বিপদ... বড় হলে কোনো সমস্যা নাই। একাধিক ছবি পাঠালে আপত্তি নাই। তবে অত্যধিক না হওয়াই ভালো।
লেখা ৩০০ শব্দের মধ্যে বা ১৬/২০ লাইনের কবিতা হতে পারে। 
ছবি আর লেখা পাঠানোর শেষ তারিখ ৩ এপ্রিল।
লেখা নির্বাচনে সম্পাদকমণ্ডলীর সিদ্ধান্তই চূড়ান্ত।
লেখা পাঠান amiডটnazrulএ্যাটgmailডটcom এ
লেখা পাঠানোর পরে ফিরতি মেইলে ধন্যবাদ যাবে... যদি ২৪ ঘন্টার মধ্যে না যায় তাহলে এখানে মন্তব্যের ঘরে জানান... 
ছবি: ইন্টারনেট

