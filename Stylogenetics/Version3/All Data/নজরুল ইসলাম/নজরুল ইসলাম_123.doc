আনু মুহাম্মদের পা ভাঙলে ক্ষতি কার? [ছবি যুক্ত করা হৈলো]




দেশে এখন শিক্ষকদের খুব কদর। রাষ্ট্র সর্বোচ্চ পদে বসায় পর্যন্ত। আমাদের নিশ্চয়ই উদ্দিন সাহেবের কথা মনে আছে।
এছাড়াও যে কোনো অন্যায় জায়েজ করার জন্য দলগুলোর চাই বিশেষজ্ঞ শিক্ষক। অফিসে ছুটির দরখাস্তের সঙ্গে মহল্লার ডাক্তারের প্রত্যয়নপত্রের মতো এখন বিশ্ববিদ্যালয় শিক্ষকদের সাট্টিফিকেট লাগে। সরকার বা বিরোধী সব দলেরই। তাই শিক্ষকদের অধিকাংশই এখন জামায়াদরে থাকেন। উনাদের চেহারায় এখন অনেক জেল্লা। 
আনু মুহাম্মদও শিক্ষক। বিশ্ববিদ্যালয়ের শিক্ষক। নামী শিক্ষক। লোকে তাঁর কথারে পাত্তা দেয়। ছোটখাটো সাধারণ চেহারার একজন মানুষ ফুলবাড়ীতে তুলকালাম বাঁধিয়ে দেন। এ বড় আশ্চর্যের... 
ব্যাটা তুই হলি বিশ্ববিদ্যালয়ের শিক্ষক, সম্মানী ব্যাক্তি। খালি একটা দলের ঝাণ্ডা হাতে নে... জেন্টস পার্লারে গিয়া গোঁফটা ট্রিম করে আয়... ব্যাটা তোরেও সিংহাসনে বসাবো দরকার হলে... তোরও গালে আর জুতা সমান চকচক করবে। তা না করে ক্যান তুই ঐসব গরীব গুর্বা বেদ্দপ পোলাপানের লগে রাস্তায় নামস চটিজুতো পরে? 
খুবই গর্হিত কাজ নিঃসন্দেহে। ব্যাটাকে একটা শাস্তি দেওয়া উচিত। 
অতএব তার পা ভেঙে দেওয়াটা জায়েজ। খুব তো মিছিল করিস, এবার কর দেখি কেমন পারিস? 
কোথায় যেন পড়েছিলাম, (সঞ্জীব চট্টোপাধ্যায়ের লোটাকম্বলে?) "পা থেকেই পাপের শুরু"
পাপের শুরু হয়ে গেছে। আনু মুহাম্মদের পা হাসপাতালের বিছানায় রেখে রাস্তায় নামছে অজস্র পা। পায়ে পায়ে এগিয়ে যাচ্ছে... যাবে... এ সবে শুরু... 
অধ্যাপক আনু মুহাম্মদ ও অন্য প্রতিবাদকারীদের ওপর বর্বরোচিত হামলার বিচার চাই...
তেল গ্যাস সম্পদ পাচার বন্ধ করতে চাই... 
৪ সেপ্টেম্বর শুক্রবার
বিকেল ৪টায়
স্বোপার্জিত স্বাধীনতা (ঢাকা বিশ্ববিদ্যালয়) এ
প্রতিবাদ সমাবেশ... 
যোগ দিন, সফল করুন... 






