বরিষ ধরা-মাঝে শান্তির বারি



মেঘের পরে মেঘ জমে গেছে
প্রতিদিনই বৃষ্টি পড়ছে টাপুর টুপুর টুপুর টাপুর
নদেতেও বান ডাকছে
মুড়ি, চানাচুর, ঘুগনি, কাঁচামরিচ, পেঁয়াজ, তেল, মশলা আচার, আলুরদম, মাংসকুচি, লবন দিয়ে মাখিয়ে জম্পেশ করে খেতে খেতে পড়ার জন্য এখন একটা ইবই দরকার। বর্ষার ইবই। 
ব্যাকগ্রাউন্ডে এই গান বাজতে পারে, অথবা আরেকটু হার্ডরক চাইলে এইটা শুনতে পারেন, লোকাল না পোষাইলে বিদেশী শুনতে পারেন... অন্যথায় নিজ নিজ রুচি পছন্দ অনুযায়ি। মোটকথা হইলো এই বর্ষামুখর সময়টা আয়েশ করে উপভোগ করতে হবে। 
বর্ষা একটা দারুণ রোমান্টিক ব্যাপার। বৃষ্টির জল কয়েক ফোটা নামলেই মন কেমন উদাস হয়ে যায়, মনে পড়ে যায় অনেক অনেক পুরনো পুরনো কথা স্মৃতি। 
তো চলেন সবাই মিলে লিখে টিখে একটা ইবই বানায়া ফেলি, বর্ষার ইবই। যারা কবিতা লেখেন, তারা বর্ষা নিয়া কবিতা লিখবেন। বর্ষা কি রবীবুড়ার একার সম্পত্তি নাকি? 
যারা গল্প লেখেন তারা বৃষ্টি ঝরঝরে একটা গল্প লিখে ফেলবেন। 
যারা প্রবন্ধ লেখেন তারা উত্তরাধুনিক বর্ষাকাব্য ও কালিদাসের লগে মেঘ দেখার অনুভূতি বিষয়ক প্রবন্ধ লিখবেন।
আর যারা ছবি তোলেন, তারা তো বর্ষা বিষয়ক ছবি দিবেনই।
যারা ব্লগরব্লগরবাজ, তারা ব্লগরব্লগর করবেন। চাইলে আষাঢ়ে গল্পও ফেঁদে বসতে পারেন একটা।
মোটকথা হইলো যার যা কিছু আছে তাই নিয়া ঝাঁপায়া পড়তে হবে। 
এই ইবইয়ের সম্পাদক এখনো ঠিক হয় নাই। কে কী করবে তা জানি না। আমি পোস্ট দিলাম। যারে যারে যখন প্রয়োজন হবে তার তার হাতে পায়ে ধরে কাজ আদায় করে নেওয়া হবে। ইবই আষাঢ়স্য প্রথম দিবসেই প্রকাশিত হবে। দিব্যি
লেখার বিষয়: বর্ষা
লেখা জমা দেওয়ার ঠিকানা: 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%22%3e%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%3c%2f%61%3e%27%29%3b'))
শেষ তারিখ: ৫ জুন ২০১১
শব্দ সংখ্যা: দেড় থেকে দুহাজার
ফর্মেট: ইউনিকোড
ফন্ট: সোলাইমানলিপি
লেখার সঙ্গে যা যা দিতে হবে:
১) সচলায়তন নিক
২) লেখার শিরোনাম
ইবইতে লেখার আহ্বান শুধু সচল আর হাচলদের জন্যই বরাদ্দ থাকলো।

