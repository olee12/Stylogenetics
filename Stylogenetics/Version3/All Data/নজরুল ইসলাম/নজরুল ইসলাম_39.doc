শুভ জন্মদিন রিটন ভাই





বনের পশু মুক্ত ক'রে দেখল রিটন বিপদ ভারি
হিংস্র ভয়াল পশুর সাথে জোট বেঁধেছে স্বৈরাচারী!
একাত্তরর ঘাতক দালাল মাথায় টুপি লম্বা দাড়ি
ওদের সাথে যোগ দিয়েছে নেংটি ইঁদুর এবং ধাড়ি
চোর বাটপার দুর্নীতিবাজ মন্ত্রী নেতাও করল ধাওয়া
সম্মিলিত ধাওয়ার মুখে রিটন কোথায়? রিটন হাওয়া!
ইত্তেফাকে জনকণ্ঠে মানবজমিন যুগান্তরে
খবরটা যেই ছাপা হল জানল মানুষ ঘরে ঘরে!
রিটন রিটন ডাক পাড়ি
রিটন গেল কার বাড়ি? 
রিটন রিটন করে মায়
রিটন গেল কাদের গাঁয়?

[রিটন গেল পালিয়ে- লুৎফর রহমান রিটন]

রিটন ভাই বাংলাদেশে থাকেন শুধু ফেব্রুয়ারি মাসে। জানুয়ারির শেষদিকে এসে মার্চের শুরুতেই ফিরতি উড়াল। ব্যতিক্রম ছিলো গেলোবারের আগেরবার, অর্থাৎ ২০১০ সালে। সেবারের জন্মদিনটা রিটন ভাই পালন করলেন সচলায়তন পরিবারের সঙ্গে। 
এবার তিনি দেশে নাই, তাতে কী? এদেশ কি ভুলে গেছে সেই দারুণ উৎসব মুখর দিন? আমরা সেদিনের স্মৃতিচারণ করতে করতেই রিটন ভাইয়ের জন্মদিন পালন করি নাহয়। আর সবাই মিলে জোরসে বলি 


শুভ জন্মদিন রিটন ভাই


রিটন ভাইয়ের জন্মদিন ছড়া ছাড়া জমে না। তাই প্রথমে তাঁর লেখা একটা ছড়া দিলেও ভাবলাম একটা গিফট তো দেওয়া উচিত। তাই বিপ্লব স্পন্দিত বুকে লিখে ফেললাম দুলাইনের একটা হাতুড়ে ছড়া-
রিটন ভাই, দেশে নাই, কী করিবো তাই?
গরুর মাংস রেঁধে টেধে, একলা বসে খাই 
রিটন ভাইয়ের জন্য নিধির উপহার

সেবারের জন্মদিনের পোস্ট দেখুন
আর ছবি দেখুন

