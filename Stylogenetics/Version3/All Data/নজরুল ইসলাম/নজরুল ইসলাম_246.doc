সচলাড্ডা



কপাল জোরেই কাল বাচালায়তনে ঢুকলাম এবং আকতার ছড়াকার জানালো যে আজ (শনিবার) বিকেলে শুদ্ধস্বরে সচলাড্ডা হবে। আমার আজকে একেবারেই বাড়ি ছেড়ে বেরুনোর ইচ্ছা ছিলো না কিন্তু সচলাড্ডা বলে কথা... কে কে আসবে তাও জানি না... শুধু জানি অরূপদা আসবে। ব্যাস গিয়ে হাজির। শুদ্ধস্বরে ঢুকতেই দেখি পিয়াল ভাই... চিনলোই না... পরিচয় দিতে বললো আপনে তো শুকায়া গেছেন... আহ্... ভূড়ি কমানের চেষ্টা শুরুর পরে এই কথাটা শুনতেই সবচেয়ে বেশি ভালো লাগে।
পিয়াল ভাইয়ের পাশে ছিলো আকতার ভাই... তার সঙ্গে এই প্রথম সাক্ষাৎ। যদিও ডালপালা মেলে আগেরদিনই পরিচিতের একটা সূত্র পাওয়া গেছিলো।
শুদ্ধশ্বরে একটা পার্টিশন দেওয়া খুপড়ি আছে... তার অন্দরে ছিলো অরূপদা, আহমেদুর রশীদ ভাই, লীলেন ভাই আর জলিল ভাই... রশীদ ভাইয়ের সঙ্গে শুদ্ধশ্বরেই আগে দেখা হইছিলো... অরূপদার সঙ্গে ভাস্করদার বাড়িতে... বাকি দুইজনের সাথে পয়লা দেখা। এরপরে আসলো ছোলা মুড়ি... আহারে... গতরাইতেই হিমু ভাই ছোলামুড়ি খাইতে ইচ্ছা প্রকাশ করছিলো... তারে মিস করলাম... স্যরি হিমু ভাই।
তারপর আরিফ জেবতিক ভাই আর রাসেল। লোক সমাগম বাড়তেছে দেখে অরূপদা প্রস্তাব করলেন এখনই একটা রাজনৈতিক দল খোলা যায় কি না? প্রতীক আলু... ব্যস... আলুর দোষ শুরু হইলো... শেষ হইলো মমতাজের সম্প্রতি গাওয়া আলু সঙ্গীত দিয়া। সেইটা না দেইখা অরূপদার দেশ ছাড়াটাই তো মুশকিল।
যারা যারা অফিসে কাজ করতে করতে জান পেরেশান তারা মাহবুব লীলেনের কাছে শিখতে পারেন অফিস ফাঁকি দেওনের হাজারো টিপস... বসকে বোকা বানানের শত টিপস... অফিস ফাঁকি দেওয়ার সহজ দশটি উপায় নামে একটা ই-বুক হইতে পারে। জেবতিক ভাইও কম যান না... নিজের অফিসে নিজেই ফাঁকি দেনেওয়ালা লোক পৃথিবীতে কয়খান আছে?
আড্ডা ততক্ষনে শুদ্ধস্বর ছাড়ায়ে করিডরে জমজমাট... শীতল পাটি বিছায়ে আড্ডা চললো। টপিকের আর শেষ নাই। মদমত্ত আড্ডা... (ভাইবেন না আবার সেখানে মদের আসর বসছিলো... তবে সেই প্রসঙ্গেই আলাপ হইলো বিস্তর)। দেখা গেলো এই বিষয়ে লেখালেখি করার লোকই বেশি... অভিজ্ঞতার কোনও শেষ নাই!!!
এরই মধ্যে সবজান্তা মাধবী এসেই বলে যাই-র মতো চেহারা দেখায়াই ফুট মারলো। আরো চা আরো আড্ডা... জয়নাল হাজারী থেকে সঞ্জীবদা... সকলেই আড্ডার বিষয়।
আল্লায় জানে অরূপদা এইখানে যেই কামে আসছিলো (স্পেল চেকারের কাজে) সেইটা আদৌ হইছে কি না... কিন্তু আড্ডা হইছে ভালো। সবচেয়ে ভালো নতুন কিছু সচলের সঙ্গে দেখা... মুখ চেনা।
গত কিছুদিনে সচলায়তন অন্তর্জালের সীমানা ডিঙ্গায়ে অন্দরে ঢুকে যাচ্ছে... বাচালায়তনের পরে এই আড্ডা...
এই লেখাটা লেখতাম না... কিন্তু ভাবলাম যারা মিস করছে তাগোর অন্তর্জালা একটু বাড়ায়ে দেই...
পুড়ছে? নাকি আরো লেখুম?

