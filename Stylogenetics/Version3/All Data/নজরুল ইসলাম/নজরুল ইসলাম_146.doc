দৃশার গানের এ্যালবাম 'রোমন্থন'



সচলায়তনেই দৃশার লেখা পড়ি। অদ্ভুত এক মজার ভাষায় তিনি লিখেন। লেখা ভর্তি গতি আর ফুর্তি।
আর দেখি তিনি এক গানের আর্কাইভ। সব গানের বিশাল এক ভাণ্ডার নিয়া তিনি বসে আছেন।
সেই ভাণ্ডারে এর তার
কিন্তু তখনও জানতাম না তিনি যে নিজেই গায়িকা একজন। 
তারপর নানান মুখে শুনতে থাকি যে দৃশা খুব ভালো গায়। কিন্তু সেই গান আর শোনা হয় না।
গত কয়দিন আগে হঠাৎই আমার মেইলবক্সে অহি নাজেল হয়- শারমিন নামক এক গায়িকার রোমন্থন নামে এক গানের এ্যালবাম বাজারে আইছে। সেইটা কিইনা শুনলে নাকি বিশেষ ফজিলত আছে। 
দুইদিন দম ফেলার টাইম পাই না। তাই কেনা হয়না। কালকে সব কাজের গুল্লি মেরে ঘুরতে বের হই। ক্যামেরাটা নিয়ে এখানে সেখানে ঘুরি। শুদ্ধস্বরে যাই, আড্ডাই...
তারপর টুটুল ভাইকে নিয়ে বসুন্ধরা সিটিতে যাই। পরিচিত দোকানদার বাকীর নাম ফাঁকিতে আমারে একটা ট্রাইপড দিয়ে দেয়। (যে না ক্যামেরা, তার আবার ট্রাইপড) 
তারপর বের হবার সময় ওয়েস্টার্ন ক্রেজের পরিচিত ছেলেটার হাসিমুখের সামনে খাড়ায়ে মনে হয়, আরে, দৃশার এ্যালবামটা তো কিনা হইলোনা।
নগদে কিনে ফেলি... তারপর বাড়ি ফিরে শুনতে শুনতে ভোর বানিয়ে ফেলি। 
হ্যাঁ ভাই, আমাদের প্রিয় দৃশা আপুর একখানা গানা বাজনার চাক্কি বাজারে আসিয়াছে। লেজার ভিশন প্রকাশনী বের করেছে ভীষণ দারুণ এই এ্যালবাম। গায়িকার নাম শারমিন আর চাক্কির এ্যালবামের নাম রোমন্থন...
আপনারা দলে দলে সেই চাক্কি ক্রয় করিয়া এবং গান শুনিয়া দুজাহানের অশেষ নেকী হাছিল করুন। 
এই বিজ্ঞাপন আমি দিলাম কিন্তু দৃশার জন্য না। সচলদের জন্যই। ভালো গান তো শুনতে হবে তাই না? সো... 
কোনো মৌলিক গান নেই, বেশিরভাগই পুরনো বাংলা গান। একটা রবীকবির আর গোটা কয়েক নজু কবির গান আছে।
তবে একটা অন্তত মৌলিক গান থাকলে ভালোই হইতো। এই খেদ রহিল মনে... 

