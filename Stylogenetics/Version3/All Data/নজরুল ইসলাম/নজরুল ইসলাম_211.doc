এই দিনটি সত্যি আমার অসহ্য লাগে



কাল রাতে ফোন বন্ধ করে ঘুমিয়েছিলাম... সকালে ঘুম থেকে উঠতে একটু দেরিই হয়ে গেলো... ফোন চালু করার পরে প্রথম যে ফোনটা পেলাম... সেই ফোন বেয়ে যে বার্তাটা এলো তা আমি শুনতে চাই না কখনও... শুনলাম শহীদুল জহির মারা গেছেন। বিশ্বাস হলো না... পারভেজ হোসেন কনফার্ম করলেন...
দুঃখ তো হলোই... তারচেয়ে বেশি বিরক্ত হলাম আমি। কেন... কেন আমার সাথে শুধু এই দিনটিই ঝামেলা করে?
তিনবছর আগে ঠিক এই দিনে মৃত্তু হয় আমার বাবার... সেই শোক কাটিয়ে উঠতে মাত্র এক বছর সময় পেয়েছিলাম। গতবছর ঠিক এই দিনে মারা গেলেন আমার সবচেয়ে ভালো বন্ধু... আসলে বাবার মতো বন্ধু যাকে বলতাম আমি... মুনিরুল হাসান। নাট্যকার... পরিচালক। এখন লিয়াকত ভাইয়ের সংস্কৃতি বিকাশ কেন্দ্রে যাচ্ছি তার স্মৃতি অনুষ্ঠানে। সেখানে কার স্মৃতি চারণ করবো? মুনিরুল হাসান? নাকি শহীদুল জহিরের? আর অন্তরে যে কেঁদে বেড়াচ্ছেন বাবা?
বাবাকে নিয়ে তো আগেই লিখেছি। আজ ভেবে রেখেছিলাম মুনিরুল হাসানকে নিয়ে ব্লগে লিখবো... সব গেলো উল্টা পাল্টা হয়ে...
ভালো লাগছে না...
এই দিনটি সত্যি আমার অসহ্য লাগে।

