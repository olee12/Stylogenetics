শুভ জন্মদিন "তনু" আপা



পয়লায় তানবীরা তালুকদার ওরফে স্বাতী ওরফে "তনু" আপাকে জন্মদিনের শুভেচ্ছা। 
আমি পয়লা ভাবছিলাম উনি বুড়াধুরা কেউ হবেন। কিন্তু এখন ভাবি উনি জীবনেও বুড়া হইতে পারবেন না। অসম্ভব আমুদে একজন মানুষ। সারাক্ষণ হৈ হুল্লোড়, মাস্তানী করে বেড়াচ্ছেন। আর আক্ষরিক অর্থেই বেড়াচ্ছেন। দুদিন পর পর দেখি তিনি এখানে ওখানে ঘুরতে গেছেন। নাচা গানা ছাড়া তার জীবন চলে না। এর মধ্যেই চাকরি করেন, আবার অসম্ভব সুইট একটা মেয়েকে সামলান। 
নেদারল্যান্ডে থাকেন। সেখানে শুধু থাকেন বা কাজ করেন তা না, পুরো বাঙ্গালী দঙ্গলকে নিয়ে সারাক্ষণ বাংলায় মেতে থাকেন। 
তার জীবনের মজার অভিজ্ঞতা আর বাঁদরামীর বিবরণ দিয়াই আস্ত একটা বই নাজেল করা সম্ভব। আবার এই মানুষটাই যখন জ্ঞানী জ্ঞানী কথা লেখেন, তখন বুঝতে হবে উনি কিন্তু জ্ঞানী লোক। বুঝে ইজি থাকতে হবে। আবার তিনি মাঝে মাঝে দারুণ সব গল্প লিখেও ফাটিয়ে ফেলেন। আর কেবল ঢাকায় এলেই খোলে তার ছড়া প্রতিভা
উনি ফটো তোলেন ভালো। ফুল ফলাদির ছবি তিনি নিয়মিতই ব্লগে দিয়ে থাকেন। আর ফেসবুকে দেন মজাদার সব খাওনের ছবি। সচলেও দেন... তবে একেবারেই কাঠখোট্টা রেসিপি... সচলের উনি খুবই প্রাণের মানুষ।
যা হোক... অনেক লিখে ফেলছি। এরচেয়ে বেশি লেখা উচিত না। আমারো তো ভয়ডর আছে... লেজেহুমো এরশাদ উনার বন্ধুকাঙ্খী...  হুশিয়ার তো হইতেই হয়... 
তাই আগে ভাগে পলাই। 
তনু্ আপা... থুক্কু তানবীরা আপা, তবু আপনারে পুনরায় জন্মদিনের শুভেচ্ছা

