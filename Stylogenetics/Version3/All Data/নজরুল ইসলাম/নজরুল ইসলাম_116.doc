এইটা নিছকই একটা জন্মদিনের পোস্ট



১.
কর্তা যারে দেয় থাপ্পড় মেরেই দেয়... সেই মোতাবেক গতকাল একজনে আমারে প্রায় ৯০টা সিনেমা দিলো। এক ঘন্টার নোটিশে দেখলাম আমি অন্দেখা ৯০টা সিনেমার মালিক হয়ে গেছি!!!
ধন্যবাদ দুষ্ট বালিকা। আপনার হার্ড ডিস্ক উপচে পড়ুক নতুন নতুন সিনেমায়। আপনার মাসব্যাপী পরিশ্রম আমি ঘন্টার নিমেষে কপি করে সিনেমা সাম্রাজ্য গড়ে তুলি। 
২.
এই সচলে একজনের মন্তব্য বা পোস্ট দেখতে আমার খুব ভালো লাগে। সে হলো দুষ্ট বালিকা।
কেন?
তার প্রতিটা পোস্ট আর মন্তব্যের সঙ্গে তার যে প্রোফাইল পিকচারটা দেখা যায়, সেটার জন্য।
ছোট্ট একটা হাত... গুটিগুটি কুটিকুটি... মেহেদীরাঙ্গানো। সেই হাতটা আমার মেয়েটার, নিধির। দুষ্ট বালিকা সচলে নিজের ছবির বদলে ব্যবহার করে আমার মেয়ের হাতের ছবি। আমি মাঝে মধ্যে তার মন্তব্য আর পোস্ট পড়তে ভুলে যাই, তাকিয়ে থাকি সেই ছোট্ট মায়াময় হাতটার দিকে। অদ্ভূত একটা অনুভূতি হয়। অবিশেষণসম্ভবানুভূতি।
আবারো ধন্যবাদ দুষ্ট বালিকা... 
৩.
দুষ্ট বালিকা যখন সচলে আসলো, বিরাট সারম্বরে আসলো। একেবারে হৈ হৈ রৈ রৈ অবস্থা। আমি তখন সচলে ফাঁকি দেওয়ার প্রাথমিক স্তরে। পারতপক্ষে পড়ি না বা মন্তব্য করি না। তখন দেখি এই বালিকার পোস্টে শত শত মন্তব্য আছড়ে আছড়ে পড়ছে।
আমি বলি খাইছে...
ব্যাপক প্রাণচাঞ্চল্যতা আর (দুষ্টার্থে) বদমানবিকতার জন্য অচিরেই সচলে প্রিয় হয়ে গেলো এই মেয়ে। আর সচলাড্ডায় তো সে বিরাট প্রয়োজনীয় একজন। সব আড্ডায় কতগুলা ধামড়া চেহারার ছেলেবুড়া দেখতে দেখতে অতিশয় টায়ার্ড হয়ে যেতে যেতে যখন ভাবছি আর কোনো সচলাড্ডার ধারে কাছেই যাবো না, তখন দুষ্ট বালিকার আগমন। আড্ডাটা যেন ভরে উঠলো... আহ্... সঙ্গে উপরি আছে, বালিকা মাঝে মধ্যেই সখিসঙ্গে আসে।
আমাদের বড় ভালু লাগে।
সচলাড্ডারে একঘেয়েমির হাত থেকে বাঁচানোর জন্যও এই বালিকাটারে একটা ধন্যবাদ দেওয়া যায়। 
৪.
অবশ্য দেখা সাক্ষাতের আগে ভাবছিলাম বুড়া ধুড়া কেউ হবে হয়তো। বিভিন্ন মন্তব্যে তার এইটাই দাবী ছিলো। এরে তারে ছোটভাই, বা তুই তোকারি করে দেখি। ফেসবুকে দেখি তার ৭০টা নিকনেমের অধিকাংশই খালাম্মা বা এই কিসিমের। দেখা হইতেই ভুল ভাঙলো... এ যে পিচ্চি! অধবা আমিই বেশি বুড়া... 
৫.
তবে বালিকার প্রাণোচ্ছল আর হৈ হৈ ভাবটা ভালো লাগে আমার। মেয়েদের সঙ্গে দুষ্টামি ফাইজলামি করাটা এক বিরাট ভয়ের ব্যাপার, কখন কী মনে করে না করে, আর ফান করলেই প্রেমপ্রস্তাব ভেবে ফেলে, সেই ভয়ে থাকি। বালিকা দেখলাম এসবের উর্ধ্বে। নির্দ্বিধায় যা খুশি ফাজলামি করা যায়। ফলে অচিরেই খুব আপন হয়ে গেলো।
তবে সেটা আমার চেয়ে নূপুরের সঙ্গে বেশি। নূপুরের এখন প্রাণের সই হয়ে গেছে এই বালিকা। 
৬.
আর ভালো লাগে বালিকার বই পড়া স্বভাবটা। যারা পড়তে পছন্দ করে এবং পড়ে, তাদের আমার বিরাট ভালো লাগে।
আর আমি অবাক হয়ে দেখি এই মেয়ের মেহেদী অলঙ্করণ। এতো নিখুঁত সুন্দর করে মেহেদী দিতে আমি আর কাউকে দেখি নাই। অদ্ভূত তার দক্ষতা। ব্যাগের ভিতরে সবসময়ই মেহেদীর পোটলা থাকে। 
৭.
আরো কী কী জানি বলতে চাইছিলাম, ভুলে গেছি। যাই, ৯০টার মধ্য থেকে একটা সিনেমা দেখি গিয়া।
তার আগে বলে যাই, আজকে এই হাফ সচল দুষ্ট বালিকার জন্মদিন। অনেক শুভেচ্ছা দুষ্ট বালিকা। বেশি করে দুষ্টামি করেন, বেশি বেশি বই পড়েন।

