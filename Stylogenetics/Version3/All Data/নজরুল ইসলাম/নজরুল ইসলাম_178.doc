আপনি এত বোকা ছিলেন কেন?




                                                                                                                         আপনি এত বোকা ছিলেন কেন?
কেন তবু করতে পারেন নাই বন্ধু শত্রু ভেদ?
আপনার সাহস অনেক।
পৃথিবীর সমান বয়সী স্বপ্ন নিয়ে আপনি
আলিঙ্গন করেন ফাঁসীর রজ্জু
আপনি আইকন হয়ে যান আমাদের
কিন্তু আপনার একটি ভুল সিদ্ধান্ত
আমাদের কোথায় নিয়ে যায় আপনি তা ভেবেছিলেন?
এত দূরদৃষ্টি আপনার তবে তখন কোথায় ছিলো? 
৩৩ বছরের অন্ধকারের ভেতর দাঁড়িয়ে আমি
তাই আপনাকেই দোষী মানি...
একটাবার সুযোগ পেলে আপনাকেই
আবার কাঠগড়ায় দাঁড় করিয়ে দিতে চাই
জবাব চাই একটি কেবল প্রশ্নের...
আপনি কেন এত বোকা ছিলেন?
কেন?

