কাব্যপ্রচেষ্টা



১.
যদিও তুমি কথা রাখোনি;
তবু, যখন আয়নায় আমার মুখে দেখি মৃত্যুর ছায়া;
অথবা গভীর ঘুম থেকে যখন চমকে জেগে উঠি,
অথবা যখন সুরামত্ত হয়ে ক্ষ্যাপাটে হয়ে উঠি,
তখনই বার বার কেবল তোমার মুখখানিই মনে পড়ে।
২. 
স্কুলে তার প্রিয় বন্ধুরা ভাবত
নিশ্চয়ই সে হবে একজন বিখ্যাত মানুষ;
নিজেও সে ভাবতে ভালোবাসতো, তাই
তার তারুণ্য আর প্রথম যৌবনের দিনগুলো গেছে
অসম্ভব পরিশ্রমে-পাঠে-কঠোর অনুশাসনে ;
“কিন্তু তারপর?” পাণ্ডব শুধায়, “তারপর কী”?
এখন তার সব লেখাই বই হয়ে গেছে,
লক্ষ্মীর ঝাঁপিও হয়েছে ভর-ভরন্ত,
বন্ধুরাও এখনো বন্ধুই রয়ে গেছে;
“কিন্তু তারপর?” পাণ্ডব শুধায়, “তারপর কী”?
তার সব সুখের স্বপ্ন সত্যি হয়ে গেছে -
অভিজাত এলাকায় ফ্ল্যাট-বাড়ি,
সুন্দরী স্ত্রী, গর্ব করার মত কন্যা-পুত্র,
শহরের উপকন্ঠে নারকেল-সুপারীর বাগান, সব্জীর ক্ষেত,
তার প্রজ্ঞা নিয়ে বিজ্ঞ মহলের কথকতা;
“কিন্তু তারপর?” পাণ্ডব শুধায়, “তারপর কী”?
প্রৌঢ় হয়ে ভাবল সে,
“আমার ছেলেমানুষী যত পরিকল্পনা,
তার সবই করা হয়ে গেছে;
এখন বোকারা যতই রাগুক,
এবার ডুবব নষ্টামীতে,
কিছুটা পূর্ণতা যদি তাতে পাওয়া যায়”;
পাণ্ডব এবার জোরে শুধায় “কিন্তু তারপর? তারপর কী”?
***********************************************************************
দোহাই-১... কবির জন্মদিনে কাব্য ছাড়া অন্য কোন কিছু দিয়ে অঞ্জলী দিতে মন সায় দিলনা। আজ তাই দুই কবি - ইন্দ্রপুত্র তৃতীয় পাণ্ডব আর পাণ্ডবজায়া দিশার জন্মদিনে আমার এই কাব্য-অপচেষ্টা।
দোহাই-২... আমি যে কবিতা লিখতে জানি না এটা মাঠের গরুটাও জানে। তাই কুম্ভীলকবৃত্তি ছাড়া আমার গত্যন্তর নেই। মারি তো গণ্ডার নীতিতে এই দফা উইলিয়াম বাটলার ইয়েটসের শ্রাদ্ধ করলাম।

