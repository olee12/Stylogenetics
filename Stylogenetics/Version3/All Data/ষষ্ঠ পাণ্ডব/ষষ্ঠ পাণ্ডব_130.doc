পিতা হলেন যুধিষ্ঠির



ষোলই জানুয়ারী দিনটি দণ্ডকারণ্যে কেমন ছিল? অথবা হস্তিনাপুরে? মাঘের এই শুরুতে দণ্ডকারণ্য বরফাচ্ছাদিত থাকলেও হস্তিনাপুর ছিল রৌদ্রোজ্জ্বল। মেঘহীন নীল আকাশ আর মৃদু বাতাস। তবে দিনটির আবহাওয়া যাই থাকুক না কেন পাণ্ডবদের জন্য এই বৎসরের এই দিনটি সবচে’ উজ্জ্বল, সবচে’ আনন্দময় আর সবচে’ রঙিন। কারন, ২০০৯-এর এই দিনে ধর্ম্মপুত্র  প্রথম পাণ্ডবের ঘরে এসেছেন নতুন অতিথি। প্রথমবারের মত পিতা হলেন ধর্ম্মপুত্র। পর পর চার পাণ্ডবের ঘরে পুত্রের পর এবার কন্যা। পাণ্ডবদের গৃহীপর্ব এতদিনে পূর্ণতা পেল। যতটুকু খেদ ছিল, অপূর্ণতা ছিল ২.৮৯ কিলোগ্রাম ওজনের আর ৫৩.৩৪ সেন্টিমিটার লম্বা এই মকরকন্যার জন্য আজ তা মিটে গেল। যুধিষ্ঠির আর তদীয় জায়া আমাদের উপহার দিলেন আমাদের পরম আকাঙ্খিত জনকে। পরম পিতার নির্দেশিত স্বর্গ নয় আজ মর্ত্যধামেই স্বর্গ নেমে এসেছে।
***************************************************************
চেয়ে দেখো উঠেছে নতুন সূর্য,
পথে পথে রাজপথে চেয়ে দেখো রঙের খেলা।
ঘরে বসে থেকে লাভ কী বল,
এসো চুল খুলে পথে নামি, এসো উল্লাস করি।

