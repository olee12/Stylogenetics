গিট্টু




তোমার বগলে লোম নেই
তাই স্লিভলেস পড়ে
অহরহ মগজের বকলেস
খুলে দিতে,
চালে ঘি’তে মিলে
দমবন্ধ পড়ে থাকা
শেষ হয় পোলাওয়ের খাই খাই গন্ধে,
কাবাব রেজালা খতমের পর
বেঁচে থাকা সবেধন শ্রেণীশত্রু
মিত্রপক্ষে নিরন্তর হাই ফাইভ করে যায়
লড়ে যায় তথাস্তু প্রাণায়াম ভালোবেসে
সাইকেডেলিক রেশে
জাগতিক জানালার বাড়িঘর
সরাসর
নিয়মিত মেরামতি
যতিচিহ্নে বহমান কালাজ্বর
ডরপুক ঝাড়ফুঁকে লাভক্ষতি
হালখাতা উদ্ধত স্লিভলেসে
খুলি নেড়ে অবিরাম
বকলেস খোলাখোলি
চোলিটানা দু:শাসন মারফতি
নিবেদন চেখে দেখে,
দেখে শেখে
শিখে শিখে আরো বেশী
সবিনয় বখে যায়
চেখে চেখে শিখে নেয়
দমদার ধূমালী -
দালি’র গোঁফে মারে
রোপওয়ের অবশেষ প্রান্ত
ক্ষতক্লান্ত
নাগরিক গিট্টু

