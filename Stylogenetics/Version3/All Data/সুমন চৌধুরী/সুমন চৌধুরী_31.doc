জেনেসিস ৭৬-৮০



ঝামেলাটামেলার কথা বইলা লাভ নাই। কারণ ঝামেলামুক্ত জীবন যার তিনি জীবিত না। মাস পার হইয়া গেলেও যদি আঙ্গুল না চলে তাইলে কার দোষ? আইজ সকাল থিকা চাইরপাঁচটা পোস্ট শুরু কইরা কোনটাতেই তৃতীয় প্যারায় পৌঁছাইতে পারলাম না। দিলাম ঘ্যাচাং কইরা। পরে মনে হইলো... না হইতেছিলো তো! পাঁচটাই কিছু না কিছু হইতেছিল। হ তা ঠিক। কী-বোর্ডে টিপাটিপির পরে একটা না একটা কিছু তো হবেই। কিন্তু সেইটা কি তা, যা হওয়াইতে চাই। তাতে আবার মনে পড়ে আইজ পর্যন্ত সব মিলাইয়া কয়টা পোস্টে আসলে যা কইতে চাইছিলাম তা কইতারছি? আসলেই কি সারাজীবনে কোথাও কিছু কইতে চাইছিলাম? 

৭৬.
সমার্থ সামর্থ্যটুকু রুকুতে জমানত রেখে খিয়ানতপ্রাজ্ঞ জুনিয়র যাজ্ঞবল্ক শল্কসুবাসমত্ত সোমত্থ ছাম্মাকছাল্লোকে মাল্যদান স্থগিত রাখে লোকায়ত সরাইখানার চিৎকাইৎ-বৈষম্য যুঝে
৭৭.
গণ্ডদেশ থেকে বগলের ভৌগোলিক এবং দার্শনিক দূরত্ব অসমান, সুতরাং কান টেনে খুলি এলেও মাথার আসা না আসা পৃথক প্রপঞ্চ; অসতর্ক চোথায় পার পেয়ে যাওয়া বৈঠকি ভোঁতা-রুস্তম হাঁউমাঁউ কেঁদে ওঠে হোলিকাউ ঝালভূনা চেখে চেখে
৭৮.
রৌদ্র ঝিলমিল কিলবিল দৃশ্যত: পরিচিত গুড়োপোকাদের উড়ু উড়ু বসন্তের পয়মন্ত মেলালিনঋদ্ধ ত্বকে; চোখের মা'কে খুব করে ভালোবাসি সবদিক ও.কে. দেখার তওফিক কেবলা জেনে
৭৯.
সকারনঋজুসমন্বিতা ফলত: অকারণ বৈধব্যের ডিগবাজীপ্রবণ ঘনজ্যামিতির প্রতীতি সসতর্ক পুঁতে রাখে যতিচিহ্নের কোয়ান্টাম মোচড়ে
৮০.
এইভাবে বিরতিহীন লাড়ালাড়ি প্রচলিত ডেকচিকে ব্রতচারী হেঁচকি ছাপিয়ে ননস্টিকি বাঁচিয়ে রাখে ফলিত ভৌত রসায়নজ্ঞাপক কোন ব্যাপক অভিসন্দর্ভের মুফতে পাওয়া রুদালি'র তান-বিস্তার-মীড়ে 

