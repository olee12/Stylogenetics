বেচারা ফন ফালারসলেবেন



ভদ্রলোক ছিলেন কবি। দেশদরদী মরমী কবি। উনবিংশ শতাব্দীর বিক্ষুব্ধ প্রুশিয় সাম্রাজ্যের পুনরুত্থানের কথা তখন নানা ভাবে উঠে এসেছে হাইনরিশ হাইনের মতো তাঁর কলমেও। তিনি হচ্ছেন হফমান ফন ফালারস লেবেন। তাঁর লেখা  দাস ডয়েটশ্লান্ডলীড বর্তমান জার্মানীর জাতীয় সঙ্গীত। তবে এই পোস্টের ঘটনা সেইখানে না। তাঁর গানটি পচুর রাজনৈতিক গিয়ানজামে বার তিনেক কাঁচির নিচে পড়েছে। তিনি কখনো কাটা পড়েছেন, কখনো অন্যের লেখা গানের কথা জুড়ে দেওয়া হয়েছে মূল গানের সাথে। 
১৯২২ সালে ভাইমার রিপাবলিকের জাতীয় সঙ্গীত হিসেবে তাঁর গানের মোটামুটি পুরোটাই গাওয়া হতো। ১৯৩৩ সালে হিট্লু এসে তাতে কাঁচি বসায়। ১৯৩০ সালে কমিউনিস্টদের হাতে নিহত নাৎসী দাঙ্গাবাজ হর্সট ভেসেলের লেখা ডি ফানে হোখ নামের মারদাঙ্গা কবিতাটি শল্যচিকিৎসার মাধ্যমে যোগ করা হয় হফম্যান সাহেবের গানে। ১৯৪৫ সালে হিট্লু হালাক হওয়া পর্যন্ত সেই উত্তরাধুনিক গানটাই নাৎসী জার্মানীর জাতীয় সঙ্গীত ছিল। 

তারপর আর কী! ইতিহাস সবসময় বিজয়ী পক্ষে কথা বলে 
১৯৫২ সালে বর্তমান ফেডারেল রিপাবলিক অফ জার্মানী আবারো শল্য চিকিৎসা কইরা ভেসেলরে হফম্যান থিকা আলাদা করে। 
সেইখানে মূল কবিতার তৃতীয় স্তবকটা শুধু বর্তমান জাতীয় সঙ্গীত হিসাবে নেওয়া হইছে। শুরুর দিকের ভালো ভালো কথাবার্তা বাদ পড়ছে। ১৯৮৯ তে পূর্ব জার্মানী যোগ দেওয়ার পরও কোন পরিবর্তন হয় নাই। 

