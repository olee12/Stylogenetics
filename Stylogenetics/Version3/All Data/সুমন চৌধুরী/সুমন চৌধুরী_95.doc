শুভ জন্মদিন কর্ণজয়!



বয়স তো কম হলো না। বয়স ব্যাপারটার সমস্যা হচ্ছে হযবরল'র উধো-বুধো বাদে একে কমের দিকে আনার আপাতত কারো সাধ্য নেই। বাড়তে বাড়তে বুড়ো হতে হতে ক্রলিং করতে করতে চলেছি পটল ক্ষেতের দিকে। 
তার সাথে বহু স্মৃতি। বহু কথা। বহু আকথা।  অনেক অমিমাংসিত বাহাস....
সেই ঝটিকা সফরে সিলেটে কিংবা পার্বত্য চট্টগ্রামে এগারো দিনের অজ্ঞাতবাস....চোখে ভাসে রেললাইনে চলমান পাথুরে বিন্দুগুলি...মনে পড়ে শৈশবে নেপালবাবুর শিক্ষা, বিন্দুর চলার পথকে রেখা বলে...
হার্ডল রেসের আরো খানিক পরের ধাপে ব্লগীয় যূগে আবার খুঁজে পাই তাকে। নানারকম উস্টা খেয়ে ক্যারিয়ারিস্টের ভেক ধরা তাঁকে ব্লগার বানিয়ে ছাড়ি। তবে স্বভাবে পরিবর্তন আসে না। ভুস্ করে  লাপাত্তা হবার প্রবনতা থেকেই যায়। 
গত মাস খানেক ধরে যেমন আবারো লাপাত্তা...
শুভ জন্মদিন কর্ণজয় !

