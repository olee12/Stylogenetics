পূর্ণজাগ্রত জ্যোতি



এস কবিকূলতিলক - 
কথারম্ভে টানি যতি , 
ভেঙ্গেচুরে ঠেসেছি মগজে কাব্য -প্রসাদে মতি । 

ঊটপাখির পীঠে ঘোড়সওয়ার, তাবৎ নিসর্গ ফুঁড়ে জলন্ত জিরাফ তুমি, 
দুষ্টশ্বাস জনতা আঁধারে চোখাচোখি হয়ে যায় একান্ত জড়বাদী তীর্যকে ; 

তুরীয় প্রান্তরে ওঠে বাস্তব ঘরবাড়ি 
লেফট রাইট লেফট রাইট - তা সে যতই মাতাল বলো তাকে, 
মৃত্যুর পথে পথে হাঁটে , গড়ে দিয়ে তাবৎ জন্মের ঠিকানা - 
দেবোত্তর জরা সহ নতুন জন্মের প্রকৃতি। 

( হতে পারি এঁচোড়েই পাকা - 
বুড়োফলে পোকামাকড় কিংবা 
শিলাপাত ভেবে মুকুলেই ধরেছি বয়স ;  
                                           আমাদেরকালে শুধু প্রতীচ্য মোষ 
                                           নাইটিঙ্গেল ঘেষেনা ধারে কাছে 

আদিফলভক্ষণপাপ লেজ তুলে ভাগে - 
কৈলাসী প্রসাদের বৈভবে ভান্ডারী মিথোলজি বুড়ো আঙ্গুল ঝাড়ে কেবলায়।

সুতরাং ফিচকেমি আমাদের নর্ম । ) 

আমরা ফুরিয়ে যাচ্ছি অতিদ্রুত 
তোমার অপচিতি আমাদের সমসত্ব - 
সংবর্ত চক্রে যযাতি । 

জয়দ্রথ ধ্বসে পড়ে অখন্ড সাজাত্য সন্তাপে 
 নতুন যুদ্ধ নেই - শকুনির জলকেলি পথে-আকাশে ।

১৭/০৯/২০০০
