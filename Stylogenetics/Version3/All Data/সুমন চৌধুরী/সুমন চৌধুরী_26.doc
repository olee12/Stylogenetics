বারবিকিউ



 
একটি বারবিকিউ হবার কথা
প্রতিপাদ স্থানে
বেশ কয়েক দশক অথবা কয়েক বছর
অথবা মেরেকেটে এই কিছুদিন
তবে কাজটা পেণ্ডিং আছে এটা ঘটনা
আপাতত
রটনার কথা ভুলে
একটি সঠিক বারবিকিউ'র দিকেই মন দেওয়া যাক:
সবার আগে চাই আমিষ
তার সাথে এক্টুসখানি নিরামিষ
আর ঘড়াখানেক দুষ্টুপানি
যাতে পরিকল্পিত প্রতিবেশে
জাগামতো পাণিগ্রহণ
সসংশয় পজেশানে ইজি থাকতে পারে
আর লাড়তে পারে পরিস্থিতি মোতাবেক তাকে কিংবা কাকে 
অর্থাৎ খণ্ড-ত'র তলায় কায়দা করে ঝাঁকাতেই বিজনেসক্লাস উড়ুক্কু কার্পেট
ভারিক্কি রাসপর্বের অনুপ্রাসে হাঁসফাঁস করে উঠবার তওফিক
তছরুফনিরপেক্ষ মকসুদসাহেবের মঞ্জিলের কার্ণিশে
তিল তিল
তেঁতে থাকে
আযাযিল বিভঙ্গ ভালো পেয়ে
 
 
 

