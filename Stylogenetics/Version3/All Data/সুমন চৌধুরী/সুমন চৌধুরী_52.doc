লোকায়ত



দিনকাল এতোই খারাপ যে সচলায়তন থিকাও পলাইয়া থাকা লাগে। দেওয়াল খুঁজা বাদ্দিছিলাম এইসব থিকা মুক্তি পাইতে। কিন্তু ভানুমতির পেজগী আমার ঠিকুজি থিকা মুক্তি কথাটা গজব ডলা দিয়া মুইছা দিছে। তাই ডুবুডুবু লিখলাম কিছু হাবুদের তালপুকুরের পাড়ের সেই অসংস্কৃত ডালকুকুর মনে রেখে ....
নকিঙের ঠুক্ ঠুক্
দুর্মুখ ইনিংসে
হারানো সিসমোগ্রাফ
সপাপবিদ্ধ
আড়াআড়ি তাড়িপ্রবণ
ভূমিরেখা
ঠেকা দিয়ে রাখে
নৈশ বীক্ষণের
কাটাছক-খোপান্তরে
সরে সরে গেলে
স্বরগ্রামকলহ,
প্রদাহপ্রসন্ন-
তন্নতন্ন তুড়িয়ানন্দ
সহাস্য বিলিয়ে দেয়
৪৯ ক্যারাট বাজুবন্দ;
নক্সীকাঁথার পলিমিক্স
থেমে থেমে
জমে থেকে
আলগোছে এঁকে রাখে
ঝাড়পোঁছটুকিটাকি,
বাদবাকি
হাঁকাহাঁকি
সনির্বন্ধ কৌটায় এঁটে থাকে
হরে মুরারে,
ক্ষারে এসিডে ক্ষারকে -
হবিষ্যি-তবারক মাখামাখি।
দিশি টেনে
ঋষির চেতনে মজে
গোমাংসভাবনা-
অতিদ্রুত
বতিচেল্লি উবে যায়,
বেঁচে থাকে
ভাঁপে তাপে
প্রসন্ন নল্লি-

