কতকাল আর ধুনফুন চাপাবাজি?



একটু আগে ফিরলাম একটা প্রেজেন্টেশান দিয়া। প্রস্তুতি নেবার সময়টুক কাটাইছি সচলায়তন আর সামহোয়ার আর রাস্তা। গত রাইতে তাড়াহুড়া কইরা গুগল স্কলার থিকা চোথাইয়া কি জানি একটা বানাইয়া নিয়া গেলাম সকাল ১০ টায়। আমার পালা আসতে আসতে দেখি কথা ঘুরতাছে। পুরা ফাপরে আমি। হঠাৎ পেটের মধ্যে গতরাত্রের স্পাগেটির দৈববাণী হইলো। ধুনফুন বলে যাও বাবু ধুনফুন বলে যাও। ফ্লোর পাবামাত্র শুরু করলাম ধুনফুন। কি যে কইছি সেইটা আমিই জানি। প্রতিটা বাক্যেই বাঙ্গী ফাটানোর প্রস্তুতি। তার গায়ে গায়েই আরেক্টা প্রস্তুতির গপপ।এরকম কইরা সাড়ে ১২ মিনিট কাটাইয়া কইলাম মনোযোগ দিয়া কথা শুনার জন্য সবাইকে ধন্যবাদ। সেমিনার রূম করতালিতে ফাইটা পড়লো। যদিও কেউই মূল বিষয়টা ধরতে পারে নাই। আমি যে অভিনয় কইরা চোথা রিডিং দিছি এইটা হয়তো কখনো সেই চোথার অরিজিনাল মালিক গায়েব থিকা জানবো। তার স্ত্রী আর শালীকে গভীর ভালোবাসা দিয়া বাসায় ফিরতে ফিরতে ভাবলাম। এইভাবে আর কতকাল?
