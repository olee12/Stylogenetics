জেনেসিস ৪১-৪৯



৪১.
তেলের ছিটা সামলে আনকোরা পিঁয়াজু ছেড়ে কান থেকে নামানো কারিকর বিড়ি ধরিয়ে স্টোভে ঠেলা দিয়ে ভুস করে ধোঁয়া ছাড়লেন ওয়াহিদুর রহমান ইউসুফ জাই সাহেব। এই মনে করেন ডাইল বাইট্টা পিঁয়াজ রসুনে মাখাইয়া ত্যালে ছাড়লেই পিঁয়াজু, যতক্ষণ কড়কড়া থাকে ততক্ষণ আরাম,পোতাইয়া গেলে ভুদাই পাবলিক খুঁজি
৪২.
তলানির বুদবুদের শে...৪১.
তেলের ছিটা সামলে আনকোরা পিঁয়াজু ছেড়ে কান থেকে নামানো কারিকর বিড়ি ধরিয়ে স্টোভে ঠেলা দিয়ে ভুস করে ধোঁয়া ছাড়লেন ওয়াহিদুর রহমান ইউসুফ জাই সাহেব। এই মনে করেন ডাইল বাইট্টা পিঁয়াজ রসুনে মাখাইয়া ত্যালে ছাড়লেই পিঁয়াজু, যতক্ষণ কড়কড়া থাকে ততক্ষণ আরাম,পোতাইয়া গেলে ভুদাই পাবলিক খুঁজি
৪২.
তলানির বুদবুদের শেষ ছিটে শুকিয়ে এলে গভীর মনোযোগে অ্যাম্পুল টেনে প্রশ্বাস টুকে রেখে দমের দমকায় দেশলাই শলাকা খাসী করে দুশ সত্তর ডিগ্রীতে কড়ে আঙ্গুল পাকড়ে দাড়িয়ে থাকি;বাকিটা ধ্বসে পড়ে তামাশা দেখে আর নিবন্ধিত অবসরে কাঁটা কম্পাস খুঁচিয়ে দেখে রেডিয়ান কোণ কতটা নশ্বর 
৪৩.
পেন্সিল কম্পাসে কেঁচো আঁকার পেজগীতে গেঁথে গেলাম ইরাতোস্থেনিসের মাস্তুলে, সুতরাং প্রতিভান্ড সরণী টিপে টিপে প্রকান্ড হাঁচি গুলো আঙ্কিক তড়িকায় টুকে রাখার মতো ছেনালিতে টিপ সই দিতে হয় দিয়ে যাই; মাই দেখে হাই তোলা মুস্তাহাব
৪৪.
আরেকটু ডানে তারপর সোজা তারপর বামদিকে হেলে খানিক ইচিং-বিচিং খেলতে থাকুন যতক্ষণ উস্টা খেতে খেতে টাল সামলে না নিতে পারেন । তবে মনে রাখবেন এইসব বালছাল মনে রাখা না রাখা মোটেও সমান নয়
৪৫.
কাঁটা কম্পাস দিয়ে ব্যাসার্ধ্য মাপামাপি অনেকদিন বাদ দিয়েছি এখন বিঘৎ মেপে চারপায়ে ঘুরঘুর করতে থাকি গুড়া দুধ খাইনা থুক্কু পান করিনা চুকচুক করে সীমাবদ্ধ মশক চেটেপুটে খেতে হয় কারণ ধোয়া-পাকলাতে বাড়তি শ্রম আর ঘাম খরচ দিনকাল বরবরের মতোই টিপে টিপে খরচ হবার
৪৬.
তিমিমাছ বলল বাঘের মাংসে আশ বেশী কুমিরের শুটকি ভালো কুমির বলল আলাদা করে কারো পুটকিটা না খাওয়ার পাপ লেগে থাকায় দহ গান্ধা হয় প্রতিদিন মোটাতাজা সাপ ডাঙায় যাতায়াত করে আমারে আরেকটু অ্যাক্সেস দিলেই কিন্তু ভাঙ্গন ঠ্যাকাইতে পারি আর চর খালি পাইলে সাদা মাংসও পাওন যাইবো ছোটখাট খোসাসহ তবে খোসা ফালাইয়া দেওয়াই ভালো আমার মোটে দুইপাটি দাত
৪৭.
আজেবাজে কথা বরাবরই ভালো লাগে কারণ সামলে সুমলে শুধু মিছা কথা কওয়া যায় - সামাল দিতে দিতে ডানা হবার আগেই হাত দুটো খসে পড়ে ফলত: পাখীদের বহুগমণ ছ্যা ছ্যা করে বুক ছ্যাচা আক্ষেপে
৪৮.
ধরা যাক মানে এমন একটা কিছুই ভেবে দেখি যাতে এমনকি ভেবে দেখার শ্রমটাও বেঁচে যাবার একটা ছোটখাট সম্ভাবনা থাকতে পারে যেখানে তম্বুরা বৃক্ষের অবয়ব নানারকম ভূতপদার্থের কেসহিস্ট্রি ধারণ করার সম্ভাবনা নেই বললেই চলে 
৪৯.
পথের লিকোপ্লাস্টার সরিয়ে নিতেই গেরিলা গুল্মদের সমাবেশ ঝলকে ওঠে; বরাবর তামাকু প্রতিক্ষিত জল শুষে নেয় নিয়ান্ডার্থাল হেসে ওঠে সূর্যাস্তে নিহত নেকড়ের পিঠ চাপড়ে,তার চকমকি দাঁতে বেঁচে থাকে স্মৃতিশাস্ত্র - সত্ত্বায় ভবিষ্য নেকড়ের পাল

