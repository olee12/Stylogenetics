তেহারি --- আমার ভার্সন



এইটা অনেকটা আমার ইম্প্রুভাইজেশান , তাই তেহারি নামটা কেউ চাইলে বাদও দিতে পারেন,কারণ সিদ্দিকা কবীরের নির্দেশ আমি গোটা দুয়েক ক্ষেত্রে পালন করিনাই প্রথমে সময়ের অভাবে , কিন্তু পরে দেখি মজাই লাগে ।
যাউক গা । গরুর গোস...লবণ,আদা, রসুন,পিয়াজ জিরাবাটা অথবা গুড়া(গুড়া দিলে একটু পানি দিয়েন) দিয়া মাখাইয়া থোন ফালাইয়া। অপ বাক কিংবা হিমুর কোন টিপিক্যাল গদ্য পুরাটা পড়েন। তারপর কম জ্বালে পানি দিয়া সিদ্ধ করেন। পানি যখন আর দেখা যায় না তখন নামান । এরপর বড় একটা হাড়ি/ডেকচিতে তেল গরম করেন । হালকা গরম হইলে এলাচ,দারুচিনি, লবঙ্গ দেন । 1 মিনিট পরে মাংস অনুপাতে কাটা পিয়াইজ দেন, লগে গোটা 5/6 কাচা মরিচ ফাইড়া দিয়েন। লাড়াচাড়া করেন কিছুক্ষণ। সিদ্ধকরা গোস ছাড়েন , লগে তেজ পাতা। কশাইতে থাকেন, কম জ্বালে ।পিয়াজ গইলা যাইতে শুরু করার সময় চাইল দিয়া আস্তে আস্তে লাড়াচাড়া করেন , লগে মন চাইলে দুধ বা দই দিতে পারেন ।তারপর সমান সমান পানি দিয়া, জ্বাল কমাইয়া ঢাইকা ঘরে আইসা একটা হিন্দি ছবি দেখা শুরু করেন । নাম-ধাম দেখানো হইলে গিয়া আরও কিছু কাচামরিচ দিয়া আসেন ।নামানোর আগে এইটাই শেষবার নাড়া। ভালো কইরা উলটাইয়া-পালটাইয়া ভাল কইরা ঢাইকা দেন । এবার ছবি দেখতে থাকেন । নায়ক-নায়িকা যখন ঝগড়া করতে করতে এক পযর্ায়ে নিজেগো মধ্যে ইলেকট্রো-ম্যাগনেটিক ফিলড অনুভব কার শুরু করছে তখন গিয়া জ্বাল নিভাইয়া বা এক্কেরে কমাইয়া দেন । ইলেকট্রিক চুলা হইলে জ্বাল বন্ধ কইরা চুলার উপর রাইখা দেন । তার পর ইচ্ছা করলে একবারে ছবি শেষ কইরা লইতে পারেন অথবা 25 মিনিট পরে ঢাকনা খুলতে পারেন। আর তারপর.........

