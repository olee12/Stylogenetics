নিহিলিস্ট



 পীরানহা মাছের পেট থেকে পালটি খেয়ে বেলাভূমির বিক্ষত ইঁদুর নিদ্রাতাড়িত স্বরে ম্যাওম্যাও করে ওঠে; কয়েকটা কাঁকড়া এবং বিছা স্বতন্ত্র ঘাপটি থেকে শুধু নিরাসক্ত ফিসফিস : ''তুমি চুপ করো তোমাকে অন্যলোকের মত লাগছে কেননা ইঁদুর কখনও ম্যাও করেনা।
যদিও খুঁড়েছ সঠিক অর্গানিক পরিখা রাক্ষুসে ডুওডেনামের বাঁকে;কিলবিল মাছেরছানা,ব্যাঙ পরিবার,আধাজ্যান্ত কাঁকড়া,ডিগবাজী বিছে,বালিশবিহারী-তাজা-জলকুমারী আরো চেনা-অচেনা টসটসে ছেনালের ভিড়ে তুমি নিতান্তই এক সুড়সুড়িপ্রবন খোঁচাদার ঘটনা বিন্দু! সুতরাং অপাপবিদ্ধ হ্যামবার্গার থেকে গন্ডারের দীর্ঘশ্বাস ভেসে এলেও তা শুধুই সাময়িক সমাসক্ত নাগরের অদক্ষ শৃঙ্গার!''বেলাভূমিতে ভাঁটা পড়ে, দুপেয়ে নাগরীর কোলাহল, কাঁকড়া এবং বিছা আকড়ে ধরে মরে স্বতন্ত্র খোলস; আর একটা বেকুব পীরানহার মাংশাসী স্মৃতিতে দীর্ঘশ্বাস ফেলে ইঁদুরের নিরাসক্ত ঘের প্রেসে - চালের গুদামে -
