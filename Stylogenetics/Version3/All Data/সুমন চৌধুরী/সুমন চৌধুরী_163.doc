পাতালপুরির নি:সঙ্গ নাবিক



অনেক ক্যাচাল অনেক গ্যাঞ্জাম হবার অনেক পরে সবাই ডুব মেরেছিলাম আলাদা আলাদা তামসীক পুকুরে। তারপর সেই পুকুরের সব মৎস সাবাড় করার পরেও যখন ইজি লাগেনা তখন আরো খানিক প্যাককাদা খুইড়া আজাবের মজমায় পিনিক খুঁজতে থাকি। তারপর আরো খুদি। খুদতে খুদতে একসময় পরিচিত ডাঙ্গার কাছাকাছি কোথাও ঘেঁটি উঁচা কইরা নয়া জমিন খুঁজি। ন্যাছারালি পরথম ধাক্কাতেই লোকেশান চিন্তে পারি। তখন আসলে আত্মরক্ষার একমাত্র রাস্তায় গড়াগড়ি খায় আরো কিছু না বলা বাজে কথা। নকল পিথিমী হৈতে বাজে কথারা ফুরিয়া যাইতেছে অতিদ্রুত। আমরাও সেই সাথে অতিশয় বাজে লুকের মতো সইরা যাই আরো বেশী পাতালে। উফায়ান্তর না দেখিয়া অবশেষে সেইখানে চাতাল খুঁজি। আকালের খালবিলে বিভ্রান্ত ডুবসাঁতার দিয়া জলজ হরিং খাই কিম্বা খাওনের কথা ভাবি.....
চাবি একটা ভ্রান্ত ধারণা। কোন কোন তালা একটানেই খোলে। আর কোন কোন তালা সঠিক চাবি দিয়া চৌদ্দ মুছাড় দিয়াও খুলে না। সুতরাং আমাদেরো তালাচাবি ছিল না....
আমরা পাতালের বিভিন্ন অনতিক্রম্য খোপবাসী পলাতক ভুদাই নাবিক। সেইখানে প্রতিটি খোপে খোপে নি:সঙ্গ পাতাল পুরী....আর তার খাঁজে খাঁজে নি:সঙ্গ নাবিক.....
এরকম কেউ আজকে দুনিয়ার বুকে আরো এক চক্কর পার কইরা দিলো....
শুভ জন্মদিন সবুজ বাঘ !

