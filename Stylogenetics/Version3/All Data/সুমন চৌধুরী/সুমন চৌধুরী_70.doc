জেনেসিস ৫৬-৫৮



৫৬.
ততোধিক রসাধারধারণক্ষম ধারাবাহিক রঙ্গনটীদের ধীরলয় খেমটায় খোলের পুরিতে আঙ্গুল ধরে এলে জ্বলে ওঠে অপ্রকৃত স্ফুলিঙ্গ নামাবলীর পশম বাঁচিয়ে পাঁঠাবলীর বর্ধিত জেয়াফত আঁচিয়ে অসরল ঢেঁকুর-নির্যাসে রঙ্গালয় গান্ধা করে
৫৭.
অফহোয়াইট বিকালের গলায় আঙ্গুলের ক্রমবর্ধমান চাপে তারায় টিউন হতে থাকে দিগন্ত পাগড়ীতে হাতুড়ির ঘাত সমানুপাতে তর্জনী গ্রাস করে নিতে থাকে দিনান্তের সবটুকু সেমিঅরগাজম চুকিয়ে চুড়ান্ত অন্ধকার নিশ্চিত করতে
৫৮.
অর্থাৎ অর্থাপত্তিবিঘ্নিত রুচিকর ননস্টিকি ডেকচির চারপাশে বাতাসখেকো সুরক্ষাচক্রের পরিধিতে হিতাহিতজ্ঞানযুক্ত প্লবগ সমীকরণের অসম্পূর্ণ বিন্দুরেখার দীর্ঘশ্বাস অজানা রাশির চালিয়াতিতে অসংরক্ষণ নিশ্চিত করে হলুদ হলুদ ডানা মেলে উবে যায় লোকালয় থেকে রাসায়নিক ভাগাড়ে

