লোকজ



পাহাড় দেখেছি
প্রমাণাকৃতির কিছু ঢিবি
চিবি সদৃশ কিছু উপত্যকা
বোকা বোকা কিছু হ্রদ
পোষা শ্বাপদের ভোদাই দৃষ্টি
খোদাইয়ের গুণে বান্ধা পিড়িতের কৃষ্টি
ছিষ্টি ছাড়া ইস্টিকুটুমের রাসলীলা
বিলার সম্ভাবনায় লীলাবতীর ইফেক্ট
নাঙ্গা নাচের ছৈল ছাবিলা অ্যাক্টো
ডি-ফ্যাক্টো পমেটম
ব্যোম ভোলানাথ বলে
বাবা ভূতনাথের দরগায় টরেটক্কা
অক্কা নিবারণকল্পে স্বল্প মাত্রার বড়ি
দড়ি দিয়ে ঘড়িয়াল টেনে সমতলে
কবিয়াল ফুলকপি পাশাপাশি ফলে 

