ফ্রোয়েস নয়েস ইয়ার!



নানা কারণে মনমেজাজ খারাপ। মোটামুটি তাৎক্ষণিক সমাধানের অযোগ্য সঙ্কটেই খারাপ। এরকম পরিস্থিতিতে বিষন্ন টাস্কিতে পড়ে থাকার বিকল্প নাই। তাই ছিলাম চুপচাপ পড়ে সন্ধ্যা থেকে। সচলায়তনে ঢোকা যাচ্ছে না। অসহায় অবস্থা জোরদার হলো। এর গুতাই তারে গুতাই। বিরক্তি বাড়ে। বাড়তে বাড়তে এক পর্যায়ে নববর্ষে ঠিক কী যেন এক্টা পোস্টাতে চেয়েছিলাম সেই আইডিয়া বিলুপ্ত হয়। শেষমেষ জার্মান সময়ে নববর্ষ আসতে এই মোটে ঘন্টাখানি আগে মোটামুটি সব ঠিকঠাক হয়। তারপর লিখতে বসে কী লিখবো তাই আর মনে নাই।
আমার প্রতিবেশীরা রান্নাঘরে পার্টি করছে। ভেবেছিলাম যাবো না। ঘরেই বসে থাকবো। গত কয়েকবছর এইসময় রান্নাঘর ফ্রি পেয়েছি। প্রতিবছর পার্টি করেছি আমি। বিরানিখিচুড়ির পার্টি। এই বছর এক জার্মান প্রতিবেশী ২৯ তারিখ বাড়ি থেকে ফিরেছে। সে পার্টি করছে। সম্মতি দিতেই হবে। রান্নাঘর ওদের ছেড়ে দিয়ে ঘরে বসে সচল পরিস্থিতি মনিটর করছিলাম। পরে গেলাম। ক্ষুধাও পেয়েছিল। প্রতিবেশী ভোলফগাঙ ক্রেবস দারুণ পিৎসা বানিয়েছে। কিমার উপরে পনিরের মোটা আস্তর। রাক্ষুসে ক্ষুধার মুখে ফাটাফাটি লাগলো। সেই থেকে কিছুক্ষণ রসুইঘরে কিছুক্ষণ সচলে চলছে। 
সবাই উৎসব করছে। নতুন আরেক্টা বছর এসেছে সেই খুশীতে উৎসব। নতুন বছরকে সামনে রেখে এত খুশীর কী আছে? সেই তো অভ্যস্ত আবর্তন আর নানান এঙ্গেলে মারা খাওয়ার রাস্তা ঝাড়ু। আমিও খুশী সবার সাথে। ক্যান খুশী?

