ফুলবাড়ি প্রমাণ করলো শ্রেণী সংগ্রামই সাম্রাজ্যবাদবিরোধী লড়াইয়ের মূল শক্তি



দুবছর আগের কথা। পত্রিকায় অস্পষ্ট খবর আসতো। সাম্রাজ্যবাদী তেল কোম্পানীকর্তৃক তেল-গ্যাস লুঠের বিরুদ্ধে এক্কেবারে প্রথমদিককার মিছিলগুলিতে ছিলাম। তখন এই জাতীয় ইস্যুতে মিছিলে লোক হতো সবমিলিয়ে পনের থেকে কুড়ি। আস্তে আস্তে লোক বাড়তে থাকলো। মধ্যবিত্তের শ্রেণীস্বার্থে ছিটকে পড়লাম। কিন্তু কিছু অ্যান্টি থিসিস পারিপার্শ্বের প্রভাবে অতিদ্রুত বিকশিত হয়। পরিমাণগত থেকে গুণগত রূপান্তরের নিয়মেই হয়। কানসাটে, ফুলবাড়িতেও তাই ঘটেছে। 
ইউটিউব থেকে যে ভিডিওটি আপলোড করছি, সেখানে প্রান্তিক জনগোষ্ঠীর প্রতিক্রিয়া থেকে, শোষিত মানুষ অগ্রসরতম বিশ্বদৃষ্টি ধারণ করে, এই থিসিসের সত্যতা মিলে। 
এশিয়া এনার্জি হাল ছাড়েনি। তারা নানারকম পেজগী চালিয়েই যাচ্ছে। কিন্তু ফুলবাড়ির প্রান্তিক জনতার সেদিনের সংগ্রাম অপশক্তিকে ফুলবাড়ি চুক্তিতে বাধ্য করেছিল। 
ফুলবাড়ি ট্যাজেডি বলেন অনেকে। আমি বলি ফুলবাড়ির সংগ্রাম, ফুলবাড়ির চেতনা। এই সংগ্রামের চেতনা এই অঞ্চলের গণসংগ্রামের ইতিহাসে তেভাগা আন্দোলনের মতো একটি মৌলিক মাইল ফলক।
ফুলবাড়ি'র সৈনিকরা লাল সালাম।

আরো একটা ভিডিও পেলাম এইমাত্র। এখানে আনু মুহাম্মদ বিষয়টি বিস্তারিত আলোচনা করেছেন।


