জয় হোক নবঅরুণোদয়



মে দিবস
বয়স বাড়ছে। বুড়ো হচ্ছি। নানান কথাই কানে আসে। শ্রমিক শ্রেণী নাকি নাই। কথাটা একদিন কামলা দিতে গিয়া ব্রেকের সময় সহকর্মী য়ুর্গেনকে জিজ্ঞাসা করলাম। তার গলায় চা ঠেকলো। কাশিটাশি দিয়ে চোখ লাল করে বললো, তাইলে আমি কে?
প্রশ্নটা আমিও আমারে করি, তাইলে আমি কে?
শ্রমিক শ্রেণী যদি নাই থাকবে তাইলে কিসের খোঁজে সাহেবরা পোড়ার দেশে সিলাই মেশিন পাঠায়? বড় রাস্তার মোড়ে টুকরি নিয়া কারা বসে? রিক্সায় চালকের সীটে কে বসে? বাড়িঘর কারা বানায়? ক্ষেতে কে কামলা দেয়? ভুতে?
একশ বাইশ বছর আগে শিকাগোর কামলারা পৃথিবীকে নাড়া দিয়েছিলো। সেই আটঘন্টার দাবী আজকের প্রান্তিক দেশের প্রান্তিক কামলাদের কাছে রসিকতার মতো। হয় নাই। সেই দাবী সব জায়গায় আদায় হয় নাই। শ্রম আইনের চতুর ধারা-উপধারার প্যাচে শুধু রক্ত না, হাড়গোড়ও কিছুদিন পরে গুড়া করে জমা দিয়ে আসতে হবে পরবর্তী পুঁজির জোগান দিতে। 
শ্রম আছে। মজুরি আছে। শ্রমিক আছে। শোষণ আছে। প্রতিবাদও আছে। 
আজ মহান মে দিবস। শ্রমিকের জয় হোক।
দুনিয়ার মজদুর এক হও!
হেমাঙ্গ বিশ্বাসের কণ্ঠে মে দিবসের গান








     Get this widget 
|
     Track details  
|
 		eSnips Social DNA    





ছবির জন্য কৃতজ্ঞতা
 
