চৌরঙ্গীর সন্ধ্যাগুলো



অনেক রকমফের ছিল চৌরঙ্গীর মোহনায় টপস্কার্ট থেকে শুরু করে জানালাওয়ালা সেমিজে লুঙ্গীতে, পয়তাল্লিশ ডিগ্রী কোণে সেটের অঙ্ক কষতে কষতে ঘনজ্যামিতির আশ্রয়ে ঝালমুড়ি ; সদ্য উপড়ানো তালের গুড়ি থেকে ক্যারা চেয়ে থাকে সকৌতুকে,মাঝে মাঝে শুকে দেখে ভুমিরূপ - ধুপ করে পিষে যাবার আগে একবার ঝেড়ে কেশেছিল কিনা দেখে নিতে একরাশ গালাগাল দিয়ে বেশ করে নিজ পাছা চাপড়ায় কেউ, মানিব্যাগ খুলে দেখে নেয় বিত্তি-বেসাদ - ও পেসাদ আর ছোঁবে না -বেশ কালোয়াতি করে দিব্যি দেয়া কেউ ফ্যাল ফ্যাল চেয়ে থাকে,অর্ধ -নিমাই চক্রে মিলায় তার এবং তার মামাসীর ফেউ; নেট ওয়ার্ক পাওয়া গেছে - প্রতিটি মহাপ্রাণ বর্ণের স্বাতন্ত্র্য লক্ষ্যবেদ শাস্ত্রের হিটে উত্তির্ণ হয় বরাবরের মতই বরাবরের চাইতে বেটার ফলাফলের পূণ্যার্থে- বাকিটুকু মুড়ে রেখে দেয় স্তানিস্লাভস্কির নাট্য পরিচালনার নির্ঘন্টে-তারপর কানপাখা মেলে উড়ে যায় বংশাই নদীর বাতাসে ; আকাশে তাল গোল পাকানো আবোল-তাবোলে হাফ শেড করে দেখে নেয় গ্রেট গীগ ইন দ্য স্কাই - প্রকান্ড হাই তুলে গিলে ফেলে ঝকমারি টপস্পিন - তিনটি জ্বলজ্বলে পথকে এককথায় বাতিল করে সোজাসুজি প্যারাস্যুটে চড়ে বসা , শুয়োপোকার পেলব ভালোবাসায় 

