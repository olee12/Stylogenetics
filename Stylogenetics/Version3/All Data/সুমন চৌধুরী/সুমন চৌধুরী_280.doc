রঘুপতি রাঘব রাজারাম



একদৌড়ে মহফিল-এ-বাহার পেরিয়ে
রৌদ্র কাটাকুটি শেষ, 
বেশ করে মেরেছি কাছা 
পাছা বাঁচাতে; 
আঁচাতে পারিনি সেদিন 
জুৎমতো গিলা কলিজা ; 
ভিজা নার্গিসের স্মৃতি 
জলভিক্ষায় উৎসাহী করে , 
জেগে কাটালাম বেকুব কলতলায় , 
জ্বলন্ত অমাবশ্যায় 
লাকড়িদাস বাবাজীর নাম নিয়ে 
ধরলাম তামুক, 
অত:পর কামুক দৃষ্টিতে 
শামুকের জন্মকথা 
টুকে রাখলাম কাঠাল পাতায় , 
পাঁড়েজী এলেন ঘাটে- 
শ্যামলালের মুখে কুলুপ !

০৬/০৬/২০০৬
