এই হইলো ঘটনা



জার্মানীতে নববর্ষ আসতে আর ঘন্টা ছয়েক বাকি। ২০০৭ কেমন  ফুরুৎ করে উড়ে গেল। কাজের বস্তার নিচে চাপা পড়ে আছি ঠিক, কিন্তু সেটা মনে হয় ইদানিং লিখতে না পারার কারণ নয়। লিখতে ইচ্ছে করছে প্রবলভাবে কিন্তু হচ্ছে না। বছর ফুরুৎ করে পালাবার মতো আইডিয়াগুলি কেমন যেন শুকিয়ে কাঠ হয়ে চল্টা পড়ে গেছে। চাড় দিয়ে তুলে তুলে কোলাজ সাজানো যায় হয়তো । কিন্তু শরিরের গিঁটগুলো থেকে একেকটা নোঙ্গর গালিভারের মতো গেঁথে ফেলেছে ক্যালেন্ডারের সাথে। মনে হচ্ছে লিলিপুট-ব্লেফুসকুরা লড়তে থাক আমি নানাদিক থেকে ডিম ভেঙে খেতে থাকি। তাই খাচ্ছিলাম। মাসের শেষে পকেট খালি বলে তো আর পেট খালি রাখা যায় না। আর মাউরাদের দেশে গরীবের খাবার ম্যানিপুলেটেড ডিম। ক্রিসমাসের আগের দিন থেকে আবার সেই ডিম গায়েব। গত পরশু বাজারে গিয়ে দেখা গেল ডিমের দাম ২৬ সেন্ট বেড়ে গেছে। এখন দিন তিনেক যাবে সেই ডিম আর তার খালা-ফুপু-চাচীর হাড়-মাংস চিবিয়ে। 
জার্মানীতে এটা আমার পঞ্চম সিলভেস্টার। এবারই প্রথমবারের মতো কোন প্ল্যান নেই। কোন সমাবেশ হচ্ছে না। কোন বোতলও থাবা পেতে নেই। আজকে আমি ডিফল্ট টাল। দু:খে টাল। আরো একটা বছর গেলগা। আরো এক বছর কম বাঁচুম। 
এই দু:খে দেখেন :


