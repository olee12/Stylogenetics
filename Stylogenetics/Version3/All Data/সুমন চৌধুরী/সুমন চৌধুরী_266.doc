মেটাফিজিক্স



১.
আসমান পরিস্কার থাকলে ভালো লাগে, কারণ কারনের প্রভাবমুক্ত চোখে চড়াইসমুহের উৎড়াই ঝোঁক ইফেক্ট সহকারে তুলে নেওয়া যেতে পারে বৈদ্যুতিক স্মরণিকাতে সাংখ্যকারিকায় পৃষ্ঠা নির্দেশক গুজে , ভুজালি দিয়ে তরমুজৃকাটা ঢেকুরে পেঁয়াজের অধ:ক্ষেপ টুকে রাখা যায় আক্ষেপের জলসায় শেষ তেহাইয়ের স্মৃতি কথা; সেই সাথে  উদ্ধৃতি বহুল  রহস্যালোকের লেকের পাড়ে পাঁড়েজির ছাগলের তিনহাত দাড়ি; শ্যামলালের সংশোধনবাদী প্রজ্ঞা ত্রুটিহীন ঊঠানে দস্তরখান বিছিয়ে এক নি:শ্বাসে লিখে ফেলতে পারে শারিরক ভাষ্যের কড়চা -
২.
তুর এবং সিনাই পর্বতের মাঝামাঝি বাস করতো একটা ব্যাঙ; কি করে তিনি উদয় হলেন তা জানতে হলে যোগাযোগ করতে হবে কোন নন রেজিস্টার্ড রিক্রুটিং এজেন্সিতে তবে বিলক্ষণ অব্যাঙাচীয় ফেনোমেনা ক্রিয়াশীল ছিল তার অযৌন আবির্ভাবে; কারণ, তহুরা এবং কারনের রসায়নে সাজুজ্য থাকলেও অধ:ক্ষেপ জটিলতায় তন্ত্রীয় ঢাকের অ্যাকুস্টিক বোধিস্বত্ত্ব সত্যায়িত ছিল না  নৈর্লঙ্গীকতার ফিকিরে ; জিকিরে অংশ নিতে এন্ট্রি ফি কত তাও স্পষ্টত: অস্পষ্ট ছিল; সুতরাং মায়ামৃগে মজে থাকা নিষাদ,মান্ডুক্যোপণিষদের কুটুস-তাড়িত হয়ে সমূহ সর্বনাশকে চেপে ধরে মানিকসাহেবের চিপায়
৩.
খাসিকরণ প্রকল্প শৈশবে মানে যদ্দিন অ্যাভোগেড্রোর সাথে আলাপ হয়নি বেশ ইন্টারেস্টিং ছিল; আমরা দল বেধে দেখতাম সেই নথিবর্হিভূতজন্মনিরোধ যজ্ঞ।অভিভাবকেরা দিতেন নিরব সম্মতি। পাঁঠাকে ভালোবাসতে শিখেছি ক্লাস সিক্সে। ছাগলের ডিপো ছিল আদিগন্ত ঘাসে। তার বিষ্ঠার রূপকল্প ছিল মার্বেল। প্রচুর মার্বেল খেলেছি । মার্বেল অত্যন্ত দার্শনিক খেলা।পদে পদে আদিম তন্ত্রশাস্ত্রের রেফারেনস - এগারোতে টিয়া,বারোতে বিয়া...কখনও কখনও বারোতে মধু তেরোতে বিয়া,অর্থাৎ ক্ষেত্রবিশেষে মধু আগে খেলে মহাভারতের শুদ্ধতা প্রমাণ হবেনা ওটা আজগুবি গপপোই থেকে যাবে। 

