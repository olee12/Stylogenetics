গ্লাইস আইনস



এইটাও সামহোয়ার থিকা কাটপেস্ট 
বছর দুই আগের কথা। স্টুটগার্ট থেকে কাসেলে পৌছতে রাত ১২টা বেজে গেল। স্টেশন থেকে বের হবার মুখে ধুন্ধুমার বৃষ্টি। জ্ঞানীলোকের মতো ছাতা ছাড়াই বেরিয়েছিলাম বাসা থেকে। সুতরাং স্টেশনে অনির্দিষ্টকালের জন্য বন্দি। মেজাজ ৯ম এ উঠে গেল। বার্গার কিং এ গেলাম মুততে। গিয়ে দেখি টয়লেট বন্ধ। ভ্রাম্যমাণ বীয়ার রসিকদের প্রবাহ ঠেকাতে এই ব্যবস্থা। অনুরোধ করে কোন রকমে প্রাণরক্ষা হলো। তারপর আবার বাইরে। এই মাথা ঐ মাথা করলাম মিনিট বিশেক। বৃষ্টি থামার নাম নেই। 
স্টেশনের এক কোনায় রেস্টুরেস্ট কাম বার কাম উইকেন্ড ডিসকো "গ্লাইস - ১"। সেখানে কি যেন একটা পার্টি। এন্ট্রি ফি ৩ ইউরো। ২ দিন আগে পাওয়া বেতনের টাকা পকেটে কুড়কুড় করছিল। বৃষ্টির অবস্থা দেখে ঢুকে পড়লাম সাত-পাঁচ ভেবে। ঢোকার মুখেই সেরম একপিস মসলা তরুণী ফ্রি টাকিলা এগিয়ে দিল। তার ঋদ্ধি কামনা করে গিলে ফেললাম কোঁৎ করে। তারপর অন্দর মহলে প্রবেশ। বারের সামনে জটলা। লাইন ভেঙে এগিয়ে একটা সাদা বীয়ার নিয়ে গেলাম নাটমঞ্চের দিকে। দেখি অনেক নাচানাচি চলছে তবে খুব ভদ্রধরণের। জাবড়াজাবড়ি দুরে থাক নারী-পুরুষ রীতিমতো দূরত্ব বজায় রেখে নড়াচড়া করছে। তবুও আলো-আঁধারিতে দাড়িয়ে নাচ দেখতে থাকি। ডিসকোর নাচানাচিতে কোনকালে নেই। মানে আমি পারি না আর কি। পাশে এক স্বর্ণকেশী জানতে চাইলো কয়টা বাজে? বললাম। সে ধন্যবাদ দিয়ে ঢুকে গেল নাচে। একাই। একটু পরে দেখি আরো এক স্বর্ণকেশী তার সাথে জুটলো। এর মধ্যে ডিজে সালসার ঘোষনা দিল। বাম কাঁধে পাপবুদ্ধি খোঁচায় নেমে পড় বরখুরদার নেমে পড়। সাড়ে চার ইউরো এভাবে জলে দেওয়া ঠিক না। একটা কিছু কর। 
মানসিক প্রস্তুতি নেবার চেষ্টা করছি। এমন সময় কুড়কুড় করে শুরু হলো সালসা। এ কি! গোলাম রসুল আর সর্বাত্মক ভেজিটেরিয়ান জোড়ায় ভরে গেল লাউঞ্জ! বাম কোনা থেকে দেখি এক অতিকায় গামা ভদ্রলোক হাসি হাসি মুখে এদিকে তাকায়। পকেট থেকে এন্ট্রির রশীদটা দেখলাম আলোতে এসে। দেখি লেখা আছে Party for brothes and sisters! Others stay at home
তারপর? বৃষ্টিতে ভিজে পরদিন কম্পক্ষে ৪৯ টা হাঁচি দিছি।

