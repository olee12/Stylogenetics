অণুগল্প :: মজমা



".....তারপর...." মিনারেল ওয়াটারের বোতল থেকে কয়েক ঢোঁক কলের পানি মেরে বললাম," ঐ যে...ই হৈছে....আমাদের ডাইন দিকের কোণাকুনি বাসার ফওজিয়া - "
"কোন দিক থিকা ডাইন দিক?" প্রিন্সের নিস্পৃহ কণ্ঠ আওয়াজ দেয়।
"আরে আমাদের বাসা থিকা সোজা এই দিকে তাকাইলে...!"
"তোদের বাসা কোন দিক?"
"বাসা আবার কোন দিক থাকে? বাসার দরজা থিকা বাইর হইয়া ডাইন দিকের কোণায়"
"কছ কি!"
" হ। ঐ বাসার ফওজিয়া কমিশনারের ভাতিজার লগে ভাগছে, সেইটা নাকি আবার রুহুল আমিন আগেই জানতো.."
"রুহুল আমিন কে?"
" রিক্সাচালায়। মাঝে মাঝে ভ্যানও চালায়। তার কাছ থিকাই গলির সবাই জানছে।"
"ফওজিয়ার কথা বল্ । ভাল্লাগতেছে..."
" সেইটাই তো কইতাছি"
"কৈ কৈতাছছ। তুই তো রিস্কাআলার গল্প শুরু করলি!"
" আরে এইরম না তো! ঘটনা হৈল  যে..ঐ বৃহস্পতিবারদিন রুহুল আমিন..."
"উফ্! আবার রুহুল আমিন! ফওজিয়ার কথা বল্ ....ফওজিয়া তুমি কোথায়?"
"তোরা কি গল্প শুনবি না ভুল ধরবি?"
"ভুল ধরুম।"

