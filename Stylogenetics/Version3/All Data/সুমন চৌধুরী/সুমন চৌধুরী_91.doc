আহারের বাহার : শোয়াইনস হাক্সে




অনেকদিন গেলো গুমোট দিনকাল। আগের মতো কইরা আবারো বুঝলাম যে জৈবিক নিয়মে যতকাল জীবিত আছি তাতে আমার ইচ্ছায় এই গুমোটকাল কাটার সম্ভাবনা মোটামুটি জ্যাকপট পাওয়ার মতোই। তাই আবারো সচলের চুলায় ডেগচি উঠলো।
নাম তার শোয়াইনস হাক্সে। অর্থাৎ শুয়োরের গিরা। অতি অল্প মসল্লায় তৈরী হয় এই ভয়ংকর সুস্বাদু খাদ্যবস্তু। শুয়োরের গোস্ত বিষয়ে যাদের সীমাবদ্ধতা আছে তারা ন...
অনেকদিন গেলো গুমোট দিনকাল। আগের মতো কইরা আবারো বুঝলাম যে জৈবিক নিয়মে যতকাল জীবিত আছি তাতে আমার ইচ্ছায় এই গুমোটকাল কাটার সম্ভাবনা মোটামুটি জ্যাকপট পাওয়ার মতোই। তাই আবারো সচলের চুলায় ডেগচি উঠলো।
নাম তার শোয়াইনস হাক্সে। অর্থাৎ শুয়োরের গিরা। অতি অল্প মসল্লায় তৈরী হয় এই ভয়ংকর সুস্বাদু খাদ্যবস্তু। শুয়োরের গোস্ত বিষয়ে যাদের সীমাবদ্ধতা আছে তারা নির্দিধায় এখানে শুয়োরের বদলে বাছুরের বা ছাগুর বা ভেড়ার গিরার কথা ভাবতে পারেন। তবে জার্মানীর দক্ষিণে বাভারিয়া প্রদেশে, বিশেষ করে গ্রীষ্মকালের অতিপ্রিয় মেন্যু এই শোয়াইনস হাক্সে। এবং শুয়োরের ঠ্যাং সংক্ষিপ্ত হওয়ায় গিরাতে একলগে অনেকখানি গোস্ত আর চর্বির মিথস্ক্রিয়া তৈরী হয়। এই রকম সাস্থ্যবান গরু আ ভেড়া বা ছাগু সহসা চোখে পড়ে না। 
প্রথমে এই একপিস গিরা ভালো কইরা লবণ আর গোলমরিচের গুড়া মাখাইয়া পানিতে দিয়া একচতুর্থাংশ জ্বালে মিনিট তিরিশেক বা চল্লিশেক বা এক ঘন্টা ( নিহত শুয়োরের বয়সের উপর নির্ভর করে) সিদ্ধ করেন। পাশাপাশি অল্প পানি দিয়া বাঁধাকপি ভাজি আরো কম জ্বালে আরো বেশী সময় ধইরা লগে টেবিল চামুচের দেড় চামুচ সিরকা দিয়া সিদ্ধ করেন। লগে লবন তো অবশ্যই দিবেন। 
গিরা সিদ্ধ হইলে, যদি আপনার বাসায় ওভেন থাকে তাইলে ১৭৫‍‍‍°সে. থিকা ২০০° সেন্টিগ্রেডে ১৫ মিনিট রাখেন। ওভেন না থাকলে আপনার বাসার সব থিকা বড় কড়াইতে বা তাওয়াতে অল্প তেলে অল্প জ্বালে ১৫ থিকা ২০ মিনিট উল্টাইয়া পাল্টাইয়া ভাজেন। তেল অল্প হওয়াটা জরুরি। শুয়োরের তেলে শুয়োর ভাজা হৈবো। তারপর নামান বড় একটা প্লেটে। একপাশে সেই সিরকা দিয়া ভাজা টক বাঁধাকপি ভাজি। 
এইখানে ইচ্ছা করলে বাঁধাকপির বদলে গোল গোল কইরা আলু কাইটা সেইটা সিদ্ধ কইরা অল্প জ্বালে ভাইজা নিতারেন। 

সাথে ভাইস বীয়ার এবং সেটা অবশ্যই কোন না কোন ঐতিহ্যবাহী বাভারীয় ব্র্যান্ডের। 

কিংবা 

এইবার একটা মোটামুটি ধারওয়ালা ছুরি আর কাঁটা চামুচ নিয়া এক কামুড় গোস্ত আর এক এক ঢোঁক পবীত্র বীয়ার ....
প্রোস্ট উন্ড গুটেন আপেটিট!!
বি:দ্র: ১৫ থিকা ২০ মিনিট পরের দৃশ্য

 
