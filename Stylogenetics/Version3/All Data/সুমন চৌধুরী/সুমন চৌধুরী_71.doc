তিমির বিদার উদার অভ্যূদয়



দুই বছর হলো আমাদের সচলায়তনের। সচলায়তনের ইতিহাস বহুবার বহু পোস্টে এসেছে খন্ড খন্ডভাবে। অরূপের এই পোস্ট কে সবার উপরে ধরে আমার এই পোস্টটাও সেই তালিকায় পড়ে। দুই বছর পার করে একটা কথাই আমার মনে হচ্ছে, সচলায়তন আমাদের। 
দুই বছরে অনেক নতুন লেখক সচল হয়েছেন। পুরনো সচলদের অনেকে চলেও গেছেন। এইসব যাওয়াআসার স্রোতের মধ্য দিয়ে আমরা টিকে আছি, ঠিক আমাদের প্রতিদিনের মতো। 
সব ধরনের কুসংস্কার, কায়েমী রক্তচক্ষু আর বৈশ্বিক ছাগলায়ন প্রক্রিয়ার বিপরীতে সচলায়তন নামের এই সাইটটির জন্ম বাংলাভাষী আন্তর্জালে একটা বৈপ্লবিক ঘটনা। জন্মেই বিপ্লবের শেষ নয় বরং নিয়মিত পরবর্তী গাঁথুনিতেই বিপ্লবের বেঁচে থাকা। সচলায়তনের লেখক-পাঠক সকলের হাতে সেই নির্মাণের ছেনি-হাতুড়ি-শাবল-লাঙল-কাস্তে। এই নির্মাণের কোন শেষ নেই। 
আমাদের এই সম্মিলিত শ্রম যতদিন চলবে সচলায়তনও বাঁচবে কমপক্ষে ততদিন। থাকতেই হবে। 
বিপ্লব দীর্ঘজীবি হোক!








     Get this widget 
|
     Track details  
|
 		eSnips Social DNA    






