দহ



অষ্টাবক্র ছেঁকে নেওয়া ঘটনা -
রটনামুখর মুস্তাকীমে সীরাতের মৌতাত;
হাত গলিয়ে
সুস্বাদু জৈব রসায়ণপ্রাজ্ঞ
যাগযজ্ঞের নির্মাণাধীন
বীর্য্যকুঠুরির দোরে
আলগোছে রেখে আসা
মাছিমাখা কাঁঠালের মোচা,
সোজা কিংবা সমান্তরাল গুহাগুলি
একটি পাহাড়েই ধরে নিয়ে
ঝিয়েবৌয়ে ফলনের সুধারস-
ছোট সে তরীর ঠাঁই পেতে
বেছে নেয়া সমতল নদী।
গদীঘরে হালাল ব্যবসা,
ঢ্যাপসা কদুর খোলে
পরিচিত কেলী-
         মেলি দিব্য চোখে
         কচি মুরগীর সিনা
বীণার ব্যবহার উঠি উঠি করে
দারাদারাদিমদিম
হিম হয়ে ঝরে
ঘরে ডাকে পাতিকাক
মনু আর চার্বাক
হাঁক দিয়ে আড়াআড়ি
তাড়ি টেনে ভাঙে হাড়ি
খাঁড়ি ঘেঁটে সারি সারি
দহে খোঁজে কুমিরের সনাতন ডেরা,
নিদারুণ আঁকিবুকি দহগ্রাম ঘেরা।

