টুকরো টুকরো লেখা ৩



স্মৃতি ঘাটতে ঘাটতে একেক সময় প্লটের ছড়াছড়ি দেখি। এরমধ্যে একটু ইয়ে গুলিই উপাদেয়। কিন্তু গোল বাধে প্লটে বাড়িঘর তুলতে গেলে। ইটের উপর ইট তুলতে নাভিশ্বাস উঠে যায়, একসময় ক্লান্তিতে চিৎকাইৎ হই, গপ্প আর লেখা হয় না। কোন একসময় লিখবো ভেবে তাই টুকে রাখছি "টুকরো টুকরো লেখা" সিরিজে।
এরকমই একটা স্মৃতি আজকে দুপুর থেকে মাথায় ঘুরছিল। ২০০৪ সালের ডিসেম্বর মাস। সেবার প্রচন্ড ঠান্ডা পড়েছিল। শহরের পশ এলাকার একটি ডর্মে স্টুডেন্টস পাটি থেকে আরো দুজন বাংলাদেশী ছাত্রসহ রাত সাড়ে বারোটার দিকে হেঁটে বাড়ি ফিরছিলাম। হঠাৎ মোড়ে হার্ডব্রেক করে একটা ওপেল আমাদের থামালো।
জানালা দিয়ে গলা বাড়িয়ে এক ধবধবে আরব জিজ্ঞাসা করলো,"Assalamuwalaikum! Seid ihr Moslems?(তোমরা কি মুসলামান)"
আমরা মাথা নেড়ে বললাম, হ্যা।
- Alhamdulillah! Wir suchen einen Puff.Weisst ihr wo?(আমরা মুন্সীপাড়া খুজছি। কোনদিকে বলতে পারো?)
আমি জিজ্ঞাসা করলাম পুফ মানে কি? এক আরব ভাই আঙ্গুলের অ্যাক্রোব্যাট দিয়ে বুঝিয়ে দিলেন। বললাম, না চিনি না।
গাড়ি চলে গেলে  তিনজন পেটে হাত দিয়ে হাসতে হাসতে এগোচ্ছিলাম। হঠাৎ সেই গাড়ি আবারো পাশ দিয়ে যেতে যেতে আমাদের হাত নেড়ে জানিয়ে দিলো, পাইছি!
পরেরদিন আমার লিবিয়ান কলিগকে বললাম ঘটনা। বললো আরবরা একদিক থেকে ভালো। তারা নাকি মুসলিমদের কাস্টমার হয় না। আমি বললাম, অ্যা!

