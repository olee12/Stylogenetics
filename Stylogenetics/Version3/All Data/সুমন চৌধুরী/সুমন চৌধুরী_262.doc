চ্যাগাইয়া ওঠা পুরান প্রশ্ন



বহুদিন থিকাই একটা বিষয় মাথা ঘুরতেছে। বহুদিন মানে প্রায় বছর পনের। প্রাকৃতিক বিজ্ঞানের ছাত্রদের মধ্যে বিশেষ কইরা বিশেষ ভালো ছাত্রদের মধ্যে অন্ধবিশ্বাসের প্রবণতা ..সোজা কথা অলৌকিক বিশ্বাসের প্রবণতা বেশী। আমার নিজের দেখায় বেশ কিছু জীববিজ্ঞানের অধ্যাপক আছেন যারা বিবর্তন মানেন না এবং তার এনকাউন্টারে মরিস বুকাইলি-হারুণ ইয়াহিয়া স্ট্যান্ডার্ডের যুক্তি ব্যবহার করেন। 
আমার প্রশ্ন হইল সমস্যাটা আসলে কোথায় হইতেছে? কী কারণে বোর্ড-বিশ্ববিদ্যালয় কাঁপানো ছাত্ররা গণিতে সিদ্ধহস্ত হৈয়াও তার ইনার লজিক ধরতে পারতেছে না। কেন জেনেটিক্যাল ইঞ্জিনিয়ারিং এ পিএইচডি কৈরাও কোষের বিবর্তন বা প্রজাতির জন্মের মতো বিষয়গুলার অর্থ ধরতে পারতেছে না? 
শিক্ষার ত্রুটি? নাকি আসলেই ভুতাছে? এই বিষয়ে অনেক দিন আগে একবার আলাপ হইছিল উৎসর সাথে। ওরে দেখিনা অনেকদিন। যাই হোক সবাই মত দেন। বিষয়টা সিরিয়াস।

