 । । 'বিহারী'দের গল্প :: বিষবৃক্ষের করুণ শাখা ।।



.
 পাকিস্তান রাষ্ট্রের জনক মিসটার জিন্নাহ'র অদ্ভূত 'দ্বিজাতি' তত্ব বৃহৎ ভারতের বেশ কয়েকটি জাতিগোষ্ঠির স হজাত বিন্যাসকে এলোমেলো করে দিয়েছিল, যার দায় পরিশোধ হচ্ছে ৬০ বছর থেকে । 
 অন্ত:ত তিনটা জাতিগোষ্ঠিকে বিবেচনায় আনা যায় ।
 বাঙ্গালীরা দু টুকরো হয়ে এক টুকরো গেলেন পাকিস্তানের সাথে, এক টুকরো থাকলেন ভারতে ।
পাঞ্জাবীরা দু টুকরো হয়ে মুসলমানরা গেলেন পাকিস্তানে, শিখ ও হিন্দু পাঞ্জাবী রয়ে গেলেন ভারতে । বিশাল প্রদেশ বিহারের মুসলমানরা ও এলেন পাকিস্তানে । 
 তিনভুক্তভোগী জাতিগোষ্ঠি'র ভেতর পূর্ব পাকিস্তানের বাঙ্গালীরা নি:সন্দেহে সবচেয়ে ভাগ্যবান । অনেক ত্যাগের বিনিময়ে তারা নিজেদের জন্য স্বাধীন দেশ অধিকার করতে পেরেছেন । মুসলমান পাঞ্জাবীরা ও খারাপ নেই । দানব রাষ্ট্র পাকিস্তানের প্রায় পুরোটা সময় তারাই শাসক ( সেনাবাহিনীতে আধিক্যের কল্যানে) । শিখ পাঞ্জাবীরা নিজেদের জন্য আলাদা রাষ্ট্র গঠনের সশস্ত্র রক্তক্ষয়ী আন্দোলন করে ব্যর্থ, যদি ও ভারতের বুদ্ধিবৃত্তিক গোষ্ঠির বড় অংশ তারাই । সাবেক রাষ্ট্রপতি জৈল সিংহ ও বর্তমান প্রধানমন্ত্রী মনমোহন সিংহ এদেরই একজন ।
 তবে সবচেয়ে ভুক্তভোগী ও ক্ষতিগ্রস্থ জাতি গোষ্ঠি বিহারী'রা ।
 বর্তমান বিহার ভারত রাষ্ট্রের অন্যতম খনিজ সম্পদ সমৃদ্ধ প্রদেশ হওয়া স্বত্বেও অবকাঠামো উন্নয়ন ও স্থিতিশীলতা য় সবথেকে পিছিয়ে ।ভারতের অন্যদের কাছে 'বিহারী' মানেই অগোছালো, ক্ষ্যাৎ, আনস্মার্ট একটা জাতি যাদের বেশীর ভাগ পেশায় গোয়ালা অথবা ধোপা । শিক্ষার মান ভয়াব হ নিচু । বিহারের বিশ্ববিদ্যালয়গুলোর সার্টিফিকেট নিয়ে ভারতের ভালো কোম্পানীগুলোতে চাকরী পাওয়া যায়না । ভারতের অন্য অংশের ছেলেময়েদের সাথে 'বিহারী'দের স্পষ্টভাবেই আলাদা করা যায় । আমি নিজে ভারতের একটা বিশ্ববিদ্যালয়ে কিছুদিন পড়েছিলাম । দেখেছি 'বিহারী' ছাত্রছাত্রীদের অন্যরা বন্ধু হিসেবে গ্রহন করেনা । 'কিষান কুমার' নামের এক বিহারী'র ভাষ্যমতে এই বাঙ্গাল আমি ছিলাম তার ভার্সিটি জীবনের প্রথম 'ইয়ার'! 
 মুসলমান বিহারীরা মুলত: পাকিস্তানে মাইগ্রেট করেন , প্রধামন্ত্রী লিয়াকত আলীর প্রেরনায় যিনি নিজে ছিলেন বিহারী । লিয়াকত আলী তার  জীববদ্দশায় পশ্চিম পাকিস্তানের সিভিল সার্ভিসে এবং পূর্ব পাকিস্তানের ব্যাবসা বানিজ্যে 'বিহারী'দের পুনর্বাসন করেন ।  লক্ষ্যনীয় পাকিস্তানে চলে এলেও এরা 'বিহারী' নামেই পরিচিত থাকলো । পশ্চিম পাকিস্তানে মুলত: করাচী নগরীতে এবং পূর্ব পাকিস্তানে ঢাকা ও সৈয়দপুরে এদের জায়গা দেয়া হয় ।
 লিয়াকত আলী খান কে হত্যা করার পর যখন পাঞ্জাবীদের নিয়ন্ত্রিত সেনাবাহিনী পাকিস্তানের ক্ষমতা দখন করে, সে সময় থেকে শুরু হয় 'বিহারী'দের দুর্দশা । পশ্চিম অংশের সিভিল সার্ভিস ও অন্যান্য চাকরী থেকে বিহারীদের হটিয়ে পাঞ্জাবীদের বসানো হতে থাকে ।
তবে শাসক গোষ্ঠি পূর্ব অংশে 'বিহারী'দের পৃষ্ঠপোষকতা করতে থাকে মুলত: বাঙ্গালীদের বিরুদ্ধে এদের অবস্থানের জন্য । একই সময়ে কেন্দ্রে পাঞ্জাবীদের ক্ষমতা কুক্ষিগতকরন অপরদিকে বাঙ্গালী,বেলুচ ও সিন্ধিদের স্বাধিকার আন্দোলন পাকিস্তান রাষ্ট্র ও মিস্টার জিন্নাহ'র 'দ্বিজাতি' তত্বের কবর রচনা নিশ্চি তকরে । প্রমান করে ধর্মের ভিত্তিতে কখনোই জাতি গঠন হয়না, ভাষা ও সংস্কৃতিভিত্তিক বন্ধনটাই শেষ পর্যন্ত টিকে থাকে ।  
'৭১  এর মুক্তিযুদ্ধে স্বাধীনতা কামী বাঙ্গালী জন গোষ্ঠীর বিরুদ্ধে হত্যাযজ্ঞে সম্মিলিত ভাবে হত্যাযজ্ঞে অংশ নিয়েছিল তিনটি পক্ষঃ  পাকিস্তান সেনাবাহিনী, 'বিহারী' ও জামাতে ইসলাম সহ তৎকালীন ইসলামী রাজনৈতিক দলগুলো ।
তিন ঘাতক গোষ্ঠির প্রত্যকের আলাদা আলাদা স্বার্থ ছিলো । 'বিহারী'দের বিবেচনায় ছিলো-- পূর্ব পাকিস্তানে তারা ইতিমধ্যেই ব্যবসা বানিজ্যে ভালো ভাবে প্রতিষ্ঠিত । বাংলাদেশ রাস্ট্র সৃষ্টি হলে এই অধিকার তারা হারাবে, মুল জন্মভূমি ভারতে ফিরে যাবার সুযোগ নেই-- কারন 'হিন্দু' ভারতকে অস্বীকার করে 'মুসলিম পাকিস্তানে' তারা এসেছে স্বেচ্ছায় । যেতে হবে পশ্চিম পাকিস্তানে । কিন্তু পশ্চিম পাকিস্তানে থাকা 'বিহারী' দের নিজেদের অবস্থাই খারাপ । দেশ বিভাগের এতো বছর পর ও মুল স্রোতের সাথে তাদের আত্নীকরন হয়নি । করাচী নগরীতেই শুধু প্রাধান্য । বাকী সবার কাছে এতোদিন পর ও 'মোহাজের' নামে পরিচিত- 'পাকিস্তানী ' হয়ে উঠা হয়নি ।
মুক্তিযুদ্ধের নয় মাস ধরে হত্যাকান্ডে স হযোগীতার পর ও এই 'বিহারী' রাআবারো 'বিট্রেড' হলো পাকিস্তানী তথা 'পাঞ্জাবী'দের দ্বারা। জেনেভা কনভেনশন অনুযায়ী আত্নসমর্প নকারী সৈন্যদের পাকিস্তান ফিরিয়ে নিলে ও তাদের স হযোগী বাহিনী 'রাজাকার' 'আলবদর' 'আল শামস' দের ফিরিয়ে নেয়নি । ফলে 'বিহারী' রা আবারো আটকা পড়লো এমন এক ভূ-খন্ডে যার প্রধান জন গোষ্ঠির হত্যাকান্ডে তারা সরাসরি জড়িত ছিলো ।
এরা যেভাবে 'জাতিগত শোধন' চালিয়েছিল বাঙ্গালীর বিরুদ্ধে , বিজয়ী বাঙ্গালী তার প্রতিশোধ নেয়নি । নেয়নি যে তার প্রমান , গত ৩৬ বছর ধরে এরা বেঁচে আছে নিজেদের পরিচয়েই এই রাষ্ট্রে , যে রাষ্ট্রকে জন্মলগ্নে তারা হত্যা করতে চেয়েছিল । এটা সম্ভবত: এ কারনে হয়েছে যে বাঙ্গালী জাতিগত আচরনে প্রতিশোধ পরায়ন বা যুদ্ধংদেহী নয় । জানা ইতিহাসে জাতি হিসেবে বাঙ্গালীরা এই একবারই ৭১ এ যুদ্ধ করেছিলো । করেছিলো , কারন এ ছাড়া তার বেঁচে থাকার আর কোনো পথ ছিলোনা ।
বাংলাদেশের 'বিহারী' রা ৩৬ বছর ধরে 'রিফিউজি' হিসেবে আছে এ দেশে , অপরদিকে পাকিস্তানের  করাচীভিত্তিক   'বিহারী'রা ৪৭ থেকেই আছে 'মোহাজির ' হিসেবে । মুল জন  গোষ্ঠির সাথে এদের আত্নীকরন হয়নি গত ৬০ বছরে ও । 
এ ক্ষেত্রে সবচেয়ে ভাগ্যবান ভারত থেকে আসা বাঙ্গালী মুসলমানেরা । পূর্ব বাংলার মানুষ খুব স হজেই পশ্চিম বাংলা , আসাম থেকে বাঙ্গালী মুসলমানদের গ্রহন করে নিয়েছে ।
এমনকি দেখা যায় বাংলাদেশ রাষ্ট্রের গত ৩৬ বছরে শেখ মুজিব ও তার মেয়ে শেখ হাসিনা ছাড়া বাকী সব শাসকই মুলত: পশ্চিম বাংলার বাঙ্গালী । এদের কারোরই শেকড় এই বাংলায় নয় ।  বিপরীতে পূর্ববাঙ্গালী হিন্দুদের অনেক অনেক বেশী দুর্দশার শিকার হতে হয়েছে পশ্চিম বাংলায় আত্নীকরন হতে গিয়ে । সুনীল গাঙ্গুলীর 'পূর্ব-পশ্চিম ' উপন্যাসে কিছুটা ছবি পাওয়া যায় ।
'মেঘালয় ', ত্রিপুরা' 'নাগাল্যান্ড' ও 'আসাম ' এর অনেক জায়গায় এখনো কিন্তু এটা হয়ে উঠেনি । এখনো অনেক জায়গায় বাঙ্গালীদের থাকতে হয় ক্যাম্পের মতো আলাদা জায়গায় । প্রতি বছর বাঙ্গালী- খাসিয়া, বাঙ্গালী - টিপরা, বাঙ্গালী- নাগা, বাঙ্গালী-আসামী রায়ট হয় । এই খবর গুলো গুরুত্বহীন , এমনকি বাঙ্গালীপ্রধান 'পশ্চিমবংগের' মিডিয়ায়  ও। 
যা হোক ৮০ এর দশকের শুরুতে পাকিস্তানের 'বিহারী' রা আলতাফ হোসেনের নেতৃত্বে 'মোহাজের কওমী মুভমেন্ট' শুরু করে ।  পাকিস্তানী(মুলতঃ পাঞ্জাবী) সামরিক শাসকদের নির্যাতনের মুখে এই 'মুভমেন্ট' সশস্ত্র হতে বাধ্য হয় । রক্তক্ষয়ী আন্দোলন এখনো চলছে । সমপ্রতি নাম বদলে হয়েছে 'মোত্তাহিদা কওমী মুভমেন্ট' ।
সব মিলিয়ে 'বিহারী' দের গল্প -- একটা 'বিট্রেড' , 'ফ্রাসটেইটেড' জাতিগোষ্ঠির গল্প-- যারা ধর্মীয়  রাজনীতির করুণ শিকার ।
 *** বেশ পুরনো লেখা , পুনরোদ্ধার করলাম মাত্র । 
 
