প্রত্নসম্পদ বিষয়ক সাম্প্রতিক ঘটনাবলী ও প্রাসংগিক কিছু তথ্য



.
প্রত্নসম্পদ নিয়ে ঘটে যাওয়া ঘটনাসমুহ ও সাম্প্রতিক আলোচনায় ফ্রান্সের একটি মিউজিয়ামের নাম এসেছে বারবার । বাংলাদেশের সংবাদপত্র সমুহে এই মিউজিয়ামের  নাম উল্লেখ করা হয়েছে  'গুইম'।
ইংরেজীতে দেখছি এর বানান 'Guimet Museum' । মুল ফরাসীতে Musée Guimet ।
আগ্রহী পাঠক উইকি থেকে এই মিউজিয়ামের বিস্তারিত দেখতে পারেন  'Guimet Museum'  
উইকি জানাচ্ছে প্যারিসে অবস্থিত এই মিউজিয়ামটি মুলতঃ এশিয়ান আর্টের মিউজিয়াম । এশিয়ার বাইরে এতেই রয়েছে এশিয়ান আর্টসের সর্ববৃহৎ সংগ্রহ ।
আরো আগ্রহী পাঠক নিচের লিংক থেকে দেখে নিন এই মিউজিয়ামের নিজস্ব সাইটঃ
museeguimet 
সাইটটি ফরাসী ভাষায় তবে ইংরেজী দেখার ও অপশন আছে ।
মিউজিয়ামের সাইট থেকে তথ্য পাওয়া যাচ্ছে যে, তারা প্রায়ই এশিয়ান আর্টের প্রদর্শনী করে থাকে । এর আগে যে সব প্রদর্শনী হয়েছে এখানে সেগুলো হলোঃ

আফগানিস্তানের প্রত্নতত্ব প্রদর্শনী
চৈনিক শিল্পকর্মের প্রদর্শনী
ভিয়েতনামের ভাস্কর্য প্রদর্শনী
জাপানী চিত্র প্রদর্শনী


মিউজিয়ামের আপকামিং ইভেন্ট তালিকা থেকে জানা যাচ্ছে কিছুদিন পর তারা গাংগেয় বদ্বীপের পুরাতত্ব সমুহের প্রদর্শনী করতে যাচ্ছে । লক্ষ্যনীয় ভারতীয় পুরাতত্ব নয়, একেবারে আলাদা করে উল্লেখ করা হয়েছে বাংলাদেশের পুরাতত্ব হিসাবে ।
এ বিষয়ে বিস্তারিত বর্ননা দেয়া হয়েছে নিচের লিংকেঃ
Masterpieces-of-Gange-delta

শুধু বাংলাদেশের পুরাতত্বই নয়, এর পর পর তারা আয়োজন করবে জাপানের শিল্পগুরু  HOKUSAI এর শিল্পকর্ম প্রদশর্নী ।
---------------------
---------------------
এ পর্যায়ে আমরা যারা খুব সাধারন মানুষ, একেবারের ভিতরের খবর টবর জানা থেকে বঞ্চিত তাদের বিভ্রান্ত হওয়ার  সুযোগ সৃষ্টি হয় ।
যেখানে এশিয়ার আরো অন্যান্য দেশের শিল্পকর্ম প্রদর্শনী হয়ে গেছে, আরো হবে- সেখানে বাংলাদেশের প্রত্নতত্ব প্রদর্শনে আপত্তি কোথায়? কেনো এর বিরুদ্ধে মামলা? কেনো প্রতিবাদ? মানববন্ধন?
রফিকুন্নবী,শিশির ভট্টাচার্য্যের মতো মানুষেরা যখন এই প্রতিবাদের  আয়জনে যুক্ত তখন এই উদ্যোগ নিয়ে নেতিবাচক ধারনা পোষন করা যায়না । নিশ্চয়ই কিছু একটা সমস্যা আছে । সমস্যা না থাকলে কেনোই বা আদালতে মামলা আর কেনোইবা সরকার আদালতের রায় উপেক্ষা করে,প্রতিবাদ আমলে না এনে এই সব সম্পদ ফ্রান্সে পাঠাতে এতো মরিয়া?
সমস্যা আরো জটিল হয়ে যায় যখন আমাদের পত্রপত্রিকায় এই ইস্যু নিয়ে স্পষ্ট তথ্যমুলক কিছু পাওয়া যায়না । সবাই রিপোর্ট করছেন মানববন্ধনের, একজন গ্রেপ্তার হওয়ার । কিন্তু মুল বিষয়টা আসলে কি?
যারা প্রতিবাদের আয়োজক তারা ও কি কোন প্রকারে এই তথ্যটা স্পষ্ট করছেন-কেনো এই প্রতিবাদ কর্মসুচী? যেখানে এশিয়ার অন্য কোন দেশে তাদের প্রত্নসম্পদের প্রদর্শনীর বিরুদ্ধে বিক্ষোভের কোন খবর পাওয়া যায়নি সেখানে আমরা কেনো ক্ষুব্ধ?
এ বিষয়ে সবচেয়ে দায়িত্ব সরকারের। সরকার ও জানাচ্ছেনা এই প্রত্নসম্পদ কেনো ফ্রান্সে যাচ্ছে? কতোদিনের জন্য যাচ্ছে? কবে ফিরবে? প্রত্নসম্পদের নিরাপত্তা নিশ্চিত করতে সরকার কি কি ব্যবস্থা গ্রহন করেছে? সোজা কথা বিক্ষুব্ধ গন ও দেশবাসীকে  আস্বস্ত করার সহজ দায়িত্বটা সরকার এড়িয়ে গেছে,যেমন সরকার বরাবরই যায় । 
------
------
এ পোষ্টের সকল তথ্য সরবরাহ করেছেন সচলায়তনের শিল্পীবন্ধু জিয়াউল পলাশ ।
বর্তমান ব্যানারটি ও তার ডিজাইন করা । 
 
