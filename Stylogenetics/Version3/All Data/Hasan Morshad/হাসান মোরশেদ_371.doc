'দাসত্বের ক্ষতিপুরন'|| কালো মানুষদের সাহসী উচচারন



.
এমনেষ্টি ইন্টারন্যাশনালের ম্যাগাজিন থেকে অনুবাদকৃত
আজকের আধুনিক বিশ্ব গড়ে উঠেছে কালো আফ্রিকানদের দাসত্বের মুল্যে ।
এই সত্যকে অস্বীকার করলে, অস্বীকার করা হয় মানব ইতিহাসের সবচেয়ে ভয়াবহ  অপরাধকে, যার প্রভাব এখনো রয়ে গেছে আমাদের দৈনন্দিন জীবন যাপনে ।
সেই দাসব্যাবসায় ক্ষতিগ্রস্ত দেশগুলোই এখনো পৃথিবীর সবচেয়ে দরিদ্র দেশ, দাসব্যাবসায়ী দেশগুলোই এখনো পৃথিবীর সবচেয়ে সম্পদশালী দেশ। এটা খুব পরিস্কার হিসাব ।
দাসব্যাবসার কারনে ক্ষতিগ্রস্ত দেশ ও জনগোষ্ঠীকে 'ক্ষতিপুরন' দেবার একটা আন্দোলন গড়ে উঠেছে ইতিমধ্যে । কালো মানুষেরা এই বিষয় নিয়ে জোরালো আলোচনা শুরু করেছেন-আফ্রিকায়,আমেরিকায়,জাতিসংঘে,বৃটেনে,ক্যারিবিয়ান দ্বীপপুঞ্জে ।
আবারো স্মরন করা অপ্রাসংগিক হবেনা যে,১৪৫০ থেকে উনিশ শতকের শুরু-এই সময়টাতে কমবেশী ২৮ মিলিয়ন আফ্রিকানকে দাস বানিয়ে পাচার করা হয়েছে মেইনল্যান্ড আমেরিকা ও ক্যারিবিয়ান দ্বীপপুঞ্জে । হ্যাঁ সংখ্যাটা ২৮ মিলিয়নই বটে!
মুল ব্যাবসায়ী দেশ ছিলো বৃটেন । প্রতিবছর তারা কমপক্ষে ৩০০,০০০ আফ্রিকানকে শিকল বন্দী করতো যাদের মধ্যে প্রতি দশ জনে একজন জাহাজেই মারা যেতো ক্ষুধা,রোগভুগে । কেউ কেউ বিদ্রোহ করতো, এদের হত্যা করে সাগরে ফেলে দেয়া হতো । ভাগ্যবান কেউ কেউ আত্নহত্যা করতো ।
এভাবে কয়েকশতক ধরে ঐ অঞ্চলের সবচেয়ে সক্ষম পুরুষদের স্থানচ্যুত করা হয়েছে । ফলে নৃতাত্বিক ভাবে যেমন আফ্রিকানরা দুর্বল হয়েছে তেমনি দুর্বল হয়েছে তাদের অর্থনৈতিক বুনিয়াদ । সেই জের এখনো টানছে আফ্রিকা । এখনো সারা পৃথিবীর মধ্যে আফ্রিকানরাই সবথেকে অসুস্থ ও দরিদ্র জনগোষ্ঠী ।
দাসত্বের ক্ষতিপুরন সেই ধারাবাহিকতা ও তার 'আফটার এফেক্ট 'গুলোকে নতুন করে আলোচনায় ফিরিয়ে এনেছে । বৃটেনকে অবশ্যি তার অতীত ভুললে চলবেনা এবং অতীত ভুমিকার জন্য জবাবদিহি করতে হবে ।
প্রকৃত ক্ষতিপুরন এর মানে হলো আফ্রিকানদেরকে তাদের প্রকৃত আইডেন্টিটি নিয়ে বাঁচার সুযোগ দিতে হবে । ৫০০ বছরে একটা জনগোষ্ঠী যে পরিমান ক্ষতিগ্রস্ত হয়েছে, সেই ক্ষতি কাটিয়ে উঠার সুযোগ তাকে দিতে হবে ।
আর ক্ষতিপুরন মানে কেবল লোকজনকে টাকা পয়সা দিয়ে দেয়া নয় । আমরা যখন বলছি-'বৃটেন রাষ্ট্রীয় ভাবে ক্ষমা প্রার্থনা করুক', আমরা তখন প্রকৃত অর্থে একটা প্রতিশ্রতি আশা করছি, একটা নিশ্চয়তা দাবী করছি যে সেই কালো অধ্যায় ফিরে আসবেনা আর কোনদিন কোনো জাতিগোষ্ঠির জন্য । এই ক্ষতিপুরন শুরু হবে শিক্ষা ও অন্যান্য সব খাত মিলিয়ে ।
আফ্রিকার স্বাধীন মানুষদের দাস বানানোর ইতিহাস বারবার উচচারন করতে হবে,মনে করতে হবে, মনে করিয়ে দিতে হবে- বৃটেন,আমেরিকা,ক্যারাবিয়ান দ্বীপঅপুঞ্জের সকল সাদা এবং সকল কালো  মানুষকে ।
এ বছর বৃটেনে ঘটা করে উদযাপন করা হচ্ছে 'দাসপ্রথা বিলুপ্তির ২০০ বছর' । মিডিয়ায় বারবার শ্রদ্ধার সাথে স্মরন করা হচ্ছে উইলিয়াম উইলবারফোর্সকে-দাসব্যাবসা বিলুপ্তির দাবীতে যিনি জনমত গঠন করেছিলেন । কিন্তু সেইসব কালো মানুষদের কথা কেনো অনুচচারিত যারা আন্দোলন করেছিল এই অন্যায়ের বিরুদ্ধ্বে? আজকের প্রজন্মকে কেনো জানতে দেয়া হচ্ছেনা Oladuah Equiano কিংবা Igantius Sancho'র মতো কালো বিপ্লবীদের নাম?
বিশ্বঅর্থনীতিতে আফ্রিকার আজকের ভুমিকা আসলে নির্ধারিত হয়ে গেছে দাসব্যাবসার দিনগুলোতেই । তাই শিক্ষা একটা পদক্ষেপ মাত্র, আসল পরিবর্তন আনতে হলে পরিবর্তন আনতে হবে সেই সব নীতিমালায় যা পরিচালনা করছে বিশ্বঅর্থনীতি ।
আমরা মুলতঃএকটা প্রতীকি কিন্তু কার্যকর ও স্থায়ী ক্ষতিপুরনের দাবী করছিঃ বিশ্ববানিজ্যের অন্যায্য শর্তগুলো বদলাতে হবে,আফ্রিকান রাষ্ট্রসমুহের সরকার রিফর্ম করতে হবে এবং এমন একটা সুস্থ সংস্কৃতি বিকাশের সুযোগ দিতে হবে যেনো আফ্রিকানরা নিজেদের পরিচয় নিয়ে লজ্জিত না হয় ।
না হলে এই সত্যটা সারা মানব ইতিহাসের জন্য আরেক কলংক হয়ে থাকবে যে - দাসব্যাবসায়ীদের উত্তরসুরীরা এখনো সেই বিলাসবহুল জীবন যাপন করছে আর ক্ষতিগ্রস্থদের উত্তরসুরীরা এখনো তার জের টানছে ।
আসলে যা ঘটে গেছে ৫০০০বছর আগে, ৫০০ বছর আগে কিংবা পাঁচ মিনিট আগে- তাই নির্ধারন করে দিয়েছে কি ঘটবে এখন থেকে পাঁচ মিনিট,পাঁচ বছর কিংবা পাঁচ হাজার বছর পর । সব ইতিহাসই বর্তমানের ধারাবাহিকতা মাত্র । 
 
