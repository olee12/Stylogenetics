গ্রাম ছাড়া ঐ রাঙা মাটির পথ



 অপার সৌন্দর্যে ভরা আমাদের ছোট্ট দেশটা। মেঠো পথের পাশে ধানী জমি পেরিয়ে হলুদে সাজানো শর্ষে ক্ষেতের মনোহর দৃশ্যের হরদম আনাগোণা ছিলো এক সময়। এখনও আছে বুঝি কিছু জায়গায়। এখনো বুঝি ছড়িয়ে আছে গ্রাম বাংলার আবহমান লুপ্তপ্রায় মনপাগল করা সৌন্দর্য। 
 ছড়িয়ে থাকা এই সৌন্দর্যের মধ্যে এই দেশেই ছড়িয়ে আছে অসাধারণ সব প্রতিভা। ইউটিউবে দেখা মিললো এই ভদ্রলোকের। যিনি বাস (কিংবা ট্রেনে) হাতের বাঁশের বাঁশীটি বাজান। শুনেই বুঝা যাচ্ছে তাঁর বাঁশীতে যেকোনো সুরই প্রাণ পায়, প্রবল মমতায়। 
 অনেক পছন্দের একটা গান। শুধু আমার না, বোধকরি আপনারও। তুলে রাখলাম তাই এখানে। এবং দেশের গানের সমাহারে তৈরী হইয়া ই-বুকে। 
****** ******* ******* ********
গ্রাম ছাড়া ঐ রাঙা মাটির পথ
আ-মা-র মন ভুলায় রে। 
ওরে কার পাণে মন হাত বাড়িয়ে
লুটিয়ে যায় ধূলায় রে আমার
মন ভুলায় রে। 
গ্রাম ছাড়া ঐ রাঙা মাটির পথ
আ-মা-র মন ভুলায় রে। 
ও যে আমায় ঘরের বাহির করে
পায়ে পায়ে পায়ে ধরে
মরি হায় হায় রে। 
ও যে কেড়ে আমায় নিয়ে যায় রে
যায় রে কোন চূলায় রে আমার
মন ভুলায় রে।
গ্রাম ছাড়া ঐ রাঙা মাটির পথ
আ-মা-র মন ভুলায় রে। 
ও কোন বাঁকে কী ধন দেখাবে,
কোনখানে কী দায় ঠেকাবে
কোথায় গিয়ে শেষ মেলে যে
ভেবেই না কূলায় রে আমার
মন ভুলায় রে। 
গ্রাম ছাড়া ঐ রাঙা মাটির পথ
আ-মা-র মন ভুলায় রে। 
 [কৃতজ্ঞতাঃ রবীন্দ্রনাথ ঠাকুর, কথা ও সুরের জন্য]  
 অসাধারণ এই গানটি রেজওয়ানা চৌধুরী বন্যা গেয়েছেন এখানে - 








     Get this widget 
|
     Track details  
|
 		eSnips Social DNA    







‹ ক্লান্তি নামে গো 
উপরে
চল চল চল ›



