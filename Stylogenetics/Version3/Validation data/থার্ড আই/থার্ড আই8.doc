মিছির আলী, ৪০ বছর ধরে তোমায় আমরা খুঁজে পেতে ব্যর্থ হয়েছি এ লজ্জ্বা আমাদের।



চল্লিশ বছর ধরে যে মানুষটা একটা ছবি লেমিনেটিং করে মানুষের দ্বারে দ্বারে ঘুরেছে, কেউ তার কথা শুনেনি, স্বীকৃতি মিলেনি প্রবাসের প্রথম পতাক সৈনিক মিছির আলির। ১৪ ডিসেম্বর বার্মিংহাম শহরের মিষ্টি দেশ রেস্তোরায় মিছির আলীর সাথে প্রথম দেখা। চ্যানেল আই'র ইউকে ও ইউরোপের এমডি শোয়েব ভাই, আমি, আমার সহকর্মী শুভ ভাই আর জামান ভাই আমরা চারজন আমাদের স্থানীয় প্রতিনিধি সৈয়দ নাসিরের আমন্ত্রনে বামিংহাম প্রবাসী সুধিজন ও কমিউনিটির বিশিষ্টজনদের নিয়ে একটা নেটওয়ার্কিং মিটিংএ সকলের কথা শুনছিলাম , কিভাবে বামিংহামের বাঙালিদের সমস্যগুলো গণমাধ্যমে তুলে আনা যায় , কিভাবে ব্রিটিশ বাংলাদেশীদের মতো করে অনুষ্ঠানমালা সাজানো যায় তাই নিয়ে সকলে নানান পরামর্শ দিচ্ছিল। মিছির আলীর পালা এলে, সেই পুরোনো সুরে মিছির আলী বলে উঠলো ২৮ মার্চ আমরা সবাই বার্মিংহাম প্রথম পতাকা তুলেছিলাম, সেই কথা কেউ স্বরণ করে না, মুক্তিযুদ্ধের সংগঠকেরা অবহেলিত থেকে গেছে। অথচ ২৫ মার্চ গনহত্যার খবর ‍বিশ্বব্যপী ছড়িয়ে পড়লে ২৮ মার্চ ১৯৭১ সনে, স্মলহিথ পার্কে প্রায় ১০ হাজার প্রবাসী বাঙালি পাকিস্তানের বিরুদ্ধে অনাস্থা এনে বাংলাদেশ স্বাধীন করার শপথ নিয়েছিলো। সেই দিনগুলোতে ব্রিটেন প্রবাসীরা এভাবে সংগ্রাম না করলে বিশ্বজনমত গঠন করা সহজ হতো না। বিভিন্ন মন্ত্রী এমপিদের কাছে চিঠি লিখা, গনহত্যা বন্ধের দাবী নিয়ে হাইড পার্ক, ট্রাফালগার স্কয়ার ও স্পিকার্স কর্ণারে মিছিল করা, পাকিস্তানের পতাকা জ্বালিয়ে দেয়া, অস্ত্র কিনতে হাজার হাজার পাউন্ড সংগ্রহ করে দেশে না পাঠালে হয়তো বিজয়ের স্বাদ পেতে আমাদের আরো দেরী হতো।
[url=]Channel i news[/url]
২৮ মার্চ তারিখেই  মিছির আলী পাকিস্তানিদের রক্ত চক্ষু উপেক্ষা করে উড়িয়েছিলেন স্বাধীন বাংলার পতাকা। প্রায় দুই শত পাকিস্তানী সেই সমাবেশে হামলা করলে পরবর্তীতে দাঙ্গা বেঁধে যায়, আহত হয় ছয়জন বাঙালি গ্রেফতার হয় আট জন। মিছির আলীর কন্ঠে অবহেলার সুর শুনে প্রবাসের প্রথম পতাকা সৈনিককে আবিস্কারের নেশা পেয়ে বসলো আমাকে। ছুটে বেড়িয়েছি শত শত মাইল, লন্ডন থেকে বামিংহামে টানা ১০০ দিনের সফর শেষে ৪০ বছর পর আবারো সেই সব সূর্য সন্তানদের একত্রিত করার সৌভাগ্য হলো আমাদের। মুক্তিযুদ্ধ চলাকালে বিশ্বজনমত গঠনে সহায়তা আদায় ও অর্থ সংগ্রেহ অনন্য ভূমিকা পালনকারী মুক্তিযুদ্ধের সংগঠকদের নিয়ে নির্মান হলো ৩০ মিনিটের প্রামান্যচিত্র। সম্মান পেলো ৪০ জন বামিংহাম প্রবাসী মহান বাঙালি। 
[url][/url]
মিছির আলী তোমায় লাল সালাম, ৪০ বছর ধরে তোমায় আমরা খুঁজে পেতে ব্যর্থ হয়েছি এ লজ্জ্বা আমাদের।

ছবি: 


 



