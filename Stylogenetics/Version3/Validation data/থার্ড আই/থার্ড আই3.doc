বেত উপাখ্যান ।



কুমিল্লা জিলা স্কুল
অতি সম্প্রতি বেত নামক এই অস্ত্রটিকে শিক্ষা মন্ত্রনালয় যাদুঘরে প্রেরণ করিবার উদ্যোগ নিয়াছে । শিক্ষকরা এখন চাইলেই তেল দেয়া বেত দিয়ে শিক্ষার্থীদের পশ্চাত দেশে আঘাত করতি পারিবেন না। এমন সিদ্ধান্তে কোমল মতি শিশু কিশোরদের মন থেকে কিছুটা ভীতি দূর হবে। তবে ত্যদড় বাচ্চা গুলো মহা খুশি হয়েছে! চুপি চুপি প্রেম পত্র দিবে কিন্ত মারের ভয় নাই। কিন্তু এখনকার পোলাপান কি জানে তাহাদের পূর্ব পূরুষদের পশ্চাদ দেশে কি পরিমান বেতের মার সহ্য করতে হইয়াছে ? কি পরিমান নির্যাতনই না সহ্য করেছিলাম আমরা সেই কৈশরে ! 
স্কুলের হাতে খড়ির সময়টাতে বেতের শাসন টের পাইনি, মা শিক্ষিকা হওয়াতে সহকর্মীর ছেলে হিসাবে অন্য শিক্ষকরা একটু বাড়তি আদর করতেন বটে। তবে বাশের কঞ্চি কিংবা প্রকৃত অর্থে বেত কি জিনিষ তাহা উপলব্দী করলাম কুমিল্লা জিলা স্কুলে ভর্তি হয়ে। 
মারামারিতে র‌্যঙ্কিংএ প্রথম বড় হুজুর তিনি আরবি ক্লাস নিতেন। দ্বিতীয় আলী আজম স্যার- তিনি পড়াতেন সমাজ বিজ্ঞান, আর তৃতীয় ছিলেন সহকারী প্রধাণ শিক্ষক হাবিব উল্ল্যা স্যার। ক্লাস টিচার মোসলেহ উদ্দীনের নাম না বললেই নয়। শুধু মাত্র বাড়ীর কাজ না করে আনার জন্য এই স্যার গুণে গুণে পাঁচটা বেত কষতেন। বড় হুজুর পিটাতেন বেঞ্চের উপরে তুলে, 'যারা আরবি হোম ওয়ার্ক করে নাই তারা বেঞ্চের উপরে দাড়াও'। তার পর এক মাথা থেকে মার শুরু হতো। ওনি টার্গেট করতেন পাছায়। আলী আজম স্যারের মারের স্টাইল ছিলো একটু ভিন্ন , মারার আগে তিনি লম্বা বেত তুলে মারার ভঙ্গি করতেন, বেতটা তির তির করে নড়তো পিঠের উপড়ে। যেই চোখ বন্ধ করে পিঠে মার খাবার জন্য প্রস্তুত হতাম অমনি শপাং করে বাড়ি পড়লো পাছায় ! অথবা পাছায় মারার ভঙ্গি করে মারতেন হাতের পেশিতে! 
সহকারী প্রধাণ শিক্ষক হাবিব উল্ল্যা স্যার দ্বাড়িয়ে থাকতেন স্কুল গেটে। অধিকাংশ সময়ে তিনি স্কুলের মূল গেটের সামনে দেয়ালের পাঁচিল ঘেঁষে অপেক্ষা করতেন।  টিফিন পিরিয়ডের শেষ ঘন্টা বাজলে যারা ঐ নিদিষ্ট সময়ের পর স্কুলে প্রবেশ করতো তাদের পিঠে এক দু’ঘা নিয়ে তার পর প্রবেশ করতে হতো। প্রথম বাড়িটি খাবার পর যে যত বেশী দ্রুত দৌড়ে পালাতে পারে সে তত কম মার খেতো। আর প্রথম বাড়িটা খেয়ে অপ্রস্তুত হয়ে দাড়ালেই তার কপাল পুড়তো। 
এই সব এখন শুধুই স্মৃতি ...অত্যাচারের একটা নমুনা পাওয়া গেছে ইউটিউবে :
[url]
[/url]
 
