ব্রিটিশ পার্লামেন্টে বাঙালির অভিষেক।



রুশনারা আলী
ব্রিটেনের সাধারণ নির্বাচনে আর মাত্র হাতে গোনা কয়েক দিন বাকী। আগামী ৬ মে জনগন জবাব দেবে তারা কি ১৩ বছরের সেই লেবার পার্টিকেই ক্ষমতায় বহাল রাখবে, নাকি পরিবর্তনের পথে পা বাড়াবে ? নিবার্চনকে ঘিরে যে কয়েকটি জরিপের ফলাফল প্রকাশিত হয়েছে সেই অনুয়ায়ী- লেবার, কনজারভেটিভ কিংবা লিবারেল ডেমোক্রেট কোন দলই একক সংখ্যা গরিষ্ঠতা পাচ্ছেনা। সে কারনে এখনও পর্যন্ত নির্বাচনী বিশ্লেষকরা বলছেন, ২০১০ সনের নির্বাচনে ব্রিটেন ঝুলন্ত পার্লামেন্টের পথেই হাঁটছে।

নির্বাচনে যে দলই সরকার গঠন করুক না কেন, চলতি বছর ব্রিটিশ পার্লামেন্টে সবচেয়ে বড় চমক একজন বাঙালি এমপির অভিষেক! এই বিয়টি এখন শুধু সময়ের ব্যপার মাত্র। বাঙালি অধ্যুষিত বেথনালগ্রীন ও বো নির্বাচনী এলাকায় সব বড় রাজনৈতিক দলগুলো বাঙালি প্রার্থী মনোনয়োন দেয়ার মাধ্যমে ব্রিটেনে বাঙালির তিন দশকের স্বপ্ন বাস্তবে রুপ নিতে যাচ্ছে। লেবার দলীয় প্রাথী রুশনারা আলীকে ইভিনিংস্ট্যার্ন্ডার্ড পত্রিকা বলছে একহাজার শক্তিশালী লন্ডনারর্সদের মধ্যে একজন। তার প্রার্থীতা নিশ্চিত হয়েছে চার বছর আগেই। সিলেটের বিশ্বনাথে জন্ম নেয়া এই মেধাবী বিলেতে আসেন ৭ বছর বয়সে। গ্রাজুয়েশন করেছেন অক্সফোর্ড বিশ্ববিদ্যালয়ে। বেড়ে উঠেছেন পূর্ব লন্ডনে। তার আদর্শ দ্বিতীয় বিশ্বযুদ্ধকালীন সময়ে লেবার পার্টির ইশতিহার রচয়িতা মাইকেল ইয়াং। ১৭ বছর আগে যে আদর্শকে ধারণ করে রুশনারা লেবার পার্টিতে যোগ দিয়েছেন সেই পার্টির হয়ে এখন বেথনালগ্রীন ও বো আসনে প্রতিদ্বন্দ্বীতায় নেমেছেন। নির্বাচিত হলে রুশনারা কর্মসংস্থানের প্রতি বেশী নজর দিবেন বলে জানিয়েছেন। রুশনারার পূর্ব সূরী উনা কিং ইতিপূর্বে এই আসনের এমপি ছিলেন। বিগত নির্বাচনে জর্জগ্যালাওয়ে উনা কিং কে পরাজিত করে। বেথনালগ্রীন ও বো এর এমপি নির্বাচিত হন। জর্জগ্যালয়ের প্রতিশ্র“তি ছিলো তাকে নির্বাচিত করলে তিনি আগামী নির্বাচনে বেথনালগ্রীন ও বো নির্বাচনী এলাকা ছেড়ে দেবেন বাঙালির জন্য, জর্জ কথা রেখেছেন। আবজল মিয়া
এবার তার উত্তর সূরী হিসাবে রেসপেক্ট দল থেকে মনোনয়োন পেয়েছেন আবজল মিয়া। সিলেটের গোলাপগঞ্জের বাঘির ঘাটে জন্ম নেয়া আবজল মিয়া বিলেতে আসেন ৬ বছর বয়সে। নৃ-তত্ব ও সামাজিক বিজ্ঞানে গ্রাজুয়েশন করেছেন লন্ডনের গোল্ড স্মিথ কলেজ থেকে। হাউজিং সমস্যার সমাধানের দিকে তিনি নজর দেবেন সবার আগে পাশাপাশি উচ্চ হারে ষ্টুডেন্টদের টিউশন ফির বিরুদ্ধে তিনি, এই সমস্যার কারণে বাংলাদেশীদের মতো দরিদ্র জনগোষ্ঠীর উচ্চ শিক্ষার হার কমছে।
জাকির খান
নির্বাচনের মাত্র ছয় সপ্তাহ আগে কনজারভেটিভ দল মনোনয়েন দিয়েছে জাকির খানকে। সিলেটের জগন্নাথপুর উপজেলার দাওরাই গ্রামে জন্ম নেয়া জাকির বাবা মায়ের সাথে  বিলেতে আসেন তার বয়স যখন ৫ বছর। বর্তমানে ক্যানারী ওয়ার্ফ গ্র“পের হেড অব কমিউনিটি এফেয়্যার্সের দায়িত্ব পালন করছেন। তার নির্বাচনী অঙ্গীকার টরী দলের অবিভাসন নীতিকে নিয়ে যে বির্তক রয়েছে সেটি দূর করা, অভিবাসীদের বৈধ করে সরকারকে কর দিতে সহায়তা করবেন তিনি। তবে ব্রিটিশ জনগনের কাজের ক্ষেত্র নিশ্চিত করতে অদক্ষ অভিবাসীদের প্রতি তাদের কোন সমর্থন থাকবেনা।
আজমল মশরুর
সিলেটের ছাতকে জন্ম নেয়া আজমল মাশরুর প্রতিদ্বন্দ্বীতা করবেন লিবারেল ডেমোক্রেট পার্টির টিকেটে।  সিলেট শাহজালাল জামিয়া মাদ্রাসায় লেখাপড়া ছাড়াও ইউনিভার্সিটি অব লন্ডন থেকে আরবি ভাষা ও পলিটিক্সএর উপর মার্স্টার্স করেছেন। ব্রিটেনে বিভিন্ন টেলিভিশন চ্যানেলে জনপ্রিয় টকশোর জন্যও পরিচিত আজমল মাশরুর।  এছাড়াও গ্রীন পার্টি থেকে ফরিদ বখত ও স্বতন্ত্র প্রার্থী হিসাবে ব্যরিস্টার আহমেদ এ মালিক এই আসনে লড়বেন। সর্ব মোট বেথনাথ গ্রীন ও বো নির্বাচনী আসনে প্রার্থীর সংখ্যা ১১। এছাড়াও  ওয়েষ্ট সাফোক নির্বাচনী এলাকা থেকে ওহিদ আহমেদ,কার্সালটন ওয়েলিংটন ও এলাকা থেকে ড. শফি খান, ডেবিজেস থেকে জুনাব আলী, ওল্ডহাম থেকে শহিদ মিয়া, পপলার ও লাইম হাউজ থেকে কবির মাহমুদ এমপি পদে প্রতিদ্বন্দ্বীতা করছেন।
তবে বেথনালগ্রীন ও বো নির্বাচনী এলাকায় মূল লড়াই হবে লেবার দলের রুশনারা আলী ও রেসপেক্ট দলের আবজল মিয়ার মধ্যেই । ২০০৫ এর নির্বাচনে এই আসনে বাঙালি প্রাথী শাহগীর বখত ফারুক ও সৈয়দ নুরুল ইসলাম দুলুর অবস্থান ছিলো তৃতীয় ও চতুর্থ। সেই নির্বাচনে লেবার দলীয় প্রার্থী উনা কিং কে জর্জ গ্যালাওয়ে মাত্র ৮২৩ ভোটের ব্যবধানে পরাজিত করেছিলেন। তাই রেসপেক্ট পার্টি তাদের আসন ধরে রাখার প্রত্যয় নিয়ে মাঠে রয়েছে। 
পাঠকের জেনে রাখা ভালো , ১৮৯২ সনে দাদা ভাই নওরজি ছিলেন ব্রিটিশ পার্লামেন্টে প্রথম এশিয়ান এমপি। ফিন্সবারী সেন্ট্রাল এলাকা থেকে তিনি নির্বাচিত হয়েছিলেন লিবারেল ডেমেক্রেট পার্টি থেকে। বেথনালগ্রীন ও বো নির্বাচনী এলাকা থেকে ১৮৯৫ সনে এমপি নির্বাচিত হয়েছিলেন এমএম ভাওয়ান গিরি। তার পর ১৯৮৭ সনে ৮২ বছর পর এশিয়ান প্রতিনিধির অভাব দূর করেন লেবার দলীয় এমপি কিথ ভাজ। চলতি বছর ব্রিটিশ পার্লামেন্টে নতুন ইতিহাস রচনা করতে যাচেছ সংখ্যা লঘুরা। বেথনালগ্রীন ও বো নির্বাচনী এলাকা হতে ১০৫ বছর পর কোন এশিয়ান প্রতিনিধি ব্রিটিশ পার্লামেন্টের প্রতিনিধি হচ্ছেন, আর সেই প্রতিনিধি একজন বাংলাদেশী বংশদ্ভূত  ব্রিটিশ নাগরিক। 
বি:দ্র: লেখাটির অংশ বিশেষ আজ দৈনিক প্রথম আলোতে প্রকাশিত হয়েছে। 
 
