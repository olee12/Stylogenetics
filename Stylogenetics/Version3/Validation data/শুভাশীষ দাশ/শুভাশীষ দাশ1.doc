অ্যান্টি অ্যান্টি-শর্মিলা বোস




ইকোনমিক অ্যান্ড পলিটিক্যাল উইকলি’র সাম্প্রতিক ইস্যুতে (সেপ্টেম্বর ৩, ২০১১) শর্মিলা বসুর বই ‘ডেড রেকোনিং’ নিয়ে একটি সমালোচনা ছাপানো হয়েছে। সমালোচনার লেখক নাঈম মোহাইমেন। এর আগে একই জার্নালে একাত্তরের যুদ্ধকে ‘সিভিল ওয়ার’ তকমা দেয়ায় ব্লগমণ্ডলে কিছুটা সমালোচনার শিকার হয়েছিলেন ভদ্রলোক। স্বভাবতই শর্মিলা বসুর সমালোচনা করে প্রকাশিত লেখাটা আগ্রহোপদ্দীপক।
লেখাটার শুরুতেই সারমর্ম। একাত্তরের মূল ন্যারেটিভের বাইরের কিছু খুব একটা প্রকাশিত হয়নি বলে মাতম দিয়ে বাক্য শুরু। কোন কারণে বাংলাদেশে জাতীয়তাবাদের উত্থান ঘটে আর কেনই বা জাতিবৈরিতার প্রকোপে পড়ে পাকিস্তানিরা বাঙালি-নিধনে নেমে পড়ে- সেটা দ্বিতীয় বাক্যের জিজ্ঞাস্য।


Forty years after 1971, the Bangladesh liberation war remains a frozen object, not yet fully open to heterodox narratives. Historians need to unpack the complex and contradictory matrix that gave rise to Bengali nationalism, and the mixture of racism and hysteria that spurred the Pakistan Army on to a path of atrocities. This is essential for Bangladesh to decipher its post-liberation trajectory, and for Pakistan to excavate the roots of its current crises. (মোহাইমেন ২০১১: ৪১)

একাত্তর পূর্ব বাংলাদেশের মানুষের মধ্যে কেন অসন্তোষ দানা বেঁধেছে সেটার জন্য একটু ইতিহাস-সচেতন হলেই চলে। বায়ান্ন সালের ভাষাভিত্তিক শোষণ থেকে শুরু করে নানা কিছুতে জেরবার হয়ে সার্বভৌমত্ব দাবি করা ছাড়া আর কোনো উপায় তৎকালীন পূর্ব পাকিস্তানের লোকজনের ছিল না। আর পাকিস্তানিদের জাতিবৈরিতার ইতিহাসের পেছনের মুল কারণ হচ্ছে শাসক সেজে ঔপনিবেশিক মানসিকতার চর্চা। 
নাঈম মোহাইমেন শর্মিলা বসুর গবেষণা ও প্রোপাগান্ডার সমালোচনা করেছেন-সেটা ঠিক আছে। তবে মাঝে মধ্যে কিছু প্রতিষ্ঠিত সত্যকে প্রশ্নবিদ্ধ করেছেন। আফসান চৌধুরি’র মতো লেখককে বারংবার উল্লেখ করেছেন। ফলে তাঁর উদ্দেশ্যের মধ্যে সাধুতা কতোটুকু সেটা নিয়ে সন্দেহ হয়। তিনি বলেছেন, বাংলাদেশের লেখকদের মুক্তিযুদ্ধ নিয়ে লেখালেখি এক ধরণের গতবাঁধা পথেই এগিয়েছে। সেখানে ভিন্নমত কখনো মাথাচাড়া দেয়নি। মোহাইমেনের এই বক্তব্য অসত্য। গোলাম মুরশিদ তাঁর “মুক্তিযুদ্ধ ও তারপর: একটি নির্দলীয় ইতিহাস’ বইতে নিরপেক্ষ থাকতে গিয়ে পাকিস্তানিদের ধর্ষণ ও হত্যাকাণ্ডকে প্রলেপ দেয়ার চেষ্টা করেছেন। আফসান চৌধুরি দীর্ঘদিন ধরে নানা লেখায় একাত্তরকে প্রশ্নবিদ্ধ করছেন আর একাত্তর পরবর্তী বিহারি হত্যাকাণ্ডকে ফোকাসে আনার চেষ্টা করছেন। রুবাইয়াত হোসেন ডেইলি স্টারে একাত্তর নিয়ে গল্পগুজবভিত্তিক গবেষণা লিখে চলছেন। পাকিসঙ্গমের ফোক-ফ্যান্টাসি নিয়ে মেহেরজান চলচ্চিত্র পর্যন্ত বানিয়ে ফেলেছেন রুবাইয়াত। ফরহাদ মজহার এবং প্রথম আলোর বুদ্ধিজীবী আসিফ নজরুল, সৈয়দ মকসুদ, হাসান ফেরদৌসেরা নিয়মিত বিরতিতে যুদ্ধাপরাধ-বান্ধব লেখালেখি করে চলছেন। বিভিন্ন ব্লগেও মুরশিদ-মজহারীয় গোষ্ঠীর অবাধ বিচরণ। ফলে ভিন্ন ন্যারেটিভের নাম করে মিথ্যাচারীদের সংখ্যা কম- এই কথা জোর গলায় বলা যায় না।
মোহাইমেন তাঁর লেখায় বলেছেন, শর্মিলা বসু তাঁর গবেষণায় পাকিস্তানের প্রতি হেলে পড়া ঠেকাতে পারেননি।  আরো বলেছেন, বসু সাক্ষাৎকার গ্রহণের সময় বাংলাদেশের যুদ্ধপীড়িত মানুষের চেয়ে পীড়নকারী পাকিস্তানিদের প্রতি বেশি ঝুঁকে ছিলেন। নাঈম নিজেও পাকিস্তানে কিছু লোকের সাক্ষাৎকার নিয়েছেন যারা বাংলাদেশ থেকে পালিয়েছিলেন। বাঙালিদের বিহারি নিধন নিয়ে নাঈম নিজেও বেশি কিছু জানতেন না বলে জানিয়েছেন।  তাঁর নাকি ধারণা ছিল- একাত্তরে মুক্তিযোদ্ধারা কেবল পাকিস্তানি সৈন্যদেরই হত্যা করেছে। এর পেছনে কারণ হয়তো তাঁর উল্লেখ করা ভিন্ন ন্যারেটিভ প্রকাশ্যে কম আসা। একাত্তরে বিহারিদের একাংশ রাজাকার-আলবদরদের সাথে যোগ দিয়ে বাঙালিদের নিধনে মত্ত ছিল। পাকিস্তানি সেনাদের সাথে সাথে এদের সাথেও মুক্তিযোদ্ধাদের যুদ্ধ হয়েছে। হতাহতের ঘটনা ঘটেছে। এটা অজানা গোপন কোনো বিষয় না।
একাত্তরের পরে আটকে পড়া বিহারিদের উদ্ধারে পাকিস্তান সেনাবাহিনী এগিয়ে আসেনি। ফলে স্বাধীন বাংলাদেশের মানুষেরা একযোগে বিহারিদের হত্যা ও বিহারি মেয়েদের ধর্ষণের উৎসবে মেতেছিল বলে আফসান চৌধুরি এবং শর্মিলা বসু তাদের লেখালেখিতে উল্লেখ করেন। আফসান চৌধুরি থেকে কোট করেছেন নাঈম।


Bengalis did commit atrocities including rape of Bihari women and unless we accept that we shall never have the moral force to stand up to ourselves… I have also explained the role of the Pakistan army in facilitating this and it was important for Biharis to understand that. Did the Pakistanis expect to attack Bengalis in Dhaka and expect the Biharis living unprotected and unsafe all over Bangladesh to be untouched? I believe [the] Pakistan army didn’t care about them and practically signed their death warrant. This is further proven by the abandoning of the Biharis after their defeat in December and [their] escape under Indian army protection leaving the Biharis behind, the staunchest of Pakistanis, to face the music of vengeance.  (মোহাইমেন ২০১১: ৪১)

এর বিপরীতে অ্যাডাম জোনসের ‘জেনোসাইড: আ কম্প্রিহেনসিভ ইন্ট্রোডাকশন’ বইতে কি উল্লেখ আছে দেখি-


১৯৭১ সালে এই গণহত্যা চলার সময় তৎকালীন পূর্ব পাকিস্তানের উর্দুভাষী বিহারিরা বাঙালি হত্যাকাণ্ডে পাকিস্তানি সেনাদের সাথে যোগ দিয়েছিল। তাদের এই ভূমিকার জন্য আওয়ামী লীগের সমর্থকদের রোষের মুখে পড়েছিল পাকিস্তানি সেনাদের সাথে সাথে বিহারিরাও। পাকিস্তানি সরকার তাদের শ্বেতপত্রে দেখিয়েছে বাঙালিরা কমপক্ষে ত্রিশ হাজার বিহারি ও পশ্চিম পাকিস্তানিদের হত্যা করেছে। তবে পাকিস্তানি সেনা ও বিহারিদের যৌথ নেতৃত্বে ধারাবাহিক ও পরিকল্পিত বাঙালি নিধনের তুলনায় বিহারি হতদের সংখ্যা একেবারেই নগণ্য। (জোনস্‌ ২০১১:৩৪৫)

১৯৭১ সালের ২ সেপ্টেম্বর বিহারের লেখক একবাল আহমেদের একটা চিঠি ছাপানো হয়েছিল ‘দা নিউইয়র্ক রিভিয়্যু অব বুকসে'। সেখানে আহমেদ লিখেছেন-


According to reliable reports, which were not challenged by the government, no more than 10,000 persons were killed or wounded by Bengali nationalists in the riots against the Biharis. At the beginning of August, however, West Pakistan military authorities issued a white paper which claimed that 100,000 people were killed by the Bengali opposition. These and other exaggerated claims in the white paper were obviously intended to justify trials and possible death sentences for opposition leaders. As this letter is being written, the military government has announced that Sheikh Mujib will face a secret military tribunal on August 12, on charges of “waging war” against Pakistan. Since the white paper announced that seventy-nine members of the unconvened national assembly will face criminal charges, Mujib’s trial may foreshadow more secret prosecutions.

শ্বেতপত্রে উল্লেখ করা সংখ্যাকে প্রশ্নবিদ্ধ করেছেন বিহারেরই লেখক একবাল আহমেদ। শর্মিলা বসু শ্বেতপত্রে প্রকাশিত একাত্তরের বাঙালি হতদের সংখ্যা ২৬,০০০ কেই প্রাধান্য দিতে চান। কিন্তু নাঈম মোহাইমেন বা গোলাম মুরশিদ লোকলজ্জার কথা চিন্তা করে তিন লক্ষ বা তার চেয়ে কমের পক্ষে রায় দেন। তারপর বলেন-


In any case, whether the death toll was 3 million or 3,00,000 or less, does that make it any less of a genocide? (মোহাইমেন ২০১১:৪৬)

এই একই বক্তব্য আমি আমার একটা লেখায় লিখেছিলাম-


এখন যুদ্ধাপরাধীদের বিচার ঘনিয়ে আসার সাথে সাথে আবার নতুন করে মাথাচাড়া দিচ্ছে ত্রিশ লক্ষ বনাম তিন লক্ষের দ্বন্দ্ব। ১৯৭২ সালের জানুয়ারি মাস থেকে একাত্তরের গণহত্যায় বাংলাদেশে নিহতদের সংখ্যা নিয়ে বিদেশের পত্রিকাগুলোতে নানা রকম তথ্য আসতে থাকে। তবে কোনো সংখ্যাই দশ লাখের কম ছিল না। রাশিয়ান পত্রিকা ‘প্রাভদা’য় (১৯৭২ সালের তেসরা জানুয়ারি) প্রথম সরেজমিনে নানা হিসাবপত্র করে একটা গ্রহণযোগ্য সংখ্যা প্রকাশ করা হয়। সেখানে ছাপানো হয়- এই গণহত্যায় হত হয়েছেন ত্রিশ লক্ষ বাঙালি। শেখ মুজিব স্বদেশ প্রত্যাবর্তন করেন ১০ জানুয়ারি, ১৯৭২ সনে; হতাহতের সংখ্যা সম্পর্কে কিছু কিছু তথ্য তাঁর অজানা ছিল না। তিরানব্বই হাজার পাকিস্তানি সৈন্যের (কিছু বেসামরিক পাকিস্তানি সহ) সাথে সাতশ শান্তি কমিটির পঞ্চাশ হাজার রাজাকার ও বিহারিরা দুইশ সাতষট্টি দিনে বাংলাদেশে গণহত্যার জোয়ার বইয়ে দিয়েছিল। বাইরের পত্রিকাগুলো নানা রিপোর্টে প্রকাশ করেছিল- যুদ্ধের প্রথম ত্রিশ দিনেই পূর্ব পাকিস্তানে হত হয়েছেন তিন লক্ষের বেশি বাঙালি। জাতিসংঘের রিপোর্টে এসেছিল- পূর্ব পাকিস্তানের ৭০% গ্রাম জ্বালিয়ে পুড়িয়ে ছারখার করেছে পাকিস্তানি হানাদার ও শান্তি বাহিনীর লোকজন। পাকিস্তানি হানাদারদের কাছ থেকে বাঁচতে প্রায় এক কোটির মতো লোক সীমানা পেরিয়ে ভারতে আশ্রয় নিয়েছিল। শেখ মুজিবুর রহমান তাই বিদেশী সাংবাদিকের সাথে গণহত্যায় নিহতদের সংখ্যা বলার ক্ষেত্রে যৌক্তিকতার বিচারে প্রাভদার সংখ্যাটি ব্যবহার করেন। আর এটাও বোঝা প্রয়োজন, ত্রিশ লক্ষ কমে এসে তিন লক্ষ হলেও যুদ্ধাপরাধ কোনো অংশে লঘু হয় না।

আমার আন্দাজ ছিল, সংখ্যাটা কোনো এক অদ্ভুত হিসেবে তিন লক্ষ হয়ে গেলেও সেটা গণহত্যা ও যুদ্ধাপরাধকে কোনো অংশে লঘু করবে না। কিন্তু এর পেছনে অন্য অঙ্ক অনেকে মাথায় কষে বসে আছে সেটা মাথায় তখন খেলেনি। এই বাক্য একটা গোষ্ঠীর লুফে নেয়ার কথা। নাঈম মোহাইমেন যেমনটা নিয়েছেন। ত্রিশ লক্ষকে কমিয়ে তিন লক্ষে নিয়ে আসা তাঁদের ইতিহাস বিকৃতির প্রাথমিক ধাপ। এক ধাপে সাতাশ লক্ষ কমে গেলে মন্দ কি! এর পরের ধাপ সংখ্যাটিকে শর্মিলা বসুর কাছাকাছি নিয়ে আসা। তারপর একদিন ঘোষণা করে দেয়া- ১৯৭১ সালে ভায়ে ভায়ে ঝামেলায় দুই পক্ষের প্রায় সমান লোক মারা গেছে। এটা যুদ্ধাপরাধ বা গণহত্যার মধ্যেই পড়ে না। 
মোহাইমেন আফসান চৌধুরির বক্তব্যকে গুরুত্ব দেন সেটা তাঁর এই লেখা পড়ে বোঝা যায়। চৌধুরি সাহেবের নানা ইতিং-বিতং কথা লেখাটাতে আসলেও তাঁর মূল আবিষ্কারের উল্লেখ এই লেখায় নাই। আফসান চৌধুরি তাঁর ‘Rape in 1971: in the name of Pakistan' লেখায় একাত্তরে পাকিস্তানিদের ধর্ষণ সম্পর্কে একটা অশ্লীল আবিষ্কারের ইঙ্গিত করেছিলেন-


In 1971, Pakistani soldiers obviously needed women and in a few cases young boys — but their presence in Bangladesh was too brutal for normal sexual client servicing; in fact most sex workers had run away while the number of clients dramatically increased by many times as the number of soldiers were at least 100,000. So these soldiers turned to the civilian population to provide sexual satisfaction. Since very few Bengali women were willing to have sex with them, commercially or otherwise, unwillingness became a key part of this equation. So forced sex through coercion was very common which if not rape in a narrow sense physically but is otherwise so. It’s not as well discussed as rape but probably occurred more than rape. As a soldier says on his way to a liberated Dhaka, “All these women had been rescued from the shelters and the bunkers. They were being led away. Where would they go now?”

পাকিস্তানিদের ধর্ষণকে কোমল প্রলেপে ঢাকতে তৎপর আফসান চৌধুরিদের অ্যান্টি-শর্মিলা বোস সাজা এই সময়ের ক্যামোফ্লেজ কি? 
সূত্র:
১। Mohaiemen, Naeem, Flying Blind: Waiting for a Real Reckoning on 1971, Economic and Political Weekly, Vol XLVI No 36, Sept 3, 2011 (pp 40-52) http://epw.in/epw/uploads/articles/16507.pdf
২। Jones, Adam, Genocide: A Comprehensive Introduction , 2nd Edition, Routledge, New York,  2011
৩। একবাল আহমেদের চিঠি। http://www.nybooks.com/articles/archives/1971/sep/02/letter-to-a-pakistani-diplomat/
৪। আফসান চৌধুরির প্রবন্ধ। http://opinion.bdnews24.com/2010/12/01/rape-in-1971-in-the-name-of-pakistan/


