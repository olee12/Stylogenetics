সচলায়তনের এভোলিউশান, খুঁটি ব্লগার তত্ত্ব ও আমার দুপয়সার ভাবনা



এভোলিউশান
বড় হচ্ছে সচলায়তন। নতুন নতুন ফিচার যোগ হচ্ছে। আলোচনা হচ্ছে, সেমিনার হচ্ছে, খবরের কাগজে নাম আসছে, বই বের হচ্ছে/হবে এখানের লেখা গুলো থেকে। হোমরা চোমরা লোকেরা আসবেন, বিরাট বিরাট বুলি কপচাবেন, মডারেশন হবে, ফ্লাডিং হবে না আর। আহ কি সুবাতাস চারিদিকে। এভুলিউশান - মতামত আদান প্রদানের ক্ষুদ্র জায়গা থেকে বিরাট লোকদের আনাগোনায় মুখরিত বাংলা ব্লগস্ফিয়ার।
খুঁটি ব্লগার তত্ত্ব বলে একটা তত্ত্ব আলোচনা করেছিলাম সমাহোয়্যারইন ব্লগে। তত্ত্বটা আমার নয়, আনর্তজালের ছড়িয়ে ছিটিয়ে থাকা কোন এক জায়গায় থেকে পেয়েছিলাম এটা।
বড় বড় মার্কেট লক্ষ্য করেছেন কখনও? সেখানে দেখবেন মার্কেটের কর্নারগুলোতে যেখানে লোকেদের ভিড় হয় খুব বেশী সেমস্ত জায়গায় বড় বড় কোম্পানী অনেক দাম দিয়ে দোকান দেয়। ঐ সমস্ত কোম্পানী তাদের নিজস্ব দাবিতে জাজ্বল্যমান। বেশীরভাগ মানুষ মার্কেটে যাবেই শুধু ঐ সব দোকান থেকে জিনিস পত্র কিনতে। এদেরকে বলা হয় শপিং সেন্টারের খুঁটি।
দুই দিকের দুই খুঁটির মাঝখানে দেখবেন অনেক শূন্যস্থান পূরণকারী দোকান থাকে। মানুষ এক খুঁটি থেকে আরেক খুঁটি যাবার সময়, কিংবা খাবার কিনতে যাবার সময় ঐ সমস্ত শূন্যস্খান পূরণকারী দোকান চোখে পড়ে এবং টুকটাক কেনা কাটা করে। এদের নিজস্ব তেমন কোন আকর্ষন নেই।
সচলায়তনকে (বা যে কোন ব্লগকে) সাকসেসফুল করতে হলে এই নীতি অনুসরন করতে হবে। কিছু 'খুঁটি' ব্লগার নিয়ে আসতে হবে। এদের লেখার টানেই মানুষ আসবে। বাকিরা হবে ফিলার। উদাহরন হিসেবে সচলায়তনের অনেকের কথাই বলা যায়, এদের লেখার টানে যতজন আসে ততজন আর কারো লেখার টানে আসে কিনা আমার সন্দেহ আছে।
সুতরাং ব্লগার বাড়াতে হলে, কিংবা ব্লগস্ফিয়ারের পরিধি বাড়াতে হলে
১। খুঁটি ব্লগার বাড়াও
২। প্রয়োজনীয় বিষয়ে (যেমন শপিং সেন্টারের খাবারের দোকান) ব্লগার বাড়াও।
আমাদের মত শূণ্যস্খান পূরণকারী এমনিতেই বাড়বে।
এবার আমার দু পয়সার ভাবনা। সচলায়তনের এভুলিউশান হচ্ছে, খুঁটি ব্লগার বাড়ছে আর আমরা হয়ে পড়ছি শূণ্যস্থান পূরণকারী। এযেন ঘরের কাছে বড় কর্পোরেট মার্কেট গড়ে উঠবার ফলে ছোট ছোট মুদি দোকানের মার খাবার গল্প। আগে সাধারন মানুষ আরো অনেক সাধারন মানুষের ভিড়ে সাহস করে টুকটাক লেখালেখি শুরু করত। তারপর মকষো কাটতে কাটতে হয়ে উঠত ভালো লেখক। এখন হোমরা চোমরাদের ভিড়ে নতুন ব্লগার কজন আসবে আবার সন্দেহ আছে। বিলকুল সন্দেহ আছে।
তবুও - এভুলিউশান থামানো যায় না, থেমে থাকে না। এভুলিউশানের সাথে মানিয়ে নিতে হয়, মেনে নিতে হয়। তারই চেষ্টা করে যাচ্ছি।
(সামহোয়্যারইন ব্লগে প্রকাশিত লেখা খানিকটা পরিবর্তন সহকারে)
 
