দ্রুত এবং ধীর চিন্তা - থিঙ্কিং, ফ্যাস্ট এন্ড স্লো





সমস্যা ১: কোনটা পছন্দ করবেন?
নিশ্চিতভাবে ৯০০ টাকা পাওয়া নাকি ১০০০ টাকা পাবার ৯০% সম্ভাবনা?



সমস্যা ২: কোনটা পছন্দ করবেন?
নিশ্চিতভাবে ৯০০ টাকা হারানো নাকি ১০০০ টাকা হারানোর ৯০% সম্ভাবনা?

আপনি যদি অধিকাংশ লোকের মতো হন তাহলে যখন প্রাপ্তির ব্যাপার ছিলো তখন আপনি নিশ্চিতভাবে ৯০০টাকা পাবার সুযোগটি গ্রহণ করেছেন। কিন্তু যখন হারানোর ব্যাপার ছিলো তখন আপনি রিস্ক নেবার অপশনটি বেছে নিয়েছেন।
অথচ ইকোনমিক্সে বহুল ব্যবহৃত বার্ণৌলির আকাংঙ্ক্ষিত ব্যবহার্য্য তত্ত্ব (expected utility theory) অনুযায়ী এ দু'য়ের কোনো পার্থক্য হবার কথা ছিলো না। বার্ণৌলির তত্ত্বে নির্ঘাৎ কিছু ভুল আছে। এই ভুল কি এবং কিভাবে ভুল শোধরানো যায় তা নিয়ে একটি নতুন তত্ত্ব প্রসপেক্ট থিওরীর জন্ম দেন প্রফেসর ড্যানিয়াল কানেম্যান এবং এমোস ভ্যারস্কি। এরই সুত্র ধরে ড্যানিয়াল কানেম্যান ইকোনমিক্সে নোবেল পুরষ্কার জিতে নেন ২০০২ এ।
থিঙ্কিং, ফ্যাস্ট এন্ড স্লো কানেম্যানের সাম্প্রতিকতম বই (প্রকাশকাল: অক্টোবর ২০১১)। বইটি সাম্প্রতিকতম মনস্তত্ত্বের উপর ভিত্তি করে কানেম্যানের প্রায় সমস্ত গবেষণার একটা আলোচনা বলা যায়।
বইটি শুরু হয়ে মানুষের দ্রুত কিন্তু প্রায়শ ভুল করা সিস্টেম ১ এবং ধীর কিন্তু প্রায় সব সময় ঠিক সিদ্ধান্ত নেয় এরকম সিস্টেম ২ নিয়ে। কানেম্যান সিদ্ধান্তে জানান যে, যদিও দ্রুত এবং অনেক সময় দরকারী - সিস্টেম ১ মানুষকে প্রায়শই ভুল সিদ্ধান্তে উপনীত করে।
দ্বিতীয়াংশে এই সিস্টেম ১ এর আরো কিছু সমস্যা উপস্থাপন করেন। মূল প্রতিপাদ্য হলো মানুষ যখন কঠিন কোনো সমস্যার সম্মুখীন হয় তখন সিস্টেম ১ হিউরিস্টিক এবং প্রতিস্থাপন পদ্ধতির মাধ্যমে মূল সমস্যাটির বদলে সহজ সমাধাণ দ্রুত খুঁজে বের করে। এ কারনে বেশীরভাগ সময় এই উত্তর হয় ভুল।
এটা কিভাবে আপনার সিদ্ধান্তকে পরিবর্তীত করে। কিভাবে এর প্রভাব থেকে মুক্ত হওয়া যায়। এসব নিয়ে বাকি আলোচনা।
বইটার ভালো দিক হচ্ছে অনেক কথা খরচ করে, ছোটো ছোটো ঘটনার মাধ্যমে জটিল বিষয় সহজ ভাবে বোঝানো হয়েছে। দূর্বল দিক হচ্ছে - অনেক ক্ষেত্র মনে হয় লেখক ঠিক কি বলতে চাইছেন সেটা নিশ্চিত নয়।
সব মিলিয়ে মোটামুটি উপভোগ্য, অনেক তথ্যের সম্মীলনে বইটা পড়ার যোগ্য বলেই মনে হয়েছে।

