পুরোনো লেখা: অ্যালেন গিনসবার্গ



(সহব্লগার শুভর পোস্ট পড়ে লিখতে ইচ্ছা হল। শুভকে কৃতজ্ঞতা।)

অ্যালেন গিনসবার্গ পরিচিত মূলত তার কবিতার জন্য। ষাট-আশির দশকের একজন অন্যতম মাকির্ন কবি এলেন গিনসবার্গ। তার পাগলামী অথবা প্রথার বিরুদ্ধে প্রতিবাদও অনেকের আলোচ্য বিষয়। অনেকের দাবীমতে তিনি একজন গে ছিলেন।

তিনি একাত্তরের সময় বাংলাদেশে এসেছিলেন এবং September On Jessore Road নামে একটি কবিতা লিখে সাড়া ফেলে দিয়েছিলেন। কবিতাটি থেকে কয়েকটি লাইন:
Millions of fathers in rain
Millions of mothers in pain
Millions of brothers in woe
Millions of sisters nowhere to go
কবিতাটিতে তিনি যশোর রোডে ৭১ এর উদ্বাস্তুদের নিয়ে বলেন। আরো সমালোচনা করেন উন্নত বিশ্বকে:
How many millions of children die more
before our Good Mothers perceive the Great Lord?
How many good fathers pay tax to rebuild
Armed forces that boast    the children they've killed?
পুরো কবিতাটি পাওয়া যাবে এখান থেকে।

ভারতে এসে হাংরি মুভমেন্টের প্র্রভাবে ন্যুনতম ভোজন, পোশাক এবং জীবন যাত্রায় অভ্যস্ত ছিলেন। তখন ভারতের কবি সাহিত্যিকদের আসরে ছিল তার যাতায়াত। আমি যতদুর জানি সুনীল, শক্তি এরা জানতেন তাকে।

তিনি সাহিত্যে বীটস জেনারেশনের প্রবক্তা। মার্কসবাদ, নগ্নতাবাদ, নারীবাদ ইত্যাদি নানা মতবাদের অন্যতম বিশ্বাসী ছিলেন তিনি। নগ্নতাবাদীরা মনে করে ঈশ্বর মানুষকে নগ্ন করে পাঠিয়েছেন তাই মানুষের সেরকমই থাকা উচিত।

তার অন্যতম কবিতা ক্যাডিশ, তার মস্তিষ্ক বিকৃত মাকে নিয়ে লেখা। কোথাও এর একটা বাংলা অনুবাদও দেখেছিলাম। ইংরেজী মূল লেখাটি পাবেন এখানে।
এছাড়া Howl নামেও তার একটি বিখ্যাত রচনা আছে। পাবেন এখানে।

১৯৯৭ এর এপ্রিলে তিনি যখন মারা যান তখন আমি তার সর্ম্পকে জানতে পারি দেশ পত্রিকার মাধ্যমে। পরের বইমেলাতে তাই বেশ কিছু লেখার বাংলা অনুবাদও পাওয়া গিয়েছিল। আজিজ মাকের্টের দোকানগুলোতে খুঁজলে হয়ত এখন পাওয়া যাবে লেখাগুলো।

তার সম্ব্যন্ধে আরো জানতে হলে www.allenginsberg.org বা www.kirjasto.sci.fi/ginsberg.htm এ যেতে পারেন।

(প্রথম প্রকাশ: সামহোয়্যারইন ব্লগ ২০০৬-০৪-১০)
