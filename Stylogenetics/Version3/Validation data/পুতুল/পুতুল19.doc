পূর্ণমুঠি পাঠন শেষ!



পূর্ণমুঠি
http://www.sachalayatan.com/doll/19726 পূর্ণমুঠি পাঠ শুরু
ভালবাসা করলা বন্ধে জীবনো সঁপিয়া
কলংকের ঢোল গলায় লইয়া গাইবা
পিরিতি শোক গাঁথা,
নিঝুমে কয় প্রেমদাসত্ব
বিষমো জ্বালায়, মন না জেনে
করলে পিরিত জীবন রাখ্যা দায়।
পিরিতি কাঁঠালের আঠায় শাদিব
মুল্লুক ছাড়া, ইলিয়াস ফকিরের
গল্পে সাদিয়া দেয় সাড়া।
বত্তিরিশ নম্বরের খাতায় জেলখানার চিঠি
ওয়াসিফ ফারুকের গদ্যে পড়ি ধিকিধিকি।
ফারুক হাসান নামে অন্য এক সচল
রাইতের ভিতরে অমলের হয় বিবাহ বন্ধন।
এই ভাবেতে অনুস্মিতা, মাসুদা ভাট্টি কয়
ছোটকালে ছাত্র-ছাত্রী সাজা নাহি লয়।
আজাদ মাহবুব ভীন-গ্রহেতে থাকিয়া
লেখছে গদ্য মনে অয় সামনে হুনছি বইয়া।
মঙ্গল করিতে লীলেন জ্বালাইছে বাতি
আনছে কবি সেলিম আল দীনেরে ডাকি।
আমার গল্পের আগে তিনি
দিয়া দিছেন মাপ, এত ছোড গল্প লেকছি
তবু আপু কয়, খবিশ ছ্যামড়া গালি-গল্প
লিখিতে তার লজ্জা নাহি হয়!
ইঁদুর নামে নূরুল হাসান খূনের গল্প কয়
শেষটা পড়িলে বুঝি গল্প কারে কয়!
কাবিলের কান্ড দেইখ্যা মুখফোড় কয়
পূঁজির যাতায় কাইত হইছে ঈশ্বর।
মুজিব মেহেদীর বেদনা উদ্রেক
স্বামীর কারনে বঁধূ বনিতার বেশ।
কমা আছে দাড়ি নাই মজার লেখা
পাঠক বসাবে দাড়ি যেইখানে ইচ্ছা।
একটা মিনিট চাইব এইখানে আসিয়া
দেখিলাম জুবায়েরের সংকট গল্প পইড়া
যতদিন থাকি ভবে রাখিব স্বরণ।
জুবায়ের ভাই আছে চিরন্তন।
মু.শা. হোসেন কয় ভাবিয়া চিন্তিয়া
রাজাকার কেইম্নে দেয় সেনাপতিরে পাছা।
মৃদুল কহিল কথা লোকটারে দিয়া
ভাল মানুষের সংকট রহিল গাঁথিয়া।
মেহের দেখাল স্বার্থ অন্ধ হইয়া
বিপদে আপদে যাই বাপ মা-রে থুইয়া।
কিডনি চুরিতে সিদ্ধ ডাক্তারের বেশে
ধরা পরল সেই চোর আরেফীনের হাতে।
সামরান সচলা গল্পে লুৎফা সুন্দরীর
গদ্যে পদ্যে গেয়ে গেল রমনীর মুস্কিল!
স্নিগ্ধা কহিল দুঃখ নারীর ক্রন্দন
স্বামী ছাড়া সংসারে নারী দুঃখি জন।
সুমন চৌধুরী লেখে আলেক মাওলায়
বাম পথে শঠতার গভীর আন্ধার।
দীপালির শহরেতে ঠোলা দেয় ঠেলা
সুমন সুপান্থ লেখে তার বারতা।
স্বপ্ন দেখিতে কয় শিমুল পা. সুলতানা
পিরিতি করিতে কেহ পিছনে যাইওনা।
সেনাপতি ক্ষ্যামতায় পাশান বুকেতে
দানবের রাহু মুক্তি চায় ছাত্র-যুবকে
কত প্রাণ বলিদান রক্ত ঝরিছে
তক্ষকে হাসান মোরশেদ আক্ষেপ ঝারিছে
লাঠি হাতে বানর এখনো গদিতে।
এত রকমারী গল্প এক কিতাবে
সম্ভব শুধু মাত্র সচল প্রকাশে।
লেখক পাঠকবর্গ সকলের তরে
এই উৎসব যেন আসে বারে বারে।
পূর্ণমুঠি পাঠ শেষ, পড়ে একটা মন্তব্য দিলে লাগে বেশ!
 
