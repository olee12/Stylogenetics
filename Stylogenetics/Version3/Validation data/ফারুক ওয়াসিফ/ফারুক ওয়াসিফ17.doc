ছয়খানা ঘোড়া, দশজনা জেনারেল_‍লাগ ভেলকি লাগ



ট্রয়ের ঘোড়া একটাই যথেষ্ঠ, কিন্তু আসিয়াছে ছয়খানা। ঘোড়ার পেটে কথা থাকে না, থাকে সৈন্যসামন্ত। ছয় ঘোড়ার পরে আসিল ১০ জেনারেল। কিন্তু সীমান্তের রোদে পানি বিনা আগুন বিনা চাউল সেদ্ধ হইতেছে। এপারে তাহার ভাপ আসে, ফ্যানটাও আসে না। তেনারা দেশটাকে আস্তাবল মনে না করিয়া যদি চাউলের আড়ত ভাবিতেন, তাহলে ঘোড়ার আগে চাউলই আসিত। নীরব দুর্ভিÞ মানুষ তাহলে নীরবেই হজম করিত।
ছয়খানা ঘোড়া সীমান্তে দাঁড়াইয়াছিল ট্রয়ের ঘোড়ার মতোই, সওয়ারহীন। আমরাই তাহাদের আনিলাম, রাখিলাম এবং দেখিলাম ঘোড়ার পেট হইতে কথা নয়. জেনারেল বাইরায়। এঁনারা একেকজনই একেকটা দেশ জয় করিতে সেয়ানা, তায় আবার দশজনা। তাঁহারা সিংহদেশের নায়ক। তাঁহাদের দেশে অতীতে আর্যরাজাগণ অশ্বমেধযজ্ঞ করিতেন। রাজটীকা কপালে নিয়া যজ্ঞের ঘোড়া দেশ-দেশান্তরে ঘুরিত। যতদূর যাইত ততদূরই রাজার রাজত্ব। এণে রাজটীকা কপালে লইয়া ঘোড়া আসিয়াছে, সম্রাটের পয়গাম আসিতে আর দেরি কি? মা ভৈ!
জেনারেলদের একজনা অতি সেয়ানা। ইনি জাতে ইহুদী, রাজনীতিতে বিজেপি, বন্ধুতায় ইসরায়েলি। একাত্তরে এনার কৌশলেই ১৬ তারিখের বিজয় বাংলার না হইয়া ভারতের হইল। অথচ বাঙালিদের ভয় দেখাইয়াই তিনি খানসেনারে তৎণাৎ আÍসমর্পণ করাইলেন। বাঙালিদের সেনাপতি আসিয়া দেখিল, হাততালি দেয়া ছাড়া তাঁহার জন্য আর কোনো কাজ কেহ অবশিষ্ঠ রাখে নাই। ধর্মে মিলিলে ঐ জেনারেল মহাশয়কে বখতিয়ার খলজির বংশ বলিতাম। ইনি মাত্র তিন হাজার ছত্রীসেনা লইয়া হাজার হাজার মুক্তিযোদ্ধার ভয় দেখাইয়া কেল্লাফতে করিলেন।
গঙ্গার এপারে যুদ্ধের ঘোড়া খুব কমই আসিত। আর্যরা ফিরিয়া গিয়াছিল, কিন্ত আর্যরাজের নবীন বংশ ফিরিল না। তাহারা আসিলই। বাংলার সুলতানেরা পশ্চিম হইতে ঘোড়া আনিলেও হুমকি এবং খাজনার নোটিশ ফিরাইয়া দিতে পারিতেন। সেই যুগও নাই, সেই সুলতানেরাও নাই। এখন যাহারা আছেন, তাঁহারা নবীন যদুর বংশ। বন্দরে বিদেশী রণতরী আসে। দেশ চলে কাশিমবাজার কুঠির কথায়। দেশের মন্ত্রী বলে, বিদেশীদের দেশের বিষয়ে কথা না বলাই ভাল। বিদেশী দূতও বলে, তাইতো, বিদেশীরা কেন কথা বলিবে? ইহাই সহজ করিয়া বুঝাইতে তিনি আবার সাংবাদিক ডাকেন, রাজনীতিবিদ ডাকেন। হাবিলদার দফাদারদেরও ডাকেন। তাঁহারাও যান আর গিয়া একমত হইয়া আসেন। ইঁহারা না করিতে শিখেন নাই, তাই বগলে বিছানা লইয়া ঘোরেন। ডাকিলেই বিছানা পাতিয়া শুইয়া পড়েন।
কেবলই মনে পড়ে, বখতিয়ার খলজীও আসিয়াছিলেন ঘোড়াযোগেই। প্রথমে সতেরখানা পরে, শত শত। এখন দেখা যাক, ছয় ঘোড়ার পিছে আর কী কী আসে আর কে কে যায়। 

