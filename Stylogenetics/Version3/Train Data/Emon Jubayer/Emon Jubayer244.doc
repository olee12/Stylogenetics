সায়েন্টোলজি: উদ্ভব ক্রমবিকাশ এবং দর্শন   (দ্বিতীয় পর্ব)

 মার্কিন কল্পকাহিনীর লেখক এবং সৌখিন মনোবিজ্ঞানী এল.রন হুবার্ড। ইনি   ১৯৫২ সালে সায়েন্টোলজি ধর্মের উদ্ভাবন করেছেন। হুবার্ড মনোবিদ হিসেবে জীবন শুরু করেছিলেন বটে কিন্তু মনোবিদ্যায় মানুষের প্রকৃত স্বরূপ উপলব্দি করতে ব্যর্থ হয়ে তিনি মানবাত্মার স্বরূপ অন্বেষনে প্রবৃত্ত হন। তাঁর সেই বিস্মযকর আত্মানুসন্ধানের  সারৎসারই সায়েন্টোলজি। যে কারণে সায়েন্টোলজির অর্থ, হুবার্ড-এর কাছে- ‘আত্মার পাঠ’। হুবার্ড সচেতন ভাবেই সসীম মন থেকে রহস্যময় অসীম আত্মায় উপনীত হয়েছেন; এভাবে মনোবিজ্ঞানকে এক বিচিত্র আধ্যাত্বিকতায় উত্তীর্ণ করেছেন। তাঁর ভাষায়: Man is an immortal spiritual being  হুবার্ড তাঁর ধ্যানধারণা প্রচার করতে গিয়ে যা যা বলেছেন কিংবা যা যা লিখেছেন সেসব আমাদের কৌতূহলী করে তোলে বৈ কী ।যদিও  সায়েন্টোলজির সব সিদ্ধান্ত  মেনে নেওয়া যায় না। তথাপি  সায়েন্টোলজিরর মূল প্রত্যয়ে আমরা মুগ্ধ না হয়ে পারি না । কেননা, সায়েন্টোলজির একটি মূল প্রত্যয় হল:The ultimate goal of Scientology is true spiritual enlightenment and freedom.  Dianetics: The 
 এল.রন হুবার্ড এর Modern Science of Mental Health  বইটির প্রচ্ছদ।এই বইটিই সায়েন্টোলজি  ধর্মের পবিত্র গ্রন্থ।   কোনও কোনও মহল অবশ্য  সায়েন্টোলজি কে Personal development movements বলে অবহিত করেছে।  যদিও  হুবার্ড সায়েন্টোলজিকে  ধর্মই বলেছেন। এ প্রসঙ্গে  হুবার্ড এর বিখ্যাত উক্তি স্মরণ করতে পারি:  You don't get rich writing science fiction. If you want to get rich, you start a religion. সে যাই হোক। ধর্ম বিশ্বজগতের উদ্ভবের ব্যাখ্যা প্রদান করে বলেই যে কোনও ধর্মের ভিতে রয়েছে  সৃষ্টিতত্ত্ব বা ক্রিয়েশন মিথ। Scientology: A History of Man  বই তে হুবার্ড   সায়েন্টোলজির সৃষ্টিতত্ত্ব লিখেছেন। বইটি ১৯৫২ সালে প্রকাশিত হয়েছিল। সায়েন্টোলজির সৃষ্টিতত্ত্ব  আলোচনার  আগে একটি জরুরি প্রশ্ন উত্থাপন করা প্রয়োজন। সায়েন্টোলজি ধর্মে ঈশ্বর আছে কিনা, থাকলে  ঈশ্বরের ভূমিকা কি?
    Scientology: A History of Man বইটির প্রচ্ছদ।
  সায়েন্টোলজি তে ঈশ্বরের কোনও সার্বজনীন ভূমিকা নেই। ধর্মটিতে ঈশ্বরের ভূমিকা ব্যক্তিগত। ঈশ্বর কে বলা হয় Supreme Being. সার্বজনীন আত্মাও বলা হয়েছে। বলা হয়েছে ...All is manifestation of the universal spirit, which is all that actually exists.   সায়েন্টোলজি ধর্মের একজন অনুসারী কতটা আধ্যাত্মিকভাবে সচেতন তারই ভিত্তিতে এই পরম সত্তা ব্যক্তিগত ভাবে প্রকাশিত হন। তবে সর্বত্রই রয়েছে জীবনীশক্তি বা Theta ; এটি যেমন সব মানুষের ভিতরে রয়েছে তেমনি রয়েছে বিশ্বজগতব্যাপী। এই জন্য কেউই আলাদা ভাবে ঈশ্বরত্বের দাবিদার হতে পারে না।  কেননা থেটা  সবার ভিতরেই রয়েছে । সব মানুষই অমর এবং আধ্যাত্ত্বিক সত্তা বা দিতান (thetans)। প্রত্যেক মানুষই সায়েন্টোলজি সাধনা করে ঈশ্বরের সমপর্যায়ে পৌঁছতে পারে।    
   টিশার্টেও thetans শব্দটি এসেছে। আর Xenu শব্দটির ব্যাখ্যা  একটু পরেই করব।    সায়েন্টোলজি মানুষের একাধিক  জীবনে বিশ্বাস করে। সে সব জীবনের  মূল হল অভিজ্ঞতা। সেই অভিজ্ঞতা মানবমস্তিস্কে ধারাবাহিক ভাবে  রেকর্ড করা থাকে । একে  বলে engrams এবং এই অভিজ্ঞতা এক ধ্বংসাত্মক স্মৃতি বহন করে বলে  দুঃসহ। কোনও  বিশেষ পরিবেশে সেই যন্ত্রণাদায়ক  অভিজ্ঞতার কথা  মনে পড়ে যেতে পারে  এবং তখন মানুষের আচরণ অস্বাভাবিক হয়ে উঠতে পারে। সায়েন্টোলজির অন্যতম  উদ্দেশ্য হল মানব মস্তিস্কের এই এনগ্রামসগুলি ক্লিয়ার  করে এবং আত্মবিশ্বাসী হয়ে ওঠা। এ কারণেই কোনও কোনও সূত্র সায়েন্টোলজি কে Personal development movements বলে অবহিত করেছে।  বর্তমান এবং বিগত জীবনের দুঃসহ স্মৃতি থেকে মুক্ত হয়ে আত্মা (thetan) যথার্থ অর্থে মুক্ত হতে  পারে।  
    সায়েন্টোলজির ক্রশ।  সায়েন্টোলজির ক্রশ ক্রিশ্চিয়ান ক্রশের মতোই দেখতে; তবে অনেকই আলাদা । এর কারণ  সায়েন্টোলজির ক্রশ টি অষ্টকোণ, যা  eight dynamics এর প্রতীক। এই এইট ডাইনামিক্স হল:  (১) সত্তা; (২) সৃজনশীলতা, যৌনতা এবং সন্তান জন্ম দেওয়ার জন্য যৌন সঙ্গম- এক কথায় পরিবার; (৩) গোষ্ঠী, সমাজ সম্প্রদায়; (৪) মানবজাতি; (৫) জীবন; (৬) বস্তু; (৭) আত্মা; এবং (৮) অনন্ত বা পরম সত্তা। 
    জেনু।আজ থেকে  ৭৫,০০,০০০ বছর আগে আর্ন্তনাক্ষত্রিক জগতের (গ্যালাটিক ফেডারেশন) প্রধান ছিল জেনু। 
  এবার সায়েন্টোলজির সৃষ্টিতত্ত্ব নিয়ে আলোচনা করা যাক। গ্যালাটিক ফেডারেশনে ৭৬টি  গ্রহ ছিল। গ্রহগুলিতে  জনসংখ্যার বিস্ফোরন ঘটেছিল। গ্যালাটিক ফেডারেশন -এর প্রধান জেনু সিদ্ধান্ত নিল  গ্রহবাসীদের পৃথিবীতে পাঠাবে তারপর তাদের  হত্যা করে  তাদের  আত্মা (thetan) পৃথিবীতে রাখবে  । ৭৫,০০,০০০ বছর আগে পৃথিবীর নাম ছিল টিগ্রিয়াক। (হুবার্ড প্রচুর বৈজ্ঞানিক কল্পকাহিনী লিখেছেন, তাঁর কাছে এ ধরণের কল্পকাহিনী আশা করাই যায়।) যাহোক।  দিতানদের পৃথিবীতে এনে আগ্নেয়গিরির কাছে রাখে। তারপর  পারমানবিক শক্তি প্রয়োগ করে ধ্বংস করে ফেলা হয়। মানুষের মধ্যে এই দুঃসহ স্মৃতি রয়ে গেছে। এই অভিজ্ঞতা সুখকর নয়। যা হোক। ওদিকে গ্যালাটিক ফেডারেশনের সদস্যরা ৬ বছর যুদ্ধের পর  জেনু কে পরাজিত করে এবং একটি গ্রহে বন্দি করে রাখে। সেই অজানা গ্রহে আজও নাকি  জেনু  বেঁচে আছে! সায়েন্টোলজি ধর্মের অনুসারীদের বিশ্বাস তেমনই। 
    সায়েন্টোলজি ধর্মের একজন অনুসারী   জেনু-র পোশাক পরে আছে। আধুনিক  যুগের ধর্ম বিচিত্র রূপ নিয়েছে। 
  ৭৫,০০,০০০ বছর আগে  পৃথিবীতে যাদের ধ্বংস করা হয়েছিল তারা হল ‘অরিজিন অভ বডি দিতান’ (কিংবা মূল দিতান)। প্রতিটি মানুষের মধ্যে নিজস্ব দিতান বা আত্মা রয়েছে। এ জন্যই  সায়েন্টোলজি সেই আত্মাকেই  নির্দেশ করে দেহ কিংবা মনকে নয়, বরং  believes that Man is far more than a product of his environment, or his genes। ... যা হোক। স্টেট অভ ক্লিয়ার এ উপনীত হওয়ার জন্য অডিটিং (শ্রবণ) এর মাধ্যমে মনকে বিশুদ্ধ করা হয়। ।  এ কারণে এই পোস্টের প্রথম পর্বে লিখেছি ... মানুষের  ভিতরে  রয়েছে চিরন্তন আত্মা; এই চিরন্তন আত্মাকে বলা হয় thetan ; এই দিতানকে মুক্ত করা দরকার।  আর এর জন্য প্রয়োজন একজন উপদেষ্টার (auditor);  উপদেষ্টার  সাহায্যে একবার মনের ভিতরের নেতিবাচক চিন্তাভাবনা সরিয়ে ফেলতে পারলেই মানুষ আধ্যাত্বিকভাবে মুক্ত জীবন যাপন করতে পারে। এই অবস্থাকে বলা হয় Clear  বা নির্মল। নির্মলতা  অর্জনই একজন সায়েন্টোলজি ধর্মের অনুসারীর মূল সাধনা।... যখন একজন ক্লিয়ার এর নিজস্ব দিতান এনগ্রামস এর অশুভ বলয় থেকে মুক্ত হয় তখনও তার দেহে  ‘বডি দিতান’ বাস করে যা আদিম দিতান এরই গুচ্ছ, যাদের সেই ৭৫,০০,০০০ বছর আগে হত্যা করা হয়েছিল। 
   জেনু কে নিয়ে পরিহাসও করা হয়েছে 
  OT বা অপারেটিং দিতান এর বিষয়টি  সায়েন্টোলজির  একটি প্রধান ধারণা । OT বা অপারেটিং দিতান হল সেই আত্মা যাদের আত্মা বা দিতান বস্তু শক্তি স্থান কাল এবং রূপ ও জীবনের ওপর প্রভাব বিস্তার করতে পারে। তাই  অপারেটিং দিতান বাস্তবতার ওপর নির্ভরশীল নয়; নির্মল বা ক্লিয়ার হওয়ার পর সায়েন্টোলজি  ধর্মের একজন  অনুসারীর লক্ষ থাকে ‘অপারেটিং দিতান’ হওয়া। ‘অপারেটিং দিতান’ হতে হলে সাতটি ট্রেনিং লেভেল অতিক্রম করতে হয়। যে স্তরগুলিকে বলা হয় OT I-VII  । ৭ম স্তর অতিক্রম করলেই একজন ‘অপারেটিং দিতান’ হতে পারবে। অপারেটিং দিতান হওয়াই সায়েন্টোলজির  ধর্মের একজন  অনুসারীর অন্যতম লক্ষ। তবে চার্চ অভ সায়েন্টোলজির সদস্য হওয়া  ব্যয়বহুল  বলে সবার পক্ষে ‘অপারেটিং দিতান’ সম্ভব না। একজনকে  ‘ক্লিয়ার’ হতে হলে তার খরচ পড়বে ১২৮,০০০ মার্কিন ডলার। আর সপ্তম স্তরের জন্য  এর সঙ্গে অতিরিক্ত ১৩০,০০০ মার্কিন ডলার গুনতে হবে! 
    সায়েন্টোলজির বিরুদ্ধে অভিযোগও কম নয়!  হুবার্ড- এর মতে মানুষের পুর্নজন্ম অব্যাহত থাকে। যতক্ষণ  পর্যন্ত না একজন সচেতনভাবে বর্তমান জীবন কিংবা বিগত জীবনের দুঃসহ অভিজ্ঞতার মুখোমুখি না হয়। এভাবে মানুষ  ‘দিতান’ হিসেবে  নিজস্ব স্বরূপ উপলব্দি করে । সে এক অমর আত্মা- যে আত্মা বস্তু শক্তি স্থান ও কালকে ছাপিয়ে যেতে পারে । আর এভাবেই  জীবন ও মৃত্যুর সীমাহীন চক্রের বাইরে যাওয়া সম্ভব।  সে তখন  স্বাধীন আত্মা।  সে বিশ্বজগতে ঘুরে বেড়ায়; এবং  ঈশ্বরের সঙ্গে লীন হয়ে যায়। হুবার্ডের ওপর  এটি ভারতীয় প্রভাব বলে মনে হয়। 
    সায়েন্টোলজি গির্জা।
  সায়েন্টোলজির গির্জাকে বলা হয়: ‘চার্চ অভ সায়েন্টোলজি’। কাজেই গির্জার  পুরোহিত রয়েছে। তারা  ধর্মীয় কৃত্য পরিচালনা করে। পুরোহিতের  প্রধান কাজ কাউন্সিলিং। চার্চ অভ সায়েন্টোলজি  নিম্ন  থেকে উচ্চ স্তর অবধি কঠোর ভাবে সংগঠিত। হাববার্ড  এর  মৃত্যুর পর তাঁর রচনাবলী  মোট ১৮ খন্ডে প্রকাশিত হয়েছে । এর মধ্যে ১২ খন্ডই  প্রশাসনিক বিষয় অর্থাৎ  চার্চ অভ সায়েন্টোলজি  কীভাবে পরিচালিত হবে । এছাড়া চার্চ অভ সায়েন্টোলজি তে রয়েছে অভ্যন্তরীণ চক্র এবং  নিষ্টাবান কর্মী।এরাই ব্যাতিক্রমী এই ধর্মীয় সংগঠনটিকে এগিয়ে নিয়ে যাচ্ছে। 
    একটি সায়েন্টোলজি গির্জার অভ্যন্তরীণ দৃশ্য
  ১৯৫৪ সালে প্রথম ‘চার্চ অভ সায়েন্টোলজি’  প্রতিষ্ঠার পর থেকে সংখ্যা বেড়েছে। বর্তমানে সায়েন্টোলজি ধর্মের অনুসারীরর সংখ্যা  দশ মিলিয়ন বা প্রায় ১ কোটি বলে দাবি করা হয়। তবে ...those numbers are constantly growing; in fact, Scientology’s presence in the world is growing faster now than at any time in its history.  স্বাধীন গীর্জা ও মিশন সায়েন্টোলজির কার্যক্রম পরিচালিত হয়। ১৬৪ দেশে এদের ৮০০০ চার্চ ও মিশন রয়েছে। গির্জার কর্মকর্তার সংখ্যা প্রায় ২০,০০০। প্রতিটি গির্জাই স্থানীয় ভাবে পরিচালিত হয় এবং এদের কাছে সায়েন্টোলজি শিক্ষার বৈধ কাগজপত্র  রয়েছে। 
     অভিনেতা  টম ক্রজ। বিখ্যাত একজন সায়েন্টোলজি ধর্মের অনুসারী ।  হুবার্ড জানতেন কেবল দর্শনের ওপর গড়ে তুললে যে কোনও মত ও পথের পরিনতি বৌদ্ধধর্মের  মত হবে। আচার অনুষ্ঠান ধার করতে হবে। সাধারণ জনগন উৎসব পছন্দ করে।  হুবার্ড  এসব ভেবেই সায়েন্টোলজি  কে ধর্মী য় আদল দিয়েছেন। সায়েন্টোলজি তে  ধর্মীয় পবিত্র দিবস রয়েছে। যেমন, ২২ ফেব্রুয়ারি সেলেব্রিটি ডে। উৎসবটি  সেলেব্রিটি সেন্টারে উদযাপন করা হয়। সে উৎসবে   টম ক্রজরা আসেন। ১৩ মার্চ হুবার্ড -এর জন্মদিন পালিত হয়। ১৯৫০ সালের ৯ মে Dianetics: The Modern Science of Mental Health   বইটি প্রকাশিত হয়। কাজেই ৯ মে পবিত্র দিন। ৩১ ডিসেম্বর নিউ ইয়ার্স ঈভ। একমাত্র সেকুলার অনুষ্ঠান। 
    শিনা চোহান । ইনিও সায়েন্টোলজি ধর্মের অনুসারী । কলকাতার এই মডেল এবং অভিনেত্রী বর্তমানে চ্যানেল নাইন- এ  বি পি এল উপস্থাপনা করছেন।   সায়েন্টোলজি উদ্ভবের পর থেকেই বিরোধীতার সম্মূখীন হয়েছে। সায়েন্টোলজি  কে সবচে মামলাবাজ ধর্মীয় গোষ্ঠী বলে অবহিত করা হয়েছে। সরকার প্রতিষ্ঠান এবং ব্যক্তির বিরুদ্ধে অসংখ্য মামলা করেছেন চার্চ অভ সায়েন্টোলজি ।You don't get rich writing science fiction. If you want to get rich, you start a religion. হুবার্ড এর এই উক্তি নিয়ে যারা  সরস মন্তব্য করেছেন তাদের বিরুদ্ধেও মামলা হয়েছে। যারা মনে করেন হুবার্ড নৌবাহিনীতে ছিলেন না মামলা  তাদের বিরুদ্ধেও হয়েছে।
    সায়েন্টোলজি নিয়ে টাইম ম্যাগাজিনের প্রচ্ছদ। ওই সংখ্যায়  মন্তব্য করা হয়- "a hugely profitable global racket that survives by intimidating members and critics in a Mafia-like manner."   কোনও মন্তব্য বা বক্তব্য  চার্চ  অভ সায়েন্টোলজির বিরুদ্ধে গেলে সায়েন্টোলজির  কর্মকর্তারা গুগল কিংবা  ইয়াহু কে বৈধ ভাবে বাধ্য করে পেজ ডিলিট করে দিতে! 
   চার্চ অভ সায়েন্টোলজি তে যোগ দিয়ে অনেকেই বন্ধু ওপরিবারের সঙ্গে বিচ্ছিন্ন। যারা এর বিরোধীতা করেছে মামলা  তাদের বিরুদ্ধেও হয়েছে। এবং যারা সায়েন্টোলজির বিরুদ্ধে সন্দেহ প্রকাশ করেছে তাদের  বিরুদ্ধেও মামলা হয়েছে। 
   এ্যানোনিমাস নামে ইন্টারনেট বেজ গ্রুপটি প্রায়ই  সায়েন্টোলজির বিরুদ্ধে ইন্টারনেটে লিখে থাকে । চার্চ অভ সায়েন্টোলজি  এদের বিরুদ্ধেও মামলা করেছে। এ্যানোনিমাস-এর সদস্যরা চার্চ অভ সায়েন্টোলজির  সামনে সমবেত হয়েছে।   প্রথম পর্বের লিঙ্ক
Click This Link  Dianetics: The Modern Science of Mental Health বইটির ডাউনলোড লিঙ্ক 
http://www.mediafire.com/?vy4hdijqync  ছবি: ইন্টারনেট।
তথ্যসূত্র:  
Click This Link Click This Link Click This Link Click This Link Click This Link Click This Link http://www.whatisscientology.org/ Click This Link Click This Link Click This Link http://historyofscientology.ytmnd.com/ Click This Link Click This Link Click This Link http://en.wikipedia.org/wiki/Xenu    

                    