গল্প:  বিস্ফোরণের অপেক্ষায়



                        কাবুল শহরের উপকন্ঠে একটি নির্জন গুহার আবছা অন্ধকারে দাঁড়িয়ে আছেন  বর্ষীয়ান তালেবান নেতা  হাফিজুল্লাহ আমিন। তাকে ঘিরে আরও কয়েক জন তালেবান গেরিলা।  প্রত্যেকের কাঁধে এ কে ফর্টি সেভেন ঝুলছে। তালেবান যোদ্ধাদের   সামনে দাঁড়িয়ে থাকা কাবুল বিশ্ববিদ্যালয়ের পুরাতত্ত্ব বিভাগের অধ্যাপক  আহমেদ বাহরান ঘামছিলেন। গুহার ভিতরে  বেশ গুমোট । রুমালে ঘাড় মুছে নিলেন মধ্যবয়েসি অধ্যাপক  বাহরান । তারপর  কোটের পকেট থেকে একটি ভাঁজ করা মানচিত্র বের করে  হাফিজুল্লাহ আমিনের দিকে বাড়িয়ে দিলেন । সঙ্গে সঙ্গে কয়েকটি চর্ট লাইট জ্বলে ওঠে। হঠাৎ ঝলসে-ওঠা জোরালো আলোয় অধ্যাপক  বাহরান-এর চোখ ধাঁধিয়ে ওঠে। হাফিজুল্লাহ আমিন খুঁটিয়ে খুঁটিয়ে মানচিত্রটি দেখছেন। পশতু ভাষায় সঙ্গীদের ফিসফিস কী সব বলছেন। পুরনো মানচিত্রটিতে কাবুলের ভূগর্ভস্থ নদীর অবস্থান চিহ্নিত করা আছে। ২০০১ সাল থেকে  তেলের লোভে আফগানিস্তানে আক্রমন করে দেশটি তছনছ করছে মার্কিনিরা ।  মানচিত্রটি পাওয়ার পর এখন থেকে  তালেবানরা মার্কিনীদের তুলনায় সুবিধাজনক অবস্থানে থাকবে।অধ্যাপক  আহমেদ বাহরান বাতাসে  চুনামাটির গন্ধ পেলেন। কাছেই ঝিরঝির পানির প্রবাহর শব্দ। ডানা ঝাপটিয়ে এক ঝাঁক পাখি বেরিয়ে যায়।  বাদুড়?  গুহাটি কাবুলের উপকন্ঠে বাগ এ বালায়।  তবে নিরাপদ। মার্কিন বাহিনী এখনও  পুরো আফগানিস্তান দখল নিতে পারেনি। আফগানিস্তানের সবটা আবিস্কার করতে  মার্কিনীদের অন্তত দুশো বছর লাগবে। অধ্যাপক  আহমেদ বাহরান মুচকি হাসেন। হাফিজুল্লাহ আমিন বললেন, আপনি কি নিশ্চিত কাবুলের পাতাল নদী মার্কিন দূতাবাসের নীচ দিয়ে প্রবাহিত হচ্ছে? অধ্যাপক  বাহরান মাথা নেড়ে বললেন, হ্যাঁ।  ইরান-ইরাকের মতো  আফগানিস্তানেও ভূগর্ভস্থ নদী রয়েছে। কাবুলের ভূগর্ভস্থ নদীর ঠিক ওপরই    মার্কিন দূতাবাসের অবস্থান।  এখন ওখানে পৌঁছে এক্সপ্লোসিভ দিয়ে মার্কিন দূতাবাস উড়িয়ে দিতে হবে। হাফিজুল্লাহ আমিন বললেন, বুঝলাম। কিন্তু, কাজটা আপনি কীভাবে  করতে  বলেন?অধ্যাপক  বাহরান বললেন,   মানচিত্রে পাতাল নদীর অবস্থান আন্দাজ করে  কাবুলে একটা নির্জন বাড়ি ভাড়া নিতে হবে। তারপর মাটি খুঁড়ে পাতাল নদীতে নামতে  হবে। এরপর মার্কিন দূতাবাসের অবস্থান চিহ্নিত করে এক্সপ্লোসিভ সেট করতে হবে। হাফিজুল্লাহ আমিন মাথা নাড়লেন। গুহায় মৃদু গুঞ্জন ওঠে। অধ্যাপক  বাহরান বললেন, বুঝতেই পারছেন,  এক্সপ্লোসিভ বিস্ফোরণে মার্কিন দূতাবাস উড়িয়ে দিতে পারলে আফগান জনগনের শক্ররা  আর আফগানিস্থানে থাকার সাহস পাবে না। তারা এ দেশ  ছাড়তে বাধ্য হবে। মাথা নাড়লেন হাফিজুল্লাহ আমিন। বললেন, কাফেররা কেবল জনগনের শক্র নয়, তারা ইসলামেরও শক্র। অধ্যাপক   বাহরান মনে মনে হাসলেন।   তিনি ঠিক তালেবানদের সমর্থক নন। তিনি জার্মানিতে পড়াশোনা করেছেন ।  গনতন্ত্র, নারীস্বাধীনতা এসবের মানে বোঝেন । তালেবানরা মার্কিনীদের আফগানিস্তান থেকে উৎখাত করলে অধ্যাপক   বাহরান  গনতান্ত্রিক আন্দোলনে শরিক হবেন । এখন তিনি কেবল  কাঁটা দিয়ে কাঁট তুলতে চান। অধ্যাপক  আহমেদ বাহরান  বললেন, আমি এখন আসি। হাফিজুল্লাহ আমিন এগিয়ে এসে অধ্যাপক বাহরানকে জড়িয়ে ধরলেন। তারপর কপালে চুমু খেলেন। পশতু ভাষায় ফিসফিস করে বললেন, আল্লাহ আপনার রহমত বর্ষণ করুন। অধ্যাপক বাহরান গুহামুখের দিকে দ্রুত হাঁটতে থাকেন।  ২অধ্যাপক  আহমেদ বাহরান  থাকেন কাবুলের বাদামবাগ এলাকায়। ২০০১ সালে আফগানিস্তানে মার্কিন সামরিক অভিযান  শুরুর আগে ১২০০ স্কোয়ার ফুটের ছোট একটি ফ্ল্যাট কিনেছিলেন  বিপত্নীক অধ্যাপকটি। অধ্যাপকের একটাই মেয়ে। আনোশে। আনোশে বিধবা। বিয়ের এক মাস পর আনোশের স্বামী ওয়াসেফ কে মার্কিন সৈন্যরা  তালেবান সন্দেহে ধরে নিয়ে গিয়েছিল। কাবুল নদীতে ভেসে গিয়েছিল ওয়াসেফ এর লাশ । মার্কিনীদের লোভের বলি হল ওয়াসেফ।   তালেবানদের সঙ্গে  যুক্ত  ছিল না সে। অবশ্য ধার্মিক ছিল ওয়াসেফ । পাঁচ ওয়াক্ত নামাজ আদায় করত।  কাবুলের আজিজি ব্যাঙ্কে চাকরি করত ওয়াসেফ। ওয়াসেফ শহীদ হওয়ার পর  বিধবা মেয়ে কে নিজের কাছে নিয়ে এসেছেন অধ্যাপক   বাহরান । আনোশে কে অধ্যাপক বাহরান জার্মান ভাষা শিখিয়েছেন। কাবুলের ‘আইশা ই দুরানি’ নামে একটি জার্মান-আফগান মেয়েদের স্কুলে পড়ায় আনোশে। কুড়িতেই  বিধবা আনোশের নিষ্পাপ সুন্দর মুখে কে যেন গাঢ় কালিমা লেপে দিয়েছে। কে? মেয়েটির দু চোখে গভীর বিষাদের ছাপ।  অপূর্ব সুন্দরী আনোশের মুখের দিকে চেয়ে থাকেন শোকার্ত অধ্যাপক। ফরসা ডিম্বাকৃতি মুখ, নীলাভ চোখ,  বাদামী চুল।  ওর মা  হাবিবাও সুন্দরী ছিল। হাবিবা ছিল কৃষককন্যা। বাড়ি ছিল হেলমন্দ প্রদেশে।  হাবিবার বাবার  আঙুর বাগান ছিল। কুড়ি বছর আগে হেলমন্দ প্রদেশে  প্রতœতাত্ত্বিক খনন কাজের সময় অধ্যাপক  আহমেদ বাহরান -এর সঙ্গে পরিচয়। মার্কিন সৈন্যরা অক্টোবর ৭, ২০০১ আফগানিস্তানে অনুপ্রবেশ করার আগ পর্যন্ত অধ্যাপক দম্পত্তির বিবাহিত জীবন ছিল সুখি । অবশ্য হার্টের  সমস্যা ছিল হাবিবার। কাবুল শহরে বোম্বিং করছিল ইউএস বিমানবাহিনী। প্রচন্ড শব্দ সহ্য হয়নি হাবিবার।  কাবুলের আকবর খান হাসপাতাল মারা যায় হাবিবা। আনোশের বয়স তখন দশ। মা-মরা মেয়েকে মানুষ করেছেন। সেই আনোশে বিধবা হল ... বিশ্ববিদ্যালয় থেকে এক বছরের ছুটি নিয়েছেন অধ্যাপক   বাহরান । আফগানিস্তানের  দুররানী বংশের প্রতœতাত্ত্বিক নিদর্শনের ওপর একটা বই লিখছেন। বাদামবাগ-এর নির্জন ফ্ল্যাটে দু-জন শোকার্ত মানুষের জীবন কাটছে। বাবা আর মেয়ের মধ্যে কথা কম হয়। বিকেলে স্কুল থেকে ফেরে আনোশে। মেয়ের জন্য রান্না করে রাখেন অধ্যাপক   বাহরান । আনোশে যতক্ষণ বাইরে থাকে, ততক্ষণ উৎকন্ঠায় থাকেন।  সন্ধ্যায় বারান্দায় বসে একত্রে কফি পান করেন। তখন দূর থেকে বিস্ফোরণের শব্দ ভেসে এলে তখন ... তখন ...সব কথা মনে পড়ে যায় বলে ... একে অন্যকে জড়িয়ে ধরে ... একদিন সকাল বেলা বাজার করতে যাওয়ার সময় গলির মুখে মার্কিন ট্যাঙ্ক দেখে থমকে গেলেন অধ্যাপক   বাহরান । ট্যাঙ্কের আশেপাশে মার্কিন  সৈন্য। হঠাৎই  বিস্ফোরণের ভয়ঙ্কর শব্দে  কেঁপে ওঠে গলির মুখ। সঙ্গে সঙ্গে   এলোপাথারি গুলি চালায় মার্কিন সৈন্যরা । অধ্যাপক বাহরান গলিতে পড়ে যান।  বাঁ  পায়ে তীব্র  ব্যথা অনুভব করেন। আশেপাশে অনেক মানুষ চিৎকার করছিল। তারপর চোখে অন্ধকার দেখেন ...  জ্ঞান ফিরে এসেছিল আকবর খান হাসপাতালে। কোমরের নীচে অবশ। আনোশের কান্নাভেজা মুখটি ঝাপসা। মাথায় আর শরীরে অবশ ভাব। মেডিসিনের গন্ধ। এরই মধ্যে  বিবিসি আর সিএনএন এর ক্যামেরা ঘুরে যায়। শত যন্ত্রণায় মুচকি হাসলেন অধ্যাপক বাহরান । পাশের বেডে শিশুর কান্না। শিশুটি  পুল এ চারকি এলাকায় আত্মঘাতী বোমা হামলায় মারাত্মক ভাবে আহত হয়েছে। সারা শরীরে  ব্যান্ডেজ। শিশুটির নাম আফসুন। আফসুনের মা তরুণী। আফসুনই প্রথম সন্তান। হাসপাতালে থাকতেই অধ্যাপক বাহরান  শুনলেন হাফিজুল্লাহ আমিন বাগ এ বালা  নিহত হয়েছেন । অধ্যাপক   বাহরান  হতাশ বোধ করেন। কাবুলের অদূরে পাহাড়ের গুহায় দেখা হয়েছিল। হাফিজুল্লাহ আমিন  কাবুলের ভূগর্ভস্থ নদীর মানচিত্র দিয়েছিলেন। মার্কিন দূতাবাস উড়িয়ে দেওয়ার কথা। তার কতদূর কি হল? মার্কিন দূতাবাস উড়িয়ে দেওয়া দরকার। রোজ আফগান শিশুর মৃত্যু হচ্ছে।আফসুন মারা গেল।  আনোশের ব্যথিত নীল চোখে পানি ভরে উঠল। আনোশের মাতৃত্বের ভাব জেগেছিল। বিয়ের এক মাস পর আনোশের স্বামী ওয়াসেফ কে মার্কিন সৈন্যরা  তালেবান সন্দেহে ধরে নিয়ে গিয়েছিল। আনোশের ভিতরে ভ্রুন জন্মেছে  কিনা সে বিষয়ে নিশ্চিত নন অধ্যাপক বাহরান। অধ্যাপক বাহরান নিজের ভিতরে ক্রোধ টের পান। মার্কিনীরা  এত নগ্ন!  তেলের লোভে । পশু বলেই নগ্ন। এ পশুর হাতে সভ্যতা নিরাপদ নয়। কে এই পশুকে বধ করবে? তেল না হলে  আমেরিকা  টিকবে না। কথাটা কি সত্য।   আমেরিকায় সবাই  হাই লিভিং মেনটেইন করতে চায়। সে জন্য তারা পশু। সে জন্য আফসুনদের মৃত্যু হয় এশিয়ায়। আর মার্কিনীরা এক বিলাসবহুল কৃত্রিম সমাজে বাস করে ...যুদ্ধকালীন সময়ে উপদ্রুত অঞ্চলে হাসপাতালে বেড শূন্য থাকে না। পাশের বেডে ছাব্বিশ-সাতাশ বছরের আহত এক  যুবককে ভর্তি করা হল।  মাথায় ও পেটে ব্যান্ডেজ। যুবকটি ফরসা। কোঁকড়া চুল। কালো চাপদাড়ি।  যুবকের নাম শেরজাদ। সাংবাদিক। ‘আফগান ডেইলি’ নামে একটি ইংরেজি দৈনিকে চাকরি করে।  আমেরিকান ইউনিভারসিটি অভ আফগানিস্তানে পড়াশোনা করেছে শেরজাদ। কাবুলের  আলিয়াবাদে বাড়ি। শেরজাদ-এর  মা বারিদা বিবি। বিধবা।  স্বামী ফারজাদ নূর কাবুল ব্যাঙ্কে চাকরি করতেন। গতবছর এপ্রিল মাসের এক সন্ধ্যায় ব্যাঙ্ক থেকে ফেরার পথে রাস্তার পাশে পুঁতে রাখা মাইন বিস্ফোরণে মারা যান। আনোশে কে আপন  করে নেয় বারিদা বিবি। শেরজাদ এর প্রতিও আগ্রহ দেখায় আনোশে । আহত যুবকের যথাসাধ্য যতœ নেয়। হাসপাতালের বিছানায় শুয়ে  অধ্যাপক   বাহরান  দেখেন আর বিস্মিত হন । আনোশের পরনে  হিজাব। সেই হিজাবের তলে একটি হৃৎপিন্ড আর অদৃশ্য বহমান প্রেম। মরুনদীর মতো সতত প্রবাহমান। অধ্যাপক  আহমেদ বাহরান দীর্ঘশ্বাস ফেলেন। ...  কাবুল শহরের নীচেও একটি অদৃশ্য নদী প্রবাহিত  হচ্ছে। নিহত হাফিজুল্লাহ আমিন-এর কন্ঠস্বর কানে বাজে ... আপনি কি নিশ্চিত কাবুলের পাতাল নদী মার্কিন দূতাবাসের নীচ দিয়ে প্রবাহিত হয়েছে? ... কেমন এক হতাশা ঘিরে ধরে অধ্যাপক   বাহরান কে । নির্জন একটি বাড়ি ভাড়া নিয়ে মাটি খুঁড়ে কাজ শুরু করার কথা। কি হল তার?   ১৯৯৫ সালে  হেরাত প্রদেশে একটি গুহায় দুরনানি সা¤্রাজ্যের খনন কাজের সময় অনেকটা আকস্মিক ভাবেই ওই মানচিত্রটি আবিস্কার করেছিলেন। মানচিত্রের    মূল কপি জাতীয় আর্কাইভে জমা দিয়ে গবেষনার কাজে ফটোকপি নিজের কাছেই রেখেছেন অধ্যাপক  আহমেদ বাহরান । অস্টাদশ শতকে পারস্যের সাভাফি বংশ আফগানিস্তান  শাসন করছিল । ১৭০৯ সালে  মীরওয়াইস হোটাক নামে একজন অসম সাহসী আফগান  ট্রাইবাল নেতা সাভাফি দের উৎখাত করেন। মীরওয়াইস হোটাক ছিলেন বিচিত্র চরিত্রের অধিকারী।আর  খেয়ালি। পোল সাবাতিয়ে নামে একজন ফরাসি পর্যটক কে দিয়ে কাবুলের মরুনদীর মানচিত্র তৈরি করিয়েছিলেন। সেই মানচিত্রই এখন সা¤্রাজ্যবাদীদের কাল হয়ে দাঁড়াতে পারে ...৩এক হিমহিম ভোরে  মারা গেল শেরজাদ।আনোশের স্তব্দ মূর্তি দেখে শোকে নির্বাক পাথর হয়ে গেলেন অধ্যাপক   বাহরান। বুকের মধ্যে অথই শূন্যতা। শেরজাদ- এর মা বারিদা বিবি মাঝে-মাঝে এসে খোঁজ খবর নিয়ে যায়। আনোশে কে বুকে জড়িয়ে ধরে রাখে। স্কুল থেকে ফেরার পথে  শেরজাদ-এর কবরে গিয়েছিল আনোশে । শেরজাদ-এর কবরে যেতে না-পারার জন্য অধ্যাপক  আহমেদ বাহরান হাসপাতালের বিছানায় শুয়ে ছটফট করেন। কবরস্থানে বারিদা বিবির সঙ্গে দেখা হযেছিল আনোশের । তখন দুজনের কী সব কথা হয়েছে। অধ্যাপক  বাহরান  এখন অনেকটাই সুস্থ। ডাক্তারের পরামর্শে  সকাল-সন্ধ্যা  হাসপাতালের ছ’তলার বারান্দায় ক্র্যাচ নিয়ে হাঁটেন। আনোশে বাবাকে ধরে রাখে। এক সন্ধ্যায় ক্রাচে ভর দিয়ে  হাঁটছিলেন অধ্যাপক   বাহরান। পাশে আনোশে । আজকাল আনোশেকে কেমন  প্রাণহীণ মনে হয়। যেন মেয়েটি বেঁচে নেই।কাবুলের সন্ধ্যার আকাশে মার্কিন হেলিকপ্টার চক্কর মারছে। হঠাৎ আনোশে বলল, বাবা।বল।শেরজাদ-এর মা বারিদা বিবি একা হয়ে গেছেন। তুমি জান তিনি তোমাকে গভীর শ্রদ্ধা করেন। তুমি  কি বারিদা বিবি কে বিয়ে করার কথা ভাবতে পার না বাবা? অন্য সময় হলে অধ্যাপক   বাহরান মেয়ের কথায় অবাক হতেন। এই দুঃসময়ে কথাটা সামান্য হলেও শান্তির পরশ যেন পেলেন। তিনি কি পঙ্গুকে বিয়ে করবেন?ছিঃ, বাবা। বারিদা বিবি একজন নারী। তিনি তো  দাম্পত্য সুখ চায় না, কেবল আমার মা হতে চায়। আমাকে বুকে জড়িয়ে ধরে রাখতে চায়।অধ্যাপক  বাহরান দীর্ঘশ্বাস ফেললেন। বারান্দার শেষ প্রান্তে দাঁড়ালে হাসপাতালের দক্ষিণ-পুবে মার্কিন দূতাবাসের ভবনটি চোখে পড়ে। দূরে মার্কিন দূতাবাস দেখিয়ে আনোশে বলে, ওই বাড়িটা যদি ধ্বংস হয়ে যেত!মেয়ের কন্ঠে গভীর ক্রোধ টের পেয়ে অধ্যাপক   বাহরান চমকে উঠলেন । ঠিক তখনই মার্কিন দূতাবাসের দিক থেকে প্রচন্ড বিস্ফোরন-এর আওয়াজ ভেসে এল। সন্ধ্যার আকাশে অনেকটা জায়গা জুড়ে ছড়াল কমলা রঙের আগুন ।   অধ্যাপক  বাহরান সমস্ত যন্ত্রনা ভুলে যান। আনন্দে শোকগ্রস্থ কন্যাকে জড়িয়ে ধরেন। 

