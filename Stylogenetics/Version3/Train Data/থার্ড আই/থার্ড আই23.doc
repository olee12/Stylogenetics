দূরত্ব দুই ফুট !



খুব কাছা কাছি বসতে গিয়ে বার বার পিছু সরে যায় অলক, এর আগেও ঠিক এই পার্কে অলক মুনিয়ার সাথে বসেছে বহুবার। সংসদ ভবন চত্বরের উদ্যানে বসতে গিয়ে মুনিয়া অলককে এমন আড়ষ্ঠ দেখেনি । মুনিয়া মিট মিট করে হাসে।
-কি ব্যাপার অলক এভাবে ছটফট করছো কেন?
-কিছু না।
-পাশে এসে বসো ।
অলক ইতস্তত করে,খানিকটা এগিয়ে গিয়েও থেমে যায়। মুনিয়া এবং অলকের দুইজনের মাঝখানে এতটাই ফাঁক যে অনায়াসে আরো এক জন বসা যাবে।
-কি ব্যপার এতোদিন বাইরে থেকে তুমি এত লাজুক লতা হয়ে গেলে কেমন করে অলক ?
-অলক চুপ করে থাকলেও মুনিয়াকে পার্কের সাইন বোর্ডের দিকে ইশারা করলে থমকে যায় মুনিয়া !
দুই ফুট দূরত্ব বজায় রাখিয়া বসুন
আপনার সাথে যদি কোন মহিলা থেকে
থাকে আর ঐ মহিলা আপনার সর্ম্পকে
 যাই হোন না কেন বিশ্রাম বেঞ্চে গল্প
 করারা সময় কমপক্ষে ২ ফুট দূরত্ব
বজায় রেখে বসবেন। নিয়ম ভঙ্গ
করলে আপনাকে স্পট ত্যাগ করার
 জন্য বলা হবে। মনে বাখবেন
আপনার ব্যবহার ভদ্রতার পরিচয়।

মুন চল আমরা বরং হাটি, সংসদ ভবনের পাশদিয়ে বিশাল এই পাকা রাস্তাটা দারুন, বসে কাজ নেই।
হাটতে হাটতে অলক আর মুনিয়া ফার্মগেটের কাছা কাছি চলে এসেছে, দূর থেকে অলকের নজর এসেছে একটা বিলবোর্ড, 'বাচঁতে হলে জানতে হবে' এইডসের সচেতনতা মুলক বিজ্ঞাপনটাও চোখ এড়ায়না অলকের, রঙ দিয়ে কনডম ব্যবহার করুন শব্দগুলোও মুছে দেয়া হয়েছে !
অনেক কিছু বদলেছে ঢাকার। দুই বছরে সেই পুরোনো ঢাকার অনেক পরিবর্তন.....
মুনিয়া অলককে এক নতুন ঢাকার সাথে পরিচয় করিয়ে দেয়। অলক মনে মনে ভাবে ইটালী বিখ্যাত সেই মাইকেল এন্জেলোর ভাস্কর্ষের কথা। সামান্য এই এইডসের বিজ্ঞাপন সহ্য হয়না, আর মাইকেল এঞ্জেলোর ভাস্কর্যের কথা তো ভাবাই পাপ।
দ্বাড়িয়ে পিশাব করা নিষেধ !
দেশে বিদেশে সংস্কৃতির পার্থক্যটা মেনে নেয় অলক.....তবে এইবার দেশে এসে দুই ফুট দুরত্ব রেখে মুনিয়ার সাথে বসতে হবে এমন বিষয়টা অলক মেনে নিতে পারছে না....
-এই অলক মিন মিন করে কি বলো...??
-কিছু না....
 মুনিয়া আর অলক হাটতে হাটতে ফার্মগেটের ট্রাফিক লাইটে এসে দ্বাড়িয়েছে।
-অলক, রাস্তাটা অন্তত হাত ধরে পার করো... আমার ভয় লাগছে...
অলক মুনিয়ার হাত ধরতে গিয়ে ও ছেড়ে দেয়, কি জানি হয়তো কোথাও লিখা আছে 'মেয়েদের হাত ধরে রাস্তা পার করা নিষেধ' !
 
