সাহেব -বিবি -গোলামের বাক্স



বাংলাদেশ টেলিভিশনের উপ মহাপরিচালকের (বার্তা বিভাগ) সামায়িক বরখাস্তের জন্য যদি প্রথম আলোর সম্পাদক মতিউর রহমানকে দায়ী করা হয় তাহলে মনে হয় খুব দোষের কিছু হবেনা। কি দরকার ছিলো এভাবে একজনের চাকুরি খাওয়ার। শাহিদা আলম নিশ্চই প্রথম আলোর সম্পাদক মতিউর রহমানকে দুস্বপ্নে দেখে চমকে উঠছেন... একটি কলামের এতো তড়িৎ এ্যাকশন!!
শাহিদা আলমের অপরাধ ১১ এপ্রিলের বায়তুল মোকারমের মৌলবাদীদের তান্ডবের সংবাদটি বাংলাদেশ টেলিভিশনে প্রচারিত হয়নি। এখন বিষয় হচ্ছে যে সংবাদটি ১১ তারিখের বাংলাদেশের সব কয়টি গনমাধ্যমে প্রচারিত হয়েছে সেটি কেন বাংলাদেশ টেলিভিশন প্রচার করলো না?? 
আমার খটকা লাগছে কর্তা ব্যক্তিরা যদি ১১ তারিখে কিংবা ১২ তারিখে অথবা মতিউর রহমানের কলাম লেখার পূর্বে শাহিদা আলমকে বরখাস্ত করতেন তাহলে এই সিদ্ধান্তের প্রতি শ্রদ্ধা দেখাতাম। বুঝা যেত কতৃপক্ষ আসলেই নিরপেক্ষ সংবাদ পরিবেশণ না করায় কার্যকরী পদক্ষেপ নিয়েছেন।  যেহেতু বিষটি নিয়ে সমালোচনা হয়েছে তাই বলির পাঠা হলেন শাহিদা আলম! তাহলে এমন অনেক বিষয় আছে যে গুলো নিয়ে কেউ লিখে না। সেক্ষেত্র বিবিটিভির ভূমিকা কি ?? তারচেয়ে বরং বার্তা বিভাগকে স্বাধীন ভাবে কাজ করতে দিলেই তো ল্যাঠা চুকে যায়।
বিষয়টি এমন দ্বাড়ালো যে সারাদিন মানুষ বিটিভির সংবাদ দেখবে আর কি কি সংবাদ বিটিভি মিস করেছে আর ভুল সংবাদ আর ভূল উচ্চারনে সংবাদ পরিবেশন করেছে সেগুলো নিয়ে কলাম লিখবে তার পরদিন ঐব্যক্তির উপর স্টিম রুলার চালানো হবে, এটি কোন নীতি মালার মধ্যে পড়েনা। 
শাহিদা আলমের মতো যারা বার্তা বিভাগের দায়িত্বে থাকেন তারা সব সময় বুঝে উঠতে পারেননা আসলে কি করলে কর্তা ব্যক্তিরা খুশি হবেন? অতীতে  গেছে এসকল ক্ষেত্রে যদি ঐ দিন কোন সাহেব -বিবি গোলামদের সংবাদ পরিবেশন না করে যদি বায়তুল মোকাররমে ক্যামেরা পাঠানো হতো তাহলে  হলে ঐ সাহেব বিবিদের সংবাদ পরিবেশন না করার দায়েও শাহিদা আলমদের উপর খড়গ নেমে আসতো।  আমাদের সময়ে একটি ভালো কলাম লিখেছেন  সৈয়দ বোরহান কবির। তার এই লিখাটি আমাকে অনুপ্রানীত করেছে ।
তাই শাহিদা হয়তো ভেবেছেন বায়তুল মোকাররমের সংবাদ পরিবেশন না করে কর্তাব্যক্তিদের সুনজরে আসবেন কিংবা হয়তো সেদিন বিটিভির ক্যামেরা ক্রু সরকারী অনুষ্ঠানের সংবাদ সংগ্রহ আর উপদেষ্টা পরিষদের প্রোটকল দিতে এতই ব্যস্ত ছিলো যে ফিল্ডের সংবাদ সংগ্রহ করার বিষয়টি আমলেই নেয়নি। কারণ অতীতের বিটিভির সংস্কৃতি এমনটাই অনুস্বরণ করে এসেছে। তাই পুরো দোষটা শাহিদা আলমকে কি দেয়া যায়?? তাও হয়তো তিনি রক্ষা পেতেন , ভেজালটা বাঁধালেন প্রথম আলোর সম্পাদক সাহেব!

