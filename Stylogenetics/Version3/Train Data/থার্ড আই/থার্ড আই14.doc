বিডিআর বিদ্রোহ ও মিডিয়ার নৈতিকতা।



সংবাদ পরিবেশন ও ভিডিও জার্নালিজমে গনমাধ্যম কর্মীদের যে বিষয় গুলো মাথায় রেখে কাজ করতে হবে সাম্প্রতিক সময়ে বিডিআর বিদ্রোহের ইস্যুগুলো নিয়ে গনমাধ্যম কর্মীরা সেই ভূমিকা পালনে ব্যর্থ হয়েছেন বলে এই লেখায় কিছুটা বিস্তারিত আলোচনার প্রয়োজন রয়েছে বলে মনে করি।
প্রথম দিনের কথা বলছি: 
২৫ ফেব্র“য়ারী কিছু বিদ্রোহী বিডিআর মুখে লাল কাপড় বেঁধে টেলিভিশন ক্যামেরায় বক্তব্য দিয়েছেন। ডাল ভাত কর্মসূচী নিয়ে সেনা বাহিনীর ভূমিকা নিয়ে কয়েক জন বিদ্রোহী বিডিআর জওয়ান  তাদের বক্তব্য তুলে ধরেছেন।
সাধারণ বিবেচনায় একটি বিষয় কিন্তু অনুমান করা যায়যে, বিডিআর ক্যাম্পের ভেরতে যদি ৩ হাজার সদস্য থেকে থাকে সেখানে তিনজনের বক্তব্য কিন্তু প্রমান করেনা এই মতামত পুরো বিডিআর বাহিনীর। একজন সংবাদ কর্মী কখনই একপেশে বক্তব্য প্রচার করতে পারেন না। তিনি যদি বিদ্রোহী বিডিআরের বক্তব্যের পর সেণা বাহিনীর ডাল ভাত কর্মসূচীর দায়িত্ব প্রাপ্ত সেণা কর্মকতাদের বক্তব্য বা প্রতিউত্তর না প্রচার করেন , তবে সেই রিপোর্টকে ব্যালেন্সড রিপোর্ট বলা যায় না। যদি এই বিষয়টি শুধু মাত্র হাতে গুনা কয়েক জনের ক্ষোভের কারণ হয়ে থাকে সেক্ষেত্রে এ মুখোশধারীদের বক্তব্য সাধারণ মানুষের মনে বিভ্রান্ত ছড়াতে পারে। এমনও তো হতে পারে বিডিআররের  মুখোশ ধারী লোকটি বহিরাগত কিলার ! এ ক্ষেত্রে রিপোর্টার যেমন বিদ্রোহীদের বক্তব্য নেবেন এবং সাথে সাথে সেই বক্তব্যের সত্যতা নিরুপনের জন্য যাদের বিরুদ্ধে অভিযোগ করা হচ্ছে সেই পক্ষটির সাথেও কথা বলবেন।
কিন্তু সব ক’টি টিভি চ্যানেল ঐ দিন সেনাবাহিনীর ডাল ভাত কর্মসূচীর দায়িত্বপ্রাপ্ত ব্যক্তির বক্তব্য না নিয়ে শুধুমাত্র বিদ্রোহীদের বক্তব্য দিয়ে সংবাদ প্রচার করেছে যা সাংবাদিকতার নিয়ম বর্হিভূত।
গনমাধ্যম কর্মীরা বলতে পারেন ব্রেকিং নিউজের ক্ষেত্রে এই বিষয়গুলোর তাৎক্ষনিক প্রতিক্রিয়া সংগ্রহ একটু দূরহ। কিন্তু বর্তমানে বাংলাদেশের প্রায় সবকটি টেলিভিশন চ্যানেলের স্পট লাইভ সংবাদ প্রচারের সামর্থ রয়েছে। গনমাধ্যমগুলো পিলখানা ও সেণা সদর দপ্তর হতে সরাসরি সংবাদ প্রচার করতে পারতো। তথবা টেলিফোনে মন্তব্য নেয়া যেতে পারতো , অতবা রিপোর্টার তাদের সাথে যোগাযোগ করেছেন এই বিষয়টি বলা যেতে পারতো তাদের সাথে যোগাযোগ করে কোন উত্তর পাওয়া যায়নি। তাহলে দর্শক পরিস্কার থাকবেন প্রতিপক্ষের সাথে যোগাযোগ করা হয়েছিলো। এই ধাপগুলো অনুষরণ করা না হলে রিপোর্ট সাধারণের মনে বিভ্রান্তি ছড়াতে পারে।
ফটোজার্নালিজম ও প্রাইভেসী :
ব্রিটেনে এই নিয়মটি অধীক কার্যকর । জাতীয় গুরুত্বপূর্ণ ইস্যুতে কোন ভাবেই দেশের আভ্যন্তরীন বিষয়ে এধরণের স্পর্শকাতর ছবি ব্যবহার করা যায়না। বিডিআর বিদ্রোহে বিভিন্ন গনমাধ্যমে নিহতদের ছবি ব্যবহার করা হয়েছে। ছবিতে দেখা যাচ্ছে গলিত লাশ ও গুলি বিদ্ধ বিকৃত লাশের ছবি ছাপা হয়েছে যা ফটোজার্নালিজমের বাইরে। 
এক্ষেত্রে এপি’র তোলা কয়েকটি ছবি দৃষ্টান্ত হতে পারে।  ছবিতে কয়েক জন সেনা কর্মকতা নাকে টিস্যু দিয়ে ঢেকে রেখেছেন। এই ছবিটির অর্থ তারা মৃত দেহ গুলো দেখে এমন আচরণ করছেন। পাঠক কিন্তু এই ছবি দেখেই বুঝবেন মৃত দেহ গুলো গলিত এবং সেখান থেকে দূর্গন্ধ এতটাই তীব্র যে নাকে টিস্যু দিতে হয়েছে, এক্ষেত্রে গলিত লাশের ছবি দেখানোর প্রয়োজন নেই।
বিডিআর বিদ্রোহের পর এপি'র  ছবি
এএফপি’র তোলা আরেকটি ছবিতে দেখা গেছে একটি সিড়ির প্রতিটি ধাপে ছোপ ছোপ  রক্তের দাগ .. পাঠক এই ছবি দেখে কিন্তু সহজেই অনুমান করে নেবেন এখানে এক নির্মম হত্যাযজ্ঞের ঘটনা ঘটেছে। এক্ষেত্রে অনেক গুলো গুলিবিদ্ধ বিকৃত লাশের ছবি না দেখালেও ঘটনার ভয়াবহতা বুঝানো সম্ভব।
এ এফ পির তোলা ছবি
শুধু যে বাংলাদেশের গনমাধ্যম এই ভুল করছে তা নয় , আল জাজিরা টেলিভিশন একটি সংবাদে এমন ভিডিও দেখা গেছে বিডিআর ডিজির স্ত্রী মিসেস শাকিলের লাশ সনাক্ত করে তাঁর এক বান্ধবী নিজের আবেগকে সংযত করতে দৌড়ে পালাতে চাইলে মিডিয়া তাকে ঘিরে ধরে। এক্ষেত্রে ব্যক্তিগত প্রাইভেসী লঙ্ঘিত হয়েছে। ইচ্ছে করলে ব্যক্তিগত প্রাইভেসী লঙ্ঘের দায়ে উল্লিখিত ফটো সাংবাদিক ও ভিডিও গ্রাফার বা সংশিষ্ট মিডিয়ার বিরুদ্ধে মামলা করা যেতে পারে। কোন ব্যক্তি যদি তার ভিডিও চিত্র দেখাতে না চান কিংবা যদি তার অনুমতি ব্যতিত কেউ কোন পূর্ণ বয়স্ক লোকের ছবি তুলে কোন গমমাধ্যমে ছাপেন ব্রিটেনে অফিস অব কমিউনিকেশন্সের বা অফ কমের নিয়ম অনুয়ায়ী সেই ব্যক্তি ইচ্ছে করলে ঐ ফটো সাংবাদিকের বিরুদ্ধে আইনী ব্যবস্থা নিতে পারেন। এমন দৃশ্যও টেলিভিশনে প্রচারিত হয়েছে লোকজন বলছেন, ভাই প্লিজ বিরক্ত করবেন না আমাদের মানষিক অবস্থা ভালোনা কথা বলতে পারছিনা। তবুও রিপোর্টার তার মাইক্রোফোন ঠেলে ধরছেন মুখের সামনে। এটিও জার্নালিজমের নিয়মের বাইরে। সাংবাদিকের চেষ্টা থাকবে , এধরণের স্পর্শকাতর বিষয়ে বক্তব্য প্রদানকারী না চাইলে সংবাদকর্মী জোর করে কোন দৃশ্য দেখাতে পারবেন না। 
আরো একটি বিষয় সরকারের ভাবতে হবে, জাতীয় নিরাপত্তা ও স্পর্শকাতর বিষয়গুলোতে সাধারণের প্রবেশ নিষিদ্ধ করা।
বিডিআর বিদ্রোহের ঘটনায় দেখা গেছে অপারেশন চলা কালে আর্মি ও বিডিআর যখন মুখোমুখি তখন হাজার হাজার মানুষ রাস্তায় দায়িয়ে যুদ্ধ দেখছে !! কি আশ্চর্ষ !!  সাধারণ মানুষের প্রবেশ কি সেই সময় উন্মুক্ত ছিলো ?? 
গন কবর কিংবা লাশ সনাক্ত করণের সময় সরকারের তথ্য মন্ত্রনালয় কাদের কে সেখানে প্রবেশের অনুমতি দিয়েছিলো, সাংবাদিক ছাড়াও অনেক সাধারণ মানুষ সেখানে ছবি তুলেছে , যা কখনই কাম্য ছিলোনা, তারা বিকৃত ছবি ও গলিত ছবি তুলে ফেসবুকের মতো সামাজিক নেটওয়ার্কে এমন ভাবে ছড়িয়ে দিয়েছে যা একটা ভয়াবহ রুপ নিয়েছে। এখানে আরেকা উদাহরণ দেয়া যেতে পারে, টুইন টাওয়ার ধ্বংস কিংবা লন্ডনে বোমা হামলার সময় কিন্তু নিদিষ্ট কিছু সাংবাদিককে ঘটনাস্থলে প্রবেশ করতে দেয়া হয়েছিলো, কেউ কি দেখেছেন কোন গলিত লাশ ? লন্ডনে বোমা হামলার সময় আমি নিজে সেখানে স্পটে ছিলাম, আমরা ভিডিও ক্যামেরায় কোন বিকৃত লাশের ছবি তুলিনি, আর লাশ গুলো এমন জায়গায় রাখা হয়েছিলো সেখানে সাংবাদিক প্রবেশ নিষেধ ছিলো। শুধু হাসপাতালে মৃতদের লাশ দেখানো হয়েছে আর এ্যম্বুলেন্সে কাপড়ে ঢাকা মৃতের ছবি প্রকাশ করা হয়েছে।
তবে এটা ঠিক যে বাংলাদেশে ইলেকট্রনিক মিডিয়ার বিষয়গুলো মনিটর করার জন্য কোন নিদিষ্ট বডি নেই । সাধারণ মানুষ তাদের প্রতিবাদ বা অভিযোগ জানাতে পারেনা, যেমনট রয়েছে উন্নত দেশে। ব্রিটেনে এই বিভাগটি অত্যন্ত শক্তিশালী। অফিস অব কমিউনিকেশন্স সংক্ষেপে অফ কম ব্রিটেনে মিডিয়া কর্মীদের জন্য এক আতঙ্কের নাম। যেহেতু বাংলাদেশে মিডিয়ার সেন্সরশীপ বা নীতিমালার দেখভাল করার জন্য কোন নিরপেক্ষ বিভাগ নেই তাই সেক্ষেত্রে সম্পাদকদের ভূমিকা অনেক বেশী।  যারা গনমাধ্যমে কাজ করছেন বিশেষ করে ফটো সাংবাদিক ও ভিডিও গ্রাফার ( সকলে নয় ) হয়তো এই নিয়মগুলো সম্পর্কে অবহিত নন। প্রয়েজনীয় প্রশিক্ষণের অভাবে এমনটা হয়েছে। এক্ষেত্রে ফটো গ্রাফার কিংবা ভিডিও গ্রাফার সেই বিকৃত ছবি তুললেও সেন্সর করার দায়িত্ব কিন্তু সম্পাদকের উপরে বর্তায়। তিনি এই বিষয়গুলোর আইনগত দিক, সামাজিক দিক ও নৈতিক বিষয়গুলো বিবেচনায় এনে ভিডিও কিংবা ছবির অনুমোদন দেবেন। তবে বাংলাদেশে গনমাধ্যমের এই বিষয়গুলো নিয়ন্ত্রের জন্য একটি নিরপেক্ষ বিভাগের প্রয়োজন রয়েছে যেখানে একজন সাধারণ মানুষ মিডিয়াতে কোন ভুল তথ্য পরিবেশীত হলে তার অভিযোগ তুলে ধরতে পারবেন। এক্ষেত্রে সরাসারি মামলায় না গিয়ে ঐ বিভাগ সংশিষ্ট মিডিয়ার কাছে কৈফিয়ত চাইবে এবং প্রয়োজনে ক্ষতিপূরণ আদায় করে দেবে। 
 
