সর্ব কনিষ্ঠ বীর প্রতীক



বঙ্গবন্ধু শেখ মুজিবের কোলে লালু
দশ বছর বয়সে একজন কিশোরের চাওয়া পাওয়া আর কি হতে পারে? একখানা নতুন জামা , জুতা , মেলায় গিয়ে তাল পাতার একটা সেপাই কিংবা ডুগডুগি? তাও নয় , লালু চেয়েছিলো একটি পতাকা, একটি মানচিত্র।
মুক্তিযোদ্ধা লালু
কি অদ্ভুত সম্বনয় হীণতা ! কি অসাধারন দেশ প্রেম! চোখে জল এসে যায়। জানতে ইচ্ছে করে কে সেই লালূ ?  মুক্তিযুদ্ধের গোপালপুর থানা দখলের পুরো কৃতিত্বটাই টাঙ্গাইলের গোপালপুরের এই সূর্যসন্তানের। পুরো নাম শহিদুল ইসলাম। অনেক যুদ্ধেই লালু অংশ নিয়েছে , গ্রেনেড নিয়ে ঝপিয়ে পড়েছে শত্রু বাহিনীর উপর। 16 ডিসেম্বর বাংলাদেশ নামের যে নতুন সূর্যের উদয় হয়েছিলো সেখানে লালুর মত কিশোরের শ্রম , ঘাম আর রক্ত মিশে আছে। দেশ মুক্ত হবার পর টাঙ্গাইলের বিন্দু বাসিনী স্কুলে কাদের সিদ্দিকীর সাথে লালুও অস্ত্র জমা দিতে গিয়ে নজরে পড়েন বঙ্গবন্ধুর , জাতির পিতা সেই বীরকে চিনতে ভুল করেননি , জড়িয়ে ধরে তুলে নিয়েছেন কোলে, চুমু খেয়েছেন গালে।
1973 সনের  বাংলাদেশ সরকারের গেজেটে বীর প্রতীকের তালিকায়  425 নম্বর নাম টি লিখা হয়েছিলো শহীদ ইসলাম। যার ডাক নাম লালূ। স্বাধীনতার এতটা কাল পর আমি জানলাম লালুই সর্ব কনিষ্ঠ বীর প্রতিক। আমি যাকে মুক্তিযুদ্ধের চলমান বিশ্বকোষ বলেই জানি, আমার প্রিয় জালাল ভাই (এনওয়াই বাংলার) আমাকে দৈনিক ইত্তেফাকের একটা লিংক দিয়ে আমাকে বললেন, দেখো কিছু লিখতে পারোকিনা। লিখাটা পরে আমার চোখ ছল ছল করে উঠলো।
আমার গর্বে বুক ভরে যায়  অগনিত লালুর ত্যাগে আমাদের এই লাল সবুজের পতাকা। আমার ঈর্ষা হয় , আমি 71 দেখিনি, আমার শংকা হয় যারা বলে স্বাধীনতার 35 বছর পর স্বাধীনতার পক্ষের শক্তি আর বিপক্ষের শক্তি নিয়ে কথা বলা অযৌক্তিক !

তথ্য সুত্রঃ  সর্বকনিষ্ঠ বীর প্রতিক এক কিশোর মুক্তিযোদ্ধা; রশীদ সিদ্দিকী আমরা স্বাধীন হলামঃ কাজী শামসুজ্জামান, দৈনিক ইত্তেফাক 23 মার্চঃ খালেক বিন জয়েন উদ্দীন।
উৎসর্গঃ মাহবুবুর রহমান জালাল, এনওয়াই বাংলা ,ডালাস।

 
