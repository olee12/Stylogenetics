বিডিআর বিদ্রোহ : শুধুই কি ডাল ভাত নাকি অন্য কিছু ?



বিডিআর বিদ্রোহের প্রথম দিনে পিলখানার চিত্র।
শুধু মাত্র ডাল ভাত, আর অফিসারদের উপর অসন্তোষের জন্যই কি পিলখানা মৃত্যু উপত্যকা হয়ে উঠেছিলো, নাকি বিডিআর বিদ্রোহ একটি পরিকল্পিত নাশকতা ?
প্রথমত: 
সকাল ৯ টা থেকে সাড়ে ১০ টার মধ্যেই বিদ্রোহী বিডিআরদের অপারেশন পরিচালিত হয়। বিডিআরের ডাইরেক্টর জেনারেলকে লক্ষ্য করে প্রথম আক্রমন হলেও মুহুর্তের মধ্যেই অপর জওয়ানরা কি করে সংগঠিত হলো ?
তাহলে কি ধরে নেয়া যায় না এটি পূর্ব পরিকল্পিত ? পূর্ব পরিকল্পিত হবার পেছনে আরো যুক্তি হলো অসংখ্য টুকরো টুকরো লাল কাপড় এবং বিডিআর সপ্তাহের বিশেষ দিনটি বেছে নেয়া। আস্ত্রাগার টার্গেট করে দখল নেয়া ... ২৫/২৬ তারিখে বিডিআর পোষাকে কি অন্য কোন হত্যাকারী পিলখানায় প্রবেশ করেছিলো ?
দ্বিতীয়ত :
এতবড় নারকীয় হত্যাযজ্ঞের পরিকল্পনার খবর কি নিরাপত্তা ও গোয়েন্দা সংস্থার লোকেরা অনুমান করতে পারেনি ! তাদের কি কোন ভূমিকা নেই ? এতোগুলো বিডিয়ার জওয়ান সংগঠিত হয়ে গেলো ! টেলিফোন মনিটরিংএর সহায়তায় কি গোয়েন্দা সংস্থার লোকজন এক বিন্দু আগাম খবর পেলো না?
তাহলে দেশে সকল গোয়েন্দা সংস্থার লোকজন কাজ করছে তারা কি এই বিষয়গুলো জেনেও আপোষ করেছে ? 
তৃতীয়ত : 
রাজনৈতিক নেতারারা বিশেষ করে ১/১১ এর পরিবর্তিত পরিস্থিতিতে যেসকল রাজনৈতিক নেতারা সেণাবাহিনীর রোষানলে পড়েছেন, দূর্নিতীর দায়ে জেল খেটেছেন তাদের কোন সহযোগিতা রয়েছে কিনা সেই বিষয়গুলোও খতিয়ে দেখা দরকার।
চতুর্থত :
সেণা সমর্থিত তত্বাবধায়ক সরকারের শাসনামলের অনেক বিষয় নিয়ে বির্তক থাকলেও আইন শৃঙ্খলা পরিস্থিতি নিয়ে সাধারণ মানুষ ছিলো সন্তুষ্ট, কিন্তু বর্তমান সরকার দায়িত্ব পাললেনর দুই মাসের মাথায় দেশের আইন শৃঙ্খলা পরিস্থিতি সম্পূর্ণ নিয়ন্ত্রনের বাইরে চলে গিয়েছিলো। তাই সেণা বাহিনীর এই সাফল্যকে ম্লান করে দিতে কিছু দূনীতি গ্রস্থ সেণাকর্মকতার জন্য পুরো সেণাবাহিনীর উপর কলঙ্কের দাগ দেয়ার জন্য অন্য কোন শক্তির যোগ সূত্র রয়েছে কিনা সেটিও ক্ষতিয়ে দেখার প্রয়োজন রয়েছে। প্রয়োজন রয়েছে আন্তজার্তিক শক্তির সহযোগিতার বিষয়টিও বিবেচনায় আনা। কেননা জাতিসংঘের  শান্তি মিশনে আমাদের সেণাবাহিনী যোগ্যতার সাথেই কাজ করে আসছে। তাদের ভূমিকা আন্তজার্তিক মহলেও সমাদৃত। এই কলঙ্কের দাগ দিতে পারলে বাংলাদেশের শান্তিরক্ষা মিশনে ভবিষ্যতে অংশ নেয়ার বিষয়টি নি:সন্দেহে প্রশ্ন বিদ্ধ হবে ।
পঞ্চমত :
সবচেয়ে বড় যে প্রশ্নটি সেটি হলো সাম্প্রতিক সময়ে একটি সুষ্ঠু নির্বাচনের মাধ্যমে জনগন যুদ্ধাপরাধীদের বিপক্ষে রায় দিয়েছে। জনগনের দাবির পক্ষে শ্রদ্ধা জানিয়ে সরকারও যুদ্ধাপরাধীদের বিচারের বিষয়টি অগ্রাধীকার ভিত্তিতে বিবেচনা করছে। মামলাও হয়েছে । গ্রেফতার করে জেল হাজতে নেয়া হচ্ছে রাজাকারদের।  বিষয়টি কি এমন যে যুদ্ধাপরাধী ইস্যুটিকে গৌণ করে দিতে একটি জাতীয় সংকট সৃষ্টি করা হয়েছে ? এই বিষয় গুলোর স্পষ্ট উত্তর আমাদের খুঁজতে হবে।
সবশেষে ,সেণাবাহিনীর মধ্যে যে এলিটিজম রয়েছে এটি যেমন ধ্রুব সত্য তেমনি এমন নির্মম হত্যযজ্ঞও কাম্য নয়। মানুষ হিসাবে প্রত্যেকেরই ন্যায় বিচার পাবার অধীকার রয়েছে , নিহতদের পরিবারের এই ক্ষতিপূরণ কখনই সম্ভব নয়। বাংলাদেশ হারিয়েছে অসংখ্য মেধাবী অফিসার। 
তবে সেনা বাহিনীর চর্চাগত এলিটিজম বন্ধের জন্য দায়িত্ব পালন ব্যতিত সেনা বাহিনী সামরিক পোষাকে হাঁটে-ঘাটে-মাঠে ঘুরে বেড়ানো বন্ধ করতে হবে।
সামরিক পোষাকে শপিং মলের সামনে অর্নিধারিত স্থানে জলপাই রঙ্গের গাড়ি পাকিং করে যেমন তারা সাধারণ মানুষের সাথে দূরত্ব সৃষ্টি করে বেশী সুবিধা নেন,তেমনি জওয়ানদের দিয়ে বাজার করানো থেকে শুরু করে বাচ্চাদের স্কুলে আনা নেয়া করতে গিয়ে ব্যক্তিগত কাজে ব্যবহার করে জওয়ানদের সাথে প্রভূ ভক্তের দ্বন্দ্ব তৈরী হয়। এই ক্ষোভ তিল তিল করে জমে জমেও ক্ষোভের জন্ম হতে পারে।
সৈনিকদের মধ্যে তাদের সিনিয়রদের সম্মানটা অনেকটা ভিতির পর্যায়ে চলে যায়, উঠতে বসতে , হাটতে চলতে স্যার স্যার  স্যার স্যার করতে করতে সৈনিকদের মুখে ফেনা উঠে যায় ...হায় কাহাতক এই দাসত্ব ! এই সব অলিখিত নীতিমালা একটা সম্মানজনক পর্যায়ে নিয়ে আসতে হবে। কমিশন্ড অফিসাররা নন কমিশন্ড কর্মকতাকে তুচ্ছ জ্ঞান করেন এবং তুই করে বলতেও তাদের বাঁধে না এই কালচারের পরিবর্তন করতে হবে। একজন সৈনিক তার অফিসারকে মানবে ভয়ে নয়, তার দায়িত্বের কারণেই। এই চর্চাটা হওয়া উচিত।
তবে প্রতিবাদের ভাষা কখনও বুলেট কিংবা মৃত্যু দিয়ে হতে পারেনা, ক্ষমা নয় শাস্তি হতেই হবে এবং তদন্ত রিপোর্ট জনসম্মূখে প্রকাশ করতে হবে ? 
 
