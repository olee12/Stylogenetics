গণমাধ্যমের মালিকানায় রাজনীতিবিদের না বলুন ।



যমুনা টিভি সমাচার !
যমুনা টেলিভিশনের পাঁচ শতাধীক কর্মী প্রধানমন্ত্রীর কাছে একটা চিঠি লিখে যমুনা টিভি প্রচারে প্রধানমন্ত্রীর মানবীয় বিবেচনা কামনা করেছেন।
দৈনিক প্রথম আলোতে ছাপা হওয়া ঐ পত্রে পক্ষে বিপক্ষে যুক্তি তর্ক উপস্থাপন করে টেলিভিশনটি চালু করে দেয়ার আবেদন জানানো হয়েছে। সব যুক্তি পড়ার পর শেষ অংশে এসে প্রধানমন...যমুনা টিভি সমাচার !
যমুনা টেলিভিশনের পাঁচ শতাধীক কর্মী প্রধানমন্ত্রীর কাছে একটা চিঠি লিখে যমুনা টিভি প্রচারে প্রধানমন্ত্রীর মানবীয় বিবেচনা কামনা করেছেন।
দৈনিক প্রথম আলোতে ছাপা হওয়া ঐ পত্রে পক্ষে বিপক্ষে যুক্তি তর্ক উপস্থাপন করে টেলিভিশনটি চালু করে দেয়ার আবেদন জানানো হয়েছে। সব যুক্তি পড়ার পর শেষ অংশে এসে প্রধানমন্ত্রীকে দেয়া যমুনার এই বাতাস মনে করিয়ে দিলো কতটা অসহায় হলে ৫ শত জন কর্মী এই চিঠি লিখতে পারে !
মাননীয় প্রধানমন্ত্রী, আমরা দেখেছি, নিমতলীর আগুনে পুড়ে নিঃস্ব হওয়া রুনা-রত্নার পাশে আপনি কীভাবে দাঁড়িয়েছেন। গণভবনে দুই বোনের বিয়ের মতো বিরল অনুষ্ঠানের আয়োজন করেছেন। এত ব্যস্ততার মধ্যে থেকেও আপনি যেভাবে তিন বোনের কথা ভেবেছেন, সেটি আপনার মানবিক মনের পরিচয়কেই বড় করে তুলে ধরে।
একটি দেশের প্রধানমন্ত্রীর মানবীয় মনের সাথে রাষ্ট্র যন্ত্রের বিচার বিভাগের যে আদৌ কোন সম্পর্ক নেই সেটা আমার সহযোদ্ধারা ভুলে গিয়েছিলেন।  তাহলে ঐ পাঁচশত কর্মীর এই আবেদনের তথ্য উপাত্ত কি প্রমান করছে যে বিচার বিভাগের সিদ্ধান্ত মাননীয় প্রধানম্ত্রীর মানবিক সিদ্ধান্তের উপর নির্ভর করবে ? যদি তাই হয় মিডিয়া কর্মীদের এই বিষয়টির কারণ অনুসন্ধান করতে হবে- ঠিক কি কারনে নিয়ম নীতি মানার পরও টিভি চ্যানেল গুলো বাংলাদেশে একের পর এক বন্ধ হয়ে যাচ্ছে  অথবা চালু করতে দেয়া হচ্ছে না ! আবার অন্যদিকে লাইসেন্স দেয়ার হিরিক পড়েছে।  নতুন যে সব টিভি চ্যানেল গুলোর অনুমোদন দেয়া হয়েছে সেগুলোর অধীকাংশের কর্তা ব্যক্তিরা রাজনীতি সংশ্নিষ্ট। তাই বর্তমানে চালু আছে রাজনীতি সংশ্লিষ্ট ব্যক্তির মালিকানধীন এমন টিভি চ্যানেলগুলো ভবিষ্যতে বন্ধ হবার আগে এগুলোকে যথা সম্ভব গ্রহনযোগ্য ব্যক্তির দ্বারা পরিচালনা করা যায় কি না সে বিষয়টি নিয়েও ভাবা দরকার। কেননা শুধু যমুনা টেলিভিশনই নয়, একুশে টিভি, সিএসবি, চ্যানেল ওয়ান ও দৈনিক আমার দেশ বন্ধ হয়ে যাবার কারন হিসাবে মালিক পক্ষের রাজনৈতিক সংশ্লিষ্টতাকেই বেশী নজরে এনেছেন সমালোচকরা। তাই এই বিষয়ে আন্তজার্তিক আইনগুলো সাথে সম্পর্ক রেখে দেশে একটি শক্তিশালী ব্রডকাস্ট 'ল' তৈরী করার ব্যপারে সরকারকে বাধ্য করতে গণমাধ্যম কর্মীদের পদক্ষেপ নিতে হবে।
টিভি সাংবাদিকতার মত অত্যন্ত টেকনিক্যাল এই পেশাটিতে কাজ করতে হলে প্রচুর বাস্তব জ্ঞান ও প্রশিক্ষণের প্রয়োজন হয়। প্রতি নিয়ত এই শিল্পে যে সকল প্রযুক্তির সংযোজন ঘটছে সেগুলোর প্রতিফলন ঘটাতে হয়। আমরা এই পেশায় অনেক পিছিয়ে আছি , কোথায় আমরা এই পেশাটিকে আরো গ্রহনযোগ্য অবস্থার দিকে নিয়ে যাবো সেই দিকটা না ভেবে আমরা চ্যানেল গুলোর মালিকানা নিয়ে আর বশ্যতা স্বীকার নিয়ে বেশী ব্যস্ত হয়ে পড়েছি। সরকারের কাছে নতি স্বীকার করে নেয়াটা অনেকটা 'টিকা' নেয়ার মতে হয়ে দাঁড়িয়েছে। 'টিকা নাও টিকে থাকো ' রাজনীতিবিদরা টিভি খোলেন তাদের নিজেদের ফায়দা হাসিল করতে , আর প্রফেশনাল চাকুরি করেন পেট চালাতে। 
আওয়ামী সরকারের আমলে যদি বিএনপি জোটের লোক টিভি চালাতে না পারে, অন্যদিকে বিএনপি ক্ষমতায় আসলে যদি আওয়ামী সমর্থিত টিভি বন্ধ হয়ে যাবার আশংকা থাকে তাহলে আমাদেরকে রাজনৈতিক বিবেচনায় টিভি চ্যানেল খোলার অনুমোদন দেয়া আইন করে বন্ধ করতে হবে।
আমরা একদিকে যেমন সম্মানজনক এই পেশাটিকে কলুষিত করছি অন্যদিকে নতুন প্রজন্ম এই পেশার প্রতি বিমুখ হতে শুরু করেছে। সৃজনশীল তরুণরা/তরুণীরা যেখানে এই পেশায় উচ্চতর ডিগ্রী আর প্রশিক্ষণ নিয়ে দেশে ফিরে একটা পরিবর্তনের স্বপ্ন দেখছিল তখনই দেশের ইলেকট্রনিক মিডিয়াতে একটা অস্থির অবস্থার সৃষ্টি হয়েছে। দীর্ঘ মেয়াদী এই অস্থিরতা এই শিল্পের জন্য বড় ধ্বস নিয়ে আসতে পারে।  এ বিষয়ে  বিস্তারিত না হয় অন্য লেখায় আলোচনা করবো।  তবে এইটুকু সাধারণ মানুষ সহজেই অনুমান করতে পারছে যে, গত এক দশকে বাংলাদেশে ইলকট্রনিক মিডিয়ায় আমরা যতটুকু এগিয়েছি শুধু রাজনৈতিক বিবেচনায় ও রাজনীতি সংশ্লিষ্ট ব্যক্তিকে টিভি চ্যানেল খোলার অনুমোদন দিয়ে আমরা এই পেশায় সংশ্নিষ্ট প্রফেশনালদের অনিশ্চত গন্তব্যের দিকে ঠেলে দিচ্ছি। এই অবস্থা থেকে উত্তরণের জন্য গণমাধ্যম কর্মীদেরই একটি প্লাটর্ফমে দাঁড়াতে হবে। সেই প্লাটর্ফমটির শ্লোগান হবে -
গণমাধ্যমের মালিকানায় রাজনীতিবিদ দের 'না' বলুন ।
 
