সচল আড্ডা লন্ডন 



বেতারায়তনে কথা বলছেন রিটন।
কচুপাতা খুঁজছেন রিটন ভাই বিকেল পাঁচটা থেকে। আমি বোকা বনে গেলাম ! আড্ডা হবে ’কলাপাতায়’ লিটন ভাই কচুপাতা খুঁজেন কেন ? খানিকটা কনফিউজড হলাম। বললাম, রিটন ভাই আড্ডাতো কলাপাতায় আপনি কি ঠিক চিনতে পারছেন ? ভাবলাম বেচারা লন্ডনে নতুন, ভুল হতে পারে। বললাম, কতক্ষণ লাগবে আপনার পৌঁছাতে ?
-এই ধরো ৪৫ মিনিট। তখন বিকাল ৫:১৩। ভাবলাম কেউ যেহেতু আসে নি আমি একটু আশেপাশে চক্কর মেরে আসি। রেষ্টুরেন্ট থেকে বের হয়ে দেখি শুরুতেই বিড়ালটা মেরে ফেললেন রিটন ভাই। মিয়া, ৫ টায় এসে কলাপাতায় একবার চক্কর মেরে গেছি, দেখি তুমি নাই। তাই কচুপাতা খুঁজছি। রিটন ভাই আবারও মনে করিয়ে দিলেন বিলেতে থাকলেও সময়ের ব্যপারে আমরা বরাবরই বাঙালি। পাশাপাশি এটাও আশ্বস্ত করলেন আরে মিয়া ঘাবরানের কিস্যু নাই, কেউ না আইলে আমরা দুইজনেই আড্ডা মারুম। টেলিফোনে সবার সাথে শেষবারের মতো অবস্থান জানার জন্য ডায়াল করার পর ফলাফল হলো- সুবিনয় মুস্তফী সচলাড্ডার ঘোষনার ফটো ক্যাপশন দেখে বিভ্রান্ত।  আসলে কি আড্ডা রাত ৯ টায় ! এটি যে তার দেরিতে আসবার বাহানা সেটি বুঝতে দেরী হলোনা, বললাম আপনি দেরী করেই আসেন তবে আড্ডা যেন মিস না হয়। ওদিকে মাসুদা ভাট্টি অবশ্য আগেই বলেছিলেন তিনি কিছুটা দেরী করে আসবেন। শোহেইল মতাহির চৌধুরী প্রথম আড্ডা মিস করেছেন, তবে এবার রিটন ভাই বলে কথা  আড্ডায় যোগ দিয়েছেন এক ঘন্টা পরে। তবুও সচলরা তুষ্ট । তারপর নিঝুম,জিফরান এসে যোগ দিয়েছেন আড্ডায়। দেরীতে আসবেন বলে জানিয়েছিলেন ধ্র“ব হাসান তবুও তিনি দ্বিতীয় স্থান দখল করেছেন। ঘোষনা অনুযায়ী ধ্র“ব ফুচকার অর্ডার দিয়ে দিলেন। খাও ফুচকা পাউন্ড লাগলে আমি আছি। আড্ডায় যোগ দিলেন ব্লগার সুশান্ত। মাসুদা ভাট্টি , দৈনিক আমাদের সময়ের লন্ডন প্রতিনিধি ফয়সল চৌধুরী,চ্যানেল এসের ওয়াহিদ জামান, কামাল মেহেদী, বেতার বাংলার মোস্তাক বাবুল। চ্যানেল আইয়ের ক্যামেরাম্যান শাহরিয়ার হাবিব । ব্লগারদের মধ্যে বেশ কয়েকজন গণমাধ্যম কর্মী হওয়াতে সচলায়তনের আড্ডাও মিডিয়া কাভারেজ পাবে এটাই স্বাভাবিক। রিটন ভাইয়ের উৎফুল্ল মুখ কিছুক্ষণের জন্য গম্ভীর হয়ে গেলো, তিনি ব্লগবিষয়ে নানা বিধ জ্ঞানগর্ভ আলোচনা করলেন :
আসলে এসবের কি দরকার ছিলো....
আসলে ব্লগে আমি বেশ অভ্যস্থ ছিলামনা, আমি আমার এক লেখক বন্ধু মুহাম্মদ জুবায়েরের অনুপ্রেরণায় সচলায়তনে লেখায় অভ্যস্থ হয়ে পড়ি। অন্যান্য ব্লগের চেয়ে সচলায়তন একেবারেই ব্যতিক্রম একারণেই, তারা তর্ক করে, দ্বিমত পোষণ করে, কিন্তু অশ্রদ্ধা পোষণ করেনা। সবকিছু মিলিয়ে আমার কাছে মনে হয়েছে এই ব্লগে যারা লেখালেখি করেন তাদেরকে অনেকটাই সৃজনশীল,মেধাবী ও অনেক রুচীশীল বলে মনে হয়।
আড্ডা যখন ডেল্টা লেভেলে
পুরো আড্ডায় এই অংশটুকু ছাড়া বাকী সময়টুকু আমরা সবাই মুগ্ধ হয়ে লুৎফর রহমান রিটনকে নতুন ভাবে আবিস্কার করলাম। তিনি যে শুধু ছড়াকার ই নন তিনি চরম গল্পবাজও বটে।  আর আড্ডার মধ্য মনি হয়ে প্রতিটি মুহুর্তকে প্রাণবন্ত করে তুলেছেন। মানুষ এতো জীবন্ত ভাবে ঘটনার ব্যাখ্যা করতে পারে সেটা লুৎফর রহমান রিটনকে খুব কাছে থেকে না দেখলে অনুমান করাই মুশকিল।
আড্ডা নিয়ে শমোচৌ'র উৎসাহ
এর মাঝে হঠাৎ করে বেতারায়তন থেকে ফোন করলেন এস এম মাহবুব মোর্শেদ। রিটন ভাই ,এসএমসি মাসুদা ভাট্টির আলাপের পর হঠাৎ যান্ত্রিক গোলযোগের কারণে সংযোগ বিচ্ছিন্ন হয়ে আড্ডায় মনোযোগী হলেন সবাই।
নিঝুমের হুমায়ুন প্রীতিকে কেন্দ্র করেই আলোচনার শুরু। রিটন ভাই ব্যক্তিগত অভিজ্ঞতার ঝুলি থেকে শুরু করলেন। একদিন সৈয়দ হক হুমায়ুন আহমেদকে বললেন, ’হুমায়ুন অনেক বই তো লিখলে এবার কিছু সাহিত্য লিখ’ । হুমায়ুন আহমেদ উত্তরে বললেন ,তাইলে এতদিন কি লিখলাম ! 
মাসুদা ভাট্টি খানিকটা যোগ করলেন , হুমায়ুন আহমেদের কারণে প্রকাশকরা আজকাল চার ফর্মার বেশী লেখা বই প্রকাশ করতে চাননা। রেফারেন্স দিয়ে বসে হুমায়ুনের মতো চার ফর্মার বই লিখতে পারেননা।
সুবিনয়ের মূল্যায়ন যারা হুমায়ুণ সাহিত্য পড়ছেন তারা শুধু হুমায়ূন আহমেদ ই পড়ছেন, অন্য কোন সাহিত্যের নির্যাসটা তারা পাচ্ছেননা । হুমায়ুন প্রেমীদের ঘরে ১০০ টা বই থাকলে ওই ১০০ টাই হুমায়ুন আহমেদের।
আড্ডার কিছু ফাও ছবি
নিঝুম আবার তসলিমা নাসরিণের খুব ভক্ত। তার দাবী তসলিমা নাসরিনকে বাংলাদেশে যেতে দেয়া হচ্ছেনা এটি খুব অন্যায়। সে এই বিষয়ে ব্যক্তি উদ্যোগে মামলা করতেও সে প্রস্তুত ! প্রসঙ্গের একটু গভীরে ঢুকে নিঝুম। ছড়াকারকে কাছে পেয়ে গোপন কথা জানতে চাওয়ার ইচ্ছেকে দমন করতে পারেনা নিঝুম । তসলিম নাসরিন তার ’ক’ উপণ্যাসে এত সব রথী মহারথীদের নামে এত কিছু লিখলেন সবাই কি আসলেই এই রকম নাকি ? তসলিমা বিষয়ক আলোচনা গড়াতে গড়াতে মাসুদা ভাট্টি যোগ করলেন হুমায়ুন আজাদের প্রসঙ্গ। দ্বিতীয় লিঙ্গের প্রসঙ্গ আসতেই রিটন ভাই তাঁর সময়ের লেখকদের যে নানা ভাবে বিরক্ত করতেন আর কেউ তাকে অবহেলা করলেই যেই ব্যক্তির দফা রফা করে ছাড়তেন সেই গল্প শেয়ার করলেন সচলদের সাথে। 
রিটনভাইরা যুক্তিকরে এক ছেলেকে পাঠালেন হুমায়ুন আজাদের স্টলে দ্বিতীয় লিঙ্গ বের হয়েছে কিনা সেই খোঁজ নিতে।
সেই ছেলে রীতি মতো বই মেলার যে স্টলে হুমায়ুন আজাদ বসে আছেন সেখানে গিয়ে বললেন, স্যার আপনার দ্বিতীয় লিঙ্গটি টি বের হয়েছে ?
হুমায়ুন আজাদ বললেন , জি। লেখক তার দ্বিতীয় লিঙ্গটি বের করে বললেন এইযে।
ছেলেটি বললো স্যার এই লিঙ্গনা, আপনার দ্বিতীয় লিঙ্গটি চাইছিলাম।
-হুমায়ুন আজাদের উত্তর : তোমাকে কি রিটনরা পাঠিয়েছে ?
স্টক সীমিত
এমন রসাতœক আলোচনা ছাড়াও এপার বাংলা আর ওপার বাংলার সাহিত্য নিয়ে আলোচনা হয়েছে। ৯০/৯১ এর দশকে নীরদ সি চৌধূরী একটা নিবন্ধে ’তথা কথিত’ বাংলাদেশ শব্দ ব্যবহারের কারণে ’দেশ’ পত্রিকার সংখ্যাটি নিষিদ্ধ এবং পরে বাংলাদেশে দেশ প্রত্রিকা বন্ধ হবার পেছনের কথা ও এসেছে আড্ডায়।
লুৎফর রহমানকে প্রথমে চিনতে না পারার শক্তি চট্রপাধ্যায়কে  কিভাবে মাসুল দিতে হয়েছিলো সেই গল্প সচলদের পেটে খিল ধরিয়ে দিয়েছে।
তবে নিজের নাম নিয়ে রিটন ভাই কৌতুক করে বললেন , লুৎফর রহমান রিটন নাম আসলেই একজন দাড়ি সর্বস্ব মানুষের অবয়ব ভেসে আসে। সচল জিফরান খালেদের আধুনিক নাম তাঁর খুব পছন্দের।  নাম পরিবর্তন করার অপশন থাকলে তিনি জিফরাণ খালেদ হতেন। 
সুশান্তের আধুনিক আইটি জ্ঞানের তারিফ করলেন রিটন ভাই। আধুনিক কৌশলী আইটিবিদরা যে ডোমেইন নাম বুকিং দিয়ে মোটা অংকের অর্থ রোজগারের সুযোগ রয়েছে সেই বিষয়েও আলোচনা হলো। সেই সাথে সচলায়তন থেকে অভিমানে সরে পড়া নিঝুম যে এখনও সচলকে ভুলতে পারেন না সেটি প্রমান করেছেন আড্ডায় এসে।
থাকিতে হস্ত হইবো না দ্বারস্থ
চারুকলার প্রতি ঝোঁক ছিলো রিটন ভাইয়ের সেই গল্প বেরহলো যখন পেটে কিছুটা লাল পানি পড়লো। সেই আয়োজন হলো মাসুদা ভাট্টির বাসায়। শুরু হলো আদীম কথা মালা। নগ্ন মডেল দেখে ছবি আঁকার জন্যই চারু কলায় ভর্তি হতে চেয়েছিলেন রিটন ভাই, এমন কথায় ধ্রুব যেন বেশ উত্তাপ অনুভব করলো। তার খুব আক্ষেপ চারু কলার ছাত্রদের ভালো মডেল সরবরাহ করা হয়না , এটা এক ধরণের অন্যায় । ৪০ টাকায় আর কত ভালো মডেল পাওয়া যায় রিটন ভাই ! রাত গড়ায় আড্ডা জমতে থাকে মাসুদা ভাট্টির বাসায় ।
চুল তার কবেকার অন্ধকার মেহেরের নিশা...
হঠাৎ খবর পাওয়া গেলো রানা মেহের এসেছেন। রানা মেহের যে মেয়ে এইটা তো আমি আজকে জানলাম। এই কথা বলে কাছে ভীরতে চেষ্টা করেও থেমে গেলাম, মেহের ভাবছিলো আমি হয়তো স্যুট পড়ে আড্ডায় আসবো।  প্রথম আড্ডায় সুবিনয়কে যেমন অনেকেই ৪০ বছর বয়স্ক ব্লগার ভেবেছিলো অনেকেই তেমনি রানা মেহের সম্পর্কেও আমার লিঙ্গ বিভ্রাট দুর হলো।  সুবিনয় নিরালা মনে মাসুদা ভাট্টির বৈঠক খানায় রাখা বই পত্র ঘেটে দেখছেন। হঠাৎ সবাই ব্যস্ত হয়ে পড়লো নিঝুমের চুল নিয়ে, রানা মেহেরের আবার সেই চুল ছুঁয়ে দেখতে ইচ্ছে হলো। আমি পাশেই বসে ছিলাম ওঠে যেতেই জিফরান আমার জায়গা দখল করলো, রানা মেহের এবার জিফরানের চুলে হাত বুলিয়ে বুলিয়ে দেখছে.. এই ছেলে , তোমার চুল গুলোতে বেশ ঝরঝরে..
ইতিমধ্যে ইউক্রেণ থেকে উড়োসংযোগ স্থাপন হয়েছে লন্ডনে।
কে ফোন করেছে ? মাসুদা ভাট্টি জানালেন সন্ন্যাসী। সুবিনয় বলে ফাস্ট বুক, জিফরাণ বলে আমি কথা বলবো। ধ্র“ব তো ফোন কেড়ে নিয়েই তার সেই রসালো আলাপ জুড়ে দিয়েছে। তারপর রিটন ভাইতো প্রধাণ আকর্ষণ, আমি তো ভয়ে ভয়ে আছি ইস এতো লম্বা লাইন ,এই যাত্রায় হয়তো সুযোগ পাবোনা কথা বলার। আমি টেলিফোন পাস করতে গিয়ে লোভ সামলাতে পারলাম না । খানিকটা আক্ষেপের সুরে জানিয়ে দিলাম কামরাঙা ছড়াতেও আমার কোন কাজ হয়নি। নতুন কিছু করা লাগবে।
এই দিন দিন না আরো দিন আছে....
এদিকে শক্তিমান লেখিকা মাসুদা ভাট্টিযে পাকা রাধুণী সেই প্রমান দিতেই তিনি সবাইকে খাবারের টেবিলে লাইন ধরতে বললেন, নিজ হাতে সবাইকে বাহারী সব খাবার তুলে খাইয়ে তিনি নিজে তুষ্ট হলেন তুষ্ট হলেন তার হাসবেন্ডও। উভয়ের আন্তরিক  আপ্যায়নে সচলরা উদরপূর্তি করে খেয়ে আড্ডা বাজি শেষ করলেন রাত ১২ টায়।
এই মাসুদা ...এখন না আগের মতো খেতে পারিনা...
ব্যস্ততা ছাড়াও লেখা দেরী হবার আরো অনেক কারণ আছে। রিটন ভাই লন্ডনে যাত্রা বিরতির নামে সকাল সন্ধ্যা সভা সমিতি, ছড়া সন্ধ্যা ,আড্ডা যেখানেই যাচ্ছেন সেখানেই আমি ছুঁটে যাচ্ছি , তার কথা শুনি মুগ্ধ হয়ে আর উঠতে ইচ্ছে করেনা। যা শুনি তাই মজা লাগে । শেখ পর্যন্ত আমি যখন এই লেখা নামাচ্ছি তখন তিনি বৃক লেনে বসে আড্ডা দিচ্ছেন সেখানে যোগ দিয়েছেন মাহবুব লীলেন। রিটন ভাই তার রসের হাড়ি নিয়ে বসেছেন। চারপাশে রমণী সকল লাইন ধরেছে ছবি তুলবার জন্য। হয়তো আরো মজার মজার আলোচনা হচ্ছে, সচলদের জন্য লেখা নামাতে আমাকে ফিরতে হলো। আড্ডার খবর আপাতত এতটুকুই। তবে খুব জলদি আরেকটা আড্ডা জমবে লন্ডনে আশা করছি।
 
