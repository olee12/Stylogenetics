জানোয়ারের সময়



খুবই  একটা অস্থির  সময় যাইতাছে। অন্তরে বাহিরে। গত কয়েকদিন অনবরত কাজের চাপ - সকাল সাতটায় বাসা থেকা বাইর হই, অফিস থেকা বাইর হইতে হইতে রাইত দশটা এগারোটা - এক ঘন্টা ট্রেন বাসে ঝোলার পর  বাসায় আইসা কিছু মুখে দেওয়ার এনার্জিও থাকে না, মেইল আর ব্লগ চেক করতে করতে সোফাতেই ঘুম। আবার ৫-৬ ঘন্টা পরে ঘড়ির অ্যালার্মের শব্দে ঘুম ভাঙ্গে - আবার ইঁদুর দৌড়ে নামি। 
*
অফিসে বইসা কামের ফাঁকে ফাঁকে সচল দেখি - রাজাকারগো উপর ভিডিওগুলা দেখি। মেজাজ খারাপ থেকা আরো খারাপ হয় - ভাবি আর কোন দেশে গাদ্দার আর দেশদ্রোহীর দল রাজনীতি আর সমাজে এতদূর অগ্রসর হইতে পারছে? লন্ডনে যখন নতুন আসি, তখন কাউরে চিনতাম না  - একজনের রেফারেন্সে চিটাগঙ্গের দুইটা পোলার লগে থাকছিলাম কয়েক সপ্তাহ। অল্প কিছুদিনের মধ্যেই বুঝতে পারছিলাম যে এইগুলা খালি নামাজী গোছের মোল্লাই শুধু না - জামাত সিম্প্যাথাইজারও। এইখানে ইস্ট লন্ডন মসজিদে তাগো দলের সারাক্ষণই আনাগোনা, দল মোটামুটি ছোটও ছিল না ওগো, প্রায়ই শুনতাম মিটিং নাইলে পার্টি নাইলে অন্য কোন অনুষ্ঠান লাইগা আছে। একদমই না পারলে কথা কইতাম না। কিন্তু এক উইকেন্ডে আর সম্ভব হয় নাই - তুমুল ঝগড়া লাইগা গেছিলো - একটা পোলা ডাবল স্ট্যান্ড করা, মাথায় ঘিলু আছে ঠিকই - কিন্ত সেই শুওরের বাচ্চা পুরাপুরি ব্রেইনওয়াশড। জামাত-১৯৭১-রাজাকার নিয়া এমন বাজে, এমন অন্ধ সব বিতর্ক করলো, যে স্বাধীন বাংলাদেশে জন্মাইয়া একটা পোলা কেমনে এইরকম দেশ-বিরোধী সব মতামত মনের ভিতরে রাখতে পারে, সেইটাই আমারে তাজ্জব কইরা দিছিলো। ওই বাসায় বেশীদিন থাকা সম্ভব ছিল না। 
তাগোই  গুরুরা এখন বাইর হইছে আন্ধার গর্ত থেকা। সচীব হান্নানরে ছোটবেলায় স্কুলে দেখতাম - বক্তৃতা-ভাষণ দিতে আসতো - বুঝতাম কোন প্রকার হর্তা কর্তা - 'এন্টি-করাপশানের হেড' না কি জানি - কিন্তু আসলে যে কত বড় জানোয়ার সেই বয়সে জানতাম না। বিশ বছর পরে দেখি বুড়া মরে নাই, বরং সাপের ফণা আরো লম্বা হইছে। 
*
এইদিকে নিউ ইয়র্কে আমার এক বন্ধুরে পিটাইয়া আধা-মরা কইরা ফালাইছে ওর জামাই। হয় তো কেউ কেউ ফেসবুক বা ব্লগে দেখছেন 'জাস্টিস ফর নাদিন' পেটিশনটা। জামাই আমেরিকার বড় ইউনিভার্সিটি কলাম্বিয়াতে পিএইচডি করে - বা করতো। তিন মাস আগে যখন দেশে যাই, তখন আরো কয়েকজন মিলা সবাই একলগে চা-বিস্কুটও খাইছি। তারপর লন্ডন ফেরত আসার পরে হঠাৎই শুনি আমার ফ্রেন্ড্র-রে ও বিয়া কইরা নিউ ইয়র্ক নিয়া গেছে। সবার সাথে যোগাযোগ সাডেনলি বিচ্ছিন্ন। আর তার কয়েক সপ্তাহ পরে খবর পাই - আমার ফ্রেন্ড-রে সেই জামাই অত্যাচার করছে, পিটাইয়া চেহারা চুরমার কইরা দিছে, নাক ভাইঙ্গা ফালাইছে, এমন কি রেপ-ও করছে। অমানুষ - শিক্ষিত পিশাচ। পুলিশ আইসা আমার ফ্রেন্ডটারে উদ্ধার করছে। জামাইয়ের নামে বিরাট কেস বাঁধছে এখন - assault, battery, rape - কিছুই বাকি নাই। সব ফেলোনি (felony) কেস - দোষী সাব্যস্ত হইলে দশ বিশ বছর জেল হওয়াও অসম্ভব কিছু না। কুত্তার বাচ্চার বাপ নাকি দেশে সেক্রেটারি ছিল - হান্নানের মতনই - নাম জনিবুল হক - করাপ্ট আর লোভী সচীব হিসাবে নাম কামাইছিলো। আর তার বউ, মানে আমার ফ্রেন্ডের প্রাক্তন শাশুড়ির হাতে মাইর খাওয়া বুয়ার চিৎকার সারা ধানমন্ডি জুইড়া শোনা যাইতো, এমনটাও শুনছি। 
এইরকম মানুষের পোলা আর কত ভালো হইবো? দেশের উপরতালা খালি জানোয়ার দিয়া ভইরা গেলো কেমনে? এরপর আমার ফ্রেন্ড নাদিনের বাপ-মা'র উপর প্রচুর প্রেশার দিছে তারা ঢাকায় - কেস ড্রপ করো নাইলে খবর আছে, এইরকম থ্রেট - কিন্তু কেস করছে তো নিউ ইয়র্ক স্টেট, এইখানে আমার ফ্রেন্ডের কিছু বলার নাই, সে বেশীর বেশী স্বাক্ষ্য প্রমান দেওয়া থেকা বিরত থাকতে পারে। এই সপ্তাহে মামলার শুনানি শুরু। কি হইবো শেষমেষ কিছুই জানিনা। ভাবি এতো গজব কবে আসান হইবো। চারিদিকে খালি অস্থির। ভিতরে আর বাইরে। 

