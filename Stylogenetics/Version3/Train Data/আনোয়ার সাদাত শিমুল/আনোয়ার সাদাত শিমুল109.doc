ছবি ব্লগ : নায়াগ্রা



কিংকং তার নায়াগ্রা ভ্রমণের পোস্টে বলেছিলো - ঢাকা শহরে এসে চিড়িয়াখানা না দেখা আর কানাডা এসে নায়াগ্রা না দেখা সমান। পুরোপুরি ঠিক। তবে, কলেজের নুরুন্নবী স্যারের কথাও মনে পড়ে - এক সময় ঢাকা এসে গুলিস্তান হলে সিনেমা না দেখলে, কিংবা মরণচাঁদের মিষ্টি না খেলে নাকি ঢাকা সফর পূর্ণাঙ্গ হতো না।
বর্ণনায় বিরক্ত না করি।
বরং ছবিই দেখি।
ডেটলাইন ২২-২৩ জুন, ২০০৯।
__
-০১- নায়াগ্রা শহরের আকাশ...

__
-০২- হোটেলের জানালায় বসে সচলায়তনে চোখ...

__
-০৩- প্রথম দিন বিকেলে, বাতাস ছিল খুব, সাথে রঙধনু!

__
-০৪- আগেরটা, এইটাও - কানাডা সাইডের

__
-০৫-  এইটা আমেরিকার সাইডের...

__
-০৬- লম্বা লাইন, বাস মিস হবে ভয়ে, মেইড অব দ্য মিস্ট'এ ওঠা হয়নি ;(

__
-০৭- ঐ দেখা যায় আম্রিকা...

__
-০৮- আম্রিকার দিক থেকে ঠিক মতো দেখা যায় না, ব্রিজের মাথা বানিয়ে দেখার চেষ্টা...

__
-০৯- এরকম একটা সাইকেলের শখ বহুদিনের ;(

__
-১০- এখানে সিনেমার নায়িকারা ঝর্ণায় পাথরায় না ;(

__
শেষে একটা জোক বলি।
আসলে সত্য ঘটনা।
টরন্টোতে রফিক ভাই বলে একজন আছেন। ক্যাব চালান। মাঝে মাঝে ঘুরন্তিস লোক পেলে এখানে ওখানে নিয়ে যান। একবার ৩ জন যাত্রী পাওয়া গেলো - টরন্টো থেকে নায়াগ্রা যাবে। সারা দিনের কন্ট্রাক্ট - সন্ধ্যায় টরন্টো ফিরে আসবে। এই ছিলো বোঝাপড়া। রফিক ভাই নিয়ে গেলেন।
কিন্তু, নায়াগ্রা ফলসে গিয়ে ঐ তিনজনের মাথা গেলো ঘুরে। সন্ধ্যা হয়ে আসছে, কিন্তু তারা ফিরবে না। রফিক ভাইকে বলছে - তারা রাতের নায়াগ্রা না দেখে ফিরবেই না। অন্ততঃ রাত এগারোটা পর্যন্ত থাকতে হবে। ওদিকে রফিক ভাইয়ের ফেরার তাড়া, গাড়ী পার্কিংয়ের বিল বাড়ছে। খানিক ভেবে রফিক ভাই বললেন - 'রাতে থেকে থেকে তো লাভ নাই, কিছু দেখা যাবে না...'
তিনজন অবাক হলো, 'কেনো?'
রফিক ভাই বললেন - 'রাতে সব সুইচ বন্ধ করে রাখে, পানি পড়ে না...'
তারা আরও অবাক - 'কেনো, বন্ধ রাখে কেনো?'
'আরে বন্ধ রাখবে না? কেউ তো থাকে না, শুধু শুধু এতগুলো পানি নষ্ট করার কী দরকার?' রফিক ভাই এমন ভাবে বললেন যেনো 'ধুর, আপনারা কিচ্ছু বোঝেন না'।
তারপর আর কী করা। সুইচ বন্ধ করে দিলে পানি যখন পড়বেই না, তখন থেকে আর কী লাভ। তিনজন গাড়ীতে গিয়ে ওঠে।
রফিক ভাইও গাড়ি স্টার্ট দেন।
এটুকু শুনে জিজ্ঞেস করি- 'তিন জন যাত্রী কোন দেশের ছিলো?'
আবার্জিগস!
কোন দেশের আর! পাকমন পেয়ারুন্তিস!

