লেখা আহবানঃ সচলায়তনের নতুন ই-বুক



নানান ঘটনা প্রবাহ আর পালাবদলে উলটে গেলো ক্যালেন্ডারের পাতা। নতুন বছরের শুরুতে শীতের শুষ্কতায় চাদরমুড়ি দিয়ে কেউ কেউ ব্যক্তিগত ক্যালেন্ডারে টুকে নিচ্ছেন কী কী করতে হবে। ওদিকে নতুন সরকারের কাছে চাওয়া-সমালোচনা, প্যালেস্টাইনের ধ্বংসযজ্ঞ, ক্রিকেটে জিম্বাবুয়ের কাছে বাংলাদেশের হেরে যাওয়া; এরকম বিবিধ উত্তাপে উষ্ণ সচলায়তন। সাথে আরেকটু তেজ আর আলো নিয়ে আসছে দিয়াশলাইদল। গত বৈশাখে অণুগল্প সংকলন 'দিয়াশলাই'এর পর এই ফাল্গুনে আরেকটি ই-বুক। 
লেখার বিষয়ঃ
এক কথায় - বলুন আপনার না বলা কথা। জীবন খাতায় গোপনে টুকে থাকে অনেক অপ্রকাশ্য টুকরো ঘটনা, যেগুলো কাউকে বলা হয়নি কখনো। মাঝে মাঝে সময়ে অসময়ে হানা দেয় আনন্দ, বেদনা, ভালোবাসা-বিরহ, তিক্ততা, অপরাধবোধ অথবা ভিন্ন অনুভূতিময় এইসব স্মৃতি। তো এবার আসুন, নিজেকে দাঁড় করাই ব্যক্তিগত কাঠগড়ায়। তারপর কী বোর্ডে আঙুল চালাই। না বলা কথাটি লিখি এবারের ই-বুকে।
লেখা পাঠাতে পারবেনঃ
সকল সচল সদস্য এবং  অতিথি লেখক (যাঁদের কমপক্ষে একটি লেখা সচলায়তনে প্রকাশিত হয়েছে)
লেখা বাছাইঃ
চেষ্টা করা হবে প্রতিটি লেখাই ছাপানোর জন্য। তবে এ বিষয়ে সম্পাদনা পরিষদের সিদ্ধান্তই চুড়ান্ত।
লেখার আকারঃ
সর্বোচ্চ ১০০০ শব্দ।
লেখা পাঠানোর শেষ তারিখঃ
৩১ জানুয়ারী, ২০০৯।
অন্যান্যঃ
কমপক্ষে ২০ টি লেখা না পেলে সংকলন প্রকাশিত হবে না, এর বেশি যত হয় ততই ভালো। 
লেখা পাঠানোর ঠিকানাঃ
diashlai এট gmail ডট com
 লেখা পাঠানোর সময় যা খেয়াল রাখতে হবে:
• পূর্ব প্রকাশিত লেখা (প্রিন্ট কিংবা অন্তর্জাল) বিবেচনা করা হবে না।
• বিবেচিত লেখা বই প্রকাশের আগে অন্য কোথাও দেয়া যাবে না।
• আপনার আসল নাম ও ব্লগ-নিক উল্লেখ করুন (আসল নাম জানাতে আপত্তি থাকলে তা উল্লেখ করুন)।
• আপনার প্রকাশিতব্য ইমেইল (ইমেইল প্রকাশে আপত্তি থাকলে তা জানিয়ে দিন)।
• আপনার বর্তমান অবস্থান (শহর, দেশ)।
• লেখা ইউনিকোডে হলে ভালো হয় (তবে বিজয়ে সমস্যা নেই)।
 সম্পাদনা পরিষদ:
কনফুসিয়াস
অমিত আহমেদ
আনোয়ার সাদাত শিমুল
ধন্যবাদ।

