প্রার্থনা। অথবা অনুরোধ। অথবা ব্যর্থ প্রয়াস। 



অনুরোধ
------------------------------------------------------------------------------
প্রার্থনা
------------------------------------------------------------------------------
অথবা
------------------------------------------------------------------------------
অনুরোধ
------------------------------------------------------------------------------
অথবা
------------------------------------------------------------------------------
ব্যর্থ প্রয়াস

এক একটা দিন খুব ইচ্ছে হয়। 
ইচ্ছে হয় -
রীডিং গ্লাস চোখে , ইজি চেয়ারে বসে থাকা বাবার কাছে যাই।
কোলে মাথা পেতে বলি,
"বাবা, আপনি কী আবার যুবক হতে পারবেন?
আপনার যৌবনদৃপ্ত বুড়ো আঙুল হাতের মুঠোয় নিয়ে হাঁটার জন্য চৌরাস্তার মাথায় জনসমক্ষে
আমরা খামচাখামচি করব!
দশমীতে প্রতিমা বিসর্জন দেখতে পারিনি বলে কাঁদতে কাঁদতে আপনার সূতির পাঞ্জাবীটা ভিজিয়ে দিলে,
আপনি আমার অপরিণত চুলে নাক ডুবিয়ে বলবেন, 
এইটুকু একটা ছেলের চোখে এত পানি আসে কোত্থেকে?" 
ছবিসূত্র: ইন্টারনেট। 
 
