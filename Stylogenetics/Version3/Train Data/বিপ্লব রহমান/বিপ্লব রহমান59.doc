থলের বেড়াল বেরুতে শুরু করেছে?



.জরুরি অবস্থা প্রত্যাহারের দিনই কী থলের বেড়াল বেরুতে শুরু করলো?
বিএনপি চেয়ারপার্সনের জ্যেষ্ঠ পুত্র তারেক রহমানের বিরুদ্ধে মামলা দায়েরের কোনো ইচ্ছাই ছিলো না বলে দাবি করেছেন মামলার বাদী আমিন আহমেদ ভূঁইয়া। এরই ধারাবাহিকতায় তার বিরুদ্ধে দায়েরকৃত দুর্নীতি মামলা প্রত্যাহারের ঘোষণা দিয়েছেন তিনি। তিনি বুধবার ধানমন্ডিতে এক সংবাদ সম্মেলনে এ ঘোষণা দেন।
সংবাদ সম্মেলনের শুরুতেই কান্নায় ভেঙে পরতেও টিভির সংবাদে দেখা যায় মধ্যবয়সী এই ব্যবসায়ীকে। 
তারেক রহমানের সঙ্গে দলীয় পরিচয় থাকলেও কোন ধরণের আর্থিক লেনদেনের সম্পর্ক ছিলো না বলেও দাবি করেছেন তিনি।
১/১১ র পর বিএনপির সাবেক সিনিয়র যুগ্ম মহাসচিব তারেক রহমানকে গ্রেফতারের পর তার বিরুদ্ধে এক কোটি টাকা ঘুষ গ্রহণের মামলা দায়ের করেন আমিন আহমেদ ভূঁইয়া। তাহলে ‌'সেনা সমর্থিত অস্বাভাবিক তত্বাবধায়ক সরকারের' শেষ সময়ে তার এই উল্টো সুর কেনো? তিনি কী কোনো চাপের মুখে তখন বাধ্য হয়েছিলেন এই মামলা দায়ের করতে? 
এ সব কোনো প্রাসঙ্গিক প্রশ্নেরই অবশ্য জবাব মিলতে দেখা যায় নি টিভির সংবাদে।
কারণ সংবাদ সম্মেলনের শুরুতেই অনাকাঙ্খিত  কোনো প্রশ্ন না করার জন্য অনুরোধ জানান আমিন আহমেদ ভূঁইয়া। বর্তমানে মামলাটির বিচার কার্যক্রম উচ্চ আদালতের নির্দেশে স্থগিত রয়েছে বলেও জানান তিনি। 
স্মরণ করা যেতে পারে, আওয়ামী লীগ সভানেত্রী শেখ হাসিনার বিরুদ্ধে দায়ের করা চাঁদাবাজী মামলার বাদী ব্যবসায়ী আজম জে. চৌধুরীও সেদিন একই রকম আহাজারি করে আরেক সংবাদ সম্মেলনে বলছেন, তার অভিযোগটি ছিলো সাবেক মন্ত্রী ও আওয়ামী লীগ নেতা শেখ সেলিমের বিরুদ্ধে। তিনি কোনো ভাবেই মামলায় সাবেক প্রধানমন্ত্রী শেখ হাসিনাকে এ মামলায় অভিযুক্ত করেন নি! 
ব্যবসায়ী আজম জে. চৌধুরী মামলাটি থেকে শেখ হাসিনাকে অব্যহতি দিতে এরই মধ্যে স্বরাষ্ট্র মন্ত্রণালয়ে আবেদনও করেছেন। 
হা ঈশ্বর!! তাহলে এ সব মামলার চার্জশিটে হাসিনা ও তারেককে আসামী করলো  কে বা কারা??
আর তারা কী না এসব মামলায় এতোদিন জেল খেটেছেনে, জামিন/ প্যারোলে মুক্তি পাওয়ার জন্য আদালতে ধর্না দিয়েছেন, এমন কী জামিন পেয়ে বিদেশে চিকিৎসাও করিয়ে দেশে ফিরেছেন বা চিকিৎসার জন্য বিদেশে অবস্থান করছেন!!
এই সব ভোজবাজীর রহস্য কী কে জানে??
---
বিডিনিউজ টোয়েন্টিফোর ডটকম এ ইংরেজী সংবাদটি এখানে
---
ছবি: ঢাকা বিশ্ববিদ্যালয়, ২১ আগস্ট ২০০৭, বিডিনিউজ টোয়েন্টিফোর ডটকম।
 
