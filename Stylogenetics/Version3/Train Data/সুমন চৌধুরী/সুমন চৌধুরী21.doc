জেনেসিস ১-১০



১.
আরো কিছু এলোমেলো পথ- ঘাট ঘাঁটাঘাঁটি করে সূর্যাস্তের সূক্ষতায় বিলীন হতে মাঝে মাঝে টাল সামলানো ভেক,নেকী হাসিলের আনকোরা বয়ানেও হতে পারে বেকায়দা ঘামাচি ভুগোলের নাগাল পেতে পেতে ভষ্ম ঝরে পড়বে ফোয়ারা বিরানভূমে 
২.
ততক্ষণ ধ্বসের দৈর্ঘ্য-প্রস্থ মাপামাপি সেরে রাশি রাশি ভারা ভারা বাল কাটা সারা হলে আঁটি বেঁধে গোয়ালরে কয়েক পা দূরে জোয়ালের জিম্মায় জামানত-এ-গণিমত,কেরামতের হাটে নান্টু-মন্টুদের ভীড়ে আজাবের বটি-কাবাব পাললিক ওভেনের অশ্লিল-উপাদেয় প্রেমে ডিকোডিং,সনিকেত চেতনের সমাবর্তন টুকরি ছাপিয়ে
৩.
হাইড্রার আদিম অনুসরনে আপাতত স্বস্তি, মুখবন্ধ ছাড়াই চলে যাবে এক একটা গ্যালাক্সি, একটু ফ্লেক্সিবল কিছু দিন না আঙ্কেল! মাজায় বাত ধরে যাচ্ছে ! ঘাতবলের সমানুপাতে স্কোরবোর্ড চালু রাখাই প্রকৃত ইবাদত, এই বলে হু হু করে কেঁদে উঠলেন ওয়াহিদুর রহমান ইউসুফ জাই সাহেব, জানেন, হিক্কা সামলে বলে চলেন, গত পরশু কই মাছের পোনা ছেড়ে ছিলাম সদ্য নামজারি করা  মজা পুকুরে , তা সে যাকে বলে দুদিনেই শোলটাকি সাইজ, এই অ্যাতো বড় , বলে সাইজ দেখাতে গিয়ে টুং করে বাড়ি খেলেন মশারির স্ট্যান্ডে , সঙ্গে সঙ্গে বি-ন্যাচারাল টিপতেই ঘর ভরে উঠলো,গভীর সে বেদনা 
৪.
মোটামুটি উস্টা খাওয়া গুলোর রেকর্ড রাখি চাখি চিকনে চামে দশটা ডাইলপুরি সাথে ঝোল,হোল কালো হলে পাতকুয়ায় বালতি হারাতে পারে, আলগা পাত্তি ফুরালে বাত্তি ঘুরাইয়া  প্রচলিত পাহাড়ি নেত্য চেত্ত বেকাশের ভুদাই কায়দা, ময়দায় যত ময়ান দিবি ততই খাস্তা পরোটা, সাগরেদের উপর কোয়ার্টার আস্থায় বলেন ওয়াহিদুর রহমান ইউসুফ জাই সাহেব......
৫.
আরও বেশ খানিক রকমফের করে ফিরতি ডাকের তথাকথিত নতুন আলুকয়টা বোয়মবন্দি করে একখানা ডিকনসট্রাক্টিভ হাসি দিলেন ওয়াহিদুর রহমান ইউসুফ জাই সাহেব,ঢাকনায় ফুটো থাকে বরাবর,আলু থেকে নতুন চারা তুলে জমাবেন বলে ভাবছিলেন ঝাঁপি তোলার দিন থেকে,তারপর ঘরেই জমবে ডাকবাক্স,তখন আর বাড়ি বয়ে অনাত্মীয়ের মোট টানতে হবে না ,এরকমই একটা ফুটোফাটা ইচ্ছেয় ভাবনার মিশাইল দিচ্ছিলেন,সৃষ্টিশীল  কিছু  সইছে না আজকাল,গাঢ়ে ব্যাথা হয় 
৬.
একান্তর বৃত্তস্থিত  ছাল-বাকলার গাঁটরিতে ফসফোরিক এসিডের দিলখুশ প্রজ্ঞা ছড়িয়ে ফুরিয়ে পড়ার আগেই বৃহস্পতি চেটেপুটে  সেঁটে রাখার রেওয়াজ  পাখোয়াজে নিরীক্ষাধর্মী মোহড়ার সেতু বাঁচিয়ে ওয়াটার স্কী মেরে হেড়ে গলায় দরবারী কানাড়ার নাকাড়া বাজিয়েই আৎখা চুপ মেরে ভূতনাথ গান্ডুস্বর্বস্ব মহাশয়ের নিরতিশয় খুপরিতে বীর্য্যসম্বরণ 
৭.
থুতুকে নব্বুই ডিগ্রিতে গেঁথে দিতে শ্বাসকষ্ট হতে হবে নইলে গড়পড়তা হিসেবে ছেৎরে পড়বে খানা-খন্দক যদিও তক্ষকের প্রত্যাবর্তণ দেখতেই টিকিট কেটে পিন্ডদান এবং তান-বিস্তার বাদে ওঠ-বস করাই প্রাকৃতিক সমাধানের ইষ্টি-কুটুম হয়ে চোখ মেরে যাচ্ছিল হালকায়ে জিকিরের উপাদেয় জেয়াফত সাঁটিয়ে দেশী পেঁয়াজের  বস্তুময় ঋদ্ধিতে
৮.
কোয়ান্টাম ডিগবাজী খেতে থাকা মশাদের আর একবার ছত্রভঙ্গ করতে করতেই জুত মতো নস্যি টেনে নিলেন ওয়াহিদুর রহমান ইউসুফ জাই সাহেব,প্রক্ষেপকের অঙ্ক কষা বুদবুদগুলোর হাঁচি সামলে ঝুলে থাকা কাকতাড়ুয়ার কাকাতুয়া ঢং অগ্রাহ্য করে সন্ধ্যার প্রথম সঠিক হাঁচি সচেতন সাপেক্ষসমূহের ঠিকুজিতে ঠেলা দেয় কোন ঘন্টায় কত টোল দিতে হচ্ছে কাকে তার ঐশী ফিকিরে
৯.
কাঁচের বোয়মে কাঠ পিপড়ের ডায়ালেকটিকসকে প্রতিবিপ্লবের মুখে ফেলে নোনতা বিস্কুটের পচাত্তর শতাংশ তুলে  আনতে দু'চারজন ছিটকে পড়লো চিনির বস্তার মুখে,ভাঙ্গাবাজারে এখনও পাওয়া যায় লাল চিনি চটের বস্তায়,ত্রিকালের রেডিয়াস মোচড়ানো আড়মোড়া ভাঙলে আরও একটা বিকিকিনি চক্কর ক্রলিং এর প্রস্তুতি নেয় 
১০.
তারপর ঝিরঝিরে বাতাসেও অভ্যাসের রসায়ন,প্যাঁচপ্যাঁচে গরমের চিরুনি ঘুপচি কণাবাদী ঘুলঘুলি বিভ্রমে ,তৃতীয় মুক্তির সমবাহু আবর্তনে হাইপারবোলিক ডিগবাজী শীর্ষবিন্দু নির্ধারণে ডিসকোর্সমুড়ি দেয়া ভেংচি কেটে উধাও, এইসব এলোমেলো জাগলিংএর ঠিকুজি টুকে রাখা প্রিজমে সিলিন্ডার গিট্টু দিয়ে

