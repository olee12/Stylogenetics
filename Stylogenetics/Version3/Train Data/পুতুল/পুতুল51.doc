আপনাদের শুভ কামনা আশা করছি।  



আমার মূখে কথার খৈ ফুটে। অথচ এখন একটি কথাও লিখতে পারি না! সব গুলো লেখা পোষ্ট করার আগে শুভ একটু বানান ঠিক করে দেয়। অনেক সময় পোষ্ট করা লেখাও। এখন ঠিক করার কেউ নেই।
সচলে বসে বসে পড়ার সময় ধমক দিয়ে বলে না; নিজের লেখা লেখ। খুব স্বাধীন আমি। মৌমাছির পাখার মত ছোট্ট হার্টটা আল্ট্রাসনোগ্রামে দেখে বুকের ভেতর কেপে উঠে। আর মাত্র এক মাস। তার পর আমার ব্লাগানো চাঙ্গে উঠবে! আমাদের আচল পৃথিবীর পথে সচল হবে।
বউকে সন্ধ্যায় গোসল করতে বারণ করিনি। ও চুলটা তোয়ালে জড়িয়ে অনেক সময় নিয়ে শুকিয়েছে।
গত কয়েকদিন খুব ব্যাস্ত ছিলাম। শনিবার রাতে বউয়ের ভয়ংকর কাশি দেখে জরুরি ডাক্তারকে ফোন করলাম। ডাক্তার বলল; হাসপাতালে নিয়ে যেতে।
আহা বেচারী যদি জানতো সন্ধ্যয় ভেজা চুলে এই শীতের দেশে কত বিপদ ঘটতে পারে! আমিও যদি জোর করে চুল শুকাতে বলতাম! তা হলে ওকে এই বিপদে পরতে হত না!
কাশি একটু কমেছে। কাল পরশু হয়তো বাড়ি নিয়ে আসতে পারব। আল্ট্রাসনোগ্রামে দেখলাম আমাদের মেয়ের মুষ্টিবদ্ধ হাত। এই কটাদিন মেয়েটা একটু সুখে থাকুক ওর মায়ের পেটে।
ভেবেছিলাম মেয়ের জন্মের পর কাজে যাব! এটা-সেটা করে তিন বছরতো কেটে গেল। যাক না আর কটাদিন।
কিন্তু বিধি বাম। “বাপ বেকার” এই অপবাদ ঘোচাতেই হয়ত আঁচলের (আমাদের মেয়ের নাম) কারসাজিতে ফোনটা বাজল। জানুয়ারীর ২ থেকেই জত্তসব অসুস্থ মানুষের রক্ত পরিক্ষা শুরু করতে হবে।
কাজের ফাঁকে মেয়ের দেখাশোনা করতে হবে। লেখা লেখি বা ব্লগিং এর সময় কৈ! নাহ, আমি আর ফুল টাইম লেখক হতে পারলাম না!
তবুও তোমরা দ্রুত সুস্থ হয়ে বাসায় আস। ভংকর এই নীরবতা!
নাস্তিক হওয়ার এই মুস্কিল! বউ বাচ্চার জন্য দোয়া চাইতে পারি না!
আপনাদের শুভ কামনা আশা করছি।  

