রবীন্দ্র রচনাবলীর জার্মান বা ইংরেজী অনুবাদ চাই! 



আঁচলের ঘুম ভেঙ্গে যাবে বলে বুড়োদের দাতের মতো পুরানো খটমটে বাংলা কীবোর্ডে হাত দিতে মানা বাসায়। তাই লেখার ছলে বাসার পাশে আলীর বারে গিয়ে ল্যাপটপ খুলে সচলায়তনে চোখ রেখে বসে থাকি। বাংলা বর্ণমালির কারুকাজ দেখে কেউ কেউ কৌতূহলী হয়। আরবীর মতো ডান থেকে পড়তে হয় নাকী চাইনিজের মতো উপড় থেকে নীচে? এই চিন্হগুলো চায়নিজ চিন্হ নাকী বর্ণমালা? কখনো বিরক্ত হই না। ভালই লাগে। আমার মাতৃভাষা-সংস্কৃতি ভিন্ন সংস্কৃতির একজন মানুষের কাছে পরিচিত করে দেয়াটাতো আমার কাছে সম্মানের কাজ বলেই মনে হয়।
এভাবে দু’জন মানুষ আমার বন্ধু হয়ে গেছে। অবশ্য রবীন্দ্রনাথের নামের সাথে তাদের পরিচয় আগেই ছিল। জার্মানরা বলে টেগুরে। আজকে দেখি মেথিয়াস মেইল করেছে, টেগুরে পড়তে চায়। ভারত থেকে পদব্রজে বংলাদেশে ঢুকেছে। সুযোগ পেলে আমাদের দেশ এবং দেশের মানুষ সম্পর্কে দু’টো ভাল কথা আমাকে শোনাবেই। আমাদের দোষের কোন শেষ নেই। আমাদের সব থেকে বড় দোষ হল আমরা গরিব। কিন্তু মেথিয়াস মনে করে উঁচু দালান, দামী গাড়িই একটা সংস্কৃতির শেষ কথা নয়। আমাদের দেশের মানুষ, আমাদের প্রকৃতি, আমাদের সংস্কৃতি-ভাষা-সাহিত্য অবশ্যই অনেক উন্নত। নিজের দেশ সম্পর্কে ভাল কথা শুনলে যেকোন মানুষই খুসি হয়। আমি তার ব্যাতিক্রম নই। কিন্তু আমাদের দোষগুলোও তাকে বলি। এভাবে সন্ধ্যার পর সন্ধ্যার সন্ধ্যা আমরা আলোচনা করি। 
কোন কোন সময় জার্মান সংস্কৃতি এমন কী সাহিত্য নিয়েও কথা হয়। জার্মান সাহিত্য খুব সামান্যই পড়েছি। এতেই মেথিয়াস মুগ্ধ। অনেক বার ব্যাপারটা সে বলেছে; আমাদের সাহিত্য সর্ম্পকে তুমি কতকিছু জান! অথচ তোমাদের সাহিত্য সম্পর্কে আমি নিতান্তই মূর্খ!
সে মূর্খতা ঘোচাতে মেথিয়াস এখন টেগুরে পড়তে চায়। আমাদের ঘরে বুড়োর দু’খানা পদ্য আছে বাংলায়। গুগল করেও তেমন ভাল কিছু পেলাম না। অবশ্য কম্পুকানা হিসাবে আমার ভাল নাম-ডাক আছে। না পওয়ার পেছনে সেটাও একটা কারণ হতে পারে। তাই ভাবলাম অতিথি-হাচল-সচলদের কাছে আমার চেয়ে ভাল আইডিয়া নিশ্চই আছে। এবার আপনারা অনুগ্রহ করে পরামর্শ দিন। কোন লেখাটা দিয়ে শুরু করলে আমাদের রবির আলোটা একজন বিদেশী মানুষ ভাল করে দেখতে পারবে। সাথে বইয়ের নামগুলোর প্রচলিত ইংরেজী অনুবাদ (যে ইংরেজী নামে বইটি বাজারে কিনতে পাওয়া যাবে)। লিংক পেলেতো আরো ভাল। 
সবাইকে অসংখ্য ধন্যবাদ।
(সচলায়তনে আমরা ইংরেজী সাধারণ নিরুৎসাহিত করি, কিন্তু এই পোষ্টের লিংকটা আমি মেথিয়াসকে পাঠাব ভাবছি। তাই কেউ ইচ্ছে হলে ইংরেজীতেও মন্তব্য করুন, বা আপনার পরামর্শ সরাসরি @মেথিয়াসকে লিখুন। ধন্যবাদ)

