bing-[dot]-com-এ চকবাজার



মাইক্রোসফট তার সার্চ-ইঞ্জিনকে নতুন আলোকে সাজিয়েছে, কিনে নিয়েছে ইয়াহুর সার্চ-ইঞ্চিন; তবুও গুগুলের প্রতাপে ভাগ বসানোর লক্ষণ নেই। দৈনন্দিন কাজে গুগুল ব্যবহার করলেও দিনে একবার করে মাইক্রোসফটের সার্চ ইঞ্জিনে ঢুঁ মারি। লিংকটা খুব সহজ ও মজার।
Bing-[dot]-com
এই নিত্য ভ্রমণের কারণ হলো ছবির নেশা। প্রতিদিন একটা করে ছবি দেওয়া থাকে। সেই ছবিতে কতগুলো গুপ্ত "হট স্পট" থাকে। সেগুলোর উপর দিয়ে মাউস নিয়ে গেলেই মজার কিছু তথ্য দেখা যায়। আরও জানবার জন্য লিংকও দেওয়া থাকে সেখানেই।
আজ সকালে ফেসবুকে এক বড় ভাইয়ের প্রোফাইলে ইফতারির ছবি দেখে আফসোস করছিলাম খুব। কিছুক্ষণ পর জানতে পারলাম, ছবিটা চকবাজারের। তারও কিছুক্ষণ পর জানলাম সবচেয়ে নাড়া দেওয়া তথ্যটি। এই ছবিটা আজকে Bing-[dot]-com -এর নীড়পাতায় স্থান পেয়েছে!
কানাডা থেকে সুজন দা' দেখতে পেলেন না, তাই ধারণা করছি অন্যান্য দেশ থেকেও অদেখা থেকে যেতে পারে। মূল ছবিটির আলোকচিত্রী আবীর আবদুল্লাহ। তাঁর অনুমতি ছাড়াই ছবিটি এমবেড করে দিলাম। আপত্তি থাকলে সরিয়ে দেবো।
আমার কম্পিউটারের স্ক্রিনশট তো আর এমবেড করতে সমস্যা নেই। দেখে নিন সবাই পাশ্চাত্য গণমাধ্যমে এক টুকরো বাংলাদেশ।
মূল ছবিঃ

কম্পিউটারের স্ক্রিনে যেমনটা দেখা যায়ঃ

ছবিটির চারটি হট স্পটে গেলে যা লেখা ওঠে তা হলোঃ
১) Today is the second day of Ramadan, during which, Muslims do not eat from dawn until dusk for a lunar month.
২) Open air food markets are only one of the many things to see when you visit Bangladesh.
৩) Though its independence is relatively young, the culture of this nation is ancient.
৪) During Ramadan, Bangladeshi flock to this food market as soon as the sun goes down.

