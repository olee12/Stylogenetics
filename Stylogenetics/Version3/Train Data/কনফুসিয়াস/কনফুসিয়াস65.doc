উইন্ডোজ = সিন্দাবাদের ভুত?



প্রায় বছর খানেক ধরে চেষ্টা করছি উইন্ডোজকে বিদায় জানাতে। হচ্ছে না। নামছেই না ব্যাটা ঘাড় থেকে, চেপে আছে সিন্দাবাদের ভুতের মতন।
ডেস্কটপে এক্সপি চলে। একবার কি জানি হলো, পিসি এখন আর বন্ধ হয় না। শাটডাউন করি, সব চলে টলে গিয়ে স্ক্রীণ ব্ল্যাংক হয়ে যায়, ঠিক দু সেকেন্ড বাদেই আবার গরর গর করে মেশিন চালু হয়ে যায়। পাওয়ার সুইচ সরাসরি না চাপলে ব্যাটা আর ঘুমায়ই না। 
প্রায় সপ্তাখানেকের বেশি হলো ল্যাপটপের হার্ড ডিস্ক মরে গেছে। আগের কদিন দেখলাম উইন্ডোজ স্টার্ট নেবার সময় পুরনো গাড়ির মতন স্ক্রীণে খানিক ঝাঁকি টাকি মারে, তারপরে কিছুক্ষণ ব্লিঙ্কিং চলে। তখনও বুঝি নি শেষ মেষ অক্কা পাবে! 
কদিন ধরে আমি তাই ল্যাপির বিরহে কাতর। সারাদিনের দৌড়ঝাঁপ শেষে বিছানায় এসে বেচারীকে কোলে নিয়েই নেটে ঢুকে আমার যা সব মাস্তানী চলে, সপ্তাখানেক ধরে সব বন্ধ।
হার্ড ডিস্ক বদলে ফেলবো, এই ভেবে দোকানে গিয়ে দেখি হার্ড ডিস্কের দামের সাথে অল্প কিছু যোগ করে একটা নতুন নোটবুকই পাওয়া যাচ্ছে, স্পেশাল ডিলে। দোনমনা করে শেষমেষ কিনেই ফেললাম। 
কিন্তু এইখানেও আবার সেই সিন্দাবাদের ভুত! ভুত নয়, আসলে তারও বড় ভাই। মানে এক্সপি না, স্বয়ং ভিস্তা!
দু'দিন ব্যবহারেই আমি ভিস্তার ব্যাপারে ক্লান্ত। ভয়ংকর স্লো! মেশিনের র‌্যাম মাত্র ৫১২, এইটা ভিস্তা টানবে কেমন করে? আমার বিরক্ত লাগলো যখন দেখলাম ৮০ গিগ হার্ড ডিস্কের মধ্যে ১৪ গিগই ভিস্তা দখল করে সিস্টেম আর ব্যাকয়াপ সিস্টেমের দোহাই দিয়ে।
ব্যস, আমি এইবার সত্যিই বিদায় জানাতে চাই তারে। 
এখন টেকি হেল্প চাই।
মেশিনএর কনফিগারেশান তুলে দিচ্ছি নেট থেকে, মডেল হচ্ছে কমপ্যাক 710TU.
বাকি হালচাল এরমঃ
# Processor: Intel® Celeron® M Processor 530 (1.73GHz, 1MB L2 Cache, 533MHz FSB)
# Standard Memory: 512MB DDR2 (1 Dimm)
# HDD:  80GB  5400rmp
# Optical:  Super Multy 8X DVD±RW with Double Layer Support
# Graphics:  Intel® Graphics Media Accelerator 950, upt to 64MB shared with 256MB system memory
# Display: 15.4" WXGA High-Definition BrightView Widescreen Display
# Networking⁄Wireless:  802.11b⁄g WLAN⁄Integrated 10⁄100 LAN
# Card Expansion: -
# Input⁄Output Ports: 3 USB 2.0, VGA, RJ-11⁄Modem, RJ-45⁄Ethernet, 1 Headphone jack, 1 Microphone jack, S-video Output, AC Adaptor
# Operating System: Window® Vista™ Home Basic.
আর এটার সিস্টেম হচ্ছে ৩২ বিট সিস্টেম, ৬৪ নয়। (
তো, টেকি সচলরা জানান, আমি কি এইটাতে উবুন্টু 7.10 ইন্সটল করতে পারবো?
ওটা যতদুর জানি ৬৪ বিটের জন্যে (শিওর নই), তাহলে আমার নোটবুকটার জন্যে কোনটা কাজ করবে?
তারচেয়ে বড় কথা, দোকান থেকেই বলে দিয়েছে আমি চাইইলেও এতাতে এক্সপি ইন্সটল করতে পারবো না, কারন হার্ডওয়্যার ড্রাইভারগুলো নেই এক্সপিতে। তাহলে উবুন্টুর জন্যে কম্প্যাকের ড্রাইভার কই খুঁজে পাবো?
প্রশ্ন আরো আছে, লিনাক্সে যেতে পারছিলাম না বাংলা কেমনে লিখবো এটা ভেবে, কারণ আমি অভ্রর ইউজার আর অভ্রর কোন লিনাক্স ভার্শানও নেই। শাব্দিকের একটা ফায়ারফক্স প্লাগইন দেখলাম, যেটা দিয়ে যে কোন অপারেটিং সিস্টেমে অভ্র দিয়ে লেখা যায়, কিন্তু সেটা পরীক্ষা করে দেখেছি, কি-ম্যাপ অভ্রর সাথে মিলে না পুরোপুরি।
তো বাংলা লেখারই বা কি উপায়? 
বিদায় জানানোটা সহজ হবে না বুঝতে পারছি, কিন্তু উবুন্টু বা লিনাক্স ভক্ত সচলেরা কোন উপায় বলতে পারেন?
পি-লি-ই-ই-ই-ই-জ! 

