ছবি ব্লগ- উত্তর মেরুর আলোকচিত্র প্রদর্শনী 




প্রথমবারের মত দেশের পতাকা নিয়ে উত্তর মেরু গিয়েছিলাম ২০০৭-এর এপ্রিলে। সাথী ছিলেন বিখ্যাত পাখি বিশেষজ্ঞ, আলোকচিত্রগ্রাহক, অভিযাত্রী ইনাম আল হক।  সেই বছরের নভেম্বরেই যখন হিমালয়ে ট্রেকিং শেষে একসাথে ফিরছি তিনি প্রস্তাব দিলেন একটি যৌথ আলোকচিত্র প্রদর্শনী আয়োজনের, যেখানে তার ১৯৯৬-এ তোলা অ্যান্টার্কটিকার ছবিগুলোর সাথে থাকবে আমার তোলা উত্তর মেরু অঞ্চলের ছবি, অর্থাৎ বিশ্বের উত্তরতম বিন্দু ও দক্ষিণ অংশের সহবস্থান একই গ্যালারীতে( যেহেতু আজ পর্যন্ত বাংলাদেশের কেউ দক্ষিণ মেরু যান নি, সে জায়গাটি এখনো অদেখা আমাদের কাছে)। সেই জন্যই প্রদর্শনীর নাম হবে আর্কটস-অ্যান্টআর্কটস, অর্থাৎ গ্রীক ভাষায় উত্তর ও দক্ষিণতম ভূখণ্ড।
এমনতর কথায় হতবিহবল অবস্থা আমার, ইনাম ভাই বিশ্বখ্যাত আলোকচিত্রগ্রাহক, দেশবিদেশের মর্যাদাসম্পন্ন অনেক পুরষ্কার তার ঝুলিতে আর আমি কোথাকার কোন অর্বাচীন, ক্যামেরার ক ও বুঝিনা (এখন পর্যন্ত) তার ওপর পুঁচকে একটা প্যানাসনিক দিয়ে মেরু অঞ্চলের ছবিগুলো তোলা, আপনাদের সবার মোবাইলে তার চেয়ে ঢের ভাল ক্যামেরা আছে!
ইনাম ভাইয়ের উৎসাহেই শেষ পর্যন্ত হল প্রদর্শনীটি, ধানমন্ডির দৃক গ্যালারীতে, নভেম্বরের শেষ দিকে। আমার ক্ষনিকের উৎসাহে তোলা দুর্বল ক্যামেরার দুর্বলতর ছবিগুলো থেকেই ইনাম ভাই নিজের মূল্যবান সময় অপাত্রে ঢেলে, অসীম ধৈর্যের সাথে ছেকে ঘষে মেজে নিলেন কিছু আলোকচিত্র। সেইগুলোই ভাবলাম আপনাদের সাথে ভাগাভাগি করি, যদিও বেশ আগের স্মৃতি। প্রদর্শনীর উদ্বোধন করে আমাকে চিরকৃতজ্ঞতার ঋণে আবদ্ধ করেন কাছের মানুষ বিশ্ববরেণ্য চিত্রকর কালিদাস কর্মকার (আমাদের কালি দা) এবং অদ্বিতীয় মুর্তজা বশীর।




 প্রদর্শনীর লিফলেটে ইনাম ভাইয়ের বরফ মহাদেশের ছবি দেখে কবি শামসুর রাহমানের বিমুগ্ধ মন্তব্য ছাপানো ছিল, যা কবি ১৯৯৭ সালে লিখে দিয়েছিলেন-

সেই সাথে আমার মত অজানা তরুণের জন্য কবি রুবি রহমান শত ব্যস্ততার মাঝেও দুছত্র লিখে অতি মহানুভবতার পরিচয় দেন-

 চলুন বন্ধুরা, ঘুরে আসি ছবির দর্শনে সেই ছয় মাস দিন- ছয় মাস রাতের চিরবরফের রাজ্য থেকে, তবে দুঃখজনক ভাবে আপাতত ইনাম ভাইয়ের অ্যান্টার্কটিকা ও সেখানকার জীবজগতের মহামূল্যবান ছবিগুলো সাথে না থাকায় এইবার দিতে পারছি না, ভবিষ্যতে চেষ্টা করব।
মেরু ক্যাম্পে লাল-সবুজ পতাকা

কেবলই গর্তে সেধেনো সীলের খোঁজে-

মেরুঝড়ের মাঝে একাকী পথিক- (সামনে অপেক্ষারত একজন মহিলা দেখা যাচ্ছে কি!)

দূর গন্তব্য, চলন্ত স্নো মোবাইল থেকে তোলা-

স্নো মোবাইল সাফারি-

সবুজ হিমবাহের বিস্ময়-

বিশ্বের শীতলতম ম্যারাথনের মাঝে-

আহা এই নির্জন প্রান্তর-

ক্রীড়ারত শিশু বিশ্বের সবচেয়ে উত্তরের জনবসতি স্পিটসবের্গেনে তোলা--

অজানার খোঁজে--

সাবধান, শ্বেতভালুক!!-

সবুজ বরফ--

যাত্রী-

মেরুগোধূলি--

পৃথিবীর শেষ প্রান্ত--

বরফ গলা নদী--

ঘুমন্ত দানব--

মেরু ম্যারাথনের মাঝে ইনাম ভাইয়ের চোখের পাপড়িতে জমাট বাঁধা ঘাম!!

স্ফটিক--

উত্তরতম জনবসতি--

হোয়াইট ফ্যাঙ, হাস্কি ও মানুষ --

বলগা হরিণ--

শ্বেতভালুকের পদচিহ্ন--

গলন্ত বিশ্ব, বিপন্ন ভবিষ্যৎ--

মেরু সূর্য--

ইনাম ভাইয়ের পোট্রেট-

 আর ব্যানারে ব্যবহৃত এই ছবিটি তুলে দিয়েছিল মেরু আলোকচিত্রগ্রাহক মাইক কিং--


