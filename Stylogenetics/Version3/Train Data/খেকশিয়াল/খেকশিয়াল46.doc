তরলায়িত



তরল কথা ১
........................
লিপনের ভাইয়ের বিয়া। ঢাকার বাইরে। তো সাথে গেছে পরিতোষ, শম্ভু, দীপক আরো কয়জন। একদিকে বিয়া হইতাছে আর তারা সব নদীর পাড়ে গিয়া তরলায়িত হইতাছে। কিসের বিয়া, কার কি! এইভাবে তরলায়িত হইয়া সবাই আবার হাঁটা ধরছে, সবাই দুলতাছে। হাঁটতে হাঁটতে তাদের কারো আর কিছু মনে নাই। পরের ঘটনা সুমনই ভাল বলে,
- দোস্ত সকাল হইলে দেখি আমরা একটা ঘরে, কেমনে আইলাম মনে পড়ল না, দেখি সাইডে পরিতোষ উপতা হইয়া ঘুমাইতাছে, কিন্তু আর কাউরে দেখি না। একটু পরে জানতে পারলাম দীপক নাকি গ্রামের কাগো বাড়িতে গিয়া কাউরে কিছু না জানাইয়াই শুইয়া আছিল। বাড়ির লোকজন চোর চোর কইয়া মারতে আইসা দেখে কে জানি শুইয়া আছে। পরে বুঝলো চোর না। কিন্তু শম্ভুর তখনো খবর নাই। একটু পরে কনেপক্ষর এক লোক আইলো, বলে, "আপনাদের একজনের লাশ নদীতে ভাইসা আছে, যান নিয়া আসেন।"
শুইনা তো আমরা টাস্কি, কয়কি! একটু পরে সব দৌড়াইয়া গেলাম, দেখি ব্যাম্বু (শম্ভু) অর্ধনগ্ন অবস্থায় মাথা নদীর পাড়ে, বাকি বডি পানিতে ডুবাইয়া ঘুমাইতাছে। হঠাৎ আমার মনে পড়ল কাল্ককে একবার হাঁটতে হাঁটতে ব্যাম্বু পিছাইয়া পরছিলো, তাতেই এই দশা। হালায় মরে নাই, তবে ঘটনা হইলো কনেপক্ষ সেইরকম ডরাইসে। পরে শুম্ভুরে কম্বলে পেচাইয়া উদ্ধার কইরা ওভাবেই ঢাকায় চালান করা হইছিল।
তবে এসব কিছুর আগে কনেপক্ষ এই নিয়া কাইজা করতাছিলো যে বরপক্ষের লাশ বরপক্ষ উঠাইব আমরা উঠামু কেন? বরপক্ষও তেইড়া মারতে আসে, কেন কেন, আপ্নেরাই তো উঠাইবেন আপ্নেগো জায়গায় আইছি না?
বোঝ অবস্থা!
তরল কথা ২
.........................
তরলায়িত হইয়া অনেক কাহিনী আছে বলার মত না। তবে লিপনের কাহিনীটা বলা যায়। এই কাহিনী কক্সবাজারের। এইটা শুধু লিপনের না লিপন সুমনের যৌথ কাহিনী। এই সুমন আরেক সুমন তারে সবাই ডাকে মোটকা সুমন। তো তারা কক্সবাজার গেছে, অনেক আগের ঘটনা। এক রাতে সেইরকম খাইছে। খাইয়া হোটেলে ফিরবে, এর মধ্যে লিপনের নাই ঠিকানা। তো সবার ধারণা সে নিশ্চয়ই ফিরতে পারিবে, তাহার সহিত হোটেলের কার্ড আছে, এইটা আবার নিশ্চিত করছিল একজন। তো ঘটনা হইলো মোটকা সুমনরে নিয়া, সে একটু পরে কানতাছে তার নাকি কিছু ভাল লাগে না, কোন মেয়ের প্রেমে আছিলো জানি তখন। সবাই তারে নিয়া কাছের একটা রেস্টুরেন্টে নিয়া উঠল। রেস্টুরেন্টের পোলাপাইন ধইরা পিছনে ময়দা, আটা, হাবিজাবির ওইখানে নিয়া তারে শুয়াইছে, আর ভাল জায়গা নাই। সুমন খালি কান্দে আর ময়দায় গড়ায়, সাদা ময়দা ছয়দা মাইখা একদম ভুতের মত অবস্থা। একটু পরে কয় ওর শীত লাগে, তো সবাই দান করতাছিলো যে যার মত, কেউ গায়ের সোয়েটার দিল কেউ গেঞ্জি দিল। কৃষ্ণ ফাজিলের হাড্ডী করলো কি, গলায় আছিলো একটা মাফলার সেইটা খুইলা ফুলের মালা দেবার মত কইরা সুমনের গলায় পড়াইয়া দিয়া হাতজোড় কইরা দাঁড়াইয়া রইলো।
ঐদিকে লিপন, সে যখন দেখলো সামনে পিছে কেউ নাই, সে হাঁটা ধরলো। হাঁটতে হাঁটতে রাস্তায় উঠসে, দেখে একটা গাড়ি থামসে, কে জানি নাইমা আসতাসে। আগুন্তুক আগাইয়া আসলো, বলল,
"কে আপনি, এতো রাত্রে কই যান"
লিপন বলল, "ভাই হোটেলে যাই, অমুক হোটেল, আমারে একটু নামাইয়া দিবেন?"
আগুন্তুক তো সবই বুঝসে, লিপন যেমনে এক জায়গায় দাঁড়াইয়া লাটিমের মত ঘুরে, পাঁচ মাসের শিশু বাচ্চাও বুঝবে সামথিম রম!
তো গাড়িওয়ালা আগুন্তুক বলল, গাড়িতে উঠেন।
গাড়িতে তারা অনেক খাজুরা প্যাচাল পাড়লো।
গন্তব্যে আইসা লিপন দেখে সবাই হোটেলের নিচে চা খায় এক দোকানে। সে খুশি হইলো, কিন্তু মোটা সুমনরে সে দেখে না। মোটা সুমনরে রুমে চালান করা হইছিল আইসাই। তখন লিপন গাড়ি থিকা নাইমা আগুন্তুকরে বলল, ভাই আসি, অনেক ধন্যবাদ। এইদিকে গাড়ি এবং গাড়িওয়ালারে দেইখা সবাই একটু চিন্তিত হইছিল, কারন, গাড়িটা পুলিশের আর গাড়িওয়ালা পুলিশ অফিসার, লিপন শালা টাল হইয়া কিছুই বুঝে নাই।
পুলিশ ভাই বলল, ভাই আপনেরে তো ছাড়া যাবে না, আপনে মদ খাইছেন, থানায় চলেন।
লিপন তখন একটু একটু বুঝলো আর তাকাইলো ভাল কইরা, যখন পুরাপুরি বুঝলো তখন  সে খালি মাফ চাইতে লাগলো, "ভাই মাফ করেন আর হবে না, মাফ করেন.." পুলিশ ফাঁপর নিছিলো এমনেই, ধরতো যে না সবাই জানে। তবে সবাই স্বীকার করছিল, লিপন যতবারই নাকি মাফ চাইতে গিয়া দুই হাত একসাথে জোড় করতে যায় কখনোই নাকি একটা আরেক্টার লগে লাগে নাই, খালি মিস হইতাছিলো।
কত কাহিনী আছে! অনেকদিন পর এই দুইটা মনে পড়ল তাই শেয়ার করলাম।

