২৭০০ কোটি ডলার অপচয় করে প্রোটনের গুঁতোগুঁতি নিয়ে বিশ্ব মাতোয়ারা।



হিগস বোসন খুঁজে পাওয়া গেলে আদতে কি হবে?
২৭০০ কোটি ডলার ব্যয়ে অমরত্বের সন্ধান করতে মানুষ,মূলত প্রথম শ্রেণীর গবেষকদের হলি গ্রেইল হিগস বোসন। ৪০ বছর আগে যখন এই অনুমাণটা সামনে আসলো এবং সেটার ভিত্তি ধরেই আসলে আমাদের বলের একত্রীকরণের ধারণাগুলো জন্মালো। ইলেক্ট্রোউইক ফোর্স, যেটার জন্য আমাদের কাদিয়ানী বিজ্ঞানী এবং জোচ্চোর আব্দুস সালাম নোবেল পেলো, এবং এর পরে আরও গভীর ভাবনার জগতে গিয়ে সুপারসিমেট্রি নিয়ে ভাবনা চিন্তা সব কিছুই আসলে এই রহস্যময় কণিকার উপরে ভিত্তি করেই।
যদিও মার্ক্সবাদের মতো এটাকে পরিত্যাজ্য ঘোষণা করা যায়, শালার তাবত বিজ্ঞানী বিভিন্ন রকম যন্ত্রপাতি দিয়ে নিয়ন্ত্রিত পরিবেশে খুঁজে খুঁজে একটা কণাকে ধরে আনতে পারছে না,সেটার ভর সময়ের সাথে পাল্লা দিয়ে বাড়ছে, এমন কি হিগসের কথা বাদ দেই, এলিট কনাবাদী তাত্ত্বিকদের অনেকেই সুপার সিমেট্রিক পার্টনারদের খুঁজছেন, সেগুলোর ভর সীমিত এবং সেগুলো খুঁজে পাওয়া যাচ্ছে না মোটেও।
তবে একটা সময়ে এসে আত্মসম্মানবোধ অনেক তীব্র হয়ে যায়, মানুষের গাণিতিক ধারণাগুলোই মানুষর নিয়ন্ত্রক হয়ে যায়। তাই প্রায় ১০০০ বাঘা বাঘা বিজ্ঞানী একটা নির্দিষ্ট ধারণাকে সত্য মেনে যে উপসংহারে পৌঁচেছেন সেটার সমাপ্তি কোথায় হবে?
এই ৭ টেরা ইলোক্ট্রন ভোল্টের সংঘর্ষে যদি হিগস পার্টিকল খুঁজে না পাওয়া যায় তবে বিজ্ঞানীরা এটাকে পরিত্যাগ করবেন না, তারা আরও ৫০০০ কোটি ডলার খরচ করে আরও বৃহৎ শক্তি সম্পন্ন একটা ত্বরক তৈরি করবেন, সেটার দক্ষতা আরও বেশী হবে।
এইটা হলো দেখবার ভঙ্গি, বিশ্লেষণের ভঙ্গি। অন্তত পদার্শবিজ্ঞানের অন্যতম মেধাবী মানুষেরা বিশ্বাস করে হিগস কণিকা বাস্তব, তাই এটা বাস্তব হতে বাধ্য??
অথচ এটার বিকল্প কোনো ধারণা আপাতত নেই, ৬০ এর দশকে শুরু হওয়া উন্মাদনা অর্ধশতাব্দীতে ডালপালা মেলে এমন একটা আকার ধারণ করেছে এটাকে ফেলে নতুন একটা ধারণা জন্ম দেওয়ার মেধা নেই এই বিজ্ঞানীদের।
আমি অবশ্য এটার বিরোধীতা করি অন্য একটা কারণে। মানুষ তার গাণিতিক বিশ্লেষণের দক্ষতায় কতটা চমৎকার হতে পারে তার নিদর্শন এই নানা নামের তত্ত্বগুলো, এই গুলো শুধুমাত্র অনুমাণ, এবং আরও কষ্টের বিষয় হলো অনুমাণগুলো এত সীমিত পরিসরে কাজ করে, আমাদের শয়ন স্বপন, জাগরণ এবং সঙ্গমে এসবের কোনো ভুমিকা নেই।
এমন কি যদি এটার সত্যতাও প্রমাণিত হয় তাতে পৃথিবীর কোনো বদল আসবে না, এটা ব্যবহার করে নতুন কোনো শক্তির উৎসও আমরা পাবো না, শুধুমাত্র কয়েকটি মানুষের গভীর বিশ্বাসকে সম্মান করেই এই অর্থের অপচায়।
ব্রায়ান গ্রীন এই প্রশ্নের উত্তরে যা বলেছেন সেটাই সত্যি- হয়তো হিগস পার্টিকল আমরা পাবো, কিংবা আশা করি সুপারসিমেট্রিক পার্টিকল খুঁজে পাবো। যদি খুঁজে পাই তাহলে সেটা আমাদের কিছু জিগীষার সমাধান দিবে তবে এরও বেশী প্রশ্নের জন্ম দিবে।
আর যদি পাওয়া না যায় তাহলে কি আর করার, আবার নতুন করে পরীক্ষা শুরু করতে হবে।
তবে তাদের যুক্তিটা আমার কাছে দক্ষ বিপণন কর্মির মতোই মনে হলো- অন্তত সবার জানা দরকার পদার্থ মূলত কি দিয়ে তৈরি, এবং উদাহরণ হিসেবে তারা বললো, ধরেন গাড়ীর কথা, সবাই কি আর গাড়ীর ডিজাইন বুঝে, একটা গাড়ীকে খুলে রেখে দিলে কি সবাই জোড়া দিয়ে এটাকে চলৎক্ষম বানাতে পারবে? হয়তো সবার জন্য উপকারী নয় কিন্তু কিছু মানুষের জন্য এটা জানা থাকা প্রয়োজন, নইলে একদিন আমাদের পায়ে হেঁটে চলতে হবে।
আমি অনেক ভেবে সিদ্ধান্ত নিতে পারছি না মোটেও, ৪০ এর দশকের অনুমাণের উপর ভিত্তি করেই নক্ষত্রগুলোর তাপ উৎপাদন যে উইক ফোর্স দিয়ে হয় এটা নিশ্চিত জানতো মানুষ, হয়তো একটা সমীকরণ ছিলো সেটাতে অজ্ঞাত ধ্রুবক ছিলো, নতুন তত্ত্ব কি এটার বাইরে নতুন কিছু দিয়েছে? আরও কিছু ধ্রুবক দিয়েছে, অজ্ঞাত ধ্রুবক, একজন চমৎকার একটা মন্তব্য করেছিলো, বেস্ট ফিটিং কার্ভ এবং এটার গবেষণাপত্রে ব্যবহার নিয়ে।
"
ইদানিং অনেক রকম মডেলিং চলছে, প্রতিটা মডেলের ভিত্তিই পরীক্ষাগারের উপাত্ত, তারা একটা সমীকরণ দাঁড়া করায়, এবং উপাত্তগুলোকে সেই সমীকরণ দিয়ে ব্যখ্যা করতে চায়, এবং এই সময় তারা একটা অজ্ঞাত ধ্রুবক আমদানী করে, এমন একটা অজ্ঞাত ধ্রুবক যেটা বেস্ট ফিটিং একটা কার্ভ দিবে এবং এই কার্ভের আড়ালে তুমি হাতি লুকিয়ে রাখতে পারবে।"
অনুমাণের পরে আরও অনুমাণ, কিছু অনুমাণের ভিত্তিতে উপাত্তকে গ্রাফে সাজিয়ে উপস্থাপন এবং এই শক্তিশালী বল, দুর্বল বল, এসবের কোনো কারিগরী ব্যবহার নেই, 
মানে বর্তমান প্রযুক্তিতে যা ব্যবহার করছি আমরা সেই নিউক্লিয়ার রিয়াক্টর আরও দক্ষ হবে যদি আমরা গ্লুওনের স্বরুপ জানতে পারি এমন না, যদি কোয়ার্কে অনুর গড়ণ জেনে যাই তাহলেও আমাদের পৃথিবীর সমস্যা কেটে যাবে না।
এরপরেও মানুষ উল্লসিত। আমিও উল্লসিত, কতিপয় মেধাবী মানুষ যখন সিদ্ধান্ত নিয়েছেন তারা পরমাণুর শেষ দেখে ছাড়বেন তখন তাদের এই পাগলামীকে সমর্থন করে যেতে হয়।
বিজ্ঞাদের জগতে সবচেয়ে বড় বিজ্ঞাপনী প্রচারক ব্রায়ন গ্রীন তার স্ট্রিং থিওরীর প্রচারণা এমন পর্যায়ে নিয়ে যেতে সমর্থ হয়েছেন যদিও সেখানে নতুন কোনো ভবিষ্যতবানী নেই তবে এর পরেও এটার মোহে মানুষ মুগ্ধ।
অক্টোবরে হয়তো সম্পূর্ণ ভাবে পরীক্ষণ শুরু হবে, তার আগ পর্যন্ত আমি ভাববো নেহায়েত অনুমাণ হলেও বর্তমানের তত্ত্বীয় পদার্শবিজ্ঞানের অনুসিদ্ধান্তগুলোকে এত রংচং মেখে পরিবেশনা আসলে বৈজ্ঞানিক মননের জন্য হানিকারক, তারা কি পূর্বেই একটা স্থির সিদ্ধান্তে পৌঁছে যাচ্ছে না। পরিণতি যাই হোক না কেনো, ২৭০০ কোটি ডলার খরচ করে ২টা প্রোটনের সংঘর্ষ ঘটানোর বদলে অনেক কিছুই করা যেতো।
মানুষ আশ্চর্য জীব, নেহায়েত আত্মসম্মানবোধ রক্ষার জন্য নিজের মৃত্যুও ডেকে আনে, এটাতো কিছু টাকার বিনিময়ে আত্মশ্লাঘা পুরণ। 

