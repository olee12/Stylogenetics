'আসামের বিচ্ছিন্নতাবাদী আন্দোলন, উলফা,বাংগালী অভিবাসন'--- সঞ্জীব বড়ুয়ার একটি আলাপচারীতা[শেষ পর্ব]



.
।।প্রথম পর্ব ।।
এখানে প্রাসংগিক ভাবেই একটা প্রশ্ন আসতে পারে, কাশ্মির কিংবা পাঞ্জাব সমস্যা ভারতীয় মুল স্রোতে যতটুকু আলোড়ন তুলেছে, আসাম ও উত্তরপুর্বাঞ্চলের সমস্যাগুলো ততোটাই অনুচচারিত কেনো? সর্বভারতীয় কিংবা আন্তর্জাতিক মিডিয়া এসব এড়িয়ে যাওয়ার কারন কি?
ভারতে জনগনের জন্য মনোযোগ আকর্ষক বিষয়ের অভাব নেই । কাশ্মীর আলাদা মনোযোগ দাবী করে কারন কাশ্মীর ভারত ও পাকিস্তান উভয় রাষ্ট্রের জন্য অমীমাংসিত দ্বন্ধ  ।  এটা একই সাথে আভ্যন্তরীন ও আন্তর্জাতিক ইস্যু । অপরদিকে পাঞ্জাব দিল্লীর খুব নিকটে । পাঞ্জাব সমস্যাসংকুল হলে দিল্লী আক্রান্ত হয় । এ ছাড়া সামরিক বাহিনী থেকে ব্যবসা বানিজ্য সব ক্ষেত্রে পাঞ্জাবীদের রয়েছে জোরালো অবস্থান । সুতরাং তাদেরকে উপেক্ষা করার সুযোগ কেন্দ্রের নেই ।
অপরদিকে আসাম ও উত্তরপুর্বাঞ্চল যেনো বহুদুরের দেশ । কেন্দ্র এটাকে সংজ্ঞায়ত করে 'সমস্যাসংকুল সীমান্ত' হিসেবে । এর বেশী কিছু নয় ।
সুতরাং উত্তরপুর্ব কে বারবার কেন্দ্রে ছূটে যেতে হবে । মিডিয়ার কাছে,সংবাদপত্র,টিভি,বুদ্ধিজীবি ও সিদ্ধান্তগ্রহীতার কাছে ধর্না দিতে,করূনা প্রার্থনা করতে হবে-'আমার দিকে দয়া করে আপনারা মনোযোগী হোন' । তাই করতে হবে কারন সবকিছু তো দিল্লী থেকেই নিয়ন্ত্রিত । এ কারনেই আমি বিকেন্দ্রীকরনের পক্ষে জোরালো সমর্থন জানাই ।
তৃতীয় বিশ্বের দেশগুলোতে,আরো সুনির্দিষ্টভাবে এই অঞ্চলে সশস্ত্র সংঘাতের জন্য অনেক বিশেষজ্ঞই 'অসম্পুর্ন উন্নয়ন' কে দায়ী করেছেন । এ বিষয়ে আপনার মতামত কি?
আমার মনে হয়না সব আঞ্চলিক সংঘাতগুলো উন্নয়নের সাথে সম্পর্কিত । এমন নয় যে পুর্নমাত্রায় উন্নয়ন সম্ভব হলেই সংঘাত এড়ানো যেতো । তাহলে স্পেনের বাস্ক কিংবা কানাডার কুইবেক নিয়ে সমস্যা তৈরী হতোনা । এমন কি ভারতের পাঞ্জাবে দশক জুড়ে রক্তক্ষয়ী সংঘাত হয়েছে অথচ পাঞ্জাব ভারতের সবচেয়ে উন্নত রাজ্যগুলোর একটি ।
আমি বরং বলতে চাই এই সংঘাতগুলোর জন্ম হয়েছে একটি অত্যাধুনিক প্রাতিষ্ঠানিক কাঠামোর ভেতর । আর তা হলো 'জাতিরাষ্ট্র' । মানব ইতিহাসের ধারাবাহিকতায় দেখা যায়- একটি আদর্শ রাজনৈতিক সীমানা গড়ে উঠে তার অন্তর্গত জনগোষ্ঠীর সাংস্কৃতিক কাঠামোর উপর ভিত্তি করে । আধুনিক কালে এটাকেই আমরা সংজ্ঞায়িত করেছি 'জাতি' হিসাবে । খেয়াল করুন সর্ব্বোচচ আন্তর্জাতিক সংগঠনটির নামকরন হয়েছে 'জাতিসংঘ', 'রাষ্ট্রসংঘ' নয় । কিন্তু রাষ্ট্রীয় কাঠামোকে ভিত্তি করে জোর করে জাতি বানানো, সবসময়ই একটি রক্তাক্ত অমানবিক প্রক্রিয়া । এটা শুধু তৃতীয় বিশ্বের সমস্যা নয়, এই সমস্যা ফ্রান্সের মতো উন্নত রাষ্ট্রে ও আছে ।আমরা মানব ইতিহাসের স্বাভাবিক গতিধারা অস্বীকার করে জোরকরে এক একটি আঁটোসাটো,শৃংখলিত জাতিস্বত্বা তৈরী করতে চাচ্ছি । 'জাতিরাষ্ট্র' তৈরীর এই গ্লোবাল নির্দেশই ক্ষুদ্র জাতিগোষ্টীগুলোকে সশস্ত্র সংঘাতে ঠেলে দিচ্ছে তাদের অস্তিত্ব রক্ষার প্রয়োজনে ।

আপনি আপনার গ্রন্থে আরেকটা বিষয় উল্লেখ করেছেন যে- ১৮৭৪ সালে বৃটিশরা আসাম রাজ্য গঠন করার সময় যে সব পলিসি নির্দিষ্ট করেছিল, সেগুলো এ অঞ্চলের মানুষের আন্তঃসম্পর্ককে বদলে দিয়েছে । যেমন, উপনিবেশিক শাসকেরা পাহাড়ের মানুষ ও সমতলের মানুষকে আলাদাভাবে চিহ্নিত করেছে( উদাহরন স্বরুপঃ নাগা ও অহমিয়া) । সেই উপনিবেশিক পলিসিগুলো কি এখনো প্রভাবক হিসাবে কাজ করে?
বৃটিশরা ভারতের অন্যান্য রাজ্য গঠনের ক্ষেত্রে যে পলিসি গ্রহন করেছিলো,আসামের ক্ষেত্রে তা ছিলো ভিন্ন । এ ক্ষেত্রে রাজনৈতিক ইতিহাস ও সাংস্কৃতিক বৈচিত্র বিবেচনায় না এনে প্রশাসনিক সুবিধাকে গুরুত্ব দেয়া হয়েছে । অবশ্য ভারত স্বাধীন হবার পর আরো অনেক রাজ্যের মতো আসাম রাজ্যের ও কাঠামোগত পুনর্বিন্যাস ঘটে ।
এবার আসি আপনার প্রশ্নের দ্বিতীয় অংশে । ১৮৭৩ সালে বৃটিশরা এ অঞ্চলের জন্য রুপরেখা প্রনয়ন করে। রুপরেখা অনুযায়ী সমতলের রাজ্যগুলো ও পাহাড়ী রাজ্যগুলোকে আলাদা করা হয় । বিশেষ অনুমতি ছাড়া পাহাড়ী রাজ্যসমুহে প্রবেশাধিকার সংরক্ষিত করা হয় । নিঃসন্দেহে এটা সেসময়ে খুব জনপ্রিয় সিদ্ধান্ত ছিলোনা । কারন পাহাড় ও সমতলের রাজ্যসমহের মধ্যে বিভিন্ন ধরনের স্বার্থসংশ্লিষ্ট আদানপ্রদান ছিলো । উদাহরন দেয়া যায়ঃ আসামের রাজ দরবারে অনেক গুরুত্বপুর্ন পদে নাগা রা ছিলো । এমন কি অহমিয়া ও নাগা ভাষার সমন্বয়ে 'নাগামিজ' নামে উপভাষা ও চালু হয়েছিল ।
তবে এই রুপরেখা পাহাড়ী রাজ্যগুলোকে অন্তত একটা ক্ষেত্রে অনেক সুবিধা ও দিয়েছি । সমতলের রাজ্যগুলো -আসাম ও ত্রিপুরা যেমন অভিবাসীদের দ্বারা ভরে গেছে,পাহাড়ী রাজ্য অরুনাচল কিংবা মিজোরামের বেলা তা হয়নি ।
আরেকটা ঔপনিবেশিক পলিসি ছিলো-আসাম কে  কেবলমাত্র বাংলার একটি সম্প্রসারিত এলাকা বলে বিবেচনা করা । এ ব্যাপারে আপনার মন্তব্য কি?
আসামকে বাংলার একটা সম্প্রসারিত এলাকা বলে বিবেচনা করার বেশ কিছু কারন ছিলো । প্রথমতঃ পুর্ববংগে তখনো কৃষিজমির তুলনায় জনসংখ্যার চাপ ছিলো বেশী । অপরদিকে আসামে ছড়িয়ে ছিলো বিশাল অনাবাদী কিন্তু উর্বরা জমি । ১৯২০ থেকে ১৯৩০ সময়ের মধ্যে বৃটিশরা পুর্ববংগের বহু ক্ষুদ্র ও ভুমিহীন কৃষককে আসামে নিয়ে আসে ।
দ্বিতীয়তঃ ১৮৭৪সালে যে আসাম প্রোভিন্স গঠিত হয় তার  ভেতর অন্তর্ভুক্ত ছিলো বৃহত্তর সিলেটের মতো বিশাল বাংলাভাষী অঞ্চল (বর্তমানে বাংলাদেশের একটি বিভাগ) । তার ও আগে আসাম প্রশাসনিকভাবে বাংলার অন্তর্ভুক্ত ছিলো ,১৮৭৩ সাল পর্যন্ত আদালত ও শিক্ষার মাধ্যম ছিলো বাংলা ।
এমনকি ১৯০৫-১৯১২ সময়ের মধ্যে ঢাকাকে রাজধানী করে পুর্ববংগ ও আসাম মিলিয়ে নতুন প্রোভিন্স তৈরী করার ও চেষ্টা করা হয়েছিলো ।
সুতরাং এটা অস্বীকার করার সুযোগ নেই যে বহু আগে থেকেই আসামে বাংলাভাষী জনগোষ্ঠীর বসবাস । তবে এটা ও মনে রাখা দরকার অনেক বাংলাভাষীদের পরের প্রজন্ম যাদের জন্ম আসামে,তারা অহমিয়া ভাষায় কথা বলতে অভ্যস্ত ।  একই সময়ে, ঐতিহাসিক কারনেই বাংগালী সংস্কৃতি ও অহমিয়া সংস্কৃতির স্বাতন্ত্র‌্য বজায় রাখার চাপ ছিলো অহমিয়াদের ।  এই চাপ থেকেই অনেক সময় বাংগালী-অহমিয়া সম্পর্কের টানাপোড়েন সৃষ্টি হয়েছে, কখনো কখনো যা সশস্ত্র সংঘাতে ও রূপ নিয়েছে 
এরকম একটা মতামত শুনা যায় যে, রাষ্ট্রীয় ভাবে ভারতের অতিমাত্রায় কেন্দ্রীকরন নীতি আসাম এবং অন্যান্য রাজ্যসমুহের বিচ্ছিন্নতাবাদকে উস্কে দিচ্ছে । অতিকেন্দ্রীকরনের কারনে প্রান্তিক রাজ্যগুলোর আত্নীকরন ঘটছেনা । আপনার কি মনে হয়?
পুর্ববংগ থেকে আসামে অভিবাসন অস্বাভাবিক পর্যায়ে বেড়ে যায় ১৯৪৭ এর পর পর। এর আগে অভিবাসন ছিলো একটি স্বাভাবিক ও সহনীয় পর্যায়ের অর্থনৈতিক অভিবাসন । কিন্তু ৪৭ এ দেশ বিভাগের পর আসাম ভিন্ন দেশের অংশ হয়ে গেলেও অভিবাসন মাত্রা বেড়ে যায় অনেক বেশী এবং তার প্রকৃতি ও যায় বদলে । অর্থনৈতিক অভিবাসনের বদলে ঘটতে থাকে রাজনৈতিক অভিবাসন । দেশবিভাগের পর বড় মাত্রায় পুর্বপাকিস্তানের হিন্দু বাংগালী আসামে অভিবাসী হয় । পাকিস্তান আমলের বিভিন্ন সময়ে এ অভিবাসন ঘটেছে । এমন কি বাংলাদেশ রাষ্ট্র উদ্ভব হওয়ার পর ও এই অভিবাসন বন্ধ হয়নি । বিশেষ করে ৮০ র দশকে বাংলাদেশ থেকে আরো উল্লেখযোগ্য হারে রাজনৈতিক অভিবাসন ঘটে ।
এরকম একটা পরিস্থিতিতে, রাষ্ট্রের অতি কেন্দ্রীকরন নীতি প্রশ্নবিদ্ধ হয়ে পড়ে ।  তাত্বিকভাবে, এর থেকে সমাধান পাওয়ার একমাত্র উপায় হলো ফেডারেল গভর্মেন্ট পদ্ধতি যেখানে রাজ্যসরকার অভিবাসনের মতো গুরুত্বপুর্ন বিষয়ে একক সিদ্বান্ত গরহন করতে পারবে । সর্বোপরি ফেডারেল সিস্টেমই একমাত্র কার্যকর পদ্ধতি যা কেন্দ্রীয় সরকারের নিপীড়নমুলক আচরনকে প্রতিহত করে,সাংবিধানিকভাবে রাজ্যসমুহের স্বায়ত্বশাসনের অধিকার নিশ্চিত করে ।

গত নির্বাচিনে অহমিয়া জাতীয়তাবাদের শ্লোগান দেয়া অগপ, হিন্দুত্ববাদী বিজেপির সাথে মোর্চা গঠন করেছে । এ ব্যাপারটা আপনি কিভাবে ব্যখ্যা করবেন? একদিকে সাংস্কৃতিক জাতীয়তাবাদ অপরদিকে ধর্মীয় জাতীয়তাবাদ?
গত নির্বাচনে হিন্দুত্ববাদী বিজেপি, আসামের অগপ এর মতো প্রায় সকল রাজ্যেই আঞ্চলিক দগুলোর সাথে মোর্চা করেছে । এর আগের নির্বাচনে 'অহমিয়া জাতীয়তাবাদের' ব্যনারে অগপ ভালো ফলাফল করতে পারেনি । তাই বিজেপির সাথে তারা জোটবদ্ধ হয়েছে । অপরদিকে বিজেপি সারা ভারতে বৃহত্তর 'সংঘ পরিবার' গড়ে তুলেছে সাম্প্রদায়িক উগ্রতাকে পুঁজি করে । আসামের জন্য এই প্রবনতা বিপদ্দজনক । বহুদিন থেকে চলা 'আসাম মুভমেন্ট' এর মুল প্রেরনা 'অহমিয়া জাতীয়তাবাদ', হিন্দুত্ব নয় । কিন্তু হিন্দুত্বকে উস্কে দিয়ে মুল জাতীয়তাবাদী চেতনাকে বিপথগামী করার আশংকা তৈরী হচ্ছে ।
তবে আশার কথা এইযে, আসামের আদিবাসী মুসলমানেরা নিজেদেরকে অহমিয়া সংস্কৃতির অংশ বলেই মনে করে ।
 
