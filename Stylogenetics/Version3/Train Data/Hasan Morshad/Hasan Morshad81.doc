আজ ১২ জুন: কল্পনা চাকমা- - ভুলে গেছি তোমাকে



 .
  প্রত্যন্ত গ্রাম লাইল্যাগোনা থেকে সে মেয়ে এসেছিল শহর রাংগামাটিতে কলেজে পড়বে বলে ।
 তার বছর বিশেক আগে থেকেই তারা সংখ্যালঘু হওয়া শুরু করেছে নিজের মাটিতে । তাদের পাহাড়ে গাড়ী ভরে হাজার হাজার মানুষ নিয়ে আসা হচ্ছে সমতল থেকে ।
 তারা ভূমি হারাচ্ছে , শরনাথী হচ্ছে , বিচ্ছিন্নতাবাদী দমনের নামে চলছে নিযাতন চারিত্রিক ভাবে সবথেকে সরল মানুষগুলোর উপর ।
 মেয়েটা এসব বুঝতো, প্রতিবাদ করতে চাইতো । তাই কমবয়সেই সে হতে পেরেছিলো মানবাধিকার সংগঠনের  সহ -সভাপতি ।
 তার নাম কল্পনা চাকমা ।
 হিল উইমেন্স ফেডারেশনের এই নেত্রী তখন ব্যস্ত আসন্ন জাতীয় নির্বাচনে তাদের প্রার্থীর জন্য ভোট প্রার্থনায় । এভাবেই কল্পনা চাকমা তার একটিভিটিসের জন্য টার্গেট হয়ে পড়ে সেনাবাহিনীর ।
 ১২জুন। রাত ১টা ।
 আর মাত্র কয়েক ঘন্টা পর জাতীয় সংসদ নিবাচন । কোজোইছড়ি আর্মিক্যাম্পের ল্যাফটেনেন্ট ফেরদৌস তার ১১জন সিপাহী নিয়ে ঘেরাও করে কল্পনাদের বাড়ী ।
 চোখ বেঁধে তুলে আনা হয় কল্পনা ও তার ভাই ক্ষুদিরাম চাকমাকে ।কিছুদূর আসার পর গুলি করা হয় ক্ষুদিরামকে । সে পানিতে ঝাপিয়ে পড়ে প্রান বাঁচায় । কল্পনা রয়ে যায় অপ হরনকারীদের জিম্মায় ।
 পরদিন সকালে ক্ষুদিরাম ও পরিবারে র অন্যান্যরা নিকটবর্তী সেনা ক্যাম্পে রিপোর্ট করতে গেলে তাদের শান্তিবাহিনীর চর বলে মেরে ফেলার হুমকি দেয়া হয় । পুলিশ স্টেশনে এফ.আই.আর করতে গেলে একই অবস্থা ।
 কল্পনা চাকমা অপ হরনকে কেন্দ্রকরে পুরো পার্বত্য চট্রগ্রাম উত্তপ্ত হয়ে উঠে । সরব হয় সারাদেশের মানবাধিকার সংগঠন গুলো । সেনাবাহিনী প্রথমে পুরো ঘটনা অস্বীকার করে ।
 কিন্তু আন্তর্জাতিক মানবাধিকার গ্রুপগুলো র চাপের মুখে নতুন গল্প হাজির করে । 'লে: ফেরদৌসের সাথে কল্পনার প্রেম ছিলো এবং সে স্বেচ্ছায় পালিয়ে এসেছে ।কিন্তু সেনাবাহিনীর কাছে তার কোনো হদিস নেই ।'
 [ দিনাজপুরের ইয়াসমিনকে ধর্ষন করে হত্যা করার পর ও পুলিশ গল্প বানিয়েছিল সে খারাপ মেয়ে , পতিতা ]
 এই গল্প প্রত্যাখান হবার পর সেনাবাহিনী হাজির করে আরেক কাহিনী ' কল্পনার পাসপোর্টছিল এবং সে ভিসা নিয়ে ভারতে চলে গেছে '
 । কিন্তু আন্তর্জাতিক তদন্তে এটা ও মিথ্যা প্রমানিত হয় । বস্তুত: কলপনার আদৌ কোনো পাসপোর্ট ছিলোনা । 
 সবশেষে ফাজলামীর চুড়ান্ত করে বাংলাদেশ সেনাবাহিনী । হেলিকপ্টারে করে সমস্ত পাহাড়ে লিফলেট ছড়ায়: কল্পনার সন্ধান দিতে পারলে ৫০,০০০ হাজার টাকা পুরস্কার ।
 এই শেষ ।
 তার পর আর কোনো গল্প নেই ।
 কল্পনা চাকমাকে আর খুঁজে পাওয়া যায়নি ।
 লে: ফেরদৌস এখন ক্যাপ্টেন হয়েছেন ।
 একদিন জাতিসংঘ শান্তি মিশনে গিয়ে বাংলাদেশের কালো মূখ উজ্জ্বল করবেন । একদিন বাংলাদেশের সেনাপ্রধান হবেন । আল্লাহর অসীম করুনায় একদিন বাংলাদেশের রাস্ট্রপ্রধান ও হয়ে যেতে পারেন ।
 আজ ১২ জুন ২০০৬ ।
 ১০ বছর।
 আমরা তোমাকে ভূলে গেছি কল্পনা । যদি ও সংবিধান বলে রাস্ট্র বাধ্য তার প্রতিটি নাগরিকের নিরাপত্তা বিধান করতে । কিন্তু আমাদের সময় কই !
 গনতন্ত্র, জেহাদ , উন্নয়ন,   উজিরে খামোখা ,বিদিশা-এরশাদ ,সিইসি, জলিল,ঘেরাও ,পোড়াও কততো নাটক আমাদের ! ইরাকে বোমা পড়ছে , ফ্রান্সে হিজাব নিষিদ্ধ হয়েছে, গুজরাটে মুসলিম নিধন, কাশমীরে মুজাহিদদের অপারেশন --কততো আর্ন্তজাতিক ভাবনা আমাদের ।
 তোমাকে মনে পড়ার সময় কোথায় বলো !
 তুমি তো ঘরের মেয়ে । তা ও লঘু তুমি সংখ্যায়,ধর্মে, ভাষায়, সংস্কৃতিতে, চেহারায় !
 তোমাকে ভুলে গেছি কল্পনা ।
 
