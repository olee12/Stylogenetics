'কার হগদায় খাওগো বান্দি,ঠাকুর চিনোনা'



.
১।।
সুখপুকুরিয়া গ্রামের ভজন মিয়ার ছেলে জয়নাল আবেদীন ও নজির আহমেদের ছেলে রেজাউলের কোন ছবি বাংলাদেশের পত্রিকা ঘেঁটে পেলাম না ।
পাওয়ার কথা ও নয় অবশ্য,দুজনের মৃতদেহই বাপুজীর দেশের সীমান্তরক্ষীগন গুলী করে হত্যার পর নিয়ে গেছেন
অবশ্য ঘাতকেরা নিয়ে না গেলেও যে এই গেঁয়োলোক গুলোর লাশের ছবি রাজধানী পত্রিকায় ছাপা হতো,তেমন কোন ভরসা ও পাওয়া যায়না যেহেতু এইসব তেমন অভূতপুর্ব নয় , হরহামেশাই ঘটে ।
বাপুজী দখলদারদের বিরুদ্ধে ও অহিংস ছিলেন আর তার সন্তানগন ক্ষুদ্র প্রতিবেশীর বিরুদ্ধে সশস্ত্র টার্গেট প্রাকটিস করেন ।
নিহত দুজন ফেনসিডিলের চোরাচালানী ছিলেন, ফেনসিডিল নিয়ে তারা ভারত থেকে ফিরছিলেন । কিন্তু একজন চোরাচালানীকে ও গুলী করে মেরে ফেলা যে আন্তর্জাতিক আইনে চুড়ান্ত অপরাধ সেটা কি জানেনা '!!!শাইনিং ইন্ডিয়া!!!'? 
অবশ্য আমাদের নন্দিত নরকের লেখক ও ফতোয়া জারী করেছেন- কুৎসিত লেখার অপরাধে হুমায়ূন আজাদকে কুপিয়ে হত্যা করা জায়েজ ছিলো । 

২।।
তুলনায় ভাগ্যবান আব্দুল হান্নান সরকার ও কৃষ্ণপদ দাস ।
খুন হয়ে তাঁরা ছবি হয়েছেন পত্রিকার পাতায় ।  ফেনসিডিল ব্যবসায়ী দুজন 'শহীদ' না হলেও বাহিনীর এ দুজন ' শহীদ' অভিধা ও পেয়ে গেছেন । তাঁদের পরিবার ও নিশ্চয় আর্থিক ক্ষতিপুরন পাবেন । এই দুর্মুল্যের বাজারে এটা আসলেই দরকার তাঁদের পরিবারের জন্য ,  মৃত ফেনসিডিল ব্যবসায়ীদের  পরিবার ও নিশ্চয়ই উপোস করে থাকবেনা-সন্তান কিংবা ছোট ভাই  জড়িয়ে পড়বে আবার  একই ব্যবসায় 
আব্দুল হান্নান সরকার কিংবা কৃষ্ণপদ দাস 'শহীদ' হলে অবশ্য আরো কারো কারো ভিন্ন তরীকার প্রাপ্তিযোগ হয় ।
এই আবডালে ঢাকা বিশ্ববিদ্যালয়ে মিছিল বের করা যায় । পিটুনি খাওয়ার পর নাকিকান্না ও শুরু করা যায়-- 'ভারতীয় দালালদের কাজ!'
প্রশ্ন তোলা যায় ক্ষমতার অংশীদারীত্বের পাঁচবছরে কোথায় ছিলো ভারত বিরোধীতা? রতন টাটাকে বাংলাদেশে জমিদারী দান করতে যখন মাহমুদুর রহমান জিকির তুলতে তুলতে বাপের নাম ভুলে যাচ্ছিল তখন কোথায় ছিলো জেহাদী জোশ?
না,এই সব প্রশ্ন তোলা যাবেনা ।
নানা বর্ণের রাজনীতিবিদ,নানা ঢংয়ের সুশীলবৃন্দ , সমর নায়ক এমনকি যুদ্ধাপরাধী ঘাতক দালালেরা ও কেবল শুনিয়েই যাবে ইতং-বিতং ।
কাউকে কোন পালটা প্রশ্ন করা যাবেনা ।
তবু ইহা নাকি পিপল'স- দের  রিপাবলিক !

৩।।
পিপলস রিপাবলিকে জানতে চাওয়া যাবেনা ৩৭ বছরে কতোটাকা খরচ হলো সীমান্ত রক্ষা আর সামরিক নিরাপত্তার নামে ।
বড় হুজুরেরা দুদিন আগে নতুন তালিকা প্রকাশ করেছেন-ঝুঁকিপূর্ন দেশের তালিকায় এই দেশ বারো নম্বরে । যে কয়টি বিষয় বিবেচনা করা হয়েছে তার মধ্যে একটি রাষ্ট্রীয় নিরাপত্তা ।
আমাদের নিরাপত্তা কি হুমকীর সম্মুখীন কিংবা আমরা কি আমাদের নিরাপত্তা বজায় রাখতে সক্ষম নই?
কেউ নাগরিককে আশ্বস্ত ও করবেনা যে ভয় পাওয়ার কিছু নেই, আমরা সক্ষম আমাদের মানচিত্রকে টিকিয়ে রাখতে ।
চোরাচালানীর দল বিদেশী সশস্ত্রদের গুলী  খেয়ে মরুক,ক্ষতি নেই -কিন্তু আমাদের নিরাপত্তা হিরো যাদের পেছনে বছরে বছরে স্বাস্থ্য,শিক্ষার চেয়ে বেশী টাকা খরচ হয়, কৃষকের বীজের দামে ভর্তুকী না দিলেও রাষ্ট্র যাদের নামমাত্র মুল্যে খাবার যোগান দেয়- তারা যে এবার 'শহীদ' হওয়া শুরু করলেন ?
তারা তো 'শহীদ' হলে হবেনা, তাদের কে 'গাজী' হয়ে থাকতে হবে । বিদেশী খুনীদের গুলি থেকে নিজ দেশের মানুষকে বাঁচাতে না পারলে ও জাতির ক্রান্তিলগ্নে ক্ষমতা দখল করে  নতুন আশার আলো তো তাদেরকেই দেখাতে হবে ।
 আর আমরা জয়নাল আবেদীন ও রেজাউলের ভাই কিংবা সন্তানেরা ও মহামান্য গাজীদের নামে উচ্চারন করবো জয়ধ্বনি ।  
 
