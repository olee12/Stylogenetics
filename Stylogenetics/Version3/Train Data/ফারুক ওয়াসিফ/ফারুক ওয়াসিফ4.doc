নিওলিবারেলিজমের অন্তিম পরিহাস : ঘুঘু ওবামা বনাম ঈগল ম্যাককেইন



বারাক ওবামা মুসলমান কি-না, আর নসত্রাদামুস তাকে নিয়ে কী বলেছিল যে, তার মাধ্যমে একজন কালো এবং মুসলিম আমেরিকার প্রেসিডন্টে হবে কি না তা নিয়ে আমি কিছু জানি না। তবে পুলিতজার বিজয়ী সাংবাদিক ও তথ্যচিত্রনির্মাতা জন পিলজার জানেন। এটি তাঁরই লেখা। এবং ব্রিটেনের নিউ স্টেটসম্যান থেকে অনূদিত। এটি তার সামান্য সংক্ষেপিত অনুবাদ।
..........................................
এই দিনে ১৯৬৮ সালের স্মৃতি আবার মনে জাগছে। রবার্ট কেনেডির উত্থান ও পতনের বার্ষিকী ছেয়ে ফেলছে আজকের দিনটিকে। ১৯৬৮ সালের ৫ জুন যদি আততায়ীর হাতে নিহত না হলে তিনিই হতেন মার্কিন যুক্তরাষ্ট্রের নির্বাচিত প্রেসিডেন্ট।
নিহত হওয়ার আগ মুহূর্ত পর্যন্ত আমি তাঁর সফরসঙ্গী ছিলাম। তাঁর সেই বক্তৃতাটাও আমি বহুবার শুনেছি। তিনি ‘সরকারকে জনগণের কাছে ফিরিয়ে’ আনবেন এবং ‘সম্মান ও ন্যায়বিচার’ প্রতিষ্ঠা করবেন বলে ঘোষণা করতেন। বার্নার্ড শ একসময় যেমন বলেছিলেন, তেমন করে তিনিও হয়তো বলতে চাইতেন, ‘সবাই ঘটনার দিকে তাকায় এবং যা দেখায় তা-ই দেখে আর ভাবে ঘটনাটি এ রকম কেন? আর আমি স্বপ্ন দেখি যে, ওগুলো কখনো ছিলই না এবং জিজ্ঞাসা করি: কেন নয়?’ তাঁর এই কথাগুলোই গৃহীত হলো এক ঝাঁক বুলেটের অভ্যর্থনায়।
কেনেডির নির্বাচনী প্রচারাভিযানের আদলেই চলছেন বারাক ওবামা। ওবামার মতো তিনিও অখ্যাত সিনেটরই ছিলেন। ওবামার মতো তিনিও সংখ্যালঘু ও তরুণদের মনে আশা জাগ্রত করেছিলেন। ওবামার মতো তিনিও প্রতিশ্র“তি দিয়েছিলেন অজনপ্রিয় যুদ্ধ বন্ধের। তাঁরও যুক্তি ছিল যে, অন্য জনগণের ভূমি ও সম্পদ দখলের বিরোধিতার জন্য নয়, এ যুদ্ধে জয়ী হওয়া যাবে না বলেই তিনি যুদ্ধবিরোধী।
আগামী নভেম্বরে হোয়াইট হাউসের দৌড়ে তিনি যদি জন ম্যাককেইনকে পরাজিত করেন, সেটা হবে লিবারেলিজমের শেষ পরিহাস। মার্কিন যুক্তরাষ্ট্র ও ব্রিটেনে যুদ্ধ বাধানো ও বিভক্তির মতাদর্শ হিসেবে লিবারেলিজমকে ব্যবহার করা হয় লিবারেলিজমের বাস্তবতাকেই ধ্বংসের জন্য। অনেক মানুষই আজ এটা বুঝতে পেরেছে। ব্রিটেনের বেলায় ব্লেয়ারের প্রতি ঘৃণা এবং নিউ লেবার পার্টির ঘোষণায় সেটা স্পষ্ট। অনেকেই এর প্রতি বিরক্ত এবং তারা চায় নতুন ‘নেতৃত্ব’ ও বুনিয়াদি সামাজিক গণতন্ত্র। আমেরিকায়, যেখানে মার্কিন গণতন্ত্রের অনন্যতা নিয়ে নিরন্তর প্রচারণা চলে; চরম বিত্ত-বৈভব ও গোষ্ঠীতন্ত্রের ভিত্তিতে গড়া করপোরেট-ব্যবস্থাকে সেখানে ঢেকে রাখা হয় ওই গণতন্ত্রেরই নামে। আর এ কাজে ডেমোক্রেটিক পার্টির লিবারেলিজম হলো এক আবশ্যকীয় উপাদান। ১৯৬৮ সালে রবার্ট কেনেডি সেই পার্টিকেই উদ্ধার করতে মাঠে নেমেছিলেন। কেননা তখন বড় বড় নগরীর রাজপথ নিয়ন্ত্রণকারী নাগরিক অধিকার আন্দোলন এবং যুদ্ধবিরোধী সংগঠনগুলোর জোট সত্যিকার একটা পরিবর্তন আনবে বলে মনে হচ্ছিল। কৃষ্ণাঙ্গ নেতা মার্টিন লুথার কিং-ও এদের সঙ্গে যুক্ত হয়ে বিরাট হুমকি হয়ে উঠছিলেন। কিন্তু এপ্রিল মাসেই তিনিও আততায়ীর হাতে নিহত হলেন।
কেনেডি ভিয়েতনাম যুদ্ধ সমর্থন করতেন এবং গোপনে সেই সমর্থন চালিয়েও গেছেন। কিন্তু লাগামছাড়া ইউজিন ম্যাকার্থির সঙ্গে প্রতিযোগিতার সময় অতি দতার সঙ্গে এটা গোপন রাখা হয়। কেনেডিও পরিবর্তনের রাজনীতির জন্য, ধনীদের বদলে তাদের নিজস্ব নেতা নির্বাচনের জন্য বুভুক্ষু মানুষকে বিভ্রান্ত করায় পারদর্শী ছিলেন। আমি তাঁকে বলেছিলাম, ‘এই মানুষগুলো আপনাকে ভালোবাসে।’ ওই মানুষগুলো ছিল গরিব ও অভিবাসী। ‘হ্যাঁ, হ্যাঁ, অবশ্যই তারা আমাকে ভালোবাসে। আমিও তাদের ভালোবাসি,’ তিনি বললেন। তখন তাঁর কাছে জানতে চাইলাম কীভাবে তিনি এদের উপকার করবেন?
‘কীভাবে?...আমেরিকাকে নতুন পথে চালিত করে।’ এই হলো তাঁর রাজনৈতিক দর্শন। ওবামা হলেন তারই প্রতিধ্বনি। কেনেডির মতোই ওবামাও হয়তো চান আমেরিকাকে নতুন পথে হাঁটাতে। এটা হলো মিডিয়ার মধুমাখা ভাষা। কিন্তু বাস্তবে, আগের সব প্রেসিডেন্টের মতো তিনিও টাকায় কেনা যায় আমেরিকার এমন অধঃপতিত গণতন্ত্রকে টিকিয়ে রেখে যাবেন।
হোয়াইট হাউসের মসনদের লড়াই যতই তীব্র হয়ে উঠছে, ততই ওবামা ও ম্যাককেইন পরস্পরের কাছে চলে আসছেন। দুজনই সবকিছুর ওপর আমেরিকার স্বার্থ রায় যেকোনো কিছু করার স্বর্গীয় অধিকারের কথা ঘোষণা করেছেন।
ওবামা বলেছেন, ‘আমরা সাক্ষাত শয়তানের বিরুদ্ধে যুদ্ধে দুনিয়াকে নেতৃত্ব দিচ্ছি এবং বয়ে আনছি পরম শুভকে।’ তিনি আরও বলেন, ‘দুনিয়ার সব মানুষের নিরাপত্তার জন্য আমরা একবিংশ শতকের উপযোগী সেনাবাহিনী তৈরি করছি।’ ম্যাককেইনও এর সঙ্গে একমত। ওবামা বলেন, ‘সন্ত্রাসীদের’ পিছু ধাওয়া করে তিনি পাকিস্তানেও আক্রমণ চালাতে চান। ম্যাককেইন এতেও রাজি। এ কারণেই আমেরিকান মিডিয়া ওবামা ও ম্যাককেইন দুজনকেই ভালোবাসে।
আমেরিকার প্রেসিডেন্ট নির্বাচনে দুই প্রার্থীই রীতিমতো প্রথামাফিক তেল-আবিবের সিংহাসনকে কুর্ণিশ করেন। আমেরিকার সব প্রেসিডেন্ট প্রার্থীকেই প্রশ্নহীনভাবে এটা করতে হয়। জানুয়ারিতে ওবামা বলেছিলেন, ‘ফিলিস্তিনের জনগণের মতো দুঃখভোগ আর কেউ করেনি।’ আর এখন ইসরায়েলি লবির চাপে হিলারি ও ম্যাককেইনের থেকেও এক কাঠি সরেস হয়ে তিনি বলেন, ‘ফিলিস্তিনি নেতারা যে ইসরায়েলকে স্বীকার করে না, এর জন্য ফিলিস্তিনি জনগণের মতো দুঃখভোগ আর কেউ করেনি।’ এই হলো আধুনিক কালের সবচেয়ে দীর্ঘ, অবৈধ সামরিক দখলদারির শিকার হওয়া জনগণের প্রতি ওবামার মনোভাব। অন্য সব প্রার্থীর মতো তিনিও ইরান নিয়ে ইসরায়েলি/বুশীয় কল্পকথা প্রচার করছেন এবং বলছেন, ‘ইরান আমাদের সবার জন্য হুমকি।’ ইরাক প্রসঙ্গেও শান্তির-ঘুঘু ওবামা এবং যুদ্ধ-ঈগল ম্যাককেইন দেখি ঐব্যবদ্ধ। ম্যাককেইন এখন বলছেন, তিনি চান ইরাকে মার্কিন সেনা আর পাঁচ বছর থাকুক (এর আগে চেয়েছিলেন ‘১০০ বছর’)। আর ওবামাও এক বছরের মধ্যে সেনা ফেরত আনার দাবি থেকে সরে এসে বলছেন, ‘তিনি রণাঙ্গনের কমান্ডাররা যা বলে সেটাই শুনবেন।’ অর্থাৎ বুশ যা বলেন।
আর এসব ভক্তি-ভালোবাসার ল্য হলো আমেরিকার করপোরেট অভিজাততন্ত্র। ওবামার প্রচারাভিযানের বিপুল ব্যয় জোগাচ্ছে ওয়াল স্ট্রিট কোম্পানি: গোল্ডম্যান সাকস, ইউবিএস এজি, লেহম্যান ব্রাদারস, জেপিমরগ্যান চেজ, সিটি গ্রুপ, মর্গ্যান স্ট্যানলি ও ক্রেডিট সুইস এবং যথারীতি প্রকাণ্ড হেজ ফান্ড সিটাডেল ইনভেস্টমেন্ট গ্রুপ। এরাই আমেরিকার দরিদ্র কালো মানুষের সব থেকে বড় অর্থনৈতিক বিপর্যয় সাব-প্রাইম ক্রাইসিসের জন্য দায়ী এবং ওবামা অস্বীকার করলেও এরাই তাঁর পৃষ্ঠপোষক।
কিন্তু বড় ব্যবসার প্রতি ওবামার আকর্ষণের হেতু কী? সংক্ষেপে রবার্ট কেনেডির যা ছিল, তাঁরও তা-ই। ডেমোক্রেটিক পার্টিকে ‘নতুন’ ও তুলনামূলক প্রগতিশীল মুখচ্ছবি উপহার দিয়ে সত্যিকার বিরোধিতাকে ভিন্ন খাতে বইয়ে দেওয়া। কেনেডির থেকে তাঁর একটা সুবিধা বেশি। তিনি মুষ্টিমেয় কালো অভিজাত কাবের সদস্য। এ কারণে তাঁকে আরও বেশি বিশ্বস্ত মনে হবে। বুশের সাবেক পররাষ্ট্রমন্ত্রী কলিন পাওয়েলের ভূমিকাও ছিল এটাই। এখন ওবামার বিজয় মানে, আমেরিকার যুদ্ধবিরোধী এবং নাগরিক অধিকারকামী আন্দোলন ডেমোক্রেটিক পার্টির সরকারকে মেনে নিতে বাধ্য হবে। আর তা ঘটলে হিংস্র আমেরিকার বিরুদ্ধে সব অভ্যন্তরীণ প্রতিরোধ নিস্তব্ধ হয়ে যাবে।
ইরানের বিরুদ্ধে আমেরিকার যুদ্ধ শুরু হয়ে গেছে। ডিসেম্বরে, বুশ গোপনে ইরানের ভেতরে সক্রিয় দুটি গেরিলা বাহিনীকে অনুমোদন দিয়েছে। এর একটি হলো মুজাহেদিন-ই খালক। এর আগে এটি আমেরিকার কাছে সন্ত্রাসী সংগঠন ছিল। যুক্তরাষ্ট্র একই সঙ্গে সোমালিয়া, লেবানন, সিরিয়া, আফগানিস্তান, ভারত, পাকিস্তান, বলিভিয়া ও ভেনেজুয়েলার বিরুদ্ধে অন্তর্ঘাতমূলক তৎপরতায় জড়িত হয়েছে। আফ্রিকায় আফ্রিকম (অজঋজওঈঙগ) নামের নতুন একটি সামরিক কমান্ড স্থাপন করা হয়েছে। এর কাজ হবে আফ্রিকার তেল, খনিজ ও অন্যান্য সম্পদ করায়ত্ত করায় ছায়া যুদ্ধ চালিয়ে যাওয়া। পাশাপাশি রাশিয়ার সীমান্তে প্ররোচনামূলকভাবে মিসাইল বসানো হচ্ছে। øস্নায়ুযুদ্ধ ফিরে এসেছে। এসব দস্যুতার কোনোটাই প্রেসিডেন্ট নির্বাচনের শোরগোলের মধ্যে ফিসফাস হিসেবেও ঠাঁই পায়নি, প্রতিবাদ তো দূরের কথা।
আটলান্টিকের এপার থেকে আমরা দেখছি, ব্রিটেনেও চলেছে ব্রিটিশ লিবারেলিজমের অন্তিম পরিহাস। নতুন লেবার পার্টি যে সাজ নিচ্ছে, তা আপাদমস্তকে মার্কিন দেশ থেকে আমদানি করা। বিল কিনটন আর টনি ব্লেয়ার পরস্পরের মানিকজোড়। এখানে এক সাবেক করপোরেট পাবলিক রিলেশন অফিসার হয়েছেন আমাদের নেতা। অথচ আমাদের আশা ছিল আরও কিছু বেশি।
ব্রিটেনের নিউ স্টেটসম্যান থেকে অনূদিত। 

