মেঘ বলেছে----



[সংবিধিবদ্ধ সতর্কীকরণঃ
এখানে গাওয়া গানটি এক (অ-)গায়কের রবীন্দ্রসঙ্গীত গাওয়ার (অপ)চেষ্টা। যারা রবীন্দ্রসঙ্গীতের একনিষ্ঠ শ্রোতা এবং রবীন্দ্রসঙ্গীত খেয়ে-পরে-বেঁচে আছেন (এই অংশটা আপা তোর জন্যে) তাদের কে এই গানটি না শোনার জন্য উৎসাহিত করা হচ্ছে। এরপরও যদি কেউ শোনেন এবং সে কারণে বিপুল মনঃকষ্ট ও নিদ্রাহীনতার শিকার হোন--সেজন্যে এই (অ-)গায়কটি দায়ী থাকবেন না।]
রাগ বেহাগ আমার খুব পছন্দের একটা রাগ।
এই লাইনটা পড়েই যারা ভ্রুঁ কুঁচকেছেন, তাদের কে অভয় দিয়ে বলি, রাগ নিয়ে কথা বলতে আজ আসিনি। কাজেই রাগ করে উঠে চলে যাবার কিছু নেই।
লোকজন যেমন বলে যে কচু গাছ কোপাতে কোপাতেই নাকি এক সময় 'মানুষ কোপানো' শুরু হয়। আমিও সেই ধারারই লোক বলে মনে হচ্ছে। সচলায়তনে আমি মাঝে মাঝেই গান নিয়ে টুং-টাং করি। প্রচুর সুশীল জনের সমাগম হয় বলে তারা কেউ প্রাণে সেধে আর বলতে আসেন না---কী রে ভাই কিছু দিন পর পর এইসব কী যন্ত্রনা নিয়ে আস? তারচেয়েও ভয়াবহ হল---কয়েকজন বেশ খানিকটা পিঠ চাপড়ে দেন। আমি নবম মেঘখন্ডে চড়ে বসি----
গত দুই দিনের চেষ্টায় আমি একটা গান মোটামুটি খাড়া করে ফেলেছি।একটা রবীন্দ্রসঙ্গীত। সবারই জানা, সবারই খুব প্রিয় একটা গান। 
মেঘ বলেছে যাব যাব----
আমি গান শিখিনি কখনো। তার ছাপ আমার গানে, বাজানোতে প্রকট। কিন্তু তারপরও সাহস করে ফেললাম। আমার অনেক উৎপাত আপনারা সয়েছেন। কেন জানি মনে হচ্ছে এইটেও সয়ে যাবেন।
গানটা নিয়ে আপনাদের মতামত জানতে পেলে খুশি হব।
গায়ন,বাদনঃ অনিকেত
গীত রচনা ও সুরঃ  রবীন্দ্রনাথ ঠাকুর
গীত রচনা কালঃ ১৭ আশ্বিন, ১৩২১
স্বরলিপিকারঃ ইন্দিরা দেবী
রাগঃ বেহাগ








     Get this widget 
|
     Track details  
|
 		eSnips Social DNA    






