মন্তব্যের মন্তাজ-৮



খুব ভয়ে ভয়ে লিখছি। গতবার এই রকম কিছু লিখতে গিয়ে বিরাট ধরা খেয়েছি। আগেই একজন লিখে ফেলেছিলেন। এবারো ভয়ে আছি----
যদি ইতোমধ্যে পোষ্টানো হয়ে থাকে, তাহলে দুঃখিত। যদি না হয়ে থাকে-----তাহলেও দুঃখিত।
কেন?
এই [url=Mono_Mor_Meghero_Shongi.mp3 ]গানটা[/url] শুনুন।
বাসাতে আপা গান গায়। রবীন্দ্রসঙ্গীত। শুধু তাই নয়---জাতীয় পর্যায়ে রবীন্দ্রসঙ্গীত সম্মিলন পরিষদ কর্তৃক আয়োজিত প্রতিযোগিতায় বেশ চমকে দেবার মত রেজাল্ট করে। রেজাল্টটা কি, সেটা বলার প্রবল ইচ্ছা থাকা সত্ত্বেও---এখন পর্যন্ত যতটুকু লিখেছি (তার অনুমতি ছাড়াই), তাতেই আমার প্রান সংশয়ের বিস্তর সম্ভাবনা আছে। নিদেন পক্ষে দেশে ফেরার পথ বন্ধ।
আগের পোষ্ট পড়ে তার খুশি হবার কোন কারন ছিল না। বাংলাদেশ সময় রাত দুটো, তার মানে আমার এখানে বিকেল চারটে---আপার কাছ থেকে sms আসল। সেটার মুলবক্তব্য হল এই রকম--- আমি লিখেছি যে সবার স্বাধীনতা থাকা উচিত গান নিয়ে পরীক্ষা নিরীক্ষার। আপার কথা ছিল--এইটা একটা অসম্পুর্ন বক্তব্য। যে কেউ যদি পরীক্ষা নিরীক্ষা করতে যায়, তাহলে তার কি ফলাফল হতে পারে, আজকের গান শুনে নিশ্চয়ই পরিষ্কার বোঝা যাচ্ছে।
আজকে উল্লেখ করা গানটা এতই হৃদয় বিদারক যে আমার মত এহেন কট্টর নিরীক্ষাবাদীর মনও তেতো হয়ে গেছে।
হয়ত আসলেই সবার হাতে নিরীক্ষার সুযোগ দেয়া ঠিক না। যে ভদ্রলোক এই গানটির সঙ্গীতায়োজন করেছেন---কেন জানি মনে হচ্ছে, তার পূর্বপুরুষের সাথে  রবীন্দ্রনাথের ব্যক্তিগত পর্যায়ে সঙ্ঘাত ছিল। নাহলে এমন নিষ্ঠুর ভাবে তার গান কে বলাৎকার করে কেউ?
আমার এই কথা মানতে মোটেও আপত্তি নেই যে, পরীক্ষা-নিরীক্ষা করার আগে ন্যুনতম সাঙ্গীতিক জ্ঞান থাকা প্রয়োজন। কিন্তু আমার ভয় হল--- এই অজুহাতে কেউ না আবার ছড়ি হাতে মাতব্বর হয়ে ওঠে যেমন হয়েছিল বিশ্ব-ভারতী।
~~~~~~~~~~~~~~~~~~~~~~~~~~~~~~~~~~~~~
পুনঃসংযোজনঃ
অনেকেই শুনতে পাচ্ছেন না গানটি। আমি চেষ্টা করেছিলাম esnips এ দিতে। কিন্তু ওরা নিতে চাইছে না copyright violation এর ধুয়া তুলে। যাই হোক, এই গান এমন না যে না শুনলে আপনারা একটা দারুন কিছু মিস করবেন, বরঞ্চ উল্টোটাই সত্যি। এইটা আপনাদের শুধু শোনাতে চেয়েছিলাম, ভয়াবহ নিরীক্ষার ফলাফল কি হয় সেটা জানানোর জন্য।
এরপরও যদি অসম সাহসী কেউ আগ্রহী হোন, এই লিঙ্কে গিয়ে শুনে নিতে পারেন।

