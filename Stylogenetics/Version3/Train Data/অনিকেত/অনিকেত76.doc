কোথা গেলে 'পাই' পাই?



আজ বিশ্ব জুড়ে 'পাই দিবস' পালিত হচ্ছে। গণিত আর বিজ্ঞানে যে ক'টি 'বিশেষ' সংখ্যা সব সময়ে আলাদা রকমের সম্মান ও ওজর পেয়ে এসেছে---পাই তাদের মাঝে অন্যতম। পাই এর মান সাধারনত ৩.১৪ হিসেবে ধরা হয়। সেই সূত্রে আজ(অর্থাৎ ৩/১৪/০৯) পাই দিবস।
এই বিশেষ দিবসে এই 'বিশেষ' সংখ্যাটির প্রতি শ্রদ্ধা জানিয়ে, তার শ্রদ্ধা জাগানিয়া কিছু তথ্য নীচে দেয়া হল। বলাই বাহুল্য, তথ্য গুলো বিভিন্ন সূত্রে প্রাপ্ত।
১। পাই হল বৃত্তের পরিধি আর ব্যাসের একটা অনুপাত। সোজা কথায় পাই আমাদের জানায় একটা বৃত্তের পরিধির মাঝে মোট ক'বার ব্যাস-কে খুঁজে পাওয়া যাবে।
২। সাধারনতঃ পাই কে ২২/৭ এই ভগ্নাংশ দিয়ে প্রকাশ করা হয়। জানা গেছে প্রাচীন কালে মিশর, গ্রীস ও ভারতে পাই নিয়ে লোক জন কাজ করেছেন। প্রায় ১৯০০ খ্রীষ্টপূর্বাব্দ পর্যন্ত মানুষের পাই নিয়ে মাতামাতির খবর মিলেছে। উদাহরন স্বরূপ প্রাচীন ব্যাবিলনের লোকেরা পাই এর মান বের করেছিল ২৫/৮, মিশরের লোকেরা বের করেছিল এর মান ২৫৬/৮১ হিসেবে। আশ্চর্য হলেও সত্যি যে এই মান গুলো পাই এর আসল মানের খুব কাছাকাছি।
৩। পাই এর সবচাইতে বিস্ময়কর ধর্ম গুলোর মাঝে একটি হল---এইটি অসীম সংখ্যা। অর্থাৎ পাই এর কোন নির্দিষ্ট মান নেই। আমরা আমাদের কাজের সুবিধার জন্যে ৩.১৪১৫৯২৬ বা তেমন ব্যস্ত থাকলে কেবল ২২/৭ বা ৩.১৪ হিসেবে চালিয়ে নিই। কিন্তু যে জিনিসটা আমাদের সব চাইতে তাজ্জব করে সেটা হল এই যে পাই এর মান এর মাঝে কোন প্যাটার্ন খুঁজে পাওয়া যায় না। অনেকেই হয়ত ভাবছেন,ফুঃ এইটা আর এমন কি।আসলে ব্যাপারটা আরেকটু পরিষ্কার করে বলি। 'প্যাটার্ন' খুজে পাওয়া যায় না বলতে আমি যা বুঝিয়েছি সেটা হল এখন পর্যন্ত আমরা পাই এর মান ১.২৪ ট্রিলিয়ন(এক এর পেছনে বারোটি শূন্য) ঘর পর্যন্ত সঠিক ভাবে বের করতে পেরেছি(২০০৫ সালে টোকিওতে একদল গণিতজ্ঞ সেটা করেছিলেন)। এই বিশালকায় নম্বরটি তে কখনো কোন একটা নির্দিষ্ট অংকের দল কে ঘুরে ফিরে বার বার হাজির হতে দেখা যায় নি!
৪। ইস্কুল কলেজে কে কত বেশি ঘর পর্যন্ত পাইয়ের মান মনে রাখতে পারে---এই নিয়ে কিছু প্রচলিত প্রতিযোগিতা রয়েছে। গিনিস বুকে যে সবচাইতে বেশি ঘর পর্যন্ত পাইয়ের সংখ্যামান মনে রাখতে পেরেছে---তার নাম লু চাও। সে ২৪ ঘন্টার মাঝে পাইয়ের মান দশমিকের ৬৭,৬৯০ ঘর পর্যন্ত মুখস্থ করে ফেলেছিল!
৫। বিশ্ব বিখ্যাত বিজ্ঞানী আইন্সটাইনের জন্মদিন আশ্চর্যজনক ভাবে পাই দিবসে। যদিও পরবর্ত্তিতে তাঁকে এই নিয়ে তেমন উচ্চবাচ্চ্য করতে দেখা যায় নি। অনেকের মতে আমাদের চাইতে পাই নিয়ে আইন্সটাইন তেমন বাড়তি কিছুও জানতেন না।
৬। আরেক বিশ্বখ্যাত বিজ্ঞানী যিনি নগ্ন গাত্রে দৌড়াদৌড়ি করে এবং 'ইউরেকা, ইউরেকা' করে চিৎকার করে প্রসিদ্ধ হয়েছিলেন---সেই আমাদের চেনা আর্কিমিডিস ও পাই নিয়ে কাজ করেছিলেন। দূর্ভাগ্যজনকভাবে পাই তাঁর মৃত্যুর ও কারন। কথিত আছে, আর্কিমিডিস যখন পাই এর মান বের করার জন্যে জটিল গণনায় ব্যস্ত তখন তার শহর শত্রু আক্রান্ত। এক সৈন্য এসে তার হিসেবের মাঝে বাগড়া দেয়। আর্কিমিডিস তখন কাঠি দিয়ে মাটিতে আঁক কষছিলেন। বিরক্ত হয়ে আর্কিমিডিস বলেছিলেন, আমার হিসেবের মাঝে গোল করো না তো। উত্তরে সে নির্বোধ সৈন্য এক কোপে তাকে মস্তকবিহীন করে আর্কিমিডিসের সকল হিসেব নিকেশের অবসান ঘটায়।
৭। ২০০৯ সালটি থেকে আমেরিকার কংগ্রেস এই দিবসটিকে আনুষ্ঠানিক ভাবে পাই দিবস ঘোষনা করেছে। যদিও ১৯৮৮ থেকেই পাই দিবস উদযাপনের খবর শোনা গেছে।
৮। বাজারে প্রচলিত গুজবের মাঝে একটি হল, বিখ্যাত শিক্ষা প্রতিষ্ঠান MIT তাদের ভর্তির সুযোগ পাওয়া ছাত্র-ছাত্রীদের acceptance letter এই পাই দিবসেই নাকি মেইল করা শুরু করে!
৯। মার্কিন যুক্তরাষ্ট্রের একটি প্রদেশ জর্জিয়ার এক অঞ্চলের(সাভানা) জিপ কোড হল পাইঃ 31416
১০। আপনাদের সকলের অবগতির জন্য পাইয়ের মান কয়েক দশমিক ঘর পর্যন্ত নীচে দিলাম। দেখুন আপনি নতুন কিছু বের করতে পারেন কিনা। ওহ ভাল কথা গত বছর, শিক্ষানবিস একটা চমৎকার লেখা দিয়েছিল পাই দিবস নিয়ে। সেটাও দেখতে পারেন।
পাই = 3.1415926535897 9323846264338 3279502884197 1693993751058 2097494459230 7816406286208 9986280348253 4211706798214 8086513282306 6470938446095 5058223172535 9408128481117 4502841027019 3852110555964 4622948954930 3819644288109 7566593344612 8475648233786 7831652712019 0914564856692 3460348610454 3266482133936 0726024914127 3724587006606 3155881748815 2092096282925 4091715364367 8925903600113 3053054882046 6521384146951 9415116094330 5727036575959 1953092186117 3819326117931 0511854807446 2379962749567 3518857527248 9122793818301 1949129833673 3624406566430 8602139494639 5224737190702 1798609437027 7053921717629 3176752384674 8184676694051 3200056812714 5263560827785 7713427577896 0917363717872 1468440901224 9534301465495 8537105079227 9689258923542 0199561121290 2196086403441 8159813629774 7713099605187 0721134999999

