বিশৃংখলতার জনক পঞ্চভূতে লীন



এডওয়ার্ড লরেঞ্জ, যিনি বিজ্ঞানে বিশৃংখলার, থুড়ি, বিশৃংখলা তত্বের জন্ম দিয়েছিলেন, ৯০ বছর বয়েসে তিনি ক্যান্সারের কাছে হার মেনে নিলেন।
অন্যান্য সব বিখ্যাত বিজ্ঞানীদের মত লরেঞ্জের নাম হয়ত অতটা শোনা যায় না। কিন্তু অনেক বিজ্ঞানীর মতে বিগত বিংশ শতাব্দীর তিনটা সব চাইতে গুরুত্বপুর্ন আবিষ্কারের কথা যদি বলতে হয় তবে সেগুলো হবে, Quantum mechanics, relativity আর Chaos theory. 
লরেঞ্জ প্রখ্যাত MIT তে আবহাওয়াবিদ হিসেবে কাজ করেছেন অনেক দিন। এই আবহাওয়ার চাল চলন নিয়ে ভাবতে ভাবতেই তার এই তত্বের গোড়া পত্তন। খুব সংক্ষেপে যদি বলি, তবে chaos theory যা বলতে চাইছে সেটা খানিকটা হবে এই রকমঃ
আমাদের আশে পাশের আপাত সুশৃংখল জীবন যাত্রার মুলে নিহিত আছে এক গূঢ় অনিশ্চয়তা। আমাদের অনেক সিদ্ধান্ত, অনেক কাজ, অনেক পরিকল্পনা শুধু মাত্র প্রকৃতির নিয়মনিষ্ঠতার উপর নির্ভর করে। লরেঞ্জ জানালেন সেটা আদতে বিরাট ভুল। আমরা যে predictability এর আস্থা নিয়ে আছি, সেইটা আসলে এক ধরনের approximation.  আমাদের যদি আসল সত্য জানতে হয়, তবে শৃংখলা ছেড়ে প্রকৃতির এই অন্তঃস্থিত
বিশৃংখলা কে জানতে হবে। লরেঞ্জ দেখাতে পেরেছিলেন যে প্রকৃতির অনেক বড় বড় ঘটনা আসলে এই তত্বের অনুগামী। তিনি আরো দেখিয়েছিলেন যে প্রাথমিক অবস্থার (initial conditions) উপর এই তত্ব প্রচন্ড সংবেদনশীল। সামান্য একটু পান থেকে চুন খসলেই হতে পারে ভয়াবহ বিপর্যয়। এইটাই Butterfly effect নামে বিখ্যাত। আমি যে বছর জন্মে ছিলাম সেই বছর আমার জন্মের পাশাপাশি আরেকটা গুরুত্বপুর্ণ ঘটনা ঘটেছিল----আর সেটা হল লরেঞ্জ এর এই তত্বের উপর প্রথম পেপার পাবলিশ করা।সেই বিখ্যাত পেপারের শিরোনামঃ "Predictability: Does the Flap of a Butterfly's Wings in Brazil Set Off a Tornado in Texas?"
১৯৮৩ সালে সুইডিশ একাডেমী অব সায়েন্স লরেঞ্জ কে Crafoord Prize প্রদান করে যা আসলে 'নোবেল পুরষ্কারের বাইরের বিষয়ের নোবেল' হিসেবে সমধিক পরিচিত।
লরেঞ্জ তার এই তত্বের মধ্যদিয়ে আমাদের জানিয়ে গেছেন, শৃংখলা বোঝার প্রথম পাঠ বিশৃংখলাকে জানার মাঝে।

