দণ্ডকারণ্যে আলোর দিন



কিছু কিছু শিল্পী আছেন যাঁরা তাদের গান দিয়ে আমাদের ভাসিয়ে নিয়ে যান। কিছু কিছু শিল্পী আছেন যাঁদের গানে আমরা দিনের পর দিন ডুবে থাকতে পারি। আবার কিছু কিছু শিল্পী আছেন যাঁরা আগের দুই দলের মত দীপ্যমান নন কিন্তু তাঁরা বাতাসের মত আবশ্যকীয়, অস্ত্বিতশীল। দরকারী সময়ে তাঁদের গানের বানী আমাদের মনে পড়ে, অলক্ষ্যে আমরা তাঁদের গান গুনগুনিয়ে উঠি। ক্রিস ডি বার্গ হচ্ছেন এমন একজন শিল্পী যাঁর দুনিয়া তোলপাড় করা গানের সংখ্যা কম, কিন্তু তাঁর গান শোনেননি - পছন্দ করেন না এমন মানুষের সংখ্যা কম। এই ১৫ই অক্টোবর তিনি পালন করলেন তাঁর ৬১-তম জন্মদিন। 
আমার জানা মতে ক্রিস ডি বার্গের অ্যালবামের সংখ্যা ৪১, এর মধ্যে অবশ্য নানা ধরণের পুনরাবৃত্তি আছে। তার মানে তিনি যে খুব কম গান করেছেন তা নয়। ১৯৭৫ থেকে শুরু ধরলে ৩৪ বৎসরে ৪১টা অ্যালবাম নেহাত কম নয়। তবে সংখ্যার বিচারে নয়, ক্রিস ডি বার্গের অনন্যতা তাঁর গানের কথায়, অসাধারণ সুরে, আর তাঁর হাহাকার ভরা কন্ঠে। শেষের বিশেষণটা আমার নিজস্ব মত, তাতে অন্যরা একমত নাই হতে পারেন।
**********************************************************
আমার ক্রিস ডি বার্গের গান শোনা শুরু উচ্চ মাধ্যমিকে পড়ার সময় “Last time I cried” দিয়ে। সেখানে তাঁর উচ্চারিত “Eli, Eli lama oh Lord! you have forsaken me!” ছোটবেলা থেকে গড়ে ওঠা আমার বিশ্বাসের ভিত্তিমূল কাঁপিয়ে দেয়। আমি ক্রিস ডি বার্গের নিরব ভক্ত হয়ে পড়ি। এক বন্ধুর কাছে শুনেছিলাম ক্রিস ডি বার্গের বাবা নাকি ইহুদী আর মা গোঁড়া রোমান ক্যাথলিক। এই আন্তঃসাংস্কৃতিক বিয়ের ফলে যে পারিবারিক-সামাজিক টানাপোড়েনের উদ্ভব হয় তার ছাপ নাকি পড়ে ক্রিস ডি বার্গের নিজের জীবনে ও গানে। বিভিন্ন সূত্রে পাওয়া ক্রিস ডি বার্গের জীবনীতে এই কথার সত্যতা খুঁজে পাইনি, তবে তাঁর গানের কথার বৈচিত্র্যের মধ্যেও অনাস্থার সুর স্পষ্ট বলে মনে হয়েছে।
এককালে জায়গা ও সময় বুঝে আমরা ক্রিস ডি বার্গের গানের বানী কোট করতাম। আমাদের চকোলেটরঙা র‌্যাগের টী-শার্টের বুকে আকাশী নীলে লেখা ছিল “Carry me like a fire in your heart”। বন্ধুরা পত্রিকা বের করবে, তার বিজ্ঞাপনে শ্লোগান দিতে চাইল “And when you need a light in the lonely nights”। মধ্যরাতে আবছা কুয়াশায় বুড়িগঙ্গার বুকে ডিঙ্গী নৌকা যেতে দেখে চেঁচিয়ে উঠেছিলাম “I wish I was sailing away, sailing away”।
বিশ বৎসর আগে বাংলাদেশে মানুষ ক্রিস ডি বার্গের গান খুবই শুনতো। বিশেষতঃ তাঁর “Flying Colours” আর “Lady In Red” অ্যালবাম দুটো এত শোনা হয়েছে তাই সেগুলোর গান নিয়ে আর কিছু বললাম না। বাংলাদেশে নব্বইয়ের শেষভাগ থেকে সেই জোয়ারে ভাঁটা পরেছে, বাকী দুনিয়ার কথা জানিনা। তবে তাঁর গানের আবেদন ফুরিয়েছে বলে মনে হয় না।
**********************************************************
কিছু কিছু মানুষ আছেন যারা ক্রিস ডি বার্গের গানের মত - উচ্চকিত নন, আবশ্যকীয়। তাঁরা নির্মাণে আছেন, ধ্বংস ঠেকানোতে আছেন, উল্লাসে আছেন, হাহাকারে আছেন। তাঁরা পড়ে থাকা ফুল দিয়ে মালা গাঁথতে পারেন, অনাদরে থাকা বীজ বুনে গাছ জন্মাতে পারেন, অবহেলায় থাকা বিস্মৃতপ্রায় সম্পর্ককে জুড়ে দিয়ে সংগঠন গড়তে পারেন। এমন একজন মানুষ আমাদের নিজের জন। তিনি অসম্ভব মেধাবী, দুনিয়ার হাজারো বিষয়ে অনায়াস দখল তার, চমৎকার তার লেখার হাত, সুবক্তা, সুরভক্ত, বন্ধুপ্রাণ, মজলিশী মানুষ। তিনি আর কেউ নন - তিনি প্রথম পাণ্ডব যুধিষ্ঠির। আজ তার জন্মদিন। 
শুভ জন্মদিন ধর্ম্মপুত্র!!! 
জীবনের বিগত জন্মদিনগুলো আপনার যেমনই কাটুক এবারের জন্মদিনটা নিঃসন্দেহে ব্যতিক্রম। কারণ, এবার আপনার ঘর আলো করে আছেন পাণ্ডবপুত্রী মকরকন্যা। অনন্ত মঙ্গলধারাতো আপনারই জন্য। ঈশ্বর পরিত্যক্ত, শীতার্ত দণ্ডকারণ্যের নির্বাসিত জীবনকেও কীভাবে আনন্দময়, উষ্ণতায় ভরা করা যায় তা আপনি দেখিয়ে দিয়েছেন। আপনার জয় হোক!!!
**********************************************************
He followed a light and came down to a shed,
Where a mother and a child were lying there on a bed,
A bright light of silver shone round his head,
And he had the face of an angel, and they were afraid...
Then the stranger spoke, he said 'Do not fear,
I come from a planet a long way from here,
And I bring a message for mankind to hear',
And suddenly the sweetest music filled the air...
And it went la, la...

