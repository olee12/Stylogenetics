তুই ফুটিবি সখী কবে!



কিছুদিন আগে এক অগ্রজ জানালেন বাগান করার জন্য বেশ বড়সড় একটা জায়গা তিনি পেয়েছেন। সেখানে সব ধরনের দেশী গাছ লাগানোতে তাঁর আগ্রহ। সাথে তিনি এটাও চান যেন তাঁর বাগানে সারা বছরই কোন না কোন ফুল ফুটে থাকে। আমাকে অনুরোধ করলেন গাছের এমন একটা তালিকা তৈরি করে দিতে যাতে তাঁর ইচ্ছে পূরণ হয়। আমি সানন্দে তাঁকে তালিকাটা তৈরি করে দিলাম।

পরে মনে হলো, তালিকাটা বরং জনগণের পাতে তুলে দেই। এতে লাভ হবে এই যে, যদি কোন ভুল করে থাকি তাহলে পাঠকরা সেটা ধরিয়ে দিতে পারবেন। তাছাড়া পাঠকেরা এই তালিকায় আরো কিছু যোগও করতে পারবেন। গোড়াতে জিনিসটা একটা এক্সেল ফাইল হিসাবে ছিল। কিন্তু টেবিল বানিয়ে পোস্ট করার হেকমত আমার জানা নেই। টেবিল বানানোর যেসব কায়দা কানুন দেয়া আছে সেসব হেফ্‌জ করা আমার কর্ম নয়। যাকগে, কথা না বাড়িয়ে তালিকাটা বরং সরল বাংলা পদ্ধতিতেই তুলে দেই।
১. সারা বছর ফোটে এমন ফুলঃ 
(ক) লতানোঃ অপরাজিতা, কাঁঠালীচাঁপা, কেশরাজ, নীল লতা, ভুঁই ওকরা, মর্নিংগ্লোরি, মুসেন্ডা		
(খ) বীরুৎঃ নয়নতারা, পুনর্নভা, সন্ধ্যামালতী	
(গ) গুল্মঃ কুন্দ, কুরুবক, করবী, গোলাপ, গন্ধরাজ, জবা, ঝাঁটি, ঝুমকো জবা, টগর, ধুতুরা, নীল ঘন্টা, বেলী, মেহেদী, মল্লিকা, মরিচা, রঙ্গন, লঙ্কাজবা, লুটকি, শিবজটা, হাস্নাহেনা, হাড়জোড়া
(ঘ) বৃক্ষঃ বটলব্রাশ		
২. ফেব্রুয়ারী থেকে ফোটা শুরু হয় এমন ফুলঃ	
(ক) লতানোঃ নীলমণিলতা, মাধুরীলতা, কুমারিকা	
(খ) বীরুৎঃ কলাবতী		
(গ) গুল্মঃ ক্যামেলিয়া, গোকুল		
(ঘ) বৃক্ষঃ অশোক, কাঠবাদাম, পারিজাত, পারুল, পিয়াল, পলাশ, বকুল, মুচকুন্দ, শিমুল		
৩. এপ্রিল থেকে ফোটা শুরু হয় এমন ফুলঃ 
(ক) লতানোঃ গন্ধভাদালী, চামেলী, ঝুমকো, লবঙ্গলতা	
(খ) বীরুৎঃ আপাং, দোপাটি, ভূঁইচাঁপা, লিলি, কালো বাসক	
(গ) গুল্মঃ কাঁটা মেহেদী, ডালিম, দাঁতরাঙ্গা, সুরভী		
(ঘ) বৃক্ষঃ উদয়পদ্ম, ক্যাসিয়া, কনকচাঁপা, কলকে, কৃষ্ণচূড়া, গাব, গামারী, গুলাল, ঘোড়া নীম, জারুল, তেলশুর, নীম, পাদাউক, পারিজাত, পেল্টোফোরাম, বরুণ, শিরীষ, সোনালু		
৪. জুন থেকে ফোটা শুরু হয় এমন ফুলঃ 
(ক) লতানোঃ উলটচণ্ডাল, কুঞ্জলতা, জুঁই, মাধবীলতা	
(খ) বীরুৎঃ দোলনচাঁপা, দুপুরচণ্ডী, রজনীগন্ধা	
(গ) গুল্মঃ আলকুশি, কেয়া, ঘেঁটু, নীলজবা, ফুরুস, রাধাচূড়া, লান্টানা, শারদমল্লিকা, শ্বেত অতসী, শ্বেত কাঞ্চন	
(ঘ) বৃক্ষঃ কামিনী, কদম, চাঁপা, নাগেশ্বর, নাগলিঙ্গম	
৫. অগাস্ট থেকে ফোটা শুরু হয় এমন ফুলঃ
(ক) লতানোঃ ঝুমকা
(খ) বীরুৎঃ মোরগ ফুল	
(গ) গুল্মঃ ঘন্টাফুল, স্থলপদ্ম		
(ঘ) বৃক্ষঃ শিউলি		
৬. অক্টোবর থেকে ফোটা শুরু হয় এমন ফুলঃ
(ক) বীরুৎঃ অতসী		
(খ) বৃক্ষঃ দেবকাঞ্চন, ছাতিম, হিজল		
৭. ডিসেম্বর থেকে ফোটা শুরু হয় এমন ফুলঃ 
(ক) লতানোঃ অনন্তলতা, বাগানবিলাস	
(খ) বীরুৎঃ গাঁদা, চন্দ্রমল্লিকা, সূর্যমুখী, অ্যাস্টার, কসমস, জিনিয়া, ডালিয়া, ডেইজী, পিটুনিয়া, পর্টুলেকা, ফ্লক্‌স, ভার্বেনা, লার্কস্পার, সুইট পি, সালভিয়া, হলিহক		
(গ) গুল্মঃ বকফুল		
(ঘ) বৃক্ষঃ কুরচি
পুনশ্চঃ এই পোস্টটা নিয়মিত আপডেট করার চেষ্টা করবো। যাতে যতদূর সম্ভব অধিক ফুলের নাম যোগ করা যায়। পাঠকরা যেসব নাম সাজেস্ট করবেন সেগুলোও চেক্‌ করে যোগ করা হবে।
সর্বশেষ শুদ্ধি ও সংযোজনঃ ০১ ফেব্রুয়ারী, ২০১৪

