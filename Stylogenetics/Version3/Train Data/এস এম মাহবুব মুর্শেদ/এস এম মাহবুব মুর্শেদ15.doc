লাশের রাজনীতি আর কতকাল?



সিরাজগঞ্জের সয়দাবাদে ঘটে যাওয়া দুঘর্টনা নিয়ে বোধ করি সবাই অবগত হয়েছেন ইতিমধ্যে। বিষয়টি অত্যন্ত দুঃখজনক। কিন্তু তারচেয়ে বেশী দুঃখজনক ঘটনাটিকে কেন্দ্র করে ঘটে যাওয়া অন্যান্য ঘটনাগুলো।
বাংলাদেশের রাজনীতিতে লাশ একটি গুরুত্বপূর্ণ ভূমিকা রাখে। লাশের রাজনীতি দেশের মানুষের কাছে সহজে বিক্রী করা সম্ভব। প্রতিটা ক্ষমতা বদলের অব্যবহিত পূর্বে লাশের বন্যা বয়ে যায়। তারপর শুরু হয় এই হত্যার দাবীতে ভাঙ্চুর, জালাও পোড়াও এর অপকর্ম। ফলশ্রুতিতে দরিদ্র দেশ হয় আরও দরিদ্র, দেশ হয় অচল। সেই সুযোগে ঘটে ক্ষমতা বদল।
এবারের ঘটনায় প্রথমেই যে খটকাটি লাগে সেটি হল বি.এন.পির জনসভাটি রেললাইনের পাশেই কেন করতে হল? আর কোথাও কোন জায়গা ছিল না? এটি কি পরিকল্পিত?
দ্বিতীয় খটকা লাগে খালেদা জিয়ার উক্তি 'একটি এজেন্সী হামলা চালিয়েছে'। তিনি এত নিশ্চিত হলেন কি করে? এর পিছনে এটাই উদ্দেশ্য ছিল - অন্য পক্ষকে দোষ দেয়া? ক্ষমতাসীন একটা দল কেন আগ বাড়িয়ে মানুষ মেরে বিপক্ষ দলের হাতে রাজনীতির গুটি তুলে দিবেন?
সন্দেহটি আরো ঘনীভূত হয় ট্রেনের সহকারী চালকের কথা শুনে। ঘন ঘন সাইরেনের আওয়াজেও নাকি এই কয়েকজন সরছিলেন না। সেচ্ছা মৃত্যুই কি এদের উদ্দেশ্য ছিল? তবে ট্রেনের সহকারী চালকের কথার মধ্যে খানিক অসংলগ্নতা আছে - একবার বলেছেন চলন্ত অবস্থায় ট্রেনের ব্রেক করা সম্ভব না, আবার বলেছেন প্রধান চালক ব্রেক করে ট্রেন থামিয়েছেন। চলন্ত অবস্থায় ব্রেক করা সম্ভব না হলে ব্রেক করে থামালেন কিভাবে? কিংবা গন্তব্য পৌছে কিভাবে থামানো হয় ট্রেইন। অবশ্য বিশালাকারের লোকোমোটিভের গতিজড়তার কারনে আসলেও ট্রেন থামাতে অনেক সময় লেগে যাবার কথা।
পুরো ব্যাপারটি কি তাহলে বি.এন.পির পরিকল্পিত? 
নাকি আওয়ামী লীগের পরিকল্পনা? কিন্তু কেন?
নাকি স্রেফ একটি নিছক দুর্ঘটনা? তাহলে এটা নিয়ে দুদলের রাজনীতি কেন? মানুষের জীবন নিয়ে ছিনিমিনি খেলা এধরনের সস্তা রাজনীতি আর কতকাল?
দ্বিতীয় যে ব্যাপারটি খারাপ লাগল সেটা হল দুর্ঘটনার পর মানুষের আচরন। ঢিল ছুঁড়ে যাত্রীদের আহত করেছে সমাবেশে থাকা মানুষজন। লুটপাটের ঘটনাও নিশ্চয় ঘটেছে। একটি দুর্ঘটনায় বাঙ্গালীর এই পশুর মত আচরন কবে ঠিক হবে?
তৃতীয় ব্যাপার হল, আওয়ামী লিগ সরকারের আচরন। এই ঘটনাকে কেন্দ্র করে তিন-চার হাজার লোককে আসামী করা হয়েছে। আর ইউ সিরিয়াস? বুঝলাম এটা হয়ত ষড়যন্ত্র কিন্তু তাই বলে তিন-চার হাজার লোককে আসামী!!?
একটা কৌতুক শুনেছিলাম। একজন ব্যক্তির দুই ছেলে। ব্যক্তিটি দাবী করেন তার এক ছেলে ভালো আর এক ছেলের মাথায় সমস্যা। কিন্তু লোকে দেখে যে ছেলেটিকে ভালো দাবী করা হচ্ছে সেইই গাছে উঠে প্রসাব করে।
স্থুল কৌতুক - কিন্তু মূল পয়েন্ট হল যে দলটিকে আপাত দৃষ্টিতে ড়্যাশনাল মনে হয় তারাই নিবুদ্ধের মত কাজ করে। তাহলে আমরা ভরসা করব কাদের উপর?

