বুয়েটে কি তাহলে পচনের শুরু?



অনেকদিন ধরে বুয়েটে মৌলবাদী রাজনীতিরে আগ্রাসনের উপর একটা তথ্যনিষ্ঠ লেখা লিখবো বলে ভাবছিলাম। কিন্তু দেশের বাইরে থেকে বুয়েটের তথ্য জোগাড় করা প্রায় অসম্ভব। কিন্তু আজকের এই সংবাদটা দেখে একটা ছোট আকারের সাধারণ অবজারভেশন না লিখে পারলাম না।
বুয়েটে পড়ার সময় থেকেই দেখেছি আমার সহপাঠীরা ছাগু বান্ধব। এমনকি আমিও তেমন একটা সচেতন ছিলাম না এ বিষয়ে। প্রচন্ড প্রেসারে থাকতে হয় বলে, হোয়াটএভার বলে পাশ কাটিয়েছি অনেক সময়। আমাদের ক্লাসে একটা বখে যাওয়া হুজুর ছিলো, যে একবার কথাচ্ছলে জানিয়েছিলো সে আন্ডারগ্রাউন্ড জিহাদের সাথে যুক্ত। এর কতটা চাপা তা অবশ্য প্রশ্নসাপেক্ষ। আমাদের সময় নিবার্চনে সম্ভবতঃ প্রথম শিবির অংশগ্রহণ করেছিলো। আমারা সে ব্যাপারে বিরক্তি প্রকাশ করলেও তেমন একটা আপত্তি করিনি।
আমেরিকায় এসে একটা বৃহত্তর বুয়েট কমিউনিটির মধ্যে এসে আমার চোখ খুলে গেলো। অবাক হয়ে লক্ষ্য করলাম বুয়েটের একটা বড় অংশ ছাগু কিংবা ছাগুবান্ধব। এরা নিয়মিত বাসায় বাসায় হালাকা পালন করে। একজনের বাসায় শুনলাম সাঈদী (খুবসম্ভব নিজামী অথবা সাঈদী) বেড়াতে এসেছিলেন।
শাহবাগ আন্দোলনের সময় এদের আসল চেহারা ধরা পড়ল আরো বিকটভাবে। আমার এক ইমেইলের জবাবে এক বুয়েটিয়ান লিখলেন:


Just for clarification: I understand the term যুদ্ধপরাধী and যুদ্ধপরাধী should be prosecuted, but, when we use the term রাজাকার, people might get confused if we are talking about Pakistani রাজাকার or Indian রাজাকার.

আরো অবাক হলাম এর পরবর্তী ঘটনায়। আমি এবং আরো কয়েকজন এই উস্কানীমূলক ইমেইলের প্রতিবাদ করায় আমাদেরকেই বরং বলা হলো উগ্র। শাহবাগ আন্দোলনের সাথে সংহতি প্রকাশ করে আমরা যখন একত্র হলাম, লক্ষ্য করে দেখলাম বড়জোড় ৫% (~১৫০ জনের গ্রুপ থেকে ~৮জন) বুয়েটিয়ান সত্যিকারের এই কারণটিকে মনে প্রাণে বিশ্বাস করে যোগ দিয়েছেন আমাদের সাথে।
তৃতীয় লক্ষ্যণীয় বিষয় হলো ফেইসবুক ফিড। ফেইসবুকে বুয়েটের বিভিন্ন গ্রুপে এবং বন্ধুদের পোস্ট থেকে ঠিক একই অনুভুতি হলো।
সুতরাং সহপাঠী, অ্যালামনাই এবং ফেইসবুকে বুয়েটিয়ানদের মনোভাব পর্যবেক্ষণ করে আন্দাজ করলাম, ছাগু এবং ছাগু বান্ধব ছাত্র বুয়েটে শতকরা ৯৫ (উপরের তথ্য মতে)। আচ্ছা নাহয় ধরলাম ৯০%। সার্ভে করা গেলে মন্দ হতো না। তবু এই সংখ্যাটি কিন্তু বিশাল! তাই আজকের এই দশ বুয়েটিয়ান গ্রেফতার বা হেফাজতের আন্দোলনে বুয়েটিয়ানের মৃত্যু কোনো বিচ্ছিন্ন ঘটনা নয়। বরং এরকম ঘটনা ভবিষ্যতে আরো বাড়বে বলেই আমার আশংকা।
কয়েকটি প্রশ্ন মাথায় আসে। প্রথমতঃ বুয়েটের এই বিশাল ছাগু বান্ধব অবস্থার কারণ কি? দ্বিতীয়তঃ অন্যান্য বিশ্ববিদ্যালয় কি একই ভাবে আক্রান্ত হতে পারে? তৃতীয়তঃ এর থেকে পরিত্রানের উপায় কি?
প্রথম প্রশ্নের উত্তর ভালো দিতে পারবেন হয়ত সমাজতত্ত্ববিদেরা। আমার মনে হয়েছে যে, বাংলাদেশে ভালো ছেলে বলতে বোঝানো হয় রাজনৈতিক চিন্তা বিহীন ছাত্রদের। যারা কোনো প্রশ্ন করবে না, দেশের চিন্তায় ফালতু (!) সময় নষ্ট করবে না। একটি দেশে এভাবে একটা সিলেকশন প্রেসার তৈরী হয় এবং প্রচুর ছাত্র তৈরী হয় যারা রাজনৈতিকভাবে ইনডিফারেন্ট এবং কোনো রাজনৈতিক মতবাদকে বর্জন করতে পারে না। ফলে ছাত্র পর্যায়ে ভীষণভাবে সক্রিয় জামাত-শিবির সহজে জায়গা করে নিতে পারে।
এছাড়া আমাদের জনসংখ্যাধিক্য এবং অর্থনৈতিক দূর্বলতার কারণে একটা মধ্যবিত্ত ছাত্র খানিকটা মেধাবী হলেই তার উপর আরো ভালো করার প্রচন্ড চাপ তৈরী করা হয়। শিক্ষা তখন জানার, শেখার এবং ক্রিটিকাল প্রশ্ন করার প্রক্রিয়া থেকে সরে গিয়ে হয়ে যায় আরো বেশী নাম্বার তোলার দৌড়। এর পাশাপাশি সামাজিকভাবে নামাজ কালাম করা ছেলেকে একটু ভালো চোখেই দেখা হয়। এই মানসিক প্রেশার, সামাজিক প্রেশারের চাপে ভালো ছাত্রদের ধর্মমুখী হতে দেখা যায় খুব বেশী। ধর্মমূখীতা সরাসরি খারাপ ফলাফল তৈরী না করলেও এক্সট্রিম বা জিহাদি ধারণাগুলোকে সহজেই গ্রহণযোগ্য করার সুযোগ তৈরী করে।
এই যুক্তিগুলো খুব সহজেই অন্যান্য ছাত্রদের উপর প্রয়োগ করা যায়। তাই অন্যান্য বিশ্ববিদ্যালয় খুব সহজেই এই সমস্যায় পড়তে পারে। যেটা আমরা নর্থ সাউথ ইউনিভার্সিটির ক্ষেত্রে দেখেছি।
আরেকটি বিষয় মনে হয়েছে ঢাকার বাইরে থেকে আসা ছাত্রদের ক্ষেত্রে। ঢাকায় প্রাইভেট ইউনিভার্সিটি অনেক হওয়ায় বুয়েট সহ অন্যান্য ইউনিভার্সিটতে প্রচুর ছাত্র পড়তে আসে ঢাকার বাইরে থেকে। এদের অনেকে রক্ষণশীল পরিবার থেকে এসেছে। অনেকে এসেছে অনেক টাকা খরচ করে পড়তে, কিন্তু হাত খরচের টাকা হয়ত জোগাড় করতে পারছে না। অনেকে সামাজিকভাবে মিশে যেতে পারছে না ক্লাসের অন্য ছাত্রদের সাথে। উগ্রবাদী ইসলামী সংগঠন এই ধরণের সুবিধা বঞ্চিত ছাত্রদের ধীরে ধীরে ব্রেইন ওয়াশ করে ভিড়িয়ে নিচ্ছে নিজেদের মধ্যে। বুয়েট এর ব্যতিক্রম নয়। ব্যতিক্রম নয় অন্য কোনো শিক্ষা প্রতিষ্ঠানও।
এর থেকে পরিত্রানের উপায়টি আমার জানা নেই। এটি বিশাল একটি দুষ্টচক্র। ধীরে ধীরে দেশ ব্যাপি এবং ইউনিভার্সিটি ব্যাপি পদক্ষেপ গ্রহণ না করলে সমাধাণ সম্ভব নয়।
এর প্রথম পদক্ষেপ হতে পারে, অ্যাকনলেজমেন্ট। হেফাজতে ইসলামের প্রথম সমাবেশে বুয়েট থেকে খিচুরী পাঠানো এবং দ্বিতীয় সমাবেশে একজন ছাত্রের মৃত্যুর পর বিষয়টাকে বিচ্ছিন্ন ঘটনা বলে ধামা চাপা দিতে চেয়েছেন ছাত্র এবং প্রসাশন উভয়ই। কিন্তু প্রথমে স্বীকার করে নিতে হবে বুয়েটে মৌলবাদী পচন ছড়িয়ে পড়েছে, তারপর বিস্তার ঠেকানোর পরিকল্পনা করতে হবে।
যেটা আমি লক্ষ্য করেছি জাহাঙ্গীর নগর ইউনিভার্সিটি তুলনামূলকভাবে বেশ প্রগতিশীল। এই ধারণা হয়েছে ইন্টারনেটে এবং ব্যক্তিগত পরিচয়ের সুত্রে পরিচিত প্রাক্তন জাহাঙ্গীর নগর ছাত্রদের সাথে যোগাযোগর ভিত্তিতে। সেখানেও ছাগু বান্ধব নেই তা নয়, তবে মনে হয়েছে সেখানে ৯০% ছাগু বা ছাগুবান্ধব নয় আরো কম। আমার এই ধারণার কোনো তথ্য নির্ভর ভিত্তি নেই। আমার কাছে মনে হয়েছে এর কারণ হলো সেখানে পড়াশোনার পাশাপাশি মুক্তবুদ্ধি চর্চা, তর্ক-বিতর্ক ইত্যাদি চর্চার সুযোগ অনেক বেশী। আর আমার মনে হয় মুক্তবুদ্ধিচর্চার বিষয়টি একটি অনুকরণীয় পদক্ষেপ।
পাঠকের কাছে শেষমেষ তাই একটি খোলা প্রশ্ন: উগ্রবাদী ইসলামী দলগুলোর আগ্রাসনের বিরুদ্ধে আপনার শিক্ষাপ্রতিষ্ঠানে কি করা যেতে পারে?
আসুন এ বিষয় নিয়ে আমরা সর্তক হই, খোলা মনে আলোচনা করি এবং উগ্রবাদী ইসলামী দলগুলোকে না বলি।
ডিসক্লইমার: লেখাটিতে উগ্রবাদী ইসলামী দলগুলোর ব্যাপারে কথা বলা হয়েছে। ইসলাম ধর্মের বিরুদ্ধে কোনো কথা বলা হয়নি। ধর্মের ব্যাপারটি অপ্রাসঙ্গিক বিধায়, এই দৃষ্টিকোন থেকে কোনো কথা আসলে মডারেটরদেরকে কঠোর হাতে নিয়ন্ত্রন করার অনুরোধ জানাচ্ছি।
ডিসক্লইমার ২:
এখানে ব্যবহৃত সংখ্যাগুলো কোনো পরিসংখ্যান থেকে আসেনি। সর্তকভাবে গ্রস কিছু সংখ্যা তুলে ধরে যে কথাটা বলতে চেয়েছি সেটা হলো ছাগু বান্ধব ছাত্র সংখ্যায় হিউমংগাস। সংখ্যাগুলোকে প্রশ্নবিহীন ভাবে সঠিক মনে করার কোনো প্রয়োজন নেই।

