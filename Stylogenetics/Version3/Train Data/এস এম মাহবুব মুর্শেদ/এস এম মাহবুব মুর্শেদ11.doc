ব্লগ এডিটর ব্যবহার করে সচলায়তনে পোস্ট



ইদানিং ব্লহ এডিটর নামে একাধিক সফওয়্যার পাওয়া যায়। আবার মাইক্রোসফট ওয়ার্ড ২০০৭ এর মত এডিটরগুলো এডিট করার পাশাপাশি লেখাটা সরাসরি ব্লগে প্রকাশ করার সুযোগ দেয়। আইডিয়া হচ্ছে আপনি স্বাভাবিক লেখালেখির মতো করে ডকুমেন্ট তৈরী করবেন, আপনার প্রিয় এডিটরে, প্রিয় ডেক্সটপ সফটওয়্যার ব্যবহার করে তারপর প্রকাশ করে দেবেন যে কোন ব্লগ ওয়েবসাইটে যতবার ইচ্ছা।
এখন থেকে এই সুযোগটা আপনি সচলায়তনের ক্ষেত্রেও ব্যবহার করতে পারবেন। নীচের কতগুলো সফটওয়্যার এবং তাদের কনফিগারেশন বর্ণনা করা হল। এছাড়া এই ওয়েবসাইটে গিয়ে ম্যাকিন্টশ কম্পিউটারের জন্য কিছু তথ্য পাবেন।
ফায়ারফক্সের স্ক্রাইবফায়ার
স্ক্রাইবফায়ার  হচ্ছে ফায়ারফক্সের একটি প্লাগইন। ব্রাউজারের মধ্যে থেকেই ছবি প্রকাশ থেকে শুরু করে এডিটিং, ফাইল আপলোডিং সব করতে পারে ছোট্ট এবং চমৎকার এই টুলটি। সচলায়তনের জন্য এটা কনফিগার করতে:

 ডানের Blogs > Add এ ক্লিক করুন।
 পপআপ উইন্ডোতে তে ম্যানুয়ালী কনফিগার ক্লিক করুন।
 তারপর যে উইন্ডো আসবে সেখানে ড্রপ-ডাউন লিস্ট থেকে Custom Blog সিলেক্ট করুন; next ক্লিক করুন।
 এরপর উপরের ড্রপ ডাউন লিস্ট থেকে সিলেক্ট করুন Movable Type এবং নীচের টেকস্ট বক্সে http://www.sachalayatan.com/next/xmlrpc.php অংশটুকু টাইপ করে বা পেস্ট করে দিন। next ক্লিক করুন।
 এরপর আপনার ইউজার নেইম এবং পাসওর্য়াড জানতে চাইবে। আপনার বাংলা ইউজার নেইম এবং পাসওর্য়াড দিন। আপনার ইংরেজী ইউজারে নেইম কিন্তু এখানে কাজ করবে না।
 এরপর সিলেক্ট করুন ব্লগ এবং বইয়ের কোনটা আপনি ব্যবহার করতে চান পোস্ট করার জন্য।

উইন্ডোজ লাইভ এডিটর
উইন্ডোজ এক্সপির জন্য উইন্ডোজ লাইভ এডিটর নামের এই ফ্রি টুলটিও বেশ জনপ্রিয়। ইনস্টল করার পর সচলায়তনের বাংলা ইউজার নেইম, পাসওর্য়াড, এবং সচলায়তন ওয়েব এড্রেস: http://www.sachalayatan.com/next/ দিলেই সরাসরি কাজ করবে।
কিউমানা
এটিও চমৎকার একটি ফ্রি ব্লগিং টুল। এটার ব্যবহার সর্ম্পকে বিস্তারিত জানতে ক্লিক করুন এখানে।
এছাড়া এই জিজ্ঞাস্যটিও দেখুন।

