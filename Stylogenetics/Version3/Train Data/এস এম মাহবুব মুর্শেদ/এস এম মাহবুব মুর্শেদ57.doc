নাজ্জ্ব



ক্যারোলিন আমেরিকার একটা শহরের স্কুল চেইনের খাদ্য নিয়ন্ত্রনের প্রধাণ। তার দায়িত্বে সেই শহরে প্রায় একশটা স্কুলের টিফিন নিয়ন্ত্রিত হয়। এক সন্ধ্যায় আড্ডার সময় তার পরিসংখ্যানে পারদর্শী বন্ধু , একটি খাবার বিক্রেতা প্রতিষ্টানের হর্তাকর্তা অ্যাডাম আর সে একটা পরীক্ষা করবে বলে স্থির করল। স্কুলের ক্যাফে গুলোতে খাবারের তালিকা ঠিক রেখে কেবল খাবারের পরিদর্শনে অদল বদল করলে কি হয়, সেটা দেখবে। ক্যারোলিন তার অধীণের প্রায় বারোটি স্কুলের খাদ্য নিয়ন্ত্রককে খাদ্য পরিদর্শনের নির্দিষ্ট নিয়ম বলে দিলো। কোনো স্কুলে ডেজার্ট (মূল খাবারের পর যে মিষ্টি জাতীয় খাবার খাওয়া হয়) একেবারে সামনে রাখা হলো, কোনটাতে একেবার পেছনে আর কোনটাতে একেবার ভিন্ন একটি সারিতে। একেক স্কুলে একেক ভাবে খাবার গুলো রাখা হলো। কোনো স্কুলে চোখের সমান উচ্চতায় ফ্রেঞ্চ ফ্রাইজ কিংবা ছোট গাজরের টুকরা রাখা হলো।
খাবার বিক্রেতা প্রতিষ্টানে কাজ করার সুবাদে অ্যাডাম আগেই আন্দাজ করেছিলো এর ফলাফল হবে আর্শ্চরকম। এবং তার ধারণাই সঠিক প্রমানিত হলো। শুধুমাত্র খাবার পরিবেশনের জায়গা অদল বদল করেই শতকরা ২৫ ভাগ খাবার বেশী খাওয় হয়েছিলো। বড়দের মতো ছোটদের সিদ্ধান্তও শুধুমাত্র প্রতিপার্শ্বের উপর নির্ভর করে।
এরপর ক্যারোলিন বেশ কিছু গবেষক ছাত্রদের সহায়তায় প্রায় শত খানেক স্কুলে গবেষণা চালিয়ে উপলব্ধি করলো তার হাতে একটা বেশ শক্তিশালী অস্ত্র আছে। কিন্তু কিভাবে এই শক্তিকে ব্যবহার করা হবে? ক্যারোলিনের সহকর্মীরা কয়েকটা উপায় বাতলে দিলো।
১) এমনভাবে খাবার সাজানো হোক যাতে ছাত্রদের সবচেয়ে বেশী উপকার হয়
২) দৈবচয়নের মাধ্যমে খাবার গুলো প্রদর্শিত হোক
৩) এমনভাবে রাখা হোক যাতে সে নিজে থেকে যেটা বেছে নিতো সেটাই সে বেছে নিতে পারে
৪) খাদ্য সাপ্লাই যারা দেয় তাদের মধ্যে যে সবচেয়ে বেশী ঘুষ দিতে পারবে তার খাবার সামনে রেখে বিক্রী বাড়ানো হোক
৫) যেভাবে পারো লাভের অংশ বাড়াও
প্রথম অপশনটির বেশ ভালো আবেদন আছে। কিন্তু এটা ব্যক্তি স্বাধীনতার পরিপন্থী হতে পারে। অনেকটা পিতৃসুলভ নিয়ন্ত্রনের মতো। কিন্তু অন্যান্য অপশনগুলি তার চেয়েও খারাপ। দ্বিতীয় অপশনটি নিউট্রাল মনে হলেও দৈবচয়নে বাছাইকৃত কিছু স্কুলে খারাপ খাবার খেতে প্রলুব্ধ করা হবে। এটা কি গ্রহণযোগ্য? কারো কারো মন্দ হতে পারে এরকম এই অপশনটি কি ক্যারোলিন বেছে নেবে, যেখানে সে ইচ্ছে করলেই সবার উপকারের ব্যবস্থা করতে পারে?
অপশন ৩ নিয়ে একটু চিন্তা করলেই বোঝা যাবে যে অনেকগুলো ছাত্রের জন্য এটা করা সম্ভব নয়। অপশন ৪ একেবারেই কলুষিত। অপশন ৫ এর সামান্য গুরুত্ব থাকতে পারে। কিন্তু যদি লাভে বাড়াতে গিয়ে ছাত্রদের খারাপ খাবারটা নিতে প্রলুব্ধ করা হয় সেটা কি ক্যারোলিন মেনে নিতে পারবে?
এক্ষেত্রে ক্যারোলিনকে চয়েস আর্কিটেক্ট বা বাছাই নির্মাতা বলা যেতে পারে। আর প্রতিপার্শ্বের সামান্য পরিবর্তনের মাধ্যমে মানুষকে প্রভাবিত করার পদ্ধতিকে বলা হয়, নাজ্জ্ব বা Nudge, যার অর্থ মৃদু ধাক্কা। আর এই বিষয় নিয়েই নাজ্জ্ব বইটি রচিত হয়েছে।
পাঁচটি পর্বে বিভক্ত বইটির প্রথম পর্বে আলোচনা করা হয়েছে মানুষ কেনো এমনটি করে? কখন তাদেরকে "নাজ্ব" দেয়ার দরকার পড়ে? নৈতিকভাবে এটা কতটা গ্রহণযোগ্য? দ্বিতীয় পর্বে অর্থনৈতিক বিষয় যেমন, রিটায়ারমেন্টের সময় টাকা জমাতে কিভাবে মানুষকে প্রভাবিত করা যায়? বিনিয়োগের সময় সঠিক সিদ্ধান্ত নিতে কিভাবে সাহায্য করা যায়? ইত্যাদি।
তৃতীয় আর চতুর্থ পর্বে যথাক্রমে স্বাস্থ্য এবং স্বাধীনতা সংক্রান্ত বিষয়ে আলোচনা শেষে পঞ্চম পর্বে বিষয়টির খারাপ বিষয়গুলো নিয়ে আলোচনা করে শেষ হয়েছে বইটি। সব মিলিয়ে সুখপাঠ্য এবং অনেক বিষয়ে "আই ওপেনার" বইটি পড়ার তালিকায় রাখতে পারেন।

