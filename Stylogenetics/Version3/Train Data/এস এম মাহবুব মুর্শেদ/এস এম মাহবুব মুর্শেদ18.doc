শেখ জলিলের গীতিকবিতা ১ এর সঙ্গীত পরিবেশনা



শেখ জলিলের গীতিকবিতা এবং তার অনেক কবিতার আসল মূল্য বেরিয়ে আসত যদি গান হিসেবে পরিবেশন করা যেত। তার কবিতা পড়লেই আমার খুব মনে হয় গানের জন্য উপযুক্ত শব্দমালা। শব্দের যতটুকু ওজন থাকলে সুরের ভেলায় ভাসানো যায় ঠিক ততটুকু তিনি ব্যবহার করেন।
আজ তার গীতিকবিতা দেখেই একটা সুর গুনগুনিয়ে উঠল মাথার ভিতর। ব্যাস গীটার নিয়ে বসে গেলাম। পনের মিনিটের মাথায় রেকর্ড করে আপনাদের সামনে পরিবেশন করছি। প্রথমতঃ আমি গায়ক নই, দ্বিতীয়তঃ এটা একেবারেই প্রিলিমিনারী চেষ্টা, তৃতীয়তঃ যন্ত্রপাতি এবং রেকর্ডিংয়ের কোন কিছু নেই। তারপরও আশা করি আপনাদের খারাপ লাগবে না। আর ধরে নিচ্ছি শেখ জলিল ভাইয়ের কোন আপত্তি থাকবে না।
ভাল, খারাপ যে কোন মন্তব্য জানাতে ভুলবেন না। ভুল না করলে শিখব কি ভাবে?
গীতিকবিতা ১
কথা: শেখ জলিল
সুর এবং পরিবেশনা: এস এম মাহবুব মুর্শেদ
যদি বলো দায়ভার-
যাবো না ডিঙাতে ওই পাহাড়ের চূড়া!
যদি বলো ভালোবাসা-
নিঃশ্বাস-বিশ্বাসে দেবো হৃদয়টা পুরা।।
যদি বলো নিয়ম বাঁধন-
হবে না হবে না প্রেম ভজন সাধন।
উড়ো পাখি হবো-
অসীম সুনীলে দেবো একদিন ওড়া।।
যদি বলো দায়ভার-
যাবো না ডিঙাতে ওই পাহাড়ের চূড়া!
যদি বলো তুমিই আপন-
দেবো যে দেবো যে খুলে মনের গোপন।
শুধু পাশে রবো-
তোমার বাঁধনে দেবো প্রতিদিন ধরা।
যদি বলো দায়ভার-
যাবো না ডিঙাতে ওই পাহাড়ের চূড়া!
কথা: ১৫.০৯.২০০৬
সুর ও সঙ্গীত: ডিসেম্বর ০৮, ২০০৭
গীটার কর্ড: C Em F G









আর্টিস্ট: S M Mahbub Murshed
শিরোনাম: Gitikobita 1 by Sheikh Jalil
Genre: Acoustic
Year: 2007
দৈর্ঘ্য: 2:16 মিনিট (1.56 MB)
ফরমেট: MP3 Stereo 44kHz 96Kbps (CBR)


