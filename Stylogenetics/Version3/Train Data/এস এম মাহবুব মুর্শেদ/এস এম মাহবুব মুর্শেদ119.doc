সচলায়তনে বই সম্পাদনার গাইড (আপডেটেড)



বই সম্পাদনা এবং বইয়ের পৃষ্ঠা সংযোজনা নামে দুটি ভিন্ন ক্ষমতা আছে। বইয়ের পৃষ্ঠা যুক্ত করার সময় top-level অপশনটা না দেখলে বুঝবেন প্রকাশিত বইয়ের সাথে আপনি পৃষ্ঠা জুড়তে পারবেন কেবল, নতুন বই তৈরী করতে পারবেন না। এই অপশন চাইলে আমাদের সাথে যোগাযোগ করুন।
টপ-ডাউন বই তৈরী
টপ-ডাউন বই মানে, বইয়ের আউট লাইন আপনার জানা। এক্ষেত্রে আপনি প্রথমে আউটলাইন তৈরী করবেন, পরে লেখকরা লেখা জমা দিবে।
প্রথমে ধরে নেই ভ্রমন কাহিনীর উপর একটি বই করা হবে। উদাহরন হিসেবে ব্যবহারের জন্য অনেকগুলো ভাগ করি বইটাকে, মহাদেশ হিসেবে এবং দেশ হিসেবে।
উদাহরন হিসেবে
ভ্রমন কাহিনী
- ১। আফ্রিকা মহাদেশ
-- ১ক। আফ্রিকা
-- ১খ। নাইজেরিয়া
- ২। উত্তর আমেরিকা মহাদেশ
-- ২ক। আমেরিকা
-- ২খ। কানাডা
এই রকম প্রতিটা দেশের নীচে সেখানকার লেখাগুলো থাকবে।
প্রথম সম্পাদক সাহেব একটা লেখালেখি করুন থেকে বইয়ের পৃষ্ঠা তৈরী করবেন। টাইটেল দিবেন "ভ্রমন কাহিনী"। টাইটেলের নীচে Parent হিসেবে সিলেক্ট করবেন "‌top-level" কথাটি। তারপর বইয়ের একটি ভূমিকা লেখে প্রথম পাতায় প্রকাশ করুন। এই ভূমিকা পরেও শুধরে নেয়া যাবে।
বই সম্পাদক এরপর একে একে দুটি বইয়ের পৃষ্ঠা তৈরী করবেন - আফ্রিকা মহাদেশ এবং  উত্তর আমেরিকা মহাদেশ নামে। কিন্তু এদের Parent হিসেবে সিলেক্ট করবেন আগের স্টেপে তৈরী করা "ভ্রমন কাহিনী"। ভুলে গেলে আবার সম্পাদনা করে ঠিক করে নিতে পারেন। মূল লেখা হিসেবে এই চ্যাপ্টার গুলোর একটা সামারী দিতে পারেন। এই চ্যাপ্টারগুলো নিজের ব্লগে প্রকাশ করাই ভাল।
একই ভাবে আফ্রিকা, নাইজেরিয়া নামে দুটি পৃষ্ঠা যাদের Parent আফ্রিকা মহাদেশ এবং আমেরিকা, কানাডা নামে দুটি পৃষ্ঠা যাদের Parent উত্তর আমেরিকা মহাদেশ - তৈরী করুন।
একইভাবে এদের সেইভ করুন।
আরো লেভেল থাকলে এভাবে তাদের সেইভ করুন। কিন্তু বেশীরভাগে ক্ষেত্রে একটি, দুটির বেশী লেভেল থাকবে না। যাই হোক আপাতত এইখানে সম্পাদকের কাজ শেষ। পরে আবার সম্পাদনা করার সময় বাকি কাজ শুরু হবে।
এখন লেখকরা বইয়ের জন্য লেখা কিভাবে দিবেন? লেখকেরা বইয়ের পৃষ্ঠা ক্লিক করবেন এবং সঠিক Parent এর সাথে জুড়ে দিবেন। যেমন, আমেরিকার উপর লিখাতে Parent যেন আমেরিকা থাকে। ব্যাস এইভাবে একে একে লেখা যোগ করতে থাকুন।
এবার সম্পাদক পরামর্শ দেয়ার মাধ্যমে আপনাকে জানাতে পারবে কি ঠিক করতে হবে না হবে। তাছাড়া এক বিভাগের লেখা আরেক বিভাগে পাঠাতেও পারবেন সম্পাদক।
বটম-আপ বই তৈরী
বটম-আপ মানে বইয়ের আউটলাইন এমুর্হুতে আপনার জানা নেই। আপনি প্রথমে চান লেখকরা লেখা জমা দিক, পরে চ্যাপ্টার বানানো যাবে লেখার উপর ভিত্তি করে।
ধরে নেই, আপনি "বিদেশে বাঙ্গালী বিজ্ঞানীদের গবেষনা" নামে একটা বই তৈরী করতে চান। এখন আপনি ঠিক করতে পারেননি বইটা দেশ অনুযায়ী ভাগ করবেন নাকি বিষয় অনুযায়ী। লেখার ধরনের উপর নির্ভর করবে কি করবেন। তাই লেখাগুলো আগে জোগাড় করা দরকার।
এক্ষেত্রে লেখালেখি করুন > বইয়ের পৃষ্ঠা ক্লিক করে লেখা শুরু করুন। টাইটেল দিন "বিদেশে বাঙ্গালী বিজ্ঞানীদের গবেষনা" এবং মূল বিষয়ে ভূমিকা জুড়ে দিন। Parent হিসেবে top-level বাছাই করুন।
এরপর লেখকদের অনুরোধ করুন, "বিদেশে বাঙ্গালী বিজ্ঞানীদের গবেষনা" কে Parent হিসেবে লেখা জমা দিতে। পরে লেখা জমা হয়ে গেলে সুবিধা মতো বিভাগ করে নিন এবং লেখাগুলির উপযুক্ত Parent সম্পাদনা করে দিন।
লেখা পাবলিশ করার পর প্রিন্টার ফ্রেন্ডলী ভার্সনটা দেখতে ভুলবেন না যেন।

