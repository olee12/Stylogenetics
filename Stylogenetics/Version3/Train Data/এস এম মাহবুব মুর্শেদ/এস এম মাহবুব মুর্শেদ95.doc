হাম্বা



ফিনিক্স, অ্যরিজোনাতে চমৎকার একটা ব্যান্ড করেছিলাম আমরা। বিশেষ করে আবির নামে আমাদের একটা চমৎকার ভোকাল পেয়েছিলাম। আর ছিল পিকলু ভাইয়ের চমৎকার গীটারের হাত। আর বেইজে ছিল রাহুল। সব মিলিয়ে চমৎকার একটা কম্বিনেশন।
ফিনিক্স থেকে পিটস্‌বার্গ এসে এই কারনে খুব মনোঃকষ্টে ছিলাম কিছুদিন। এর মাঝে জিতুর সাথে যোগাযোগ হল পহেলা বৈশাখের প্রোগ্রামের সময়। জিতুর তবলা বাজায়, মেটাল গান শোনে আর ফোক গান গায় (গাইতে চায় বলা ভাল)। অদ্ভুত কম্বিনেশন।
আমার সাথে পরিচয় হলে পরে একটা ব্যান্ড করা যায় কিনা সেটা নিয়ে সে ব্যাপক উৎসাহিত হয়। আমি একটু দোনোমোনো করছিলাম। ঝক্কি কম তো না। কিন্তু তারপরে আমিও মেতে উঠি।
জিতু ড্রামস বাজাবে বলে ঠিক করে। আর আমি গীটার। কিন্তু আরো তো পোলাপাইন লাগবে! কি করি?
খালিদ ছেলেটার সাথে আগে পরিচয় থাকলেও সে যে গীটার বাজায় সেটা জানতে পারি তখন। ওকে বলার পর নিমরাজী হয় সেও।
জিতু পিএইচডি করছে ইউনিভার্সিটি অফ পিটস্‌বার্গে। রায়ান মোর আরেক পিএইচডি স্টুডেন্ট তার ল্যাব মেট। জিতুর কাছে পরিকল্পনা শুনে রায়ান বেইজ গীটার বাজাবে বলে সানন্দে রাজি হয়।
আমরা চারজন এইসব আলোচনা করার জন্য একদিন শেনলী পার্কে বসি। খালিদের সাথে আসে সানিন। সানিন অনেক দিন ধরে গান বাজনা করে। একটা অ্যালবামে একটা গানও প্রকাশ করেছে।
সানিনের গলা ভালো। তাই আমাদের প্র্যাকটিস ভালই আগাতে থাকে। কিন্তু ফল সেমিস্টার শুরুর পর থেকে সানিন কোর্স নিয়ে খুব ব্যস্ত হয়ে যায়। তাই আর সময় দিতে পারেনি। আমরা তখন পড়লাম বিপদে। অন্যতম সমস্যা হল ভোকাল।
আমি আর খালিদ মোটামুটি গাইতে পারি। ভাবলাম বাংলা গানে আমি আর ইংরেজী গানে খালিদ কাজ চালাতে পারব। সেইভাবে প্র্যাকটিস করলাম। লক্ষ্য হল ঈদুল ফিতর উপলক্ষ্যে প্রোগ্রামটায় পারফর্ম করব আমরা। নামও একটা ঠিক হল: Overdue।
সেই প্রোগ্রামটা ছিল একটা ডিজ্যাস্টার। আমি ভিডিওগুলা দেখে প্রচন্ড হতাশ। দেখি গান না গেয়ে আমি ক্রমাগত হাম্বা হাম্বা করে যাচ্ছি। ( মনের দুঃখে একবার ভাবলাম হাম্বা ডাকাই ছেড়ে দিবো। পরে গ্রুপটার সবার কথা চিন্তা করে আবার একটু সাহস করে আগিয়ে আসলাম।
এবারের লক্ষ্য ঈদুল আজহার অনুষ্ঠান। প্র্যাকটিস ভালো হচ্ছিল। অনুষ্ঠানের দিন মনে হল অনেক ভাল হয়েছে আমাদের শো। কিন্তু গতকাল খালিদ ভিডিও পোস্ট করার পর দেখি কিসের কি! আমি সেই হাম্বা হাম্বাই করে যাচ্ছি। 
ভিডিও দেখে মনে হল সাদা জ্যাকেট গায়ে এক গরু হাম্বা হাম্বা করছে। মনের দুঃখে রাতে আমার ঘুমই হল না। সিদ্ধান্ত নিলাম, গান গাওয়া, থুক্কু হাম্বা ডাকা ছেড়েই দিবো। ছেড়ে যখন দিবো তাই ভাবলাম আপনাদের কানে একটু হাম্বা ডাক শোনানো যাক। সেই জন্যই এই পোস্ট, আর এতখানি ভ্যাজর ভ্যাজর। তবে ঠিক ধরেছেন, ভুল করে নিজের ভুলের জন্য নিজের উপর হাসতে পারি এখনও। 
(দুঃখিত জিতু, খালিদ, রায়ান। ওভারডিউ ব্যান্ডের নামে হাম্বা ডাকার জন্য। ইউ গাইজ আর গ্রেইট।)
(দুঃখিত বিজয় দিবসের এই ডামাডোলে আমার হাম্বা ডাক ছাড়ার জন্য। ঈদের অনুষ্ঠানে বিজয় দিবস নিয়ে কিছু বলার ইচ্ছে ছিল। কিন্তু সেসময়টায় আসলে কিছু মাথায় আসেনি।)
হাম্বা ১ - ম্যারী হাম্বা

হাম্বা ২ - চলোনা হাম্বা করে আসি
তবে কনার গলা ভালো ছিল। ডুবিয়েছি আমি।

হাম্বা ৩ - চলো হাম্বা দিই

গান ৪ - Swallowed in the sea

গান ৫ - তোমার ঘরে


