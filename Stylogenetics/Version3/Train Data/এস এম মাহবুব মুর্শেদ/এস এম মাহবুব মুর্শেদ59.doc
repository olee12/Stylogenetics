প্রথম রাতেই বেড়াল



কী কারণে যেন সব বাঙালি যুবকই প্রথম রাতেই বেড়ালটা মারতে চায়। মুরুব্বিরাও সেই পরামর্শ দিয়ে থাকেন। কিন্তু সমস্যা অন্য জায়গায়। বেড়াল কোনটা এটা কেউ চিনিয়ে দেন না। কোন রাতটা প্রথম তাও কেউ বলেন না। মারার জন্য কী অস্ত্র ব্যবহার করা হবে সে পরামর্শও দেন না। সবচে বড় কথা রাতের বেলা বেড়ালটা পাবেন কই?
প্রশ্ন করতে পারেন, বইটাতো হাতে নিয়ে বুঝা যাচ্ছে কৌতুকের বই। এতে কি আর বেড়াল মারার পদ্ধতি বর্ণনা থাকবে। মশকরা করেন?
আসলে আমাদের উদ্দেশ্য মহত্। বেড়াল ধরা থেকে বেড়ালকে কব্জায় আনার সব পদ্ধতি আমরা আয়ত্তে আনতে চাই। কিন্তু প্রাণীহত্যার বিপক্ষে আমরা। সুতরাং বুঝতে পারছেন মারা ছাড়া আর সব কাজে বাঙালি যুবকভাইদের সাথে আমরা আছি। 
বাকী থাকলো বেড়াল চেনা আর মোক্ষম রাতটা ধরা। এইজন্য হচ্ছে আমাদের এই কৌতুকের আয়োজন। বিবাহ আর প্রেম সবকিছুকেই আমরা দেখতে চাই রসের ভেতর দিয়ে। তাই বেড়াল মারায় আগ্রহীদের জন্য সেই শিশুকালের মুগ্ধ দৃষ্টি, টাংকিবাজি থেকে শুরু বিবাহ পরবর্তী পরস্ত্রীকাতরতা পর্যন্ত সময়কে আমরা ধরতে চাই কৌতুকে। 
বিবাহের দিনে বন্ধু-বান্ধবীর কাছ থেকে এটাই হোক আপনার বড় উপহার। লাইফস্কিলে দক্ষ হয়ে উঠুন আপনি। 
কৌতুকের নামে এই লাইফ ম্যানুয়ালে কী পাবেন আপনি?
১। ফ্রয়েডিয় শিশু বেলা।
২। টাংকিবাজির কৈশোরকাল।
৩। যৌবন কেন আসিলো?
৪। দাদা পায়ে পড়ি রে...
৫। আমি কাপ তুমি চা
৬। বুকটা ফাইটা যায়
৭। পাশের বাড়ির ভাবীসাব 
সুপ্রিয় সহব্লগার,
তাহলে শুরু হয়ে যাক।
মন খারাপ থাকলে এখানে এসে আধপাতা কৌতুক নামিয়ে যান। একটু রসালো করে, ক্ষীরটা বেশি করে দেবেন। অন্তত: এ৪ এর আধা পাতা যেন হয়। নাহলে একসাথে ইচকি-পিচকি কয়েকটা ঝেড়ে দিন।
জানা কৌতুক, অনুবাদ করা কৌতুক; কিছুতেই সমস্যা নেই। শুধু নিজের ভাষার রস লাগাতে ভুলবেন না। তবে পিঁপড়া হতে সাবধান। 
চলে আসুন আপাজান।
চলে আসুন ভাইজান। 
(কৃতজ্ঞতা স্বীকারঃ হীরক লস্কর)

আমি কাপ তুমি চা
কম্পিউটারসম বুদ্ধি!
ছবি সমাচার
টাংকিবাজির কিশোরকাল
দাদা পায়ে পড়ি রে...
ঘোড়া মেরে সংসার
পাশের বাসার ভাবীসাব
ফ্রয়েডির শিশুবেলা
HUE
বুকটা ফাইটা যায়
যৌবন কেন আসিলো?


আমি কাপ তুমি চা ›



