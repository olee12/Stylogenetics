গোল্লা ছাড়া ইউনিকোড কার-বর্ণ, অনুস্বার, বিসর্গ, চন্দ্রবিন্দু লিখব কীভাবে?



১। জিরো ওয়াইড্থ জয়েনার (ZWJ বা শুন্য দৈর্ঘ্যের জোড়) এর ব্যবহার
কতগুলো অক্ষর যেমন কার-বর্ণ, অনুস্বার, বিসর্গ, চন্দ্রবিন্দু হসন্ত এইগুলি সাধারণত একটা কুৎসিত গোল্লা ছাড়া লেখা যায় না ইউনিকোড কোডে। এই গুলি গোল্লা ছাড়া লিখতে হলে জিরো ওয়াইড্থ জয়েনার (ZWJ বা শুজো) নামের একটি বিশেষ অক্ষর ব্যবহার করতে পারেন।
ZWJ দুটি অক্ষরের মধ্যে বসলে তাদেরকে জোর করে যুক্ত হবার নির্দেশ করে। তাই একটা স্পেসের পরপর একটা ZWJ ব্যবহার করে গোল্লাপ্রদানকারী অক্ষর লিখলে গোল্লাটা স্পেস অক্ষরের সাথে যুক্ত হয়ে যায়।
সুত্র
গোল্লা ছাড়া অক্ষর = স্পেস + ZWJ + গোল্লাপ্রদানকারী অক্ষর
সচলায়তনের বিভিন্ন কিবোর্ডে ZWJ এর ব্যবহার
অমুক এবং ইউনি: স্পেস~Q = ‍ং
ফোনেটিক: স্পেস~u = ‍ু
প্রভাত: স্পেস`h = ‍ঃ
সচলায়তনের অভ্র ফোনেটিক লেআউট এখনও এই অক্ষরটি যুক্ত করা হয়নি। "মাউস দিয়ে বাংলা" ব্যবহার করে এই ক্ষেত্রে কাজ চালাতে পারেন।
গ্যালারী
আপনার সুবিধার্থে কয়েকটি অক্ষর এখানে দেয়া হল। প্রয়োজন বোধে কপি পেস্ট করতে পারেন।
চন্দ্র বিন্দু -  ‍ঁ
অনুস্বার - ‍ঃ
বিসর্গ - ‍্
আ কার - ‍া
উ কার - ‍ু
ঊ কার - ‍ূ
ই কার - ‍ি
ঈ কার - ‍ী
এ কার - ‍ে
ঐ কার - ‍ৈ
ও কার - ‍ো
ঔ কার - ‍ৌ
ঋ কার - ‍ৃ
২। জিরো ওয়াইড্থ নন জয়েনার (ZWNJ বা শুন্য দৈর্ঘ্যের বিজোড়) এর ব্যবহার
জিরো ওয়াইড্থ নন জয়েনার (ZWNJ বা শুবিজো) হচ্ছে জিরো ওয়াইড্থ জয়েনার-এর উল্টো। এটিও অদৃশ্য কিন্তু দুটি অক্ষরের মাঝে বসলে তাদের যুক্ত হতে দেয় না।
এর ব্যবহার হতে পারে র‌‌্যাব লিখতে। কিংবা হসন্ত লিখতে, যেমন ‍পিটস‍্বার্গ।
সুত্র
যুক্ত নাহতে চাওয়া অক্ষরদ্বয় = প্রথম অক্ষর + ZWNJ + দ্বিতীয় অক্ষর
যেমন: ক-হস-ষ = ক + হসন্ত + ZWNJ + ষ
যেমন: র-ফলা = র + ZWNJ + য-ফলা
সচলায়তনের বিভিন্ন কিবোর্ডে ZWNJ এর ব্যবহার
অমুক এবং ইউনি: পিটn`gবার্গ = ‍পিটস‍্বার্গ
ফোনেটিক: r`Yab = র‌্যাব
প্রভাত: r~/Zab = র‌্যাব
সচলায়তনের অভ্র ফোনেটিক লেআউট এখনও এই অক্ষরটি যুক্ত করা হয়নি। "মাউস দিয়ে বাংলা" ব্যবহার করে এই ক্ষেত্রে কাজ চালাতে পারেন।
তাছাড়া র-যফলা সংক্রান্ত এই পোস্টটিও দেখতে পারেন।
গ্যালারী
আপনার সুবিধার্থে কয়েকটি অক্ষর এখানে দেয়া হল। প্রয়োজন বোধে কপি পেস্ট করতে পারেন।
র‌্যাব
‍পিটস‌‍্বার্গ
খাচ‍্চড়
ডিসক্লেইমার
এই পোস্ট উল্লেখিত পদ্ধতিটি বেশ কয়েকবছর ধরে ইউনিকোডে প্রচলিত থাকলেও অতি সম্প্রতি বিভিন্ন সিস্টেমে চালু হতে শুরু করেছে। তাই সবার সিস্টেমে এটাকে সঠিকভাবে নাও দেখাতে পারে।
তবে আপনার কিবোর্ড লেআউটে ZWJ এবং ZWNJ অক্ষরদুটি থাকতে হবে। সচলায়তনে প্রায় সবগুলো লেআউটে এই অক্ষরটি আছে। এই অক্ষরটি খুঁজে না পেলে লেখার বাক্সের উপরে মাউস দিয়ে বাংলা ক্লিক করে সেখান থেকে ZWJ অথবা ZWNJ ক্লিক করুন।
ZWJ এবং ZWNJ অক্ষরদুটি অদৃশ্য। টাইপ করলে কিছু দেখতে পাবেন না। কিন্তু ব্যাকস্পেস দিলে কার্সরটা থেমে থাকবে, অর্থাৎ শুন্য দৈর্ঘ্যের এই অক্ষরটি মুছলেও কার্সরটি দৃশ্যতঃ সেখানেই দাঁড়িয়ে থাকবে। 

