একটি ওয়েবসাইটকে এসকি ভিত্তিক পুরোনো বাংলা থেকে ইউনিকোড ভিত্তিক বাংলায় করা



ইন্টারনেটে আরো বংলা কন্টেন্ট গড়ে উঠুক এরকমটা আমরা সবাই চাই। আমাদের সচলায়তন গড়ে তোলার পিছনে প্রচ্ছন্নভাবে হলেও এই কারনটা আছে। ইন্টারনেটে নতুন নতুন ইউনিকোড ভিত্তিক সাইট গড়ে উঠছে এবং উঠতে থাকবে।
কিন্তু ইতিমধ্যে যে সমস্ত ওয়েবসাইট গড়ে উঠেছে তারা কিভাবে ইউনিকোডে করবেন? বাংলা ওয়েবটুলস কিভাবে ব্যবহার করা যায় এসব ক্ষেত্রে? টেকনিক্যাল লিমিটেশন কি কি আছে?
ইউনিকোডে বাংলা রিপ্রেজেন্টেশন
শর্ট অর্ডার ঠিক রাখতে ইউনিকোডে সব স্বরবর্ণের কার গুলো ব্যাঞ্জনবর্ণের পরে বসে। কিন্তু রেন্ডারিং ইঞ্জিন বলে অপারেটিং সিস্টেমের একটি প্রোগ্রাম সেটাকে ঠিকঠাক দেখায়। যুক্তাক্ষরগুলোর ক্ষেত্রেও দুটি ব্যাঞ্জনবর্ণের মাঝে একটি হসন্ত বসে সে দুটিকে জোড়া দিয়ে দেয়। এভাবেই দুটি বিষয় - রেন্ডারিং ইঞ্জিন এবং ফন্ট দিয়ে ইউনিকোডকে সঠিকভাবে প্রকাশ করা হয়।
একটি বাংলা কির্বোড
ইদানীং জব্বার সাহেবের কল্যানে বাংলা কির্বোড লেআউটের ব্যাপারটা হুমকির মুখে। অনেকে অভ্র প্রর্বতিত ফোনেটিক কির্বোডের কথা বলেছেন। ফোনেটিক কির্বোডের একটি বেসিক সমস্যার কথা কিন্তু কেউ লক্ষ্য করছেন না। ফোনেটিক ভাবে লিখতে হলে ইংরেজী বর্ণমালার সাথে এবং সেগুলো ব্যবহার করে বাংলা উচ্চারন লিখতে জানতে হবে। তাই এটি গন ব্যবহার বা অর্ধশিক্ষিত/অশিক্ষিত জনগনের জন্য অসম্ভব হবে। তাছাড়া ফোনেটিক কির্বোডে তুলনামূলকভাবে বেশী অক্ষর চাপতে হয়, আগে ইংরেজীতে চিন্তা করে তারপর লিখতে হয়। দুটোই এর গতি কমিয়ে দেয়।
তাই আমাদের প্রয়োজন একটি সর্বজনীন অ-ফোনেটিক কির্বোড। যাইহোক সেটা অন্য ইস্যু।
বাংলা কনভার্টার
একটু ভালো করে চিন্তা করলে বুঝতে পারবেন বাংলা কিবোর্ড লেআউট আর কনভার্টারের মধ্যে কিন্তু বেসিক তেমন পার্থক্য নেই। কির্বোডে একটা মানুষ একের পর এক কি চাপছে আর কির্বোড ইন্টারপ্রেটার সেটার জায়গায় একটা করে ইউনিকোড অক্ষর বসিয়ে দিচ্ছে। আর কনভার্টারের একসাথে একাধিক লেখা থাকলেও একে এক একটা একটা করে অক্ষর দিয়ে প্রতিস্থাপিত হচ্ছে।
এসকি ভিত্তিক সাইটের পরিবর্তন
তাদের ইস্যুগুলো হবে:
১। আগের প্রকাশিত লেখাগুলো পরিবর্তিত করার ব্যবস্থা করা।
২। নতুন লেখাগুলোর জন্য একটি কির্বোডের ব্যবস্থা করা বা পুরোনো পদ্ধতিতে ইনপুট দেবার পর সেটাকে বদলে ইউনিকোড করে ফেলা
এখন তাদের যেটা সর্বাগ্রে দরকার সেটা হল ইউনিকোড কনভার্টার। এটা করার জন্য তারা বাংলা ওয়েবটুলস ব্যবহার করতে পারেন।
বাংলা ওয়েবটুলস সবসময় একটি নতুন কনভার্টার যুক্ত করতে ইচ্ছুক। কিন্তু সবসময় সব এসকি ভিত্তিক লেখার সাথে আমাদের পরিচয় থাকে না। সেক্ষেত্রে যেভাবে সেই ওয়েবসাইটের ডেভলাপার আমাদের কাজকে সহজ করতে পারেন তা হল কোন ইংরেজী অক্ষরের পরিবর্তে কোন বাংলা অক্ষর বসবে। একটি এক্সএল ফাইলে এটি করে পাঠালেই কাজটা অনেক সহজ হয়ে যায়।
এই অক্ষর বনাম অক্ষর ম্যাপে তিনটি অংশ থাকে। প্রথমতঃ ইংরেজী কোন অক্ষরের জায়গায় বাংলা কোন অক্ষর বসবে। দ্বিতীয়তঃ ইংরেজী কোন অক্ষরের বদলে কোন যুক্তাক্ষর বসবে। তৃতীয়তঃ কোন কোন নিয়ম মানবে। অর্থাৎ আসকি লেখাটায় ই-কার, এ-কার আগে বসবে কিনা এসব।
সুতরাং আপনার যদি একটি পুরোনো ওয়েবসাইটকে ইউনিকোডে পরিবর্তত করতে চান তাহলে আমাদের জানান, আমাদের সাহায্য করুন। তাহলে খুব সহজেই গড়ে উঠবে ইন্টারনেটে আরো আরো ইউনিকোড ভিত্তিক বাংলা ওয়েবসাইট।

