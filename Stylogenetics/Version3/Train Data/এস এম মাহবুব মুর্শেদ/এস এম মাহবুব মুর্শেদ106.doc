শিখবা নাকি ক্যামেরাবাজী?: পার্সপেক্টিভ বা পরিপ্রেক্ষিত (Perspective)



ধরুণ, আপনি টেলি লেন্স অর্থাৎ বড় ফোকাল লেন্থের লেন্স দিয়ে একটা বস্তুর ছবি ক্লোজ আপ করে তুললেন। ওয়াইড অ্যাঙ্গল লেন্সে সেই একই আকারের ছবি তুলতে আপনাকে বস্তুটির কাছে যেতে হবে, অথবা ক্রপ করতে হবে। প্রাপ্ত ছবিতে বস্তুর আকৃতি দুটো ক্ষেত্রে একই থাকলেও পার্সপেক্টিভের বা পরিপ্রেক্ষিতের ভিন্নতার জন্য ছবির ভিতরের বস্তুগুলোর মধ্যে আপেক্ষিক অবস্থান ভিন্ন হবে। তবে যদি বস্তুর কাছে না গিয়ে ভিন্ন লেন্স দিয়ে একই অবস্থান থেকে তোলা ছবির পার্সপেক্টিভ কিন্তু একই থাকবে।



ক। ৩৩মিমি ওয়াইড অ্যাঙ্গেল দিয়ে তোলা দৃশ্য।



খ। ৩৩মিমি ওয়াইড অ্যাঙ্গেল দিয়ে তোলা দৃশ্যের কর্তিত অংশ (লাল রংয়ে চিহ্নিত)।



গ। বস্তু থেকে ক ছবির মত একই দুরত্বে রাখা ৮০মিমি লেন্স দিয়ে ধারণ করা দৃশ্য। লক্ষ্য করুণ এক্ষেত্রে ৩৩মিমি লেন্সের মত একই পার্সপেক্টিভ ধারণ করেছে ক্যামেরা।



ঘ। এবারে ওয়াইড অ্যাঙ্গেল লেন্স ব্যবহার করে বস্তুটির কাছে গিয়ে তোলা ছবি। এমনভাবে ছবিটি তোলা হয়েছে যেন, আগের ছবিগুলোর মত, বস্তুর সামনে দুটো টাইলস যেন পুরো ক্যামেরা দখল করে। পরিষ্কারভাবে বোঝা যাচ্ছে যে পার্সপেক্টিভের ভিন্নতার কারণে ছবির দুটো বস্তুর পারস্পরিক দূরত্ব সম্পূর্ণ ভিন্ন এখানে।


ছবি খ আর গ তে দেখা যাচ্ছে যে বস্তুর দূরত্ব একই রেখে ফোকাল লেন্থ বদলালে পার্সপেক্টিভের কোন পার্থক্য থাকে না। ঠিক যেমনটা ঘটেছে ক এবং খয়ের ক্ষেত্রে; ক্রপ করায় পার্সপেক্টিভের কোনো পার্থক্য ঘটেনি।
ঘ ছবিতে দেখা যাচ্ছে একই ফোকাল লেন্থে (৩৩মিমি) বস্তুর কাছে চলে যাওয়ায় স্পষ্টতঃ পার্সপেক্টিভ বদলে গেছে। ছবির দুটো বস্তুর আপেক্ষিক দূরত্ব বদলে গেছে। 
ছবি গ আর ঘ তুলনা করলে দেখা যায় যে, টেলি লেন্স পার্সপেক্টিভকে সংকুচিত করে। অর্থাৎ ছবিতে অবস্থিত বস্তুর আপেক্ষিক অবস্থানকে কমিয়ে দেয়। আবার ওয়াইড অ্যাঙ্গেল লেন্স পার্সপেক্টিভকে বর্ধিত করে দেয়। অর্থাৎ ছবিতে অবস্থিত বস্তুর আপেক্ষিক অবস্থানকে বাড়িয়ে দেয়।
পার্সপেক্টিভের পরিবর্তন ক্যামেরা থেকে বস্তুর দুরত্বের সাথে সরাসরি সর্ম্পকিত, কিন্তু ফোকাল লেন্থের সাথে সরাসরি সর্ম্পকিত নয়। ওয়াইড অ্যাঙ্গেল লেন্সে আপনাকে কাছে থেকে ছবি তোলার সুযোগ দেয়, টেলি লেন্স দেয় না বলে পার্সপেক্টিভকে, সরাসরি না হলেও, ফোকাল লেন্থের সাথে সম্পর্কযুক্ত বলা যায়।
(ডিপিরিভিউ থেকে অনুদিত)


‹ শিখবা নাকি ক্যামেরাবাজী?: সংবেদনশীলতা বা সেনিসিটিভিটি (Sensitivity, ISO)
উপরে
শিখবা নাকি ক্যামেরাবাজী?: পর্দার গভীরতা বা ডেপথ অফ ফিল্ড (Depth of Field) ›



