সেক্সি বেইব এবং ডিজাইন ফর প্লেজার



সকালে হন্তদন্ত হয়ে অফিসে যাচ্ছি। অর্ধেক পথ যেতে একটা স্টপ সাইনে গাড়ি দাঁড় করেছি। ব্যস, আমার প্রিয় ১৯৯৫ টয়োটা ক্যামরীটা আর যাবেনা বলে গোস্বা করে বসল।
ছাত্রাবস্থায় থাকতে খুব সস্তায় কেনা গাড়ি। মাইল উঠেছে ১৪০ হাজারের মত। একবার চরম বাড়ি খেয়েছিল, সেটাও ঠিক করেছি। টুকটাক সারাতে নিয়ে গেলে পরে মেকানিক হাজারো ত্রুটি ধরে। সেজন্য আর সারাতেও নেই না। সেই অভিমানেই বুঝি দেহত্যাগ করেছে বুড়ো পুরোনো গাড়ি আমার।
পকেটে আরেকটা গাড়ি কেনার মতো ফুটো পয়সাটা নেই। ক্রেডিট রেটিংও xাকড আপ। কিন্তু আছে সহজ লোন। সুতরাং বড়লোক "সাজতে" বাধা কোথায়? বছর বছর গাড়ির ঝামেলায় আর ভালো লাগে না। তাই ভাবলাম এই সুযোগে একটা নতুন গাড়ি কিনে বড়লোক সাজি খানিক।
শুরু করলাম গাড়ি খোঁজা। আমার পছন্দ মাঝারী আকারের জাপানী গাড়ি। টয়োটা ক্যামরী, হোন্ডা এর্কড আর নিসান ম্যাক্সিমা ছাড়া আর কিছু দেখা গুরুর মানা। কিন্তু ক্যামরী চালিয়েছি বেশ কিছুদিন। উপরন্তু ইদানীং ভাল চলছে এর্কড। ড্রাইভিং লাইসেন্স জনিত জটিলতা কাটাতে পারলে চার সিলিন্ডারের এর্কড সেডান ইএক্সএল কিনব বলে ভাবলাম। 
ছবিতে দেখানো ইন্টারনেট ফটোটা এর্কড সেডান ছয় সিলিন্ডারের একটা ভার্সন। বার্গেন্ডী রংয়ের সেক্সি বেইব।
বার্গেন্ডী রংয়ের সেক্সি বেইব
কার খুঁজতে গিয়ে একটা বিষয় লক্ষ্য করলাম। গাড়ির ডিজাইন এভোলিউশানটা খুব চমকপ্রদ। ডিজাইনে কিছু প্রিন্সিপাল ফলো করা হয়। সাধারনভাবে এই প্রিন্সিপাল কে "ডিজাইন ফর এক্স" বলা হয়।
মনে করেন, ইঞ্জিনটা বানাতে সবচেয়ে বড় সমস্যা হচ্ছে পারফর্মেন্স। এই লক্ষ্যটাকে অর্জন করতে যে সমস্ত ডিজাইন প্রিন্সিপাল মেনে চলা হয় তাদের বলা যায় "ডিজাইন ফর পারফর্মেন্স"।
কিন্তু গাড়ির ক্ষেত্রে ডিজাইন টার্গেট বেশীরভাগই গাড়ি প্রস্তুতকর্তারা অর্জন করে ফেলেছে। তাই এখন তারা আরো সুক্ষ্ণ বিষয় অর্জন করতে চাইছে। এরকমই একটা বিষয় হল "ডিজাইন ফর প্লেজার"। মানুষ যেন গাড়ি কিনে চরম "আনন্দিত" হয়।
এই কারনে কোন বাটন চাপতে কত জোর লাগে এই নিয়েও তারা বিস্তর গবেষনা করে। আর এরই ফল হিসেবে এখনকার গাড়িগুলোতে এতো এতো ফিচার, লুক এন্ড ফিল দেখা যায়।
প্রশ্ন হচ্ছে আচমকা জ্বালানী সংকটে গাড়ি প্রস্তুত কর্তারা কি করবে? "ডিজাইন ফর অল্টারনেট ফুয়েল"? বোধহয় তারা ইতিমধ্যেই এগুলো নিয়ে গবেষনা করছে। তারই ফলাফল হিসেবে আসছে, টয়োটা ইয়রিস, টয়োটা হাইব্রিড, হোন্ডা ডিজেল চালিত একর্ড, হোন্ডা হাইড্রোজেন ফুয়েল চালিত এর্কড ইত্যাদি।
এত চিন্তা করে কে? আপাতত স্বপ্নে সেক্সি বেইব দেখে, মাথা আর পেট মোটা জনগনের মত নাক ডাকালেই চলবে।
 
