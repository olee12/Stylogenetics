দুটি হিন্দী ছবি: মিক্সড ডাবলস এবং উড়ান



নেটফ্লিক্সের একাউন্ট নেয়ার পর খুব ছবি দেখা হইতেসে। প্রায় সন্ধ্যায় বসা হয়। সুবিধা হইল দুনিয়ার তাবৎ ছবি এখন হাতের মুঠোয়। সেই সুবাদে কিছু বিদেশী এবং কিছু হিন্দী ছবি দেখা হইসে সম্প্রতি।
আজকে দুইটা হিন্দী ছবি নিয়া আলাপ করি। প্রথমটা 'মিক্সড ডাবলস'। ডিরেক্টর রাজাত কাপুর। স্বামী-স্ত্রীর সর্ম্পকটা একটা অদ্ভুৎ সম্পর্ক। ভালোবাসা দিয়া শুরু হইলেও দীর্ঘকাল এক সাথে থাকার জন্য সর্ম্পকের ধারটা কমে যায়। এইরকমই এক জোড়া দম্পতি সুনিল আর মালতি। দুজনেই 'করার' জন্য উদগ্রীব। কিন্তু দিন শেষে সেই 'করাটাই' হয়না। এর মাঝে এক দোস্ত বউ বদলের এক আইডিয়া দেয়। আর সেই নিয়েই কাহিনী এগিয়ে যায়।

ছবিটা খানিকটা বাস্তব ঘেঁষা, খানিকটা কল্পনা নির্ভর। ঘটনার দীর্ঘতা মাঝে মাঝে ক্লান্তি ঘটায়। সেনসিটিভ বিষয়টি যত্ন নিয়ে বানানো হয় নাই - তাই সেনসিটিভ দর্শকদের অতটা টানবে না হয়ত। তবে গল্পের অভিনবত্ব এবং খানিকটা হাস্য রসাত্মক ছবি দেখতে অতটা খারাপও লাগে না। একটা পূর্ণ দৈর্ঘ্যের রিভিউ পাবেন এখানে।
দ্বিতীয় ছবিটি "উড়ান"। ডিরেক্টর ভিকরামাদিত্যা মোটওয়ানে।
গল্পটা খুব সাদামাটা। যেন আমাদের জীবন থেকেই উঠে আসছে। ইন ফ্যক্ট আব্বাকে অনেক বার বকেই বসলাম কয়েক জায়গায়।
এক বাপ আর ব্যাটার ইগো যুদ্ধ দেখানো হয়। প্রথমে মনে হয় দুটো চরিত্র হয়ত এক সময় গিয়ে মিলে যাবে। কিন্তু ট্রেন লাইনের মত যতই আগিয়ে যায় কাহিনী ততই দেখা যায় দুরত্ব থেকেই যাচ্ছে এদের মাঝে। শেষমেষ কী হয়?

ছবিটা খুব সাদামাটা হলেও ছন্দপতন নেই। তাই উপভোগ্য হয়ে উঠসে শেষমেষ। ফর্মাল রিভিউ পাবেন এখানে।
বানিজ্যিক ছবির ভিড়ে এই ছবিগুলো বানিজ্য করার জন্য বানানো হলেও আলাদা হবার একটা চেষ্টা আছে। এই কারনেই হয়ত দেখে ফেলা যায়। হয়ত অতটা ভালো লাগবে না। তবুও দেখার চেষ্টা করে দেখতে পারেন।

