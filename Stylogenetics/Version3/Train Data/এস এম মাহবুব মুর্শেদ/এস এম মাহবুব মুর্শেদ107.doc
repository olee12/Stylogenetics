F..ing snow!




সাড়ে পাঁচটার দিকে শুনলাম আশেপাশের কিউব থেকে লোকে বলতেছে, সারছে রে সারছে, গ্রিডলক। বাইরে তাকায় দেখি ফাটায়ে স্নো পড়তেছে। আকাশ দেবী মনে হয় পুরা কাপড় খুইল্যা ছাড়তেছে।
সকালে বিরাট দেরী হইছিল অফিস যাইতে। এমনিতেও তাই ৭টার আগে বাইর হওয়া যাবে না। সুতরাং গ্রিডলক ছুটুক। তারপর বাড়ি যাবো। এই লক্ষ্যে কাম করতে করতে খিয়াল কইরা দেখলাম লোকে গ্রিডলকের তোয়াক্কা না কইরা ছুটছে। আর কিছুক্ষণ থাকলে আমি পার্কিংলট থেইকা বাইর হইতে পারুম কিনা কেডা জানে?
সুতরাং বাইর হইলাম। বিশ মিনিট ধইরা গাড়ি পরিষ্কার কইরা কুলাইতে পারতেছিনা। হাত হুত জ্যাম হয়া গেছে। একদিক দিয়া ক্লিন করি আরেক দিক ভইরা যায়। শ‌্যাষ ম‌্যাষ গাড়ি ইর্স্টাট দিলাম।
আমার গাড়ীতে অ্যন্টি লক ব্রেইক (এবিএস), আর ভ্যাহিক্যাল স্ট্যাবিলিটি অ্যাসিস্ট (ভিএসএ) আছে। ব্রেক চাপার সময় চাক্কা স্লিপ করতে থাকলে এবিএস ক্রমাগত ব্রেক ধইরা ছাইড়া চাক্কার স্লিপ কমাইতে চেষ্টা করে। আর সাধারণভাবে গাড়ী চলার সময় স্লিপ করতে থাকলে ভিএসএ যেই চাক্কা স্লিপ করে সেটা ছাইড়া অন্য চাক্কায় ব্রেক দেয়, এইভাবে গাড়ীর গতিমুখ নিয়ন্ত্রনে রাখে।
কিন্তু ঘটনা হইল আমার গাড়ীর চাক্কা বদলানো দরকার ছিলো। সেটা করি করি কইরা করা হইতেছে না। চাক্কার তলা পুরা টাকলা। তাই দেখা যায় ব্রেক ঠিক মতই হয়, কিন্তু থামা থেইকা চলা শুরু করতে আর পাহাড়ে চড়তে খবর হয়া যায়।
রাস্তা ভর্তি স্নো আর স্নো-নাশী লবনের মিশ্রন। বালির মতন পিচ্ছিল করে রাখছে রাস্তাটা। ৪৫ মাইল/ঘন্টার রাস্তা যাইতেছি ১৫-২০ মাইল/ঘন্টায়। রাস্তা আর শ‌্যাষ হয়না। মাঝখানে স্ট্যাবিলিটি অ্যাসিস্ট কয়েকবার জানান দিলে তুমি কিন্তু পিছলাইতে গেছিলা। অ্যন্টি লক ব্রেইক (এবিএস) ঘটঘট কইরা জানান দিল আরেকটু হইলে ধপা থ্যাং হইতো।
এমনে গুট গুট কইরা প্রায় বাসা পর্যন্ত আসলাম। বাসাটা একটা ছোট্ট পাহাড়ের উপর। এই পাহাড়ে উঠতে তো গাড়ি আর যাইতে যায় না। দুই চাক্কাই স্লিপ করতেছে। এট্টু এদিক নড়ে, এট্টু ওদিক নড়ে। আমি ইমার্জেন্সী বাত্তি জ্বালাইলাম।
এমনে কতদূর আগাইলো। লাল লাইটে খাড়ায় আছি। একটা লেফট নিতে হইব। লেফট নিলেই বাড়ি। সবুজ বাত্তি জ্বলার লগে লগে আস্তে কইরাই টান দিয়া লেফটে ঘুরাইছি। গাড়ি দেখি রাইটে জায়গা।
ওহহোরে নিয়ম কি যেনো, নিয়ম কি যেনো? হ হ। ডাইনেই ঘুরাও চাক্কা। একি বায়ে ঘুরাইলাম কেন? ওহহো!!! রাস্তার মাঝখানে পিছলায় গেলো!!!!
রক্ষা করলো এবিএস। ব্রেক কইরা আবার আস্তে আস্তে গাড়ি ঘুরায়া ঢুইকা পড়লাম বাড়ির পার্কিং লটে। পার্কিং লটে গাড়ি রাইখাই কইলাম। ফা... ইউ স্নো। রিয়েলি, বিগ বিগ ফা... ইউ স্নো। আর যারা বাংলাদেশের ঠান্ডা বা ৬০-৭০ ডিগ্রি ফারেনহাইটে বইসা ঠান্ডা নিয়া কান্না কাটি করেন, কিংবা স্নো নিয়া কবিতা লেখার মত গদগদ হন, তাদের কই - প্লিজ... ... ডোন্ট।
পিটসবার্গ স্নো জানুয়ারী ২০, ২০১১

