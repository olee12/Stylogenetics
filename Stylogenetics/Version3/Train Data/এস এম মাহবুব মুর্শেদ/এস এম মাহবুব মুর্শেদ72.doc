হাতুড়ি, বাটাল হাতে...



বছর খানেক আগের কথা। বাংলা ব্লগিংয়ের একটা বিস্ফোরন ঘটতে যাচ্ছে সেটা তখনই বুঝতে পারছিলাম। বর্তমানের নিত্য নতুন বাংলা ব্লগ দেখে সবাই অবাক হন। এর সুত্রপাত কিন্তু সেই সময়েই।
প্রথম যেবার অরূপ আর হিমুর সাথে কথা হচ্ছিল সেটা পরিষ্কার মনে আছে। প্রথম বার মানে ব্লগিং বিষয়ে প্রথমবার। ঝুঁটিওয়ালা পাগলা হিমুকে চিনতাম বুয়েট থেকেই। আর অরূপকেও, মাশীদের সুত্রে। কোনদিন ভাল করে কথা হয়নি। ব্লগিং করতে এসে ঘনিষ্ঠতা। ততদিনে যাদের লেখা আমি অ্যাডমায়ার করি তারা ব্লগিং বিষয়ে পজিটিভ কিছু করার প্রত্যয়ে একত্র হয়েছেন।
একদিন আমি ল্যাবে বসে কাজ করছিলাম। হঠাৎ এমএসএনে হিমুর টোকা। বেশ কয়েকজন সহযোদ্ধা একসাথে আড্ডা পেটাচ্ছেন। আমাকে সেখানে যুক্ত করা হল। পাশাপাশি আরেক উইন্ডোতে আমি, হিমু আর অরূপ। অরূপের প্রথম কথা ছিল, তোমাকে কিছু প্রশ্ন করা হবে, সরাসরি উত্তর দিবা। আমি জিজ্ঞেস করলাম, ওরে বাবা ইন্টারভিউ নাকি? অরূপ বলল, হুঁ। আমি একটু নড়ে চড়ে বসলাম। তখনও কিন্তু আমি বিস্তারিত কিছু জানিনা। তারপর লম্বা সময় প্রশ্ন শেষে বিদায় জানাল অরূপ আর হিমু।
এর কিছুদিন পরে অরূপের সাথে কথা হচ্ছিল কিবোর্ড লেআউটের ব্যাপারে। একটা ইউনিজয় লেআউট প্রায় শেষ করে এনেছে সে। আমি আমার স্বভাব বসত বাগড়া দিলাম। বললাম ধূর, ইউনিজয় লেআউট তো যে কেউ বানাতে পারে। পারলে বিজয়েরটা বানাও। অরূপ রেগে বলল, এ্যাহ পারলে নিজে বানা গিয়া। আমি আধা ঘন্টা খেটে অরূপকে বললাম, অরূপ হয়ে গেছে। সেই প্রোটোটাইপ দেখে অরূপের কি হাসি! সেটায় কিছুই ঠিক মতো কাজ করত না। 
তারপর প্রায় একমাস ধরে খেটে বানানো হল সেই কির্বোড লেআউট। পরে কনফুসিয়াসের অনুরোধে আমার আগে করা উইন্ডোজ কনভার্টারটা ভেঙ্গেচুরে ঢোকানো হল সেই কিবোর্ড লেআউটের ভেতরে। সেই লেআউট/কনভার্টারই পরে সামহোয়্যারইন ব্লগে, সচলায়তনে, বিডিনিউজ২৪ এবং আরো কিছু সাইটে ব্যবহৃত হল।
লেখনী আর কনভার্টার তো তৈরী হল। তৎক্ষনাৎ সচলায়তনের ওয়েবসাইট কিনেও ফেলা হল। কিন্তু অরূপ মিয়া শুধু সচলায়তনের একটা ফ্রন্ট পেইজ করে বসে ছিল অনেকদিন। এই ফাঁকে সি-এম-এস নামক এক টেকনলজি নিয়ে আমি ঘাঁটা শুরু করলাম। বিভিন্ন সিএমএস সফটওয়্যার নিয়ে ঘাঁটাঘাটি শেষে ড্রুপালকে বেশ মনে ধরল তিনটি কারনে-
১। শুধু ব্লগিং নয়। এটাতে যা খুশী তাই তৈরী করা যায়। যেমন অডিও কনটেন্ট, ভিডিও কনটেন্ট, জরিপ, মেইল, ফোরাম ইত্যাদি।
২। বিরাট কমিউনিটি। প্রচুর লোক ব্যবহার করে। তাই নতুন অভিনব সব জিনিস পত্র ইতিমধ্যেই পাওয়া যায়।
৩। ইন্টারফেইস। ইনস্টল করা, ব্যবহার করা এইসব খুব সহজ মনে হয়েছিল।
অরূপকে বিভিন্ন সিএমএস এর কয়েকটা ডেমো দেখালাম। অল্প বিস্তর আলোচনাও হল। কিন্তু কথা তেমন এগুলো না।
ডিসেম্বরে ঢাকা গিয়ে ব্লগারদের সাথে আলাপ সাক্ষাৎ হল। লক্ষ্য করলাম, তখনই দলে দলে ভাগ হয়ে গেছে বা যাচ্ছে সবাই। আমার মত গোবেচারাদের নিয়ে খানিক টানা হেঁচড়া চলছে তখনও। বুঝতে পারলাম তখনকার প্রাক্তন সেই ব্লগিং প্ল্যাটফরম নিয়ে আর আশা করে লাভ নেই। আমরা পেছনে যতটাই সক্রিয় থাকিনা কেন, মনে প্রানে সবাই চাইছিলাম পুরোনো ব্লগিং প্লাটফরমেই যেন থেকে যেতে পারি। এমনকি সচলায়তনের আগে আমাদের কনভার্টারটা সেই প্লাটফরমেই ব্যবহার করতে দিয়ে দিয়েছিলাম। সে সময় সেই প্ল্যাটফর্মকে রিফর্ম করার ব্যাপারে আমাদের সদিচ্ছার কোন কমতি ছিল না।
কিন্তু শেষ মেষ আর সইল না। বেশ কিছু ক্রমবর্ধমান উত্তেজনা শেষে অরূপ পট করে ডিশিসান নিল যে সাইট করা হবে সেই ড্রুপালের উপর ভিত্তি করেই। 
একদিন অনেক ভোরে বেমক্কা ফোন করে জানতে চাইল সচলায়তন কোরে থাকতে আমার আপত্তি আছে কিনা। খুশী মনেই হ্যাঁ বললাম। তারপরই শুরু হাঁতুড়ি বাটাল হাতে সচলায়তন গড়ে তোলার সংগ্রাম।
সেসময় সচলায়তন কোরে প্রচুর আলোচনা হয়েছিল। বেশ কয়েক রাত। বেশ কয়েক ঘন্টা। আমি কিছু ডকুমেন্ট করেছিলাম সেসময়টাতে। বলা বাহুল্য, ছেলেমানুষী সেই ডকুমেন্ট থেকে কিছু কিছু গ্রহন করা হলেও বেশীরভাগই পরে আমাদের আলোচনায় ঠিক করা হয়। এরপর সচলায়তন কোরের অনেকে তাদের মতামতগুলো কন্ট্রিবিউট করে ডকুমেন্ট চালাচালি করেন। আপনাদের বিনোদনের জন্য আমার সেই ডকুমেন্টটা তুলে দেই এখানে।
Proposal for Sachalaytan Framework
S M Mahbub Murshed
Problems with XXXXXXXX Blog

Abusive: People used to abuse the place.
Inconsistent biased moderation
Buggy nonstandard system
Limited by a company resource and scope

What's new in Sachalayatan?

Abuse control via two levels of admins - admins  and their assistants
Moderation using a consistent guideline and consistently checked inside the admin panel
Created based on a standard less error prone CMS system
Free from any local politics, resources and scope. Sachalayatan is developed for the internet and we use internet for it.
Blog for the blogger by the blogger: The prime users are the developers and the admins. They will not be just sitting there, they will be using it.

Organization Structure of Sachalayatan
Sachalaytan should have two layers of admins as shown in the organizational diagrams below. Developers are in a closer proximity to Sachalayatan but have no roles other than development. 
Roles of Developer

Development
Provide tech support to admin

Roles of Admin

Moderate
Invite users
Suggest improvement
Run "jorip"
Motivate
Lead

Roles of Assistant

Assist admin
Partial moderation
Motivate

সচলায়তন বৃক্ষ
সচলায়তন চক্র
সচলায়তন রক্ষা বুহ্য
শেষমেষ সবকিছু আলোচনা এবং নীতিমালা তৈরী শেষে সচলায়তন খুলে দেয়া হল সবার জন্য। সেদিনের কথা মনে আছে। সাইট এটাক হতে পারে ভেবে অনেক রাত পর্যন্ত বসে ছিলাম আমি। তবে সেদিন কিছুই হয়নি, হয়েছিল পরে। যাকগে সে কথা।
এই ভাবে সচলায়তনে পাড়ি দিয়েছে একবছর। অনেক কিছু প্ল্যান থাকলেও কিছু করা হয়ে উঠল না, কেবল শেষ মুহুর্তের এই স্মৃতি চারন ছাড়া।
বর্তমানে যারা সচল আছেন তাদের কাছে আমার আহ্বান আসুন কমরেড। পথ চলা এখনও অনেক বাকি। আমরাই পরিবর্তন আনব। আমরাই যুগের মুক্তি ঘটাব।
আর যারা পথ চলতে চলতে সচলায়তনের সঙ্গী হতে চাননি তাদেরকেও অভিবাদন। মনে রাখবেন আপনাদের লেখা আমি আজো মিস করি। যেখানেই যান আপনার ভালো থাকুন। চমৎকার সব কন্টেন্টে সমৃদ্ধ করুন বাংলা ভাষাকে।
শেষ মেষ বলি, ভালো থাকুক সচলায়তন। ছড়িয়ে পড়ুক বাংলা ভাষা।
 
