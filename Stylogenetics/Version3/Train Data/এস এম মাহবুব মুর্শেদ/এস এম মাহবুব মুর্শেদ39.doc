ব্যায়াম না করার পিছনে আপনার প্রিয় অজুহাত কি?



বেশীরভাগ লোককে যখন জিজ্ঞেস করবেন কেন বেশী করে ব্যায়াম করতে পারে না, তাদের উত্তর হবে, "আরে ভাই, সময় পাই কোথায়?"। কিন্তু সত্যি করে বলতে গেলে আমরা আসলে সময়টাকে খুঁজে নেই না। 
এসংক্রান্ত প্রচুর গবেষনায় দেখা গেছে শেইপ ঠিক রাখতে এবং স্ট্রেস থেকে মুক্তি পেতে খুব শক্ত কোন এক্সারসাইজ করতে হয় না - একদিন পর পর ৩০ মিনিটের এক্সারসাইজই যথেষ্ট। যদি ঘুম বা খাবার সময় থেকে ১০ মিনিট, টিভি দেখা থেকে ১০ মিনিট আর ফাঁকিবাজিতে নষ্ট করা সময় থেকে ১০ মিনিট বাঁচাই তাহলেই কিন্তু হয়ে যায়।
তো আপনার প্রিয় অজুহাত কোনটি? আপনার দেখানো অজুহাতগুলোর সম্ভাব্য সমাধান নিয়ে আলোচনা করা যাক:
১। আমি একদম সময় পাই না
শরীরের আকৃতি ঠিক রাখতে একদিন পর পর মাত্র ৩০ মিনিট সময় লাগে। এক্সারসাইজ আপনার স্ট্রেস কমায় এবং প্রোডাক্টিভিটি বাড়ায় বলে দেখবেন দিনের শেষে উল্টো আপনার হাতে আরো এক দুই ঘন্টা বেশী সময় থাকবে।
২। আমার দূর্বল, অত এনার্জি নেই
যারা নিয়মিত ব্যায়াম করেন তাদের অধিকাংশের মত যে এক্সারসাইজ তাদের ভিতর এনার্জি এনে দেয়; আসলে তারা এক্সারসাইজ করেই এই এনার্জি পাবার জন্য।
যেহেতু এতে রক্ত এবং পেশী সঞ্চালন ভালো হয়,  ব্যায়াম হচ্ছে ফ্রাস্ট্রেশন কাটানোর এবং দুঃশ্চিন্তা মুক্ত মনের জন্য আদর্শ পদ্ধতি। এভাবে এটা আপনাকে উল্টো আরো এনার্জি দেয়।
৩। আমার হাত পা ব্যাথা হয়ে যায়
পেশী ব্যাথা হয় যদি অতিদ্রুত, অতিরিক্ত, অতিগতিতে ব্যায়াম করা হয়। আস্তে আস্তে করুন। তাড়াহুড়ার কিছু নেই। আস্তে আস্তে সময় এবং গতি বাড়ান। সপ্তাহের পর সপ্তাহ বা মাসের পর মাস লাগুক। ক্ষতি কি?
৪। এক্সারসাইজ খুব বোরিং
দেখুন কি করলে এটা আন-বোরিং হয়। হাঁটাহাঁটি করবার রাস্তা নিয়মিত বদলান। আপনার ব্যায়াম করবার যন্ত্রপাতির সামনে টেলিভিশন রাখুন। এরোবিক ড্যান্স ক্লাসে যোগ দিন। বন্ধুর সাথে এক্সারসাইজ করুন। খানিক ওজন কমলে পরে নিজেক নতুন জুতো দিয়ে উৎসাহিত করুন। এরকম আরো কত কিছুইতো করা যায়!
৫। ঠিক শেইপে আসতে প্রচুর খাটতে হয়
এরোবিক এক্সারসাইজের ভালো দিক হচ্ছে এটা গতি আপনার আকৃতির সাথে সঠিকভাবে মেলানো যায়। এমন একটা লয়ে ব্যায়াম করুন যাতে আপনি ৩০ মিনিট ব্যায়াম করতে পারেন - একটু ঘাম হোক কিন্তু দম যেন কম না হয়ে যায়। 
আপনার গতি এমন হওয়া উচিত যাতে কথা বলতে বলতে এক্সারসাইজ করতে পারেন। যদি তা না পারেন তাহলে গতি কমান।
৬। আমার তো ব্যায়াম করার প্রয়োজনীয় উপকরন নেই। এতো দাম!
আপনার যদি একজোড়া আরামদায়ক জুতো থাকে, যেটা পরে রাতের খাবারের আগে হাঁটতে যেতে পারবেন তাহলেই হবে। ফ্যান্সি কিছ দরকার নেই। আনন্দময় হলেই হল।
৭। ফিটনেস দিয়ে কি হবে? আমার চিন্তার করার জন্য বিষয়ের অভাব নেই।
গবেষনায় দেখা গেছে নিয়মিত এক্সারসাইজ ফ্রাস্ট্রেশন, এগ্রেশন এবং সাধারন ডিপ্রেশন কমাতে সাহায্য করে। আর এতে আপনার ভাল থাকার একটা আত্মতৃপ্তি পাওয়া যায় যা জীবনের সবক্ষেত্রে কাজে লাগে।
মনোযোগী ব্যায়ামকারী দাবী করেন যে এক্সারসাইজের সময় শক্ত সমস্যার সমাধানও বেরিয়ে আসে - পরিষ্কার চিন্তা করার ক্ষমতা হচ্ছে এক্সারসাইজের বাই-প্রোডাক্ট।
৮। আগেও চেষ্টা করেছি, আমি লেগে থাকতে পারি না।
এবার আপনি পারবেনই। একদিন পর পর ত্রিশ মিনিট। কোন ব্যাপারই না।
আপনাকে উৎসাহ দিতে পারে এরকম একজন বন্ধুর সাথে শুরু করুন। এক্সারসাইজকে দিনের সবচেয়ে গুরুত্বপূর্ণ কাজ হিসেবে দেখা এবং এটাকে অভ্যেসে পরিনত করাই হচ্ছে আসল ব্যাপার। খেতে, ঘুমাতে যেমন ভোলেন না, তেমনি এক্সারসাইজ করতে ভুললেও চলবে না।
এক্সারসাইজ করার সেরা সময়গুলো
সকালের নাস্তার আগে

 মনের কুয়াশা সরিয়ে দেয় যাতে দিনের কাজ ঝরঝরে এবং সচেতনভাবে শুরু করতে পারেন
 আপনাকে এমনিতে একবার গোসল করতেই হবে
 ভোরের নিরবতায় বাইরের পরিবেশ উপভোগ করতে পারবেন
 সকাল বেলায় করে ফেলার পর এটা নিয়ে আর দুঃশ্চিন্তা করার অবকাশ থাকল না

দুপুরের খাবারের আগে

 সকালের দুঃশ্চিন্তাটুকু ঝেড়ে ফেলতে সাহায্য করে
 দুপুরের খিদাটাকে শানিয়ে নিতে পারবেন
 বিকালের কাজটা সারার জন্য আপনাকে প্রস্তুত করে

রাতের খাবারের আগে

 দিনের দুঃশ্চিন্তা দূর করতে সাহায্য করে
 অফিস থেকে ফিরেই চা-বিস্কুট খাবার বদঅভ্যাসটাকে দূর করতে সাহায্য করে
 সন্ধ্যার কাজের জন্য আপনাকে রিফ্রেশ করে

কোন এক্সারসাইজ থেকে কি পাওয়া যায়?



পেশী
ফ্লেক্সিবিলিটি
শক্তি
হার্ট, লাং
ওজন


ব্যাডমিন্টন
○
◑
○
○
○


বেইসবল
○
○
○
○
○


বাস্কেটবল
●
◑
○
◑
◑


বাইসাইক্লিং
●
○
◑
●
●


বোলিং
○
○
○
○
○


রাগবি
◑
○
○
○
○


গলফ
○
○
○
○
○


কারাটে
◑
◑
◑
◑
◑


ড়্যাকেটবল
◑
◑
◑
◑
◑


নৌকাবাওয়া
●
◑
●
●
●


দৌড়ানো
●
○
◑
●
●


স্কেটিং
◑
◑
◑
◑
◑


স্কিইয়িং (ফ্ল্যাট)
●
◑
◑
●
●


স্কিইয়িং (নামা)
◑
◑
○
○
○


ফুটবল
◑
◑
◑
●
◑


সিঁড়ি বাওয়া
●
○
◑
●
●


সাঁতার
◑
◑
◑
◑
◑


টেনিস (সিঙ্গল)
◑
◑
○
◑
◑


ভলিবল
◑
◑
○
◑
◑


হাঁটা
◑
○
◑
◑
◑


লাভের পরিমান
● - অনেক বেশী, ◑ - মাঝারী, ○ - কম
সূত্র: প্রেসিডন্সিয়াল স্পোর্টস এওয়ার্ড ফিটনেস ম্যানুয়াল
নিয়মিত এক্সারসাইজ আপনাকে যা দিতে পারে
নিয়মিত এক্সারসাইজ প্রোগ্রাম (নিদেনপক্ষে ৩০ মিনিট প্রতিবার, সপ্তাহে তিনবার) আপনাকে সাহায্য করবে:

 শক্তিশালী করবে আপনার হার্ট এবং ফুসফুস
 কমাবে হৃৎপিন্ড অসুখের সম্ভাবনা
 বাড়াবে আপনার এনার্জি
 কমাবে উচ্চ রক্তচাপ
 থামাবে ডায়াবেটিসের প্রবনতা
 শক্ত করবে হাড়
 শক্ত করবে পেশী
 কমাবে ওজন
 বাড়াবে প্রোডক্টিভিটি
 ভাল করবে ঘুম
 ভাল করবে আপনার চেহারা
 কমাবে স্ট্রেস
 কমাবে দুঃশ্চিন্তা
 ভাল করবে জীবনবোধ

www.hopehealth.com
===================
কোলেস্টোরেল চেক করতে ক্লিনিকে গিয়ে এই ব্রশিউরটা চোখে পড়ল। আমার জিনিসটা অতি গুরুত্বপূর্ণ মনে হওয়ায় আপনাদের জন্য অনুবাদ করে দিলাম।

