ঘাইমৃগী ডাকিতেছে জ্যোৎস্নায়



পাহাড়গুলো ধ্বসে যায়... মানুষগুলো মরে যায়... আরো মানুষ বাসা বাঁধে পাহাড়ের আড়ে আড়ে... বুঝিবা মরিবার তরে! 
গেলোবার প্রায় দেড়শত গেলো... এবার তিনদিন আগে পরে পনেরোজন হলো... বর্ষার এখনো শ্রাবণ বাঁকি... কাল শ্রাবণের নিমন্ত্রনে আরো কত কত পাহাড় মুখ লুকাবে পাপসহা এই ধরণীতে তার নাই ঠিক... ঠিক নাই কতজনার ঠিকানা হবে মাটির অতল গহ্বরে... ঠিক নাই কোনোকিছু... কেবল বেঠিক আছে... অসংখ্য বেঠিকের দেশে ঠিক হারায় ঠিকানা... আমরা কিছুই জানি না। জানি না। 
আমরা শুধু খুঁজি তালিকা... বোর্ড রেজাল্টের তালিকার মতো... মৃত্তুর তালিকায় আমার স্বজন কেউ আছে কি না? না থাকলে বাঁচি... থাকলে আহাজারি করি... তারপর আবার বাঁচি... একই সুখ নিয়ে। আগামীর সম্ভাব্য মৃত্তু তালিকায় নিজের নামটা লেখা থাকে লেবুজলে... দেখতে পাই না... কি করে দেখবো? আগুনের তাপে যে পোড়ায় না কিছু আর। আমরা এখন আগুন গিলে খাই। 
কিন্তু খাবার কিছু পাই না... বাজারে আগুন... সে আগুন খেতে খেতে আমরা এখন আগুন খেকো... কোথা হে অগ্নি আমাকে পোড়াতে পারলে না? ঘিয়ের দামও যে চড়া... জ্বালানি... সে যে জ্বলার আগেই জ্বলে আগুন... আমরা বসে থাকি আগুনমুখায়... বসে থাকি... বশে থাকি আগুনের গোলকে... জাহান্নামের আগুনে বসিয়া হাসি পুষ্পের হাসি... নবীকে আগুনে ফেলে দিলে আগুন ফুল হয়ে ফোটে... আমাদের আগুনগুলোর নবুয়্যত স্পর্শ হয় না... আমরা আগুন দেখি তাকায়ে তাকায়ে... তাঁতাঁয়ে তাঁতাঁয়ে ওঠে আগুন... আগুনের লেলিহান শিখা... তার রূপ রস গন্ধ... আগুনের হলুদ কমলা রঙ আমাদের ভালো লাগে... আমরা সেই আনন্দে গান গাই... আগুন জ্বলে হৃদ মন্দিরে কে জ্বালাইয়া গেলো সই? 
আর সই পাতাই দুঃসহ জীবনের সাথে... আমাদের হৃদমন্দিরে কে আগুন জ্বালাইয়া যায় সেই হদিস পাই না... গান গাইতে গাইতে তারে খুঁজি... তারে খুঁজি আর কানামাছি ভোঁ ভোঁ খেলি... কানার মতো আন্ধার মতো ছুটি ছুটি... ধরতে পারি না কাউকে? কাকে ধরবো? দেখি না যে কিছু? বেঁধে দেওয়া আমাদের চোখে তখন অদ্ভূত আঁধার এক খেলা করে। সে আঁধারে ওহী নাজেল হয়... পাহাড়ে পাহাড়ে ধ্বনি প্রতিধ্বনি ছড়ায়... ওহীর ভাষা বুঝি না... বিদেশী ভাষা বিদেশে বিদেশে
চলে যায়... আমরা তার না পাই কিনাড়া... চারিদিকে পাহাড়া দেয় তাহারা... 

