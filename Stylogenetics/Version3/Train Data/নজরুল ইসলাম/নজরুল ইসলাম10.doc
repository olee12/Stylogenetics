সুখপরিবারের জন্য শুভকামনা



মুস্তাফিজ ভাইকে নিয়ে অনেককিছু লিখে ফেলার পরে দেখলাম তাঁকে নিয়ে লিখে শেষ করা কঠিন হয়ে যাচ্ছে। পুরোটা মুছে দিয়ে সংক্ষেপে বলি। মুস্তাফিজ ভাই একজন মানুষ।
এই জীবনে তিনি কী করছেন আর কী করেন নাই, সেইটার হিসাব নিতে মুনকার নকীরের সাহায্য নিতে হইবো। এককালের ছাত্রনেতা, এরশাদ বিরোধী আন্দোলনের যোদ্ধা, বাংলাদেশের প্রথম আমলের এডোবি সার্টিফায়েড গ্রাফিক্স ডিজাইনার। এখন ঢাকায় করে চড়ে খাওয়া আমার বন্ধু গ্রাফিক্সিয়ান বেশিরভাগেরই শিক্ষাগুরু [হায়, আমিই কেবল শিষ্য হইতে পারলাম না], সাবেক ফ্যাশন ডিজাইনার, ফটোমাস্তান... ইত্যাদি নানান পরিচিতির মালিক।
আমি সবসময় দাবী করি আমার বয়স ২৫এ স্টিকি। মুস্তাফিজ ভাই দাবী না করলেও তারুণ্যে স্টিকি হয়ে আছেন বহুবছর। যে কোনো লাফাঙ্গা কাজে সবার আগে যে মানুষটা দাঁড়িয়ে যান, তিনি মুস্তাফিজ ভাই। আমাদের মধ্যে সবচেয়ে তরুণ তিনি। 
একটা বাক্য শুধু মুস্তাফিজ ভাইয়ের চোখ থেকে রেস্ট্রিক্ট করতে পারলে লেখতাম যে, রিতা ভাবীরে প্রথম দেইখা তো মনে হইছিলো প্রেমে পইড়া যাই। কিন্তু সেই টেকনোলোজি জানি না, তাই লিখলাম না। ভাবীরে নাহয় আলাদা করে বলে আসবো কোনো একদিন।
তবে নূপুরেরটা বলি, সে যখন প্রথম রিতা ভাবীরে দেখলো, তার মুখেও শুনি একই কথা। আমি বলি কস কী মমিন!
রিতা ভাবী সম্ভবত মুস্তাফিজ ভাইয়ের চেয়ে ভালো মানুষ, ভাবীর বেশি পরিচয় আর গুণবর্ণন করা যাবে না, শুধু বলতে চাইছিলাম সুস্বাদু রান্নার কথা। কিন্তু তা নিয়া লেখারও বিপদ আছে, পোলাপানে খানা দিতে হানা করবে। তাই এইটাও বাদ রাখলাম।
আর মাতিস। অসম্ভব ক্রিয়েটিভ আর সুইট এই ছেলে আমার সিনেমার নায়ক হবে ভবিষ্যতে। কয়া দিলাম।
মুস্তাফিজ ভাই জীবনে অনেক কিছু করছেন, ফিরিস্তি অনেকই দিছি। কিন্তু সেরা কাজটা সম্ভবত করছিলেন ১০ বছর আগে। তিনি যে এখনো বিরাট এক বেসংসারি, যখন খুশি যা খুশি করতে পারছেন, তার পেছনের মূল ব্যক্তিটা সম্ভবত রিতা ভাবী। 
যাহোক, আজকে মুস্তাফিজ ভাই আর রিতা ভাবীর একছাদের নিচে কাটানোর ১১ তম বছর শুরু হলো।
শুভ বিবাহ বার্ষিকী। অনেক অনেক শুভকামনা। 

মুস্তাফিজ ভাই তো ছবি তুলতেই ব্যস্ত, তাই উনাকে বাদ দিয়েই... ভাবী আর মাতিস।

