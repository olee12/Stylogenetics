দেশে প্রথম কয়েকটি দিন ও আমার দুটো বই



প্রচ্ছদ, জাহাজী যাযাবরছয়দিন হলো ঢাকায় এসে‌ছি। প্রতিটি দিনই কাটছে টানা ব্যাস্ততার মাঝে। আমি আরো পঁচিশদিন থাকলেও বউ মিউনিখে ফিরে যাবে দশদিন পরই। দুজনকেই সবাই চায় বলে প্রথম দিন থেকেই দৌড়াতে হচ্ছে এদিক সেদিক। তারপরও অনেকটা জোরাজুরি করেই ক্রিকেট মাঠে গেলাম দ্বিতীয় টেষ্টের চতুর্থ দিনে। দ্বিতীয় ইনিংসএ বাংলাদেশ দলের ভালো শুরুর পরও তাসের ঘরের মতো উইকেটপতন দেখে মেজাজ তিরিক্ষি করা ছাড়া আর কোন অর্জন রইল না। সাকিবকে কেনো আইপিএলএ ডাকলো না, এরপর সে কারণ কি আর জানতে চাইবে কেউ? দায়িত্বহীনতার জ্বলন্ত প্রমাণ রাখলো দলের অধিনায়ক। বাকীদের কাছে আর কি আশা করা যেতে পারে! একটি দিন কাটালো পারিবারিক পিকনিকে। প্রথম, দ্বিতীয় ও তৃতীয় জেনারেশন মিলে প্রায় চল্লিশজনের একটি দল একটি বাস ভাড়া করে একসাথে। আরেকটি দিন কাটলো মুন্সীগণ্জে। আমার এক বন্ধুর মাছের খামারে। অসহনীয় যানজটের মাঝে প্রতিটি দিনের যাতায়াত কাবু করে দেয় পুরোপুরি।    
এসবের মাঝেও নিজের দেশের পরিবেশকেই আপন মনে হয়। পাশাপাশি আরো একটি বিষয় জেনে ভালো লাগলো খুব। আমাদের বাড়ীতেও বিভিন্ন রাজনৈতিক মতাদর্শের প্রভাব থাকলেও একটি বিষয়ে সবারই একমত। যুদ্ধাপরাধীদের বিচারের প্রচ্ছদ, অন্ধরাতের ঘোড়াপ্রশ্নে কেউ একচুলও ছাড় দিতে রাজী নয়। আমার এক বন্ধুর সাথে আলোচনা করে জানলাম, সারা বাংলাদেশে নাকি এই ইস্যৃতে অনেকটা একই চিত্র সবখানে। নিজেও আনন্দিত আর আশবাদী হলাম এটি লক্ষ করে। হিমুর “বরাহ শিকার” শেনালাম অনেককে, অনেককে কপি দিলাম। সবাই পছন্দ করেছে খুব। সবারই মতামত, যুদ্ধাপরাধীদের বিচারের প্রশ্নে এই গানটি অনেককেই উজ্জীবিত করবে।     
বড় ঝামেলা বইদুটো নিয়ে। কাজ এগুতে চায়না একেবারেই। প্রচ্ছদের কাজ আরো আগে শেষ হবার কথা থাকলেও সেটি গতকাল শেষ হলো। এখন ছাপা আর বাঁধাই। আশা করা যাচ্ছে, ৪ ফেব্রুয়ারীর আগেই শেষ হবে কাজ। প্রকাশনা উৎসবও সময়মতোই করা যাবে। ৪ ফেব্রুয়ারী, বিকেল পাঁচটায়, রাইটার্স ক্লাবের চারতলার একটি মিলনায়তনে। আনিসুল হক, কবি আসাদ চৌধুরী সহ প্রতিষ্ঠিত লেখকদের অনেকেই থাকবেন বলে কথা দিয়েছেন। বই পরিচিতির পাশাপাশি হালকা খাবারদাবার আর গান বাজনার আয়োজন করা হয়েছে। গান গাইবেন আমার বন্ধু ও বাংলাদেশের প্রথম সারির রবীন্দ্রসঙ্গীত শিল্পী ও ছায়ানটের শিক্ষক শাহেদ ইমাম।
কাল থেকেই সচলদের সাথে ফোনে যোগাযোগ শুরু করতে পারবো বলে আশা রাখছি। বই মেলায় আড্ডার পাশাপাশি আপনাদেরকে প্রকাশনা উৎসবে পেতে চাই অবশ্যই। যারা এ অবধি আসবেন বলে জানিয়েছেন, তারা তো বটেই, অন্যরাও এলে খুবই আনন্দিত হবো।
বাংলাদেশে আমার ফোন নম্বর: ০১৭৩ ১৮১৪৩৪৫
৪ঠা ফেব্রুয়ারীর পর বই পাওয়া যাবে প্রগতি প্রকাশনীর স্টলে।  
 
