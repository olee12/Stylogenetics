মিউজিক্যাল র‌্যাট (যথারীতি ধূসরীয় আবঝাব)



 একদা আমি পুলাপাইন ছিলাম। সেইকালে সঙ্গীতের বড়ই ভক্ত ছিলাম। সঙ্গীত বলতে কথা সর্বস্ব সঙ্গীত না, বরং কথাহীন সঙ্গীত। বোদ্ধারা যাকে যন্ত্রসঙ্গীত বা ইন্সট্রুমেন্টাল বলেন। আমাদের ঘরে তখনো সিডি প্লেয়ার আসেনি। প্রথমে একটা টুইন ওয়ান ছিলো। শেষটা যদিও আর হয়ে ওঠেনি তবে শুরুটা ছিলো সেখান থেকেই। একটা একটা করে নানা পদের মিউজিক্যাল এ্যালবাম দিয়ে ভরে ফেললাম ড্রয়ার। যখন চোখ ফুটতে শুরু করলো, তখনই পেঁদিয়ে বের করে দেয়া হলো বাড়ি থেকে। শত ঘাটের পরে এখন অস্থায়ী(!) নোঙর পড়েছে বনের বন্দরে।
 সাম্প্রতিক একটা সঙ্গীত শুনে কেবলই ফিরে ফিরে যাই সেদিনে। বাতাসেরা হুড়মুড়িয়ে আসে। উড়িয়ে নিয়ে যায় আমাকে কালের ম্যাজিক কার্পেটে চড়িয়ে। 








     Get this widget 
|
     Track details  
|
 		eSnips Social DNA    





 শেষবার যখন আমার সেই কালেকশনে হাত বুলিয়েছিলাম তখন স্কুল জীবনের সংগ্রহের পৌণে সিকিভাগও অবশিষ্ট ছিলো না। যা ছিলো তার ভেতরের মালমশলাও গন কেইস, শুধু ক্যাসেটের ঠোশ গুলো ফাঁকা বাদামের খোসার মতো পড়েছিলো। বোধকরি এখন সেগুলিও আর নেই। সময়ের তোড়ে আর স্মৃতির ধূলোর পুরুত্বের কারণে গুটিকয়েক কম্পোজিশনের টুংটাং ছাড়া নিউরণ আর কিছুই খুঁজে পায়না। আমি হাতড়ে বেড়াই, এর ওর কাছে হাত পাতি, ফলাফল শূন্য! পুরাতনকে ভুলে নতুনকে আঁকড়ে ধরি। পুরাতন ভালোবাসার পাশাপাশি নতুন ভালোবাসা তার বসত গেড়ে বসে। আমি তাতে নিজেকে সিক্ত করি, ডুবি ভাসি। 








     Get this widget 
|
     Track details  
|
 		eSnips Social DNA    





 যন্ত্রসঙ্গীতের মধ্যে বাঁশীটাকেই সবচেয়ে বেশি ভালো পাই। গীটার বেহালা ছাড়া বাঁশীও যে কাঁদতে জানে এটা প্রথম টের পাই শেরাটনে গিয়ে। কী অসাধারণ সেই সুর। সুরে সুরে কান্না শরৎ বাবুর হেমাঙ্গিনীর মতো কণ্ঠ পর্যন্ত ফেনাইয়া যেমন ওঠে তেমনি রক্তের ভেতর অদ্ভূত এক নাচন ধরাতেও এই বাঁশীর সুর ওস্তাদ। 
 তার একটা উদাহরণ এখানে অন্যান্য সব বাদ্যের সঙ্গে বাঁশীর ব্লেণ্ড। 








     Get this widget 
|
     Track details  
|
 		eSnips Social DNA    





 আরেকটা উদাহরণ হতে পারে এখানে, বেসিক্যালী তবলার সঙ্গে দারুণ এক কম্বিনেশন। 








     Get this widget 
|
     Track details  
|
 		eSnips Social DNA    





 আগের মতো এতো বিস্তৃত সময় নিয়ে এখন আর ইনস্ট্রুমেন্টাল শোনা হয় না। ঢাকায় কয়েকবার কনসার্টে যাবার পরিকল্পনা ভেস্তে গেছে বন্ধুদের সঙ্গ না পাবার কারণে। তাদের এক কথা, 'আবালের লাহান কী খুঁইজা পাস কথা ছাড়া এইসব বালছালে!" আমার হাসি মোটেও সুন্দর না, তারপরও ঠ্যা ঠ্যা করে হাসি। হেসে উড়িয়ে দেই। কনসার্টে যাওয়া হয় না আমার। যখন সবার মাঝে থাকি, তখন এইসব ছাইপাশ শুনিওনা। কিন্তু যখন একা থাকি। যখন একাকীত্ব খুব জড়িয়ে ধরে আস্টেপৃষ্ঠে, তখন একটু রিলিফ চাই আমার। আমার নিজস্ব পৃথিবীর দরোজাটা আস্তে করে খুলি। ভেতরে ঢুকতেই এক ঝাঁক রঙীন প্রজাপতি আমাকে স্বাগত জানায়। চোখ ভরে উপভোগ করি নানান রঙের মেলা। হাঁটি, দৌঁড়াই নিজের এক চিলতে চোট্ট আঙিণায়! 
 আরেকটু গুছিয়ে, আরেকটু ভালো কয়েকটা সঙ্গীত তুলতে পারলে মনেহয় ভালো হতো। কিন্তু ঐযে ধৈর্য্য, তাতে তো আর কুলালো না। তাই হাতের কাছে যা পেলাম তাই ঢেলে দিলাম আবঝাব নাম দিয়ে। 

