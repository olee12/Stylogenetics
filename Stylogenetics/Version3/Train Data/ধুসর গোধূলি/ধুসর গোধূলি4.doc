ব্লো-আপ



: ঐ, অইটা কীরে?
:: দেখোস না, ঐটা একটা পাখি!
: অ আইচ্ছা। ঐটা কি হামিং বার্ড?
:: ধুরো হালা আবাল। ঐটা হামিং বার্ড হইবো ক্যামনে? দেখোস না ঐটার ঠ্যাং আছে। 
: তাইলে অইটা কী পাখি?
:: ঐটার নাম হইলো টাইনি বার্ড। 
: অ, টাআআইনি বার্ড! কী রং পাখিটার? নীল নাকি সবুজ?
:: তুই ব্যাটা একটা রঙান্ধা। টাইনি বার্ড নীল-সবুজ রঙের হয়? ঐটার রং হলুদ, দেখ চোখ মেইল্যা চাইয়া। 
::: অই তোরা ছাদের দিকে তাকায়া কি বিড়বিড় করতাছোস?
: আমরা টাআআইনি বার্ড দেখি। হলুদ রঙের পাখি। হইলদা পাখি। "তুই যে হলুদ পাখিইইই..." হিহিহি।
::: গান থামা ব্যাটা বেসুরা সেতার। সিলিং এর মইধ্যে তোরা পাখি পাস কই? আমার ঘরের সিলিংরে কি তোগো বাগ-ই-বসরা মনে হয়? গাছের শাখায় পাখি দোল খায়?
:: দেখছস, আমি আগেই কইছিলাম। বসরার বাগানে যাওনের কাম নাই।
: উফফ, মাই মিশটেক! ভুল হয়ে গেছে বাবা। বাংলায় ফিরে এসো বাবা। 
::: থাম তোরা, নাইলে কইলাম ঠান্ডা পানির বালতির মইধ্যে নিয়া ফালায়া দিমু!
:: অই হুঁশশশ! কাকা ক্ষেপছে। অখন পাখি দেখা বন্ধ!
: তাইলে আমরা কী দেখুম? ল' তাইলে ঘটনা রিওয়াইন্ড করি...
ক্যাএএএএএচোর্ৎ... ক্যাএএএএএচোর্ৎ... ক্যাএএএএএচোর্ৎ 
 ... মারিডো স্টেক হাউস। সাতজনি চেয়ারে চেগায়া বসা দুইজনে...! চিকেন উইংস, কালামারিস আর চিকেন ক্ল্যাসিকো স্টেক চিবাইয়া খাইয়া একটা শ্নাপস...!
:: অই বেশি গেছেগা, ফরোয়ার্ড কর।
কোওওওওওচোর্ৎ... কোওওওওওচোর্ৎ... কোওওওওওচোর্ৎ 
: ভাইৎসেন। লগে টেকিলা সিলভার হইলে মন্দ হয়না।
:: কী কমু?
: কিছু কওন লাগবো না। হাত আর মুখ লড়ায়া খালি কও, টেকিলা সিলভার...।
:: সুন্দরী ললনা, একটা টেকা বেশি দিমু?
: এ্যাঁহ্, হালায় আইছে। ভাত খাইতে ভাত নাই, সাইকেল লইয়া হাগতে যাই! প্রোস্ট! 
:: অই বাল, মাথা ঝিমায় দেহি। দুনিয়া কি কাইত হয়া গেলো নিকি হালায়!
: নাহ, দুনিয়া মনেলয় ঠিকই আছে। এইটারে কয় "ব্লো-আপ"! হিক হিক হিক! 
 এইটা আদ্রিয়ান মুনজি নামক একজন নামকরা ভদ্রলোকের কম্পোজিশন। য়্যুট্যুবে বিস্তারিত আছে তেনার ব্যাপারে। 

