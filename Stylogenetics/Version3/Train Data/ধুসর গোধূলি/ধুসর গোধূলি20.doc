কপিরাইট নিয়ে 'জি-সিরিজে'র তাফালিং



কাল রাত থেকে মেজাজটা বিলা হয়ে আছে। বিলা মানে ভয়ানক বিলা। ইউটিউব থেকে একটা মেইল পাইছি। মেইলে লেখা, জনৈক 'জি-সিরিজ'— এর কপিরাইটের অভিযোগ জানানোর ফলে আমার একটা ভিডিও ইউটিউবের পাতা থেকে সরায়ে দেয়া হয়েছে।
 মেইলটা দেখে কতোক্ষণ আক্ষরিকই তাব্দা খেয়ে থাকলাম। জি-সিরিজের লগে আমার কোনকালে কী বিষয় নিয়া দলাদলি হইছিলো মনে পড়ে না। আমি জি-সিরিজের ইট-কাঠ-পরিবর্গা কোনোদিন নিজের বলে দাবী করছি কিংবা অদূর সুদূর ভবিষ্যতেও দাবী করবো এমন ঘিলুলেস এখন অব্দি হই নাই। তাইলে সমস্যাটা কোন খানে? 
 তাদের কোনো ভিডিওকেও আমি কখনো প্রমোট করি নাই। ইভেন তাদের বালছাল মার্কা জিনিষ যে খুব শুনি তাও না। ইউটিউবে জি-সিরিজ ছাড়াও অনেক অশ্লীল জিনিষ আছে দেখার। কিন্তু তারপরেও বুঝলাম না জি-সিরিজের পশ্চাৎদেশে কেনো ব্যথা শুরু হলো হঠাৎ যে আমার নিজের তৈরী করা ভিডিও সরানোর জন্য ইউটিউবের দরবারে হানা দিতে হলো! 
 বলছিলাম মাসখানেক আগে আমার নিজের তৈরী করা ভিডিও "ধুগো ফিয়াট. ডিশকু মাঙ্কিজ" এর ব্যাপারে। এই ভিডিওতে ব্যবহৃত সবগুলো বান্দরের ছবি নেয়া হয়েছে ইন্টারনেট থেকে, জি-সিরিজের কোনো কলাকুশলী, কর্মচারী কর্মকর্তা যদি নিজেকে সেইসব ছবিতে দেখতে পান তাহলে তো ভয়ানক বিপদ! উপরন্তু নেট থেকে নেয়া বান্দরের ছবিগুলোর ব্যাপারে ভিডিওর শেষে উৎস হিসাবে কৃতজ্ঞতা প্রকাশ করা আছে। একই কথা প্রযোজ্য ব্রায়ান এ্যাডামসের ব্যাকগ্রাউন্ড মিউজিকের ব্যাপারেও। নাকি ছবিগুলোর পাশাপাশি মিউজিকটাকেও জি-সিরিজ তাদের সম্পত্তি বলে মনে করে ফেলেছে? 
 ভিডিওতে ব্যবহৃত ভোকালের মালিক আমি নিজে। জি-সিরিজ কি তাদের কোনো স্বনামধন্য তথাকথিত কুকিল কণ্ঠী গায়কের সঙ্গে আমাকে মিলিয়ে ফেললো তাহলে? 
 ব্যবহৃত বাক্যগুলো সম্পূর্ণই আমার নিষ্কর্মা মস্তিষ্ক প্রসূত, একটা একটা বাক্য আমি নিজের হাতে টাইপ করে লিখছি, তাইলে জি-সিরিজের গুহ্যদ্বারে হঠাৎ অগ্নুৎপাত শুরু হইলো কেনো বুঝলাম না! 
 ঠিক কোন দিক দিয়া তারা দাবী করলো যে আমি বা আমার ভিডিও তাদের কপিরাইট লঙ্ঘন করছি? ইয়ার্কীর তো একটা সীমা থাকা উচিৎ। 
 আমি যতোটুকু জানি, এই জি-সিরিজই নানা সময়ের নানা গান রিমিক্সের নামে গানের শ্লীলতাহানি করে নিজেদের নামে বাজারজাত করে। তারা নিজেরাই যেখানে কপিরাইট কী জিনিষ বুঝে না, আমার নিষ্কলুষ, নিষ্কণ্টক ভিডিওর পেছনে লাগতে যাওয়ার কী কারণ থাকতে পারে তাদের? 
   ভোকাল ছাড়া ভিডিওটা দিলাম এখানে, যদি কেউ আমাকে বলে দিতেন ঠিক কোন জায়গাটায় তাদের কপিরাইটের ঠুনকো বাসনটা ভেঙে খানখান হয়ে গেলো! 


