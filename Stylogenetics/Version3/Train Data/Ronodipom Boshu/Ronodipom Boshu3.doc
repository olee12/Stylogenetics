সবার মাথা-ই কি আউলায়, যেমন গুগল.. ?



কদিন ধরে ওয়েবে ঘুরাঘুরি করার সুযোগই পাচ্ছিলাম না সংসার ও জীবনের ব্যক্তিগত ব্যস্ততায়। অনলাইনে কোথাও এমন কি কোনো ব্লগেই সক্রিয়ভাবে ঢুকা হচ্ছিল না। শুধুমাত্র ই-মেইলগুলো দ্রুত চেক করে আর ফেসবুকের রিকোয়েস্টগুলো যাচাই করে ব্যবস্থা নেয়ার মধ্যেই সীমাবদ্ধ রেখেছি নিজেকে। মাঝখানে বেশ লম্বা গ্যাপের পর সর্বশেষ দুদিন আগে গুগল ব্রাউজার ব্যবহার করেছি কতোক্ষণ। আমাদের মাস্টার আর্টিস্টদের কিছু বিখ্যাত সৃষ্টির ইমেজ খোঁজাখুজি করে ব্যক্তিগত ছবিব্লগে সংরক্ষণ করেছি এই যা।
সন্ধ্যায় অন্যদিনের মতোই যথারীতি কম্পিউটার অন করে ককরোচ বা আরশোলা সম্পর্কিত তথ্য জানার জন্য গুগল সার্চ দিয়েছি। সার্চে উইকিপিডিয়ার কেসলিঙ্কে ক্লিক করতেই একটি গুগল এরর ! ইংরেজিতে ককরোচ লিখে এবং পরে বাংলায় আরশোলা লিখে পর পর কয়েকবারই অভিন্ন চেষ্টা চালালাম। বারবারই একই গুগল এরর দেখাচ্ছে। আমি বরাবরই প্রযুক্তিকানা মানুষ। বিশেষ করে এই কম্পিউটার বা অন লাইন প্রযুক্তির অ আ ক খ-ও আমার আয়ত্তের বাইরে। ব্লগিং যেটুকু করি ঠেকতে ঠেকতে শিখে শিখে। তাই এই গুগল এরর ম্যাসেজটা আমার মধ্যে যে ভয় ঢুকিয়ে দিয়েছে তা কতোটা যুক্তিসঙ্গত তাও বুঝি না।
ততক্ষণে আরশোলা তো মাথা থেকে গেছেই, এরপর যা-ই সার্চ দেই, সংশ্লিষ্ট যে কোন লিঙ্কে ঢুকতে ক্লিক করলেই সেই একই ম্যাসেজ, গুগল এরর দেখাতে লাগলো। ভেতরের কনটেণ্টটুকু পড়ে কী বুঝলাম জানি না, এভিজি ফ্রি এণ্টিভাইরাস দিয়ে গোটা কম্পিউটার স্ক্যান করিয়ে নিলাম। কোন থ্রেডও দেখালো না। অথচ গুগল এররে বিনয়ের সাথে দুঃখ প্রকাশ করে যা বলছে তাতে কি আমার মতো কানা মানুষের মাথা খারাপ হবার জোগাড় নয় ?
এসবের কিছুই জানি না আমি। কেমনে কী করলে কীভাবে এ থেকে রেহাই পাবো তাও বুঝতে না পেরে সোজা গুগল থেকে সেই যে বেরিয়ে এসেছি আর ওমুখো হই নি। এখন শুধু একটা কাজই বাকি, ভ্যা করে কেঁদে দেয়া।
আমার কি এখন আতঙ্কিত হওয়া উচিৎ ? আপনারাই বলুন তো ঘটনাটা কী ?
(১৬/০৯/২০০৮)
[অরিজিনাল গুগল ম্যাসেজটা কপি করে যখনই ইউনিকোডেড পোস্টটা তৈরি করতে পেস্ট করেছি, তখন আর এক তুঘলকি কাণ্ড শুরু হলো। এবার আমার ব্যক্তিগত ব্লগস্পটই আউলা হয়ে গেল। কিছুতেই নিউ পোস্ট নিচ্ছে না। শুধু গুগল এরর ! তাই এরর ম্যাসেজের কনটেণ্টটাকে বাংলা উচ্চারণে পাঠকদের জ্ঞাতার্থে তুলে দেয়া হলো। কিন্তু এখনও বুঝতে পারছিনা, শেষ পর্যন্ত আমার উপায় কী হবে!]
গুগল এরর
উই আর সরি...
... বাট ইয়োর কোয়েরি লুকস সিমিলার টু অটোমেটেড রিকোয়েস্ট ফ্রম আ্যা কমপিউটার ভাইরাস অর স্পাইওয়্যার অ্যাপ্লিকেশন। টু প্রোটেক্ট আওয়ার ইউজার, উই ক্যান’ট প্রোসেস ইয়োর রিকোয়েস্ট রাইট নাও।
উই উইল রিস্টোর ইয়োর একসেস অ্যাজ কুইকলি অ্যাজ পসিবল, সো ট্রাই এগেইন চুন। ইন দ্য মিনটাইম, ইফ ইউ সাসপেক্ট দ্যাট ইয়োর কমপিউটার অর নেটওয়ার্ক হ্যাজ বিন ইনফেকটেড, ইউ মাইট ওয়াণ্ট টু রান অ্যা ভাইরাস চেকার অর স্পাইওয়্যার রিমোভার টু মেক সিওর দ্যাট ইয়োর সিস্টেম আর ফ্রি অফ ভাইরাসেস অ্যান্ড আদার স্প্যুরিয়াস সফটওয়্যার।
ইফ য়্যু অ্যার কণ্টিন্যুয়ালি রিসিভিং দিস এরর, ইউ মে বি এবল টু রিসলভ দ্যা প্রোভলেম বাই ডিলিটিং ইয়োর গুগল কুকি অ্যান্ড রিভিজিটিং গুগল। ফর ব্রাউজার-স্প্যাসিফিক ইন্সট্রাকশনস, প্লিজ কনসাল্ট ইয়োর ব্রাউজারস অনলাইন সাপোর্ট সেণ্টার।
ইফ ইয়োর এনটায়ার নেটওয়াক ইজ এফেকটেড, মোর ইনফরমেশন ইজ অ্যাভেইলেবল ইন দ্যা গুগল ওয়েব সার্স হ্যাল্প সেণ্টার।
উই অ্যাপোলোজিজ ফর দ্যা ইনকনভেনিয়্যান্স, অ্যান্ড হোপ উই উইল সি ইউ এগেইন অন গুগল।
---------------------------------------------------------
এবার একটা অফটপিক নোট:
কিছুক্ষণ আগে অফিস থেকে ফিরে কম্পিউটারটা অন করে সচলায়তনে লগইন করেই দেখি এখানেও ভাইরাস ! সচলের পাতায় আমার কপালের পাশে আঁকা অতিথি শব্দটা কখন যেনো খশে পড়ে গেছে ! বাংলায় এতো চমৎকার একটা শব্দ আমার পাশে বসবে না আর ? হা হা হা ! কিছু কিছু পতনে আনন্দও থাকে। সেই ভালোলাগা সবার সাথে শেয়ার করছি। শুভেচ্ছা সবাইকে।

