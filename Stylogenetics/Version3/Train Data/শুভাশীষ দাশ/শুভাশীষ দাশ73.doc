ভদ্দরলুক



মূলঃ শাহ্‌রনুস পারসিপুর
ভদ্দরলুক এখানে তিনজন। ছানাউল, হাবিবি, রহমত। উঠোনে পুরানো একটা কার্পেটের উপর তাঁরা বসেছিলেন। বিকেল সূর্যকে অনর্থক ঝুলিয়ে রেখে লম্বা হচ্ছিল। সানাউল আধা মদ্যপ অবস্থায় দেয়ালে বৃষ্টির ফোঁটা খুঁজে ফিরে। রহমত গুনগুন করে একটা জনপ্রিয় গান আওরায়।
হাবিবি: মাইয়াডার কইলজা ভাল। গান ও গায় অন্তর ঢাইলা।
রহমত: হ, হের গলায় কিছু একটা আছে। কেমুন য্যান দুঃখ দুঃখ। গলাটা্র জন্য একদম ফিট।
হাবিবি: লোকে কয়, হের লাইফ হিস্ট্রি নাকি খুব কষ্টের। মা-বাপ মরণের পর এক চাচী তারে মানুষ করছে।
রহমত: হ, অদ্ভুত।
ছানাউল: তোমরা খালি ফালতু বকো।
বাকি দুই ভদ্দরলুক জিগায়, তয় আমাগো কি করবার কও?
ছানাউল: চুপ থেকে আশেপাশের প্রকৃতির সৌন্দর্য দেখতে পারো না।
হাবিবি, রহমত আশেপাশে দেখা শুরু করে। এঁদো হাজার-কোণা পুকুরের চারপাশে চ্যাপ্টা কিছু ফুলের বিছানা। ভায়োলেটগুলো একদম বিবর্ণ, মিসেস ছানাউল গ্রীষ্মকালীন ফুলের বাগান করার সময় করে উঠতে পারেন নি। মোজাইক টাইলসের উপর ছড়ানো পানি থেকে ওঠা বাষ্প উঠোনের বাতাসকে ভারী করে ফেলছে।
রহমত: ছানাউল, প্রকৃতি বলতে তুমি কি বুঝাইতে চাও?
ছানাউল: খালি কেশ-উৎকলন মার্কা কথা। এটা প্রকৃতি নাতো কী?
হাবিবি: তুমি আমাগো কইলা প্রকৃতি দেখবার লাইগা। কইবা না কী দেখুম।
রহমত: আমি জানি প্রকৃতি কইতে গিয়া তুমি পাইন গাছ, ভায়োলেট, ব্ল্যাকবেরি গাছের কথা বুঝাইছো। কি ঠিক কইলাম নাকি ছানাউল?
ছানাউল: তোমরা বোঝ নাই আমি কী বলেছি। প্রকৃতি এখানে সঠিক শব্দ নয়। অন্য কোন ভালো শব্দ হলে ভালো হয়। ভালোমতো আশেপাশে তাকাও। বলতে চেয়েছি- বেশি না বকে বরং দেখো।
হাবিবি: কি দেখুম সেই উত্তর এখনো কিন্তু দেও নাই।
রহমত: ছানা ঠিক বলছে। আসলেই আশেপাশে দেখন দরকার। মানুষ গত আড়াই হাজার বছর খালি বকবক করে গেছে।
ছানাউল: সঠিক হিসাবে দুই হাজার আটশো বছর। এই কয়টা বছর লোকে গুনে কেন কে জানে। মানবতার জন্ম কয়েক মিলিয়ন বছর।
হাবিবি: একটা মিস্টেক হইছে। মানবতা না, মানুষ।
ছানাউল: আরে মানবতা বললে মানুষ এসে যায়। একটার সাথে আরেকটা পিঠাপিঠি সম্পর্ক।
হাবিবি: তবে শব্দটার প্রয়োগ কিন্তু ঠিক অইলো না। এই যে ডাক্তর বার্নার্ড হৃৎপিণ্ড অপারেশন করে। উনি মানুষেরটা করেন, মানবতার করেন না।
ছানাউল: খালি শব্দ নিয়ে খেলা করছো। ডাক্তার বার্নার্ড মানুষের হৃৎপিণ্ড প্রতিস্থাপন করেন। সাথে মানবতার হৃদয় ধরেও টান দেন। দেন না?
রহমত: ধুরু, আসেন অন্য পয়েন্টে আসি। মানবতার কথা একটু বাদ দেই, ডাক্তর সাব কিন্তু ভালো ব্যবসা আরম্ভ করছেন। হার্ট-মার্ট চেঞ্জ করতেছেন, এসব নিয়া তারে ভালোমতো জিগানোর কেউ নাই।
ছানাউল: আমি রহমতকে এ কারণে পছন্দ করি। সে আলোচনাকে কুতর্কে নিয়ে যায় না। আমি কুর্দিস্তানের সৈন্য হিসেবে একসময় কাজ করতাম। আসলে সৈন্য বলা ঠিক না। আমি ছিলাম লিউট্যানেন্ট।
হাবিবি: এভাবে হালারা মানুষরে বোকা বানায়। কিছু ব্যাজ পড়ায়ে দিলেই ড়্যাঙ্ক বেড়ে যায়। কাউরে আবাজাব কইরা শক্তিশালী বানায়ে দেয়া। এসবের কোনো মানে নাই। জীবন থেকে দুইটা বছর নষ্ট করনের কোনো উদ্দেশ্য দেখি না।
ছানাউল: দেখ, যুদ্ধ একটা লাগলে কিছু লোক লাগবেই। সৈন্য না থাকলে তুমি যুদ্ধ কীভাবে করবে?
রহমত: এইসব যুদ্ধের কি দরকার আমি বুঝি না। কোথায় যেন পড়ছি এটা মানুষের স্বভাব। মানুষ যুদ্ধের আবিষ্কারক।
হাবিবি: যেমনে মানুষ ঈশ্বর বানাইছে।
ছানাউল: ভলতেয়ারের একটা উক্তি আছে। যদি ঈশ্বর সত্যি সত্যি না থাকতো, মানুষ ঈশ্বর ও বানাতো।
রহমত: মানুষ পারে রে ভাই। এই দু পেয়ে প্রাণী কি না করতেছে।
ছানাউল: এই যে মিসাইলগুলোর কথা ভাবো? দুইশো মাইল রেঞ্জ।
হাবিবি: ফালতু কথা। একটা মিসাইল ক্যামনে দুইশো মাইল যায়?
ছানাউল: একদম খাঁটি সত্যি খবর। এটা নিয়েই বৃহৎ শক্তিগুলোর মধ্যে ঝগড়া লেগে আছে। একবার তো এঁনারা পৃথিবীকেই ভাগ-বাটোয়ারা করতে চেয়েছিলেন। পরে ক্ষান্ত হন এইসব মিসাইলের ভয়ে। এগুলো দিয়ে যার যা যা ধ্বংস করতে ইচ্ছে হয় করে ফেলতে পারবে।
হাবিবি: আসলে মানবতা বিপদের মধ্যে সান্দাইছে। এগুলা নিয়া সিরিয়াস ভাবন দরকার।
ছানাউল: আসলেই ভাবনার বিষয়। বকবক না করে বরং চিন্তা করা উচিত।
হাবিবি: হ, হাবিজাবি না দেইখা ভাবাগোনা করন দরকার।
ছানাউল: পার্থক্যটা কোথায়? যে ভাবে সে দেখেও। যে দেখে সে ভাবতেও পারে।
হাবিবি: দস্তয়েভস্কির পসেসড্ গল্পের স্তাভগোরিনের কথা ভাব। যদি স্তাভগোরিন বিশ্বাস করত যে সে বিশ্বাস করে। বিশ্বাস সে করবেই না সে বিশ্বাস করে। যদি সে বিশ্বাস করত না যে সে বিশ্বাস করে না, সে সত্যিই বিশ্বাস করত না যে সে বিশ্বাস করে না।
ছানাউল: কি যে আবোল তাবোল বকো। বৃহৎ শক্তিগুলো পৃথিবীকে ভাগ করে যুদ্ধ আরম্ভ করে দিচ্ছে। আর তুমি দর্শন ফলাচ্ছো।
হাবিবি: আরে দর্শন হগলে কপচায়। হিপ্পিদের কথা ভাবতে পারো। তারা কিন্তু দুনিয়ায় শান্তি চায়। তারা যে পূব থেইকা দর্শন ধার করছে সেইটা জানো?
ছানাউল: সেটা জেনে কার কী লাভ। হিপ্পিদের দর্শনে পশ্চিমা ট্যাগ লেগে গেছে। পশ্চিমারা বেজায় চালাক, তারা সবকিছু নিজের নামে চালাচ্ছে। তারা এতো সুকৌশলে চুরি করে, সেটা কেউ ধরতে পারে না।
হাবিবি: চুরিটা কোন এঙ্গেলে? বস্তুবাদী না আত্মিক? জিনিস চুরি একটা ব্যাপার, আর আইডিয়া চুরি অন্য জিনিস। এসব পরিষ্কার হওন দরকার।
ছানাউল: আরে বাদ দাও, সবাই জানে তোমার একটা ডক্টরেট ডিগ্রী আছে।
হাবিবি: তুমি আমার কথা বিশ্বাস করতেছ না। আর খালি ভুল ব্যাখ্যা দিচ্ছ।
ছানাউল: আমি ভুল বুঝছি! তুমি উলটো আলোচনা না করে খালি শব্দ নিয়ে এদিক ওদিক দৌড় দিচ্ছ।
রহমত: ধুরু। এইবার সাবজেক্ট পাল্টান। ব্রেন ড্রেইন নিয়া কিছু বলেন, ভাইসব।
ছানাউল: ব্যাপারটা সামনাসামনি দেখ। খালি দম্ভ করে যাচ্ছ?
হাবিবি: তুমি একটা জিনিস। কথা কইতেছি। সব কি তোমার মতের লগে হুঁ হাঁ করা লাগবো। তুমিই তো খালি না বুইঝা তর্ক করতেছো?
ছানাউল: তর্ক আমি করছি! আমি কিছু বললেই তুমি এসে কুতর্ক শুরু কর।
হাবিবি: আমার মনে লয় তোমার মইধ্যে কোন কমপ্লেক্স কাজ করে। তুমি আসলেই একটা …
ছানাউল: ও তাই...। 
রহমত:  এই যে আমি কইতেছি ‘ব্রেন ড্রেইন’ দিয়া। আমার ভাইডা আম্রিকায় গ্যাছে, আর আসতে চাইতেছে না। কত চিঠি লিখছি, কত কইরা কইছি … 
ছানাউল: এই তুমি কোন কথা বলবে না। একদম চুপ।
হাবিবি: এত চ্যাতনের কিছু নাই। একটা ভালো সময় কাটাচ্ছি। তুমি …
ছানাউল: তোমরা দুইজনে খুব ভালো জানো কেমন করে মানুষকে উত্ত্যক্ত করতে হয়।
হাবিবি: আসলে অহন মাইনষে বেশিরভাগ সময় আপসেট থাকে। কারো লগে কথা বলবার গেলেই সে তোমারে ছিঁইড়াখুঁইড়া খাইবো। ক্যান এরম ঘটতাছে জানি না। হইবার পারে মাইনষের এত রাগ সৌর বিস্ফোরণের লাইগা হইতাছে।
ছানাউল: কি বলতে চাও?
হাবিবি: আরে সূর্যে সমানে বিস্ফোরণ ঘইটা যাইতেছে। কিছু বিজ্ঞানী বলতেছেন এই যে যুদ্ধ, মাইষের দুর্দশা আরো হ্যানাত্যানা নানা কিছু সব কিছুর কারণ ঐ বিস্ফোরণ।
ছানাউল: এতো বাজে বকো। এটার উত্তর হাজার বছর আগেই দেয়া আছে। যুদ্ধের মধ্যে অর্থনৈতিক কারণ সবচে মুখ্য। এটা লাভ-ক্ষতির খেলা।
হাবিবি: এই লাভ-ক্ষতির হিসাবটা ক্যামনে আসছে আমারে একটু বোঝাও।
ছানাউল: মানুষ খালি লাভ চায়, যুদ্ধ করার পেছনের উদ্দেশ্য সেটাই। সে ক্ষমতা পেতে চায়।
হাবিবি: কিয়ের ক্ষমতা? বিশ্বাসের?
ছানাউল: বিশ্বাসের ক্ষমতা কাজ করবে যদি সব মানুষ সমান হয়। আমি বলতে চাচ্ছি সবাই …
হাবিবি: এই যে বস্তুবাদী ভাবনা। সবকিছুরে অর্থনৈতিক এঙ্গেলে ফেলে দেয়া। আরে ভাই, আত্মিক দিকটা নিয়া একটু ভাব।
ছানাউল: আত্মিক? কি বলতে চাও? তোমার ঐ সোলার ইরাপ্‌সন আত্মিক?
হাবিবি: না, না , ঐটা বস্তুতান্ত্রিক। আমি সেইভাবে কথাটা কই নাই। অদ্ভুত।
ছানাউল: কি অদ্ভুত? আমাদের থেকে তোমার ডিগ্রী বেশী বলে তুমি যাই বলো তাই বিশ্বাস করে যেতে হবে। 
রহমত: ছানা, তুমি মনে লয় অনেকদূর চইলা যাইতেছ।
ছানাউল: এই তুমি কোনো কথা বলবে না, খবরদার।
রহমত: ঠিক আছে।
মিসেস ছানাউলের গলার আওয়াজ আসে ভেতর থেকে। এগুলা ক্যান যে না মইরা জিন্দা আছে। আপনারা কথা না বাড়াইয়া যার যার বাড়ি গিয়া ঘুমাইবার পারেন না।
ছানাউল: আমরা বরং ঐ ছোট বারে গিয়ে আমাদের আলোচনা চালাই।
বাকি দুই ভদ্দরলুক মাথা নেড়ে সম্মত হয়।
সতর্কতা: তাড়াহুড়া অনুবাদ।কিছু জায়গায় পরিবর্তিত। প্রায়ানুবাদ।
সূত্র


