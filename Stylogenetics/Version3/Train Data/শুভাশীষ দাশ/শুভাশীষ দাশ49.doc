নিওলিবারেল দিবারাত্রি। পর্ব এক।




নিওলিবারেল (নয়া উদারতন্ত্র) ধারণার প্রবর্তন হয় ১৯৩০ সালের দিকে। জার্মান অর্থনীতিবিদদের একটা ক্ষুদ্র গোষ্ঠী এই ধারণা প্রথম চালু করেন।  এরা  যুক্ত ছিলেন ‘ফয়েরবাগ স্কুল’-এর সাথে। আর নিওলিবারেলিজম শব্দটি প্রথম চালু করেন লুইস রোগেয়ার। এই তত্ত্বে প্রাচীন লিবারেলিজম মতবাদকে  কিছুটা ঢেলে সাজিয়ে নতুন একটা চেহারা দেয়ার চেষ্টা করা হয়। রিকার্ডোর মুক্ত বাজার অর্থনীতি তাঁর সময়ে ভালো প্রচারণা না পেলেও সত্তরের দশকে এই তত্ত্বই বিশ্বায়ন তত্ত্বকে বাজারে চালু করে। ১৯৭০ সালের আগ পর্যন্ত মার্কিন যুক্তরাষ্ট্রে কেইনেসিয়ান (Keynesian) অর্থনীতি চালু ছিল। এই তত্ত্ব অনুসারে, একটা ‘বৃহৎ সরকার’ (Big Government) তৈরি করার মাধ্যমে সরকারি খাত জনতার প্রয়োজন মেটাতে কাজ করবে। বেসরকারি খাত থাকবে, তবে তাদের চেয়ে সরকারি খাত অনেক বেশি জনসম্পৃক্ত কাজ করবে। আমেরিকায় ১৯৪৫ সালের বিশাল অর্থনৈতিক বিপর্যয়ের  পরেই এই মতবাদ পুরোদমে চালু হয়। বেসরকারি বড়ো ব্যবসায়ী ও ব্যবসা প্রতিষ্ঠান থেকে উচ্চহারে কর আদায় করে সরকারের উন্নয়ন কাজে লাগানো হতো। এই কেইনেসিয়ান তত্ত্বের কারণে সেই সময় বিশ্ব অর্থনীতি একটা স্বর্ণালী ‘নিয়ন্ত্রণাধীন পুঁজিবাদ’ (Controlled Capitalism) এর চেহারা দেখে। (রেইখ ২০০৮: ৭) সত্তরের দশক পর্যন্ত তা বহাল থাকে। পরে অর্থনীতিবিদ মিল্টন ফ্রীডম্যান, রবার্ট লুকাস অর্থনৈতিক মন্দার দোহাই দিয়ে এর বিরোধিতা করেন। তাঁরা নিওলিবারেল তত্ত্বকে জনপ্রিয় করেন। পৃথিবী এর মাধ্যমে প্রবেশ করে মুক্তবাজার অর্থনীতির জগতে। রিগ্যান আর থ্যাচারের হাত ধরে এই মতবাদ বিশ্বে ব্যাপক প্রচারণা পায়। নিওলিবারেল অর্থনীতি ধনী দেশগুলোতে শক্তপোক্ত মাটির ওপর দাঁড়িয়ে থাকলেও ২০০৭-২০০৮ সালে নেমে আসা বৈশ্বিক মন্দা এর আসল চেহারা সামনে নিয়ে আসে। তখন অনেক খ্যাতনামা অর্থনীতিবিদ কেইনেসিয়ান তত্ত্ব পুনর্জীবিত করতে তৎপর হন।  নিওলিবারেলিজম বিশ্বজুড়ে ধনী-দরিদ্রের বৈষম্য না কমিয়ে বহুগুণ বাড়িয়েছে। অকুপাই ওয়ালস্ট্রীটের মতো সাম্প্রতিক মৃদু-মন্দ গণ-আন্দোলনগুলো শ্রেণীবৈষম্য বাড়াতে নিওলিবারেলিজমকে সরাসরি অভিযুক্ত করছে।  


Over the last 30 years, the 1% have created a global economic system - neoliberalism - that attacks our human rights and destroys our environment. Neoliberalism is worldwide - it is the reason you no longer have a job, it is the reason you cannot afford healthcare, education, food, your mortgage.
Neoliberalism is your future stolen.

পুরো বিশ্বজুড়ে নেমে আসা মন্দা বোঝার জন্য একটা প্রামাণ্য দলিল চার্লস ফার্গুসনের ডকুমেন্টরি ‘ইন্‌সাইড জব’। এই প্রামাণ্যচিত্রে নিওলিবারেলিজম শব্দটা উচ্চারণ করা নাহলেও ডিরেগুলেশন (অনিয়ন্ত্রণ)-এর কথা বারবার বলা হয়েছে। নিওলিবারেলিজমের মূলমন্ত্র মুক্ত-অর্থনীতির নামে অনিয়ন্ত্রিত বাজারব্যবস্থা চালু করা। কর্পোরেট আর অর্থনৈতিক প্রতিষ্ঠানগুলোর হোমরা-চোমরাদের লোভ অনিয়ন্ত্রণের কারণে সীমা ছাড়িয়ে গেছে। ১% এর বনামে বাকি ৯৯% এর অর্থ-সম্পদের তুলনা করলে সেটা স্পষ্ট হয়। 

সূত্র: (হার্ভে ২০০৫:১৬)
২০০৭-০৮ সালের বৈশ্বিক মন্দাতে আমেরিকার প্রধান কয়েকটি ব্যাঙ্ক ও অর্থনৈতিক প্রতিষ্ঠান দেউলিয়া হয়। এসব অর্থনৈতিক প্রতিষ্ঠানের প্রাক্তন প্রধানেরাই বুশের আমলে সরকারি অর্থনৈতিক প্রতিষ্ঠানের প্রধান সেজে এই বিশাল মন্দা সামলাতে গিয়ে বেইল-আউটের প্রস্তাব দেয়। জনগণের করের টাকায় দেয়া বেইল-আউটের টাকা পেয়ে কর্পোরেটগুলো উচ্চপদস্তদের বোনাসের ব্যবস্থা করে। দায়িত্বহীন এসব কাজের জন্য শাস্তির কোনো ব্যবস্থাও করা হয় না। ওবামা ক্ষমতায় এসে ওয়াল-স্ট্রীটের সীমাহীন লোভ-কে এই অর্থনৈতিক বিপর্যয়ের কারণ হিসেবে চিহ্নিত করেন। তবে বিপর্যয়ের মূল হোতারা ধরাছোঁয়ার বাইরে থেকে যান। মজার ব্যাপার- ওবামার আমলেও মন্দা সামলানোর দায়িত্ব দেয়া হয় আবারো এদেরকেই। সামনের নির্বাচনে রিপাবলিকান প্রার্থী রমনি-কেইন-পেরি-র অর্থনৈতিক উপদেষ্টা হিসেবে যাঁরা আছেন তাঁরাও হার্ভার্ড কিংবা কলম্বিয়া নিওলিবারেল মুক্ত-অর্থনীতির লবিইস্ট গ্রুপের লোকজন। এদের ক্ষমতা এতোই প্রবল যে আরো অনেকদিন এই নিওলিবারেল দিবারাত্রির মধ্যেই বিশ্বকে যেতে হবে বলে মনে হওয়া অস্বাভাবিক না।

সূত্র 
আমরা সকলে নিওলিবারেল দিবারাত্রি নিয়মিত পার করলেও এই মতবাদ সম্পর্কে স্পষ্ট জ্ঞান অনেকেরই নেই। বিশ্বজুড়ে ঢুকে থাকা নিওলবারেল বিশ্ব আমাদের দেখিয়েছে- The Emperor has no clothes (রাজার নেংটু দেখা যায়)। একই সাথে এই মতবাদ রাষ্ট্র, সমাজ, অর্থনীতি, পরিকল্পনা অনেক কিছুর সাথে এতো আষ্টেপৃষ্ঠে ঢুকে আছে, তৎক্ষণাৎ একে নাকচ করে দেয়াও প্রায় অসম্ভব। তাহলে কথাবার্তা শুরু হোক কিছুটা।  
নিওলিবারেলিজম ডিএলপি (D-L-P) ফর্মুলা মেনে কাজ করে-
 ১) ডিরেগুলেশান অফ ইকোনমি (অনিয়ন্ত্রিত অর্থনীতি)
 ২) লিবারাইজেশন অব ট্রেড অ্যান্ড ইন্ড্রাস্ট্রি (ব্যবসা ও শিল্পের মুক্তায়ন বা বিশ্বায়ন)
 ৩) প্রাইভেটাইজেশন অব স্টেট ওনড্ এন্টারপ্রাইজ (সরকারি প্রতিষ্ঠানের বেসরকারীকরণ)


The subsequent incorporation of neoliberal ideas into specific government policy more accurately reflects a political project allied to specific state-led strategies that promote neoliberalism through different processes characterized by privatization, liberalization, marketization, deregulation and monetarism. (বার্চ ২০১০ : ৬)

এই তত্ত্বকে বাজারে প্রতিষ্ঠিত করার জন্য সেই সময় বেশ কয়েকটি নিওলিবারেল থিঙ্ক ট্যাঙ্ক ও লবিইস্ট গ্রুপ তৈরি করা হয়।  ১৯৮০ সালের দিকেই গঠিত হয় ওয়াশিংটন কনসেন্সাস্ বা ওয়াশিংটন ঐক্যজোট। আইএমএফ, বিশ্বব্যাংক সহ বেশ কয়েকটা বড়ো বড়ো অর্থনৈতিক সংগঠন (আমেরিকান এন্টারপ্রাইজ লিমিটেড, ক্যাটো ইন্সটিটিউট, হেরিটেজ্ ফাউন্ডেশন, সেন্টার ফর পলিসি স্টাডিস, অ্যাডাম স্মিথ ইন্সটিটিউট) পুরো বিশ্বে নিওলিবারেল টোটকা সেবনের প্রয়োজনীয় প্রস্তুতি নেয়। সেই সময়ের চার ক্ষমতাধর রাষ্ট্রপ্রধান আমেরিকার রিগ্যান, ইংলন্ডের থ্যাচার, কানাডার মুলরোনে, অস্ট্রেলিয়ার ফ্রেজার সহ অজস্র কর্পোরেট লবিইস্ট, প্রতিষ্ঠিত সাংবাদিক, প্রধান নির্বাহী, মিডিয়া তারকা, কূটনৈতিকসহ অনেকেই এই তত্ত্বের বাজারজাতকরণে নেমে পড়েন। ওয়াশিংটন কনসেন্‌শাসের মূলনীতি গুলো অল্প কথায়-


The proposed ten policy reforms included an imposition of a tight fiscal discipline (with virtually no public budget deficit allowed); an end to subsidies and re-direction of public expenditure on basic health, education and infrastructure; tax cuts; financial liberalization; free-floating exchange rates; trade liberalization with a unified low tariff; openness to foreign direct investment (FDI); privatization; deregulation; and secure private property rights. (বার্চ ২০১০ : ৯)

রাষ্ট্রায়ত্ত প্রতিষ্ঠান বেশি থাকলে কর্পোরেটগুলোর অসুবিধা। ফলে রাষ্ট্রায়ত্ত প্রতিষ্ঠান বেসরকারি করা প্রয়োজন দেখা দেয়। ধনী দেশগুলোর শীর্ষধনীদের প্রাচুর্যের লেখচিত্র দেখলে এসব  উদ্দেশ্য কিছুটা বোঝা যায় । নিওলবারেল অর্থনীতির কারণে ধনী-গরীব ব্যবধান বিশাল ব্যবধানে বাড়ে। এর মাধ্যমে বড় ব্যবসায়ী বা ধনীদের কর মওকুফ, আমজনতার সামাজিক সুযোগ-সুবিধা কমানো, সরকারের আকার ছোটো করা, বিদেশি প্রতিষ্ঠানকে কর সুবিধা দিয়ে বাণিজ্যে আগ্রহী করানো, খাদ্য-বস্ত্র-বাসস্থান-শিক্ষা-স্বাস্থ্য এইসব মৌলিক চাহিদাকে উচ্চমূল্যের পণ্যে পরিণত করা, শ্রমিকদের মধ্যে ইউনিয়ন গড়ে তোলা বন্ধ করা, নিওলিবারেল সমর্থনকারী নানা ধরনের নতুন রাজনৈতিক সংগঠন, থিঙ্ক ট্যাঙ্ক ইত্যাদি প্রতিষ্ঠা ঘটে। (স্টেগার ২০১০: ১৪) ধনীরা তার প্রাচুর্যের পরিমাণ নির্দিষ্ট গণ্ডি ছাড়িয়ে অসীমতটে নিয়ে যাবার জন্যেই এই তত্ত্বের প্রায়োগিক রূপ বিশ্বজুড়ে চালু করতে চেয়েছে।
নয়া উদারতন্ত্র বা নিওলিবারেলিজম তত্ত্বকে মাঠে প্রয়োগের চেষ্টা শুরু হয় আশির দশক থেকে। লবিইস্ট গ্রুপ অ্যাডাম স্মিথ ইনস্টিটিউটের ম্যাডসেন পিরাই লিখেছেন-


The successes achieved by the new-style politics allowed for the rise of the attractive but erroneous view that the work of lonely scholars, their acolytes and their advocates had finally paid off. And brought results in its train. That these results had not come in the earlier administrations which attempted them was put down to a wrong climate or wrong personnel. In fact, it was wrong policies. It was the policy engineers, coming in the wake of the pure scientists of politics and economic theory, who made the machines which made events. The ideas had been sufficient to win the intellectual battle, but this was not enough. Men and women with spanners in their hands and grease on their fingers had first to devise the ways in which the ideas of pure theory could be turned into technical devices to alter reality. The idea at the core of micropolitics is that creative ingenuity is needed to apply to the practical world of interest group politics the concepts of free market theory. (পিরাই ১৯৮৮: ২৬৭)

অর্থাৎ, তত্ত্বকে বাস্তবে করে দেখাতে হবে। অনেকটা মার্ক্সের মতবাদের উলটোপথে হাঁটার মতো। কার্ল মার্ক্স তাঁর ‘জার্মান আইডিয়োলজি’ তে লিখেছেন-


We do not set out from what men say, imagine, conceive, nor from what men as narrated, thought of, imagined, conceived, in order to arrive at men in the flesh. We set out from real active men, and on the basis of their real life process we demonstrate the development of the ideological reflexes and echoes of this life process. The phantoms formed in the human brain are also, necessarily, sublimates of their material life process, which is empirically verifiable and bound to material premises. Morality, religion, metaphysics, all the rest of ideology and their corresponding forms of consciousness thus no longer retain the semblance of independence. They have no history, no development; but men, developing their material production and their material intercourse, alter, along with this their real existence their thinking and the products of their thinking. Life is not determined by consciousness, but consciousness by life. (মার্ক্স ১৯৭৬: ৪০-১)

মাঠপর্যায়ের অভিজ্ঞতাকে তত্ত্বে নিয়া আসার বদলে ১% ধনী শ্রেণীর অর্থ-সম্পদকে অল্প আয়াসে বাড়িয়ে তোলার পুঁথিগত তত্ত্বকে প্রায়োগিক ক্ষেত্রে নিয়ে আসার পেছনে শ্রম দিচ্ছে অবশিষ্ট ৯৯% লোক।  
ধনী ও ক্ষমতাধর রাষ্ট্রগুলো ১৯০০ সালের শুরুর দিকে নিজেদের তত্ত্ব বা ফতোয়াকে বাজারে প্রতিষ্ঠিত করতে অজস্র থিঙ্ক-ট্যাঙ্ক, লবিইস্ট গ্রুপ ও গবেষকদের গ্রুপ তৈরি করে। খ্যাতনামা বিশ্ববিদ্যালয়ের মাস্টারেরা বিশাল অঙ্কের বিনিময়ে এসব লবিইস্ট গ্রুপে শ্রম দেয়। এদেরই একজন মিল্টন ফ্রীডম্যান ছিলেন ‘শিকাগো স্কুল অব ইকোনমিকসের’ হর্তাকর্তা। তিনি ‘বৃহৎ সরকার’ গঠনের বিরোধিতা করে সরকারের হাত সীমিত করে মুক্ত অর্থনীতির বহুল প্রচারের মিশনে নামেন। তাঁর প্রাথমিক লক্ষ্য হয় লাতিন আমেরিকা। ‘চিলি প্রজেক্ট’ নামের একটা মিশন চালু হয়। এতে চিলির প্রায় শ’খানেক ছাত্রকে নিওলিবারেল অর্থনীতির পাঠ দেয়া হয়। এরা পরিচিত ছিলেন ‘শিকাগো বয়েজ্‌’ নামে। ১৯৭৩ সালের এগারোই সেপ্টেম্বর আগুস্ত পিনোচেট সিআইএ-এর সমর্থন নিয়ে একটা ক্যু জারি করে ক্ষমতা দখল করে বসেন। শিকাগো বয়েজ্‌-রা পিনোচেটের ক্ষমতা দখলের পরে সেখানকার অর্থ মন্ত্রণালয়ে হোমরা-চোমরা হিসেবে প্রবেশ করেন। তারা তাদের শিখে আসা মুক্ত অর্থনীতির ব্যবহারিক ক্ষেত্র পেয়ে সরকারি প্রতিষ্ঠানের বেসরকারীকরণের ধুম তোলেন। স্বৈরশাসক পিনোচেটের যাবতীয় নির্যাতন-নিপীড়ন, গণহত্যার মাধ্যমে এক নতুন নিওলিবারেল চিলি বিশ্বে পরিচিতি লাভ করে। মার্ক্সবাদীদের হাত থেকে চিলিকে বাঁচানোর কথা বলে পিনোচেট প্রায় তিন হাজারের মতো মানুষকে হত্যা করে গুম করেন। জেলে ঢুকিয়ে নির্যাতন করা হয় ত্রিশ হাজারের বেশি লোককে। এইসব জঘন্য মানবতাবিরোধী অপরাধ সংঘটনের সময়ে বিশ্বব্যাঙ্ক টু শব্দ করেনি। পিনোচেটের এই নির্যাতনের সময়কালেই বিশ্বব্যাঙ্ক উন্নয়ন কাজের জন্য চিলিকে সাতটা বড়ো আকারের অর্থসাহায্য দেয়।(টেইলর ২০০৬: ৩২) পিনোচেটের সময়ে দেশের মাত্র ১০% ধনী লোক এই অর্থনীতির সুফলটা ভোগ করেন। আর্জেন্টিনাতে একই ঘটনা ঘটে ১৯৭৬ সালে। মেক্সিকো নিওলিবারেলিজমে দীক্ষিত হয় ১৯৮০ সালে। ব্রাজিলে ফার্নেন্দো দি মেলো মারফত এই নীতি প্রবেশ ঘটে ১৯৮৯ সালে। (বার্ডিক ২০০৯: ১০৩) দেখা যাচ্ছে, সামরিক সরকারগুলোকে এই টোটকা সহজে হজম করানো যায়। এর মূল কারণ- সামরিক বাহিনীর মধ্যে ঢুকে থাকা অসম্ভব লোভ ও ক্ষমতার প্রতি মোহ। আইএমএফ ও বিশ্বব্যাঙ্ক আফ্রিকার অর্থনৈতিক উন্নয়নের কথা বলে সেখানে নিওলিবারেল অর্থনীতি চালু করে ১৯৮০ সালে। (রায় ২০০৭: ৩১৩) শুরুর দিকে এশিয়াতে ধাক্কা না লাগলেও নব্বইয়ের দশকে ‘এশিয়ান ডেভলেপমেন্ট মডেল’ হিসেবে এশিয়ায় এর জোর প্রবেশ ঘটে। কিছু কিছু ক্ষেত্রে নতুন নিওলিবারেল দেশ হিসেবে প্রতিষ্ঠা মানেই একটা চকচকে বিমানবন্দর, নতুন একটা ম্যাকডোনাল্ডস্, ২/৩টা বিলাসবহুল হোটেল, হাজার তিনেক এনজিও, আর একটা মার্কিন সামরিক ঘাঁটি। (জনস্টন ২০০৫: ২)

সূত্র 
রিগানোমিকস্ (Reaganomics) আর থ্যাচারিজম (Thatcherism) নিওলিবারেল প্রচারণার প্রথম ঢেউ। এর পরে আসে এর দ্বিতীয় পর্যায় যার হাল ধরেন ক্লিনটন আর টনি ব্লেয়ার। ক্লিনটনের মার্কেট গ্লোবালিজম আর ব্লেয়ারের থার্ড ওয়ে নাম দিয়ে এই তত্ত্ব দ্বিতীয় পর্যায় পার করে। এই অর্থনীতির মূল আগ্রহ মুনাফায়। ১৯৮৭ সালের ‘ওয়ালস্ট্রিট’ সিনেমায় গর্ডন গেক্কোর মুখ থেকে বেরোয়, ‘গ্রীড ইজ গুড’। এই একটা বাক্যেই নিওলিবারেল তত্ত্বের যাবতীয় বিভ্রান্তি চোখের সামনে চলে আসে। নিওলবারেলিজম চায় বাজারকে অনিয়ন্ত্রিত চেহারায় দেখতে (যেখানে স্বয়ংক্রিয় ভুলশুদ্ধি হবে বলে তাদের ধারণা), সরকারি প্রতিষ্ঠানকে বেসরকারীকরণ করতে আর মুক্তবাজার অর্থনীতির নাম করে ধনী ও সক্ষমদের আধিপত্য আরো বাড়িয়ে তুলতে। সরকারি ব্যাঙ্ক বেসরকারি হওয়ার ফলে তাদের প্রধান নির্বাহীর বেতন, সুযোগ-সুবিধা দেখলেই বোঝা যায়- কেন এই নিওলিবারেল তত্ত্বের এতো রমরমা অবস্থা। সরকারের ক্ষমতা সীমিত করে ব্যবসায়ীদের কাছে মানুষকে জিম্মি করে রাখাই এর মূল উদ্দেশ্য। বেসরকারি প্রতিষ্ঠানের অনিয়ম ও দুর্নীতি প্রতিরোধে জনগণ কোনো প্রভাব বিস্তার করতে পারে না কিন্তু ভোট দিয়ে নির্বাচিত সরকারের অনিয়মের বিরুদ্ধে সাধারণ জনগণ গোষ্ঠীবদ্ধ প্রতিবাদ গড়ে তুলতে পারে। জনগণের সেইটুকু সুযোগও রহিত করার যাবতীয় চেষ্টা করা হয় নিওলিবারেল রাজনীতির মাধ্যমে। আর মানুষের মৌলিক চাহিদা রাষ্ট্র পূরণ না করে বেসরকারি মুনাফালোভী প্রতিষ্ঠান পূরণ করবে- এটা বিশ্বাস করা কষ্টকর। সরকারের গোষ্ঠীবদ্ধতাকে কাটিয়ে মানুষ একাকি সফল উদ্যোক্তা হয়ে উঠতে পারে- এইরকম কথাও প্রচার করা হয়। 
নিওলিবারেল তত্ত্ব মানুষের মৌলিক চাহিদাগুলো পূরণে রাষ্ট্রের ক্ষমতাকে সংকুচিত করেছে। আমজনতার চাহিদা পূরণের ভার নিতে গিয়ে কর্পোরেট প্রতিষ্টানগুলো জনসাধারণের চাহিদা বা সামর্থের ওপর নজর না রেখে মুনাফাকে কেন্দ্র করেই প্রতিষ্ঠান চালায়। জনতার উপার্জন থেকে টাকা ছিনিয়ে নিয়ে নিজেদের পকেট ভারি করছে এসব প্রতিষ্ঠান। ক্ষুদ্রঋণ, শিক্ষা, স্বাস্থ্য, প্যাকেজ গণতন্ত্র সহ আরো অনেক বিষয়ে নিওলিবারেল আধিপত্য। পরের পর্বগুলোতে এসব আলোচনায় আসবে।
সূত্র
১। Steger, Manfred B. , Ravi K. Roy, Ravi K., Neoliberalism: A Very Short Introduction, Oxford University Press, USA , February 8, 2010
২। Harvey, David, A Brief History of Neoliberalism, Oxford University Press, USA, First Edition, September 15, 2005 
৩। Birch, Kean, Mykhnenko, Vlad, Edited by, The Rise and Fall of Neoliberalism: The Collapse of an Economic Order?, Zed Books , August 31, 2010  
৪। Pirie, M. (1988) Micropolitics: the Creation of Successful Policies, Wildwood House, London.
৫। Marx, K. and Engels, F. (1976) The German Ideology. In Collected Works, Lawrence and Wishart, London, Vol. 5, pp. 19–539.
৬। Taylor, Marcus, From Pinochet to the ‘Third Way’: Neoliberalism and Social Transformation in Chile, Pluto Press, 2006
৭। Burdick, John, Oxhorn, Philip, Roberts, Kenneth M., Beyond neoliberalism in Latin America?: societies and politics at the crossroads , Palgrave Macmillan , January 6, 2009
৮। Roy, Ravi K. , Denzau, Arthur , Willett, Thomas D., Neoliberalism: national and regional experiments with global ideas, Routledge; 1 edition , January 31, 2007
৯। Johnston, Deborah, Saad-Filho, Alfredo, Neoliberalism: A Critical Reader, Pluto Press , February 3, 2005

(প্রথম ড্রাফট্‌)

