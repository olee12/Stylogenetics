ডেভিল লিফট



নিকোলাস হোয়াইটের জীবনে সবচে বড় ধূমপান বিরতি শুরু হয় ১৯৯৯ সালের অক্টোবর মাসের এক শুক্রবারে। রাত তখন এগারোটা। চৌত্রিশ বছর বয়সের এই শ্বেতাঙ্গ ভদ্রলোক বিজনেস উইকের একজন প্রোডাকশন ম্যানেজার। বিশেষ একটা সংখ্যার জন্য রাতে কাজ করছিলেন। অফিসের পেন্ট্রিতে ব্রেভস বীট দা মেটস দেখা শেষে সিগারেট টানার দরকার পড়ে। এক সহকর্মীকে এই আসছি বলে নিচে যান।
ম্যাগাজিনের অফিস ম্যাকগ্র হল বিল্ডিং-এর ৪৩ তলায়। সিগারেট শেষ করে হোয়াইট লবিতে ফিরেন। কার নম্বর তিরিশে ঢুকে ৪৩ নম্বর বাটন চিপেন। লিফট চলা ধরে। এক্সপ্রেস লিফট্‌টার এরপর গিয়ে থামবে ৩৯ তলায়।পুরো ব্লিডিং প্রায় জনশূন্য। কিছুক্ষণ পরে লিফটের ভেতরে বাতি বন্ধ হয়ে আবার চালু হতেই লিফট্‌ গেলো থেমে।
কন্ট্রোল প্যানেলে বীপ করে আওয়াজ হলো। ভদ্রলোক কিছুক্ষণ অপেক্ষা করলেন। কোনো নির্দেশনা আসে কি না দেখলেন। কিন্তু কিছুই হয় না। ইন্টারকম চাপার পরেও কোনো উত্তর আসে না। আবার ইন্টারকম চাপা, তারপর পায়চারি। ইমার্জেন্সি বাটন প্রেস করার পর একটা এলার্ম বেজে ওঠে। লিফটের ছাদে দিকে ওঠার চেষ্টা করেন। আরো কয়েকবার ইমার্জেন্সি বাটন দাবান।  সময় যেতে থাকে। সাথে ঘড়ি বা মোবাইল না থাকায় ঠিক বুঝে উঠতে পারেন না কতো সময় চলে যাচ্ছে। তিনি স্থির থাকার সিদ্ধান্ত নিলেন। হঠকারি কিছু না করার কথা ভাবলেন। লিফটে আটকা পড়া লোকদের জন্য একজন আদর্শ হবার হাস্যকর চিন্তা ও মাথায় আসে।  পকেটে তখনো তিনটা সিগারেট, কিন্তু আগুন লেগে যেতে পারে ভয়ে সেগুলো ধরানোর চিন্তা বাদ দেন। ইমার্জেন্সি বেল এক নাগাড়ে বাজছে দেখে তাঁর ভয় হয় বিদ্যুৎ, ঘর্ষণ কি উত্তাপের জন্য না আবার আগুন লাগে। সম্প্রতি এই বিল্ডিং-এ একটা ছোট অগ্নিকাণ্ড ঘটেছে। বিজনেস উইকের কর্মীদের সেই সময় ৪৩ তলা পায়ে হেঁটে নামতে হয়েছিল। আস্তে আস্তে তাঁর কানে আসে বেল বাজার কম্পন, কিছু হেল্যুসিনেশন। এবার মৃত্যুভয় ও মাথায় আসে।

হোয়াটের একচল্লিশ ঘন্টা
লিফট নিয়ে এখনো মানুষের মধ্যে নানা ধরণের আতংক আছে। নাইন ইলেভেনের ওয়ার্ল্ড ট্রেড সেন্টারের হামলায় লিফটে আটকা পড়ে প্রায় দুশো লোকের মৃত্যু ঘটে। কেউ কেউ ফ্রি ফলে। কিছু লোক মারা যান আগুন, ধোঁয়ার কারণে।  আটকা পড়ে মৃত্যুর ঘটনা ও আছে।
লিফট নিয়ে এতো কথা বলার কারণ মনোজ নালিত্য শ্যামালানের প্রোডাকশান থেকে বেরোনো ‘ডেভিল' সিনেমার ট্রেইলার। তিনি নিজে এই ছবি পরিচালনা করছেন না। তবে গল্প তাঁর। শ্যামালানের ‘দা লাস্ট এয়ারবেন্ডার’ সমালোচকদের তোপে পড়ে গুটি গুটি পায়ে এগোচ্ছে। এই ভারতীয় পরিচালক ‘দা সিক্সথ সেনস্‌' মানের চমক হলিয়ুডকে দিতে না পারলে তাঁর বাজার হারাবেন সেই সম্ভাবনা প্রবল। 

‘ডেভিল' সিনেমার ট্রেইলার
হোয়াইটের কথায় ফিরি। প্রায় একচল্লিশ ঘন্টা লিফটে আটক থাকার পর হোয়াইট মুক্তি পান। হোয়াইট মামলা করেন পঁচিশ মিলিয়ন ডলারের। পরে একটা রফা হয়। ছয় অংকের একটা চেক পান। আরো জানা যায়, ভদ্রলোক ইদানীং বেকার।
ফিরেঃ দা নিয়্যুর্কার ম্যাগাজিনের ২১ এপ্রিল, ২০০৮ সংখ্যায় এই ঘটনা নিয়ে একটা সুদীর্ঘ আর্টিকেল ছাপানো হয়। এই লেখাটার প্রথম চার প্যারা আর্টিকেলটির শুরুর অংশের সংক্ষিপ্ত অনুবাদ। প্রথম ভিডিওর লিঙ্কের জন্য  ওয়াইল্ড-স্কোপকে ধন্যবাদ । 


