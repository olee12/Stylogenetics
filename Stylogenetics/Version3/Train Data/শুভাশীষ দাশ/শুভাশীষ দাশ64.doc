রুবাইয়াত কথিত সুসমাচার!




৫ ফেব্রুয়ারি ২০১১ তারিখে বাংলানিউজ২৪ সংবাদ ছাপিয়েছে ‘মেহেরজান’ সিনেমার পরিচালক রুবাইয়াত হোসেনের ওপরে।

বার বার কেন আমার থিসিসের বিষয়টি আসছে আমি বুঝতে পারছি না। আর আমি জার্নালিস্টদের সঙ্গে কোনো কথা বলতে চাচ্ছি না।’
মেহেরজান ছবির পরিচালক রুবাইয়াত হোসেনের সঙ্গে ছবিটির প্রসঙ্গে কথা হচ্ছিল। কিন্তু যখনই বলা হলো ‘মেহেরজান ছবিটি থিসিসের ভিত্তিতে নির্মিত’, সঙ্গে সঙ্গে ক্ষোভে ফেটে পড়লেন পরিচালক রুবাইয়াত। তিনি ফোন সংযোগ বিচ্ছিন্ন করে দেন। এরপর তাকে একাধিকবার কল দিলেও তিনি তা রিসিভ করেননি।
এর আগে বিডিপ্রতিদিনে রুবাইয়াত হোসেনের একটা সাক্ষাৎকার ছাপানো হয়েছে। শিরোনাম ছিল- ‘থিসিস থেকেই 'মেহেরজান'র গল্প আবিষ্কার করি’।  রুবাইয়াত সেখানে বলেছেন-
আমার থিসিসের উপসংহার যুদ্ধের শেষে আশাবাদ দিয়ে শেষ করতে চেয়েছি। কিন্তু চলচ্চিত্র নির্মাণ করতে গিয়ে ভায়োলেন্সের বিরুদ্ধে নান্দনিক রূপকে টেনে এনেছি।...... শিক্ষাজীবনে আমার থিসিসের বিষয় ছিল 'একাত্তরের বীরাঙ্গনাদের ইতিহাস কিভাবে তুলে ধরা হচ্ছে।' এ গবেষণার কাজটি করতে গিয়ে 'নারী-৭১' বই থেকে জানতে পারি, মুক্তিযুদ্ধের সময় পাকিস্তানের মেজর পদবির এক সেনা কর্মকর্তার সঙ্গে বাঙালি মেয়ের পরিচয়ের কথা। এখানেই যুদ্ধের মানবিক দিকটি খুঁজে পাই। চলচ্চিত্রের গল্প আবিষ্কার করি। একই সঙ্গে রাজিয়া মজিদের 'যুদ্ধ ও ভালোবাসা' বইটি পড়ে চলচ্চিত্র নির্মাণের জন্য গল্পটিকে শানিত করি। তবে সব মিলিয়ে 'মেহেরজান' চলচ্চিত্রের গল্প আমার কল্পনাপ্রসূত বলতে পারেন। ... 
এদিকে এবাদুর রহমানের ‘গুলমোহর রিপাবলিক’ বইয়ের ৩০ থেকে ৯৩ পৃষ্ঠায় মেহেরজানের স্ক্রিপ্ট ছাপানো আছে। এই স্ক্রিপ্টের কিছু কিছু জায়গা ঘষেমেজে বা আরো শানিত করে ‘মেহেরজান’ সিনেমা বানানো। কিন্তু সেটা করলেই গল্প রুবাইয়াত হোসেনের কল্পনাপ্রসূত হয়ে যায় না। তবে একটা সম্ভাবনা থেকেই যাচ্ছে- রুবাইয়াত হোসেন তার কল্পনাপ্রসূত পাকিসঙ্গমের ফোক ফ্যান্টাসির গল্প হয়তো কখনো এবাদুরকে জানিয়েছেন। আর এবাদুর সেটা বইয়ে প্রবেশ করিয়ে দেন। এবাদুর রহমানের নিজের বহি'র অরিজিন্যালিটি নিয়ে কোনো বক্তব্য না আসা পর্যন্ত রুবাইয়াত কথিত এই সুসমাচারে আস্থা রাখি বরং। 
একটা বিশেষ শ্রেণী একাত্তরে  কতিপয় পাকিস্তানির মানবিক গুণের বিরামহীন প্রচারণায় নেমেছেন। পাকিস্তানি হানাদার বাহিনীর ত্রিশ লক্ষ লোকের বর্বর হত্যাকাণ্ড, দুই থেকে চার লক্ষ নারীকে করাকে বীভৎস ও ইতিহাসের জঘন্যতম ধর্ষণের বিপরীতে অতি ক্ষুদ্র এই কল্পনাপ্রসূত ন্যারেটিভকে গ্র্যান্ড ন্যারেটিভে নিয়ে আসার জন্য ২০০৯-১১ সালের প্রণোদনা লক্ষ্য করার মতো। কিছু উদাহরণ। এবাদুর রহমানের ‘গুলমোহর রিপাবলিক’। সুনীলের ‘বসুধা আর তাঁর মেয়ে’। রুবাইয়াতের ‘মেহেরজান’। মশিউল আলমের গল্প ‘পাকিস্তান’।
বাংলানিউজ২৪ এর রিপোর্টের দিকে আবার তাকাই-
মেহেরজান ছবি নিয়ে বিতর্কের বিষয়ে ছবিটির পরিচালক রুবাইয়াত হোসেন বাংলানিউজকে বলেন, ‘এ ছবির বিরুদ্ধে ইতিহাস বিকৃতির অভিযোগ উঠেছে। তাই দক্ষিণ এশিয়ায় ইতিহাস নিয়ে যারা কাজ করেন, বীরাঙ্গনাদের জীবনী নিয়ে কাজ করেন, তাদের কাছে আমি ছবির সিডি পাঠিয়েছি। আমি বিশ্বাস করি, যারা এই ছবির বিরুদ্ধে কিছু না বুঝেই বিতর্ক করছেন তারা লজ্জা পাবেন ইতিহাসবিদদের কাছ থেকে জবাব আসার পর।’ 
তিনি প্রশ্ন তুলেন, ‘এই ছবি নিয়ে তো মুক্তিযুদ্ধ জাদুঘর কিছু বলেনি। মফিদুল হক কি কিছু বলেছেন, আলী যাকের কিছু বলেছেন, ঢাকা বিশ্ববিদ্যালয়ে ইতিহাস বিভাগের কোনো শিক্ষক কি এর প্রতিবাদ করেছেন, মুনতাসীর মামুন কি কোনো আপত্তি উত্থাপন করেছেন? তারা তো কিছু বলেননি। বলছে কিছু ছেলে, যারা ব্লগে ‘আযাইরা’ লেখালেখি করে সময় কাটান। তাদের এই কর্মকাণ্ড পুরো জাতির জন্য লজ্জাজনক।’
রুবাইয়াত হোসেন বলেন, ‘তারা কতটুকু জানে মুক্তিযুদ্ধ নিয়ে? আর আমি আপনার মাধ্যমে তাদের বলে দিতে চাই, তাদের জন্য এক বিশাল লজ্জা অপেক্ষা করছে, যখন দক্ষিণ এশিয়ার খ্যাতনামা ইতিহাসবিদদের কাছ থেকে এই ছবির প্রশংসা আসবে।’ 
তিনটা প্যারা। এক এক প্যারা করে বুঝতে চেষ্টা করি।
প্রথম প্যারা। তিনি বীরাঙ্গনাদের ওপর গবেষণা যারা করেন তাদেরকে সিডি পাঠিয়েছেন। তার মতে- এনারা সার্টিফিকেট দিবেন- তাতেই নাকি কাজ হবে। শুরুর দিকে সংবাদগুলোতে তিনি কথা উঠলেই ফেরদৌসী প্রিয়ভাষিণীর প্রসঙ্গ আনতেন। কিন্তু প্রিয়ভাষিণী নিজেই রুবাইয়াতের ইতিহাস বিকৃতি নিয়ে প্রথম আলোতে লিখেছেন। ফলে রুবাইয়াতের পরবর্তী কথাবার্তায় আর প্রিয়ভাষিণীর প্রসঙ্গ আসেনি। ‘মেহেরজান’-এর উদ্বোধনী অনুষ্ঠানে রুবাইয়াত হোসেন বিরচিত একটা পুস্তিকা দেয়া হয়। সেখানে লেখা- মেহেরজানের উদ্দেশ্য হলো জাতীয় ইতিহাসের বয়ানকে ভেঙে ফেলা এবং যুদ্ধকালের সম্ভাব্য একাধিক যৌক্তিক বয়ান তুলে ধরা। তার মানে, প্রকৃত ইতিহাসে লেখা পাকিস্তানিদের বর্বর হত্যাকাণ্ড, ধর্ষণ এগুলোকে মিথ বানিয়ে রুবাইয়াত এবাদুরের যৌক্তিক বয়ানে লেখা পাকিসঙ্গমকে তুলে ধরাকে আমাদের সমর্থন জানিয়ে যেতে হবে। বাহ্‌!
দ্বিতীয় প্যারা। শোনা কথায় জেনেছি- প্রাথমিকভাবে ‘মেহেরজান’ সেন্সরে আটকেছিল। পরে বিশেষ তিন বা চারজনের রায়ে ‘মেহেরজান’ সেন্সর পেরোয়। এই তিন বা চারজনের পরিচয় কি? মুক্তিযুদ্ধ জাদুঘরের ওয়েবসাইটে রুবাইয়াত হোসেনের মিথ্যাচারে ঠাসা ও বিশেষ প্রোপাগান্ডার পেপার লটকানো দেখে মফিদুল হকের ভূমিকা নিয়ে সন্দেহ হয়। রুবাইয়াত  এনাদের নাম আনছেন প্রকাশ্যে। তার মানে কি দাঁড়ায়? একটু সমস্যা দাঁড়াচ্ছে মুনতাসীর মামুনকে নিয়ে। রুবাইয়াত তাঁর পনেরো পৃষ্ঠার পেপারে কয়েকজনের সাক্ষাৎকারের কথা এনেছেন। এঁদের একজন মুনতাসীর মামুন। পেপারে লেখা-
When I interviewed Dr. Muntasir Mamoon, a history professor at Dhaka University on December 16, 2005 he said, “there is no need to ‘dig out’ the narratives of rape from 1971 because the phrase, ‘two hundred thousand mothers and sisters lost their izzat’ has become a part of our diction” ... Muntasir Mamoon, one of the most well known historians of Bangladesh says, “if I were to given a choice, I would not go further into it.” (রুবাইয়াত, ২০০৯:২,১১)
মুনতাসীর মামুনের কথার বিপরীতে নারীবাদ, ইজ্জতের বিনিময়ে বলা মানেই ধর্ষণের কথাকে হালকা টোনে বলা, বীরাঙ্গনাদের ইতিহাস মুছে দেয়ার মাধ্যমে নারীকে দ্বিতীয়বার খাটো করা হয়েছে এসব ভারী ভারী শুনতে ভালো কথাবার্তা দিয়ে মুনতাসীর মামুনের সেকেলে অনারীবাদী কথাবার্তাকে নাকচ করার চেষ্টা করেছেন রুবাইয়াত। ফলে মুনতাসির মামুনের চুপ থেকে যাওয়াকে এক ধরনের মেনে নেয়া ভেবে রুবাইয়াত সাহস করে নামটি নিয়ে ফেলেছেন। আর রুবাইয়াত, ব্লগে ‘আজাইরা’ লেখালেখি নিয়ে বেশি খেদ করার দরকার নেই আপনার। আপনার পনের পৃষ্ঠার পেপারের তথ্য বিকৃতি ও উদ্দেশ্যপ্রণোদিত মিথ্যাচার নিয়ে পোস্ট এসেছে। আপনি মোকাবেলা করতে চাইলে সেই লেখার মধ্যে কোথায় ‘আযাইরা’ কথা আছে সেটা ব্যাখ্যা করেন। বাংলাদেশের অজস্র ছাগুবান্ধব পত্রিকা তো আপনার লেখা প্রকাশের জন্য লাইন দিয়ে দাঁড়িয়ে আছে। 
তৃতীয় প্যারা। এটা পুরা প্রভুখণ্ড। মুক্তিযুদ্ধ সম্পর্কে আমরা জানি না। খালি জানেন রুবাইয়াত গং। অথচ তিনি মুক্তিযুদ্ধ বলতে খালি গোলাপি পাকিসঙ্গম বোঝেন। তার লাইনে না বুঝলে রায় দিয়ে দেন- ব্লগের লোকজন কিছুই জানে না।  
রুবাইয়াত হোসেন গবেষণার নাম করে ছাগুবান্ধবতার টোন থেকে এক বর্ণ সরেন নাই । এক জায়গায় লিখেছেন-
The government even took initiatives to marry these women off by offering lucrative dowries, “the demands of the men have ranged from the latest model of Japanese car painted red, to the publication of unpublished poems” (Brownmiller 1975, 83). 
ব্রাউনমিলার থেকে রেফারেন্স টেনেছেন। তার স্বভাবগত আকাশ থেকে কথাবার্তা বা সংখ্যা নিয়ে অন্যের মুখে বসিয়ে দেয়ার কাজ এখানে হয়নি। তবে উদ্দেশ্য হাসিলের জন্য রেফারেন্সকে নিজের মতো করে কেটে ছেঁটে ব্যবহার করেছেন।

(ব্রাউনমিলার, ১৯৭৫:৮৩)
পাকিস্তানিদের বীভৎস ধর্ষণে জেরবার হয়ে বাংলাদেশের মেয়েরা তখন পুরুষ জাতিটাকেই সহ্য করতে পারছিল না। সেটা তিনি উল্লেখ করেননি। কারণ এটা করলে তার বৃহত্তর প্রজেক্টকে (পাকিস্তানিদের মানবিক দিক নিয়ে ছাগুপনা) খাটো করা হতো। পাকিস্তানিরা অমানবিক কিছু করবে এটা তিনি বিশ্বাস করতেই চান না। ফলে তিনি করেন তথ্য লোপাট, তথ্যকে বিকৃত করে উপস্থাপন, মিথ্যাচার থেকে শুরু করে পাকিসঙ্গমকে বৃহত্তর পরিসরে মানবিক করে তোলার জন্য সিনেমা নির্মাণ। 
রুবাইয়াত তার মতো করে রুবাইয়াত কথিত সুসমাচার জারি রাখুন। আমরাও এর জবাব দেয়ার ‘আজাইরা’ কাজ চালু রাখি।
ফিরে:  রুবাইয়াত হোসেনের পরের প্রজেক্ট বিদ্রোহী কবি কাজী নজরুল ইসলাম। এটা আশা করছিলাম। হিন্দু কবি রবীন্দ্রনাথের কবিতা কেন জাতীয় সঙ্গীত হবে এটা নিয়ে সাম্প্রদায়িক ফরহাদ বাবুদের অনেক গোস্বা। আগাগোড়া অসাম্প্রদায়িক কবি কাজী নজরুল ইসলামকে সাম্প্রদায়িক কবি হিসেবে দাঁড় করানোর চেষ্টা করা হবে এটা নিশ্চিত। অন্তত রুবাইয়াত তাই করবেন বলে ধারণা করা যায়। রবীন্দ্রনাথের ‘আমার সোনার বাংলা’ গান নিয়ে রুবাইয়াতের নারীবাদী আবর্জনা অপব্যাখ্যারও একটা জবাব দেয়া প্রয়োজন। আর দরকার এবাদুর রহমানের ‘গুলমোহর রিপাবলিক’ নিয়ে টপসি টারভি আলোচনা। 
সূত্র:
১। রুবাইয়াত হোসেনের পেপার।
২। সুসান ব্রাউনমিলারের বইয়ের বাংলাদেশ অংশ।
--
রুবাইয়াত যা বলতে চেয়েছে
রুবাইয়াত হোসেনের মিথ্যাচার


