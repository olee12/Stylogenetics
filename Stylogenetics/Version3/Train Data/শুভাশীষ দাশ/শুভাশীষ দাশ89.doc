নিম্নবর্গীয়।দুই।




দুর্যোধনের উরুভঙ্গ
রাহুল মহাভারত উপাখ্যান পড়া শুরু করলে ভীমের ব্যক্তিত্বে মুগ্ধ না হয়ে পারে না। আর উপাখ্যানের শেষের দিকে দুর্যোধনের উরুভঙ্গের দায়ে ভীমের ওপর তার মন বিষিয়ে ওঠে। পৃথিবী থেকে যুদ্ধাঙ্গনের নীতিমালা বিসর্জনের দায়ে ভীমকে সরাসরি অভিযুক্ত করে ফেলে। দ্বাপর যুগ ত্রেতা যুগ পেরিয়ে গ্রীকদের সাজানো ঘোড়া ঢিঙিয়ে মধ্যযুগ অতিক্রম করে স্বদেশে ফিরে রাহুল। যুদ্ধাঙ্গনে প্রয়োজনীয় বীভৎস হতে গিয়ে পাহাড়ি মেয়েদের সাথে পাকিপনা করে এদেশের কতিপয় তথাকথিত দামাল ছেলেরা। এসব দেখে কিছু লোক চুপ থাকে। রাহুল সহ কিছু লোক প্রতিবাদ করে। পরে তারাও চুপে থাকে।
বৃষ্টি বৃষ্টি অন্ধকার
সকালবেলা একজন উত্তরাধুনিক কবিকে তার ভিক্ষার থালা নিয়ে নগরভ্রমণে বেরোতে হয়। দিনের প্রথম দরজায় কড়া নাড়লে ভেতর থেকে এক যুবক সারমেয় ঘেউঘেউ করে ওঠে। কবি ভয়ে কিছুটা পেছনে সরেন। পরে কিছুদূর হেঁটে দূরবর্তী একটা বাসায় কড়া নাড়েন। একজন মধ্যবয়সি ভদ্রলোক দরজা খুলে চোখ টিপি দিয়ে দরজা সশব্দে বন্ধ করে। এইবার পরের দরজা। মানে তৃতীয়। দরজা খুলে একজন যুবতী। কবি কাব্য ঝাড়েন। আজ বৃষ্টি বৃষ্টি অন্ধকার। যুবতী স্মিত হাসে। কহে- ভাগ্, কুত্তা কোনহানকার! 
বিবমিষা
পর্নোগ্রাফি  সামরিক প্রশিক্ষণে ব্যবহার করা হয়। সৈনিকদের মেয়েদের কাছ থেকে পৃথক করে তাদের পুরুষালি আগ্রাসী ভাব বাড়াতে এগুলোর ব্যবহার। বাংলাদেশে একাত্তরের যুদ্ধে পাকিস্তানি সৈন্যদের পৌরুষ চাঙ্গা করতে পর্নোগ্রাফির দেদারসে ব্যবহার চলতো। ব্রাউনমিলারের রিপোর্টে আছে- ‘একজন ভারতীয় সাংবাদিকের বরাতে জানা যায়- কিছু কিছু ক্যাম্পে নিয়ম করে সৈন্যদের পর্নো সিনেমা দেখানো হত তাদের মধ্যের পুরুষালি আগ্রাসন সদাজাগ্রত রাখতে (এগেইন্সট আওয়ার উইল: ম্যান, উইমেন এন্ড রেপ; সুজান ব্রাউনমিলার, ১৯৭৫, লন্ডন, পৃষ্ঠা ৮২)। … 
শীলা জেফ্রেসের ‘দা ইন্ডাস্ট্রিয়াল ভেজাইনাঃ দা পলিটিক্যাল ইকোনমি অফ দা গ্লোবাল সেক্স ট্রেড’ বইয়ে লেখা রেপের সমাজতাত্ত্বিক বিশ্লেষণ কিছুদূর পড়ে বাসাবোর শীলার বমি পায়। সে স্যান্ডেল পায়ে না গলিয়ে এক দৌড়ে গিয়ে বাথরুমে ঢোকে।

নিম্নবর্গীয়

