দেশবিদেশের উপকথা(২)



গ্রীক উপকথা
আরিয়াডনে ছিলেন ক্রীটের রাজা মিনোসের মেয়ে। রাজা মিনোসের ছেলে আথেন্সে গিয়ে নিহত হয়। রাজা পুত্রহত্যার প্রতিশোধ নিতে আথেন্স আক্রমণ করেন। যুদ্ধ কিছুকাল চলার পরে সন্ধি হয়, সন্ধিচুক্তিতে ছিলো আথেন্স প্রতি বছর কিছু তরুণ তরুণীকে ক্রীটে পাঠাবে, এরা আর আথেন্সে ফিরে যাবে না। এরা মিনোসের রাজ্যে ল্যাবিরিন্থের ভিতরে থাকা অর্ধ ষাঁড়-অর্ধ মানব মিনোটরের খাদ্য হতো। এদের এক এক কর...গ্রীক উপকথা
আরিয়াডনে ছিলেন ক্রীটের রাজা মিনোসের মেয়ে। রাজা মিনোসের ছেলে আথেন্সে গিয়ে নিহত হয়। রাজা পুত্রহত্যার প্রতিশোধ নিতে আথেন্স আক্রমণ করেন। যুদ্ধ কিছুকাল চলার পরে সন্ধি হয়, সন্ধিচুক্তিতে ছিলো আথেন্স প্রতি বছর কিছু তরুণ তরুণীকে ক্রীটে পাঠাবে, এরা আর আথেন্সে ফিরে যাবে না। এরা মিনোসের রাজ্যে ল্যাবিরিন্থের ভিতরে থাকা অর্ধ ষাঁড়-অর্ধ মানব মিনোটরের খাদ্য হতো। এদের এক এক করে ঢুকিয়ে দেওয়া হতো গোলোকধাঁধায়। গোলোকধাঁধা থেকে বেরুবার রাস্তা কারুর জানা ছিলো না।
এই গোলকধাঁধা বা ল্যাবিরিন্থ বানিয়েছিলেন বিখ্যাত প্রকৌশলী ডিডালাস, ইনি তখন ক্রীটেই অবস্থান করছিলেন পুত্র আইক্যারাসকে নিয়ে। এদের পরে কি হলো তাই নিয়েও বিরাট গল্প আছে। সেকথা অন্য কোথাও হবে। এখন আরিয়াডনের গল্পে ফিরে আসি।
একবার আথেন্স থেকে আসার তরুণ তরুণী দলের মধ্যে এসে উপস্থিত হলো রাজপুত্র থিসিউস। প্রাসাদের জানালা থেকে তার তরুণ বীরমূর্তি দেখে হৃদয় হারালো রাজকন্যা আরিয়াডনে। এই অসাধারণ তরুণ এই এত অল্প বয়সে প্রাণ হারাবে এইভাবে? সে মেনে নিতে পারলো না, কিছু একটা করতেই হবে।
সে প্রথমে পরামর্শ চাইলো ডিডালাসের। ল্যাবিরিন্থ থেকে পথ চিনে বেরিয়ে আসার উপায় কিছু আছে কিনা আর মিনোটরকে যুদ্ধে হারানো সম্ভব কিনা। ডিডালাস জানালেন সবই সম্ভব, তবে খুব কঠিন। আর ব্যাপারটা খুব গোপণে সারতে হবে, জানাজানি হয়ে মিনোসের কানে উঠলে সাড়ে সব্বনাশ। সপুত্র ডিডালাস আর আরিয়াডনে সবাই জল্লাদের হাতে! যে রাজা মিনোটরের মতন গুন্ডা পোষেন, তিনি কি আর যে সে?
পরামর্শ টরামর্শ সব হলো, গোপণে আরিয়াডনে দেখা করলো থিসিউসের সঙ্গে। থিসিউসকে সে দিলো মন্ত্রপূত এক তরবারি আর খানিকটা গুলিসুতো। ধাঁধায় ঢুকে থিসিউস এই সুতো ছাড়তে ছাড়তে এগোবে, পরে মিনোটরকে মন্ত্রপূত তরবারির সাহায্যে বধ করে ফের সুতো গোটাতে গোটাতে ফিরলেই আর বাইরে আসার পথ ভুল হবে না। বাইরে এসেই সেই সমুদ্রবন্দরে আগে থেকে ঠিক করে রাখা জাহাজে চড়ে দেশে ফিরে যেতে পারবে রাত্রির অন্ধকারেই।
থিসিউস নিলো সব বুঝে। তারপরে বললো,
"কিন্তু রাজকুমারী, একসময় জানাজানি হবেই সব। তখন তোমার কি হবে?"
আরিয়াডনে বলে, "আরে ধ্যাত্, তোমার কি হবে! আগে নিজে তো বাঁচুন!"
থিসিউস অবাক হয়ে যায়, এই বিদেশিনী নিজের প্রাণ বিপন্ন করে তাঁকে বাঁচাতে চায়!
কথামতই সব কাজ হলো। বীর থিসিউস মোনোটরবধ সমাপ্ত করে রাজকন্যার গুলিসুতো গোটাতে গোটাতে নির্ভুল রাস্তা ধরে গোলকধাঁধা থেকে বেরিয়ে এলো। বাইরে রাজকন্যা দাঁড়িয়ে ছিলো উদ্বেগ নিয়ে, থিসিউসকে অক্ষত বেরিয়ে আসতে দেখে নিশ্চিন্ত হলো সে।
থিসিউস আরিয়াডনেকে নিয়ে দৌড় দিয়ে সমুদ্রবন্দরে চলে গেল। জাহাজে চেপে বসলো তাকে নিয়ে, গ্রীসে ফিরে ওকে বিয়ে করবে কইলো। কিন্তু মাঝপথে এক দ্বীপে নেমে হাওয়া খেলো দুজনে, দ্বীপের সুন্দর বালুবেলায় তারার আলোর নীচে বসে রইলো, মিঠে মিঠে গল্প করলো, একসময় ক্লান্ত আরিয়াডনে ঘুমিয়ে গেল।
জেগে উঠে আরিয়াডনে আতংকিত, কেউ নেই। থিসিউস তাকে এই দ্বীপে ফেলে জাহাজে করে গ্রীসে পালিয়েছে! ঝেড়ে ফেলে গেছে তাকে পথের কাঁটার মতন। এই কি মানুষ জাত? এই মানুষের কৃতজ্ঞতা? প্রাণ বাঁচানোর এই কী পুরস্কার?
আরিয়াডনে মানুষের প্রতি বিশ্বাস হারিয়ে ফেললো। সেই জনমানবহীন দ্বীপে গুহায় আশ্রয় নিলো সে। কন্টকগুল্ম থেকে ফল আহরণ করে দিনান্তে একবার আহার আর ঝর্ণার জলপান আর রাত্রে তারাময় আকাশের দিকে চেয়ে প্রার্থনা-এই করে দিনরাত কেটে যেতে লাগলো তার!
একদিন সে সন্ধ্যেবলা সে প্রার্থনায় বসেছে সবে, দেখে এক অসাধারণ রূপবান উজ্বল চেহারার পুরুষ সমুদ্রতীর থেকে হেঁটে এলো কাছে! আরিয়াডনে চলে যাচ্ছিলো, সে ওকে ডাকলো, পরিচয় দিয়ে বললো সে দেবতা ডায়োনিসাস। সে আরিয়াডনেকে বিবাহ করতে চায়।
আরিয়াডনে প্রমাণ চায় সে যে সত্যি দেবতা, মানুষ নয়, কি প্রমাণ?
প্রমাণ দিতে রাজী হয় ডায়োনিসাস। আরিয়াডনের মুকুট খুলে নিয়ে ছুঁড়ে দেয় আকাশে, সেটা তারামন্ডল হয়ে যায়।  করোনা বোরিয়লিস আরিয়াডনের সেই মুকুট, উত্তরমুকুট হয়ে জ্বলছে আকাশে।

