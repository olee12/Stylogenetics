ধর্মভিত্তিক পৃথিবী দখলের প্রাথমিক রূপরেখা



খাতামুন্নবুয়্যত জিনিসটাই যতো ভেজাল পাঁকাইছে, নাইলে আজ হিটলারের গোঁফ নিয়াও ক্যাচাল করন যাইতো। ছোটোবেলার এক বড়ো ভাই কইতো, মুহাম্মদের পরে কেউ নবী হওনের সিস্টেম থাকলে এডলফ হিটলারও নবী হইতো। লোকটা যে লাখ লাখ ইহুদিরে গ্যাস চেম্বারে দিছে, তার জন্যই সে মুসলমানের নবী হওনের যোগ্য। ছোটো বেলায় অল্প অল্প বুঝেছিলাম - হিটলার বড়ো ভালো লোকই হইবো; তয় একটু বড়ো হইয়া এক্কেরে অবুঝ হইয়া গেলাম, নবী-রাসূলের সংবিধানে ইহুদি নিধন জিনিসটা কত নম্বর অধ্যায়ের কত নম্বর ধারা ঠিক হদিস করন গেলো না। কোনো এক কুক্ষণে শয়তানের কোনো এক ধোঁকায় পড়িয়া ঈমান হালকা হইয়া গেলো। 
হালকা ঈমান ভারী করনের মোটিভেশনও আর আসে না। ইসলামী ব্রাদারগণ চিল্লার দাওয়াত দেয়, গড়িমসি কইরা এড়াইয়া চুপেচাপে নামাজ কালাম পইড়া ঈমানের ঠ্যাক দেই। ব্লগে, সংলাপে, রাজনৈতিক দলের মিছিলে, রক্তগরম করা শ্লোগানে জিহাদের ডাক দেয়। হালার পুত ঈমান তারপরেও তালপাতার সেপাই-ই থাইকা যায়। আল্লাহ ইসলামী সংবিধানের কোন সুরার কতো নম্বর আয়াতে কইছে হুমায়ুন আজাদ, তসলিমা নাসরিনকে হত্যা করলে ঈমান শক্তপোক্ত হইবো, খুঁইজা পাই না। ৬৪ জেলায় বোমা মাইরা কত কোটি নেকী হাসিল হইবো, সেই হিসাবও সংবিধানে নাই। সংবিধান কইছে সিরাতুল মুস্তাকিম, ধর্মের ব্যাপারে জবরদস্তি নাই - হিন্দুর মাইয়া ধর্ষণ কইরা সাচ্চা মুসলিম জন্ম দেওনটা সিরাতুল মুস্তাকিমের উদাহরণ কিনা, এইডা নিয়াও বিভ্রান্ত হই; বিশেষ কইরা, পাকি ইসলামী ব্রাদাররা ওই কাম করনের পরে যে ঠ্যাঙ্গানিটা খাইছে, তাতে এই বাংলাস্তানে ওই এক্সামপলে সিরাতুল মুস্তাকিম কায়েম করন একটু রিস্কি কাম। সম্প্রতি লাদেন কাকু সমুদ্রের তলায় ঝিনুকের সন্ধানে যাওনের পরে জিহাদি জোশ আরো ভাটার দিকে।
তয় এই মন্দার কালে জিহাদি জোশ ফিরায়া আনতে নরওয়ের আনদর্শ ব্রেইভিক একটা আদর্শ হইতে পারে। লোকটা যদিও খ্রিস্টান, তারে কাতল করন গেলে হয়তো বেহেশতে দুইডা হুর বেশি পাওনও যাইবো, তয় সে লোক হিসেবে খারাপ না। কারণ, সে ইহুদি না এবং আম্রিকানও না। একটু মুসলিমবিদ্বেষ যদিও আছে, সেইডা থাকবারই পারে, ২০৮৩ তক ৩০ কোটি মুসলিম খুন করতে চাইছে, সেইডাও বড়ো কোনো ব্যাপার না, এই বাংলাস্তানের কতো মুসলমানের মুনাফিক পোলারে খুন কইরা সওয়াব কামান যাইবে বইলা তো আমাগো আমিনীরাই ফতোয়া দেয়। ফতোয়া দেওন অবশ্য একটা ভালা কাম। একবার কোনমতে মুফতির ছাট্টিফিকেট পাইলেই হইলো ফতোয়া দিয়া সংবিধান উড়াইয়া দেওন যায়, সেইডা বাংলাস্তানের সংবিধান হোক আর ইসলামের।
সংবিধানের কথা আলোচনায় আইলেই এই হারামখোর সরকারের আরামআয়েশে সংবিধান থিকা ঈমানের ল্যাঞ্জা কাইটা দেওনের কথা মনে অয়। একাত্তরের গণ্ডগোলে ধর্ম নিশ্চিতভাবেই একটা প্রধান বিষয় ছিলো, সাচ্চা মুসলমান প্রোজেক্ট লস খাইলেও যুদ্ধতো হইছিলো সেই আল্লাহর নাম নিয়াই। যুদ্ধের চেতনা থিকা আল্লাহর উপ্রে বিশ্বাস কাইটা দিলে এই বাংলাস্তানের পেত্যেক মুসলমানের ঈমানের ল্যাঞ্জা যে কাইটা যায়, এইডা আমাগো নেত্রী খালেদা বুঝলেও পাবলিক বুঝে না। এই হালায় অশিক্ষিত পাবলিকই এই বাংলাস্তানের যত আকামের শিঁকড়! - কথাগুলান শুনি, এয় কয়, সেয় কয়, ধার্মিকে কয়, নাস্তিকেও কয়। ‌তয় জিহাদি ঈমানের পারদে তেমন ইতরবিশেষ হয় না।
আমি বাপ-মায়ের একমাত্র পোলা। খাইয়া-পইরাও মাশাল্লাহ ভালো আছি। এই অবস্থায় বর্তমান মালটিধর্ম সিস্টেমের দেশের সংজ্ঞা বাঁইচা থাকলে জিহাদ ক্যামনে শান্তির দুনিয়া বানাইবো, সেই হিসাব করতে  ‌গ্যালেই মাথা ঘুরায়। তার থিকা ধর্মের ভিত্তিতে দুনিয়াডারে ভাগ কইরা দিলে কেমন হয়? যেমন ধরেন পুরা ইউরোপে সব খ্রিস্টান থাকবো, আনদর্শ ব্রেইভিক হবে তাগো প্রাইমিনিস্টার। আমাগো ইরান-ইরাক-আফগান-পাক-বাংলাস্তান মিল্যা পুরাডা এক দেশ হইবো, প্রাইমিনিস্টার হইবো আহমেজিহাদ। মিডিলইস্টেও একটা বিরাট ইসলামী দেশ গঠন করন যাইবো। ইহুদিগো লাইগা থাকিবো শুধু ইজরায়েল। যারা যারা ওপেন দেশ আছে, তাগো দখলের লাইগা জিহাদ হইবো, জিহাদে যে যতো বোমা ফুটাইয়া লোকজন সাফা করতে পারবো, সে ততো অংশের দখল পাইবো।
একবার এমন ভাগবাটোয়ারা হইলে আর ক্যাচাল নাই। এই বাংলাস্তানও আবার সুজলা-সুফলা শস্য-শ্যামলা হইয়া যাইবো। হিন্দুগুলারে পিটাইয়া ইন্ডিয়ায় পাঠাইতে হইবো, বৌদ্ধগুলারে মায়ানমার, খ্রিস্টান সব এক কাপড়ে ইউরোপ আর নাস্তিকগুলান চায়না। অ্যাগো ফালায়া যাওয়া সম্পত্তি দ্যাশের অর্থনীতিতে নতুন মাত্রা যোগ করবো। ইরানের রকেট আর পাকিস্তানের পরমাণু বোমার ভাগ আমরাও পাইবো, সৌদিতে কাজ ও কামের মাইয়া পাঠাইতে ভিসা লাগবো না, আদমব্যাপারীর ঠকবাজিও দূর হইবো। আমাগো ইসলামী নেতাগো জেল থিকা ছাড়াইতে আর আম্রিকান কনসালট্যান্ট লাগবো না, কোটি কোটি টাকা বৈদেশিক মুদ্রা সঞ্চয় হইবো।
এই সিস্টেম যে এক্কেরে পারফেক্ট, এমন দাবি করন যাইবো না। কারণ, জিহাদি ইসলামে আছে এই দুনিয়ায় মুসলমানরাই আল্লাহর প্রতিনিধি আর দুনিয়ার মালিক আল্লাহ। সুতরাং ইউরোপ-ইজরাইল খ্রিস্টান-ইহুদিগো দখলে থাকন কি আল্লাহর অবমাননা বিবেচিত হইবো কিনা, ফতোয়াবাজ দলগুলারে আগে সেই সমাধান নিয়া আগাইয়া আসতে হইবো। তয় বাংলাস্তানের ইসলামী পলটিশিয়ানরা নিশ্চই কোন উপায় খুঁইজা পাইবো। নারীনেতৃত্ব হারাম কইয়া খালেদা ম্যাডামের আঁচলের তলার দখল লওনাভিজ্ঞতা কামে লাগবো। এদিকে মঞ্জিলে মকসুদের দিকেও খিয়াল রাখতে হইবো। ঝোঁপ বুইঝা কোঁপ মারলেই কামিয়াবী হাসিল হইবো। ছোট্ট ইজরাইল ওয়ান-টুর ব্যাপার, গ্যাসচেম্বারে তাগো দুর্বলতা ওয়েল-ডকুমেন্টেড, তয় খ্রিস্টান ইউরোপ সামলাইতে একটু আক্কেল খাটাইতে হইবো। সেইডাও কোনো ব্যাপার হইবো না বইলাই মালুম হয়। সত্যের সেনানিরা নিবে নাকো বিশ্রাম!
আরেকটা সমস্যা হইবো, তয় সেইডা ইন্টারনাল প্রবলেম। খ্রিস্টান ইউরোপে বাইবেলের কোন ভার্শন চলবো, তা নিয়া ক্যাচাল হইতে পারে। তাগো ক্যাচাল তারা সামলাক, তারা ক্যাচাল করলেই আমগো সুবিধা। তয় আমাগো ইরান-ইরাক-আফগান-পাক-বাংলাস্তানেও ইসলামের কোন ভার্সন চলবো, তা নিয়া একটু মতবিরোধ দেখা যাইতে পারে। জিহাদি ইসলামে অবশ্য কোরআন নামের সংবিধানটারে আগেই ছুঁইড়া ফেইলা আপদ বিদায় করা হইছে; কিন্তুক এই জিহাদী শরীয়তেও ভাগের পরে ভাগ। শিয়া-সুন্নি ক্যাচাল আছে, মাজহাব নিয়া ভেজাল আছে, মুফতিগো সার্টিফিকেটেরও রকমফের আছে। পীরে-পীরে রেষারেষি আছে, নেতায়-নেতায় দোষাদোষি আছে, স্কলারে-স্কলারে ঠেসাঠেসি আছে।
এইগুলার সমাধান ক্যামনে হইবো, আমি নাদান, আমার ছোট্ট মাথায় কুলায় না। তয় নিশ্চিন্ত থাকন যায়, আমাগো ইসলামি স্কলাররা কোনো একটা ফতোয়া বাইর করবোই করবো। আমগো লাহান সাধারণ নির্বোধ জনগণের জন্য যেইডা এভারেস্ট জয়ের মতো ব্যাপার, সেইডা তাগো কাছে স্রেফ পান খাইয়া পিক ফেলনের মতোই ওয়ান-টু-থ্রি!

