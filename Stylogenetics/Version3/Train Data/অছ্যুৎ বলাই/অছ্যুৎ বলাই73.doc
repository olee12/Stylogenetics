যুদ্ধাপরাধীর বিচার: আপীলের রায় রিভিউর সুযোগ আছে কি?



না, নেই।
এই বিষয়টা নিয়ে অহেতুক জল ঘোলা করা হচ্ছে। ট্রাইবুনাল, আইনমন্ত্রী, প্রসিকিউশন, অ্যাটর্নী জেনারেল, আইনজীবি আর এ সংশ্লিষ্ট বিভিন্ন এনটিটি কেউই বিষয়টি স্পষ্টকথায় পরিস্কার করছে না। আলু-মিজানরা এটা নিয়ে জল ঘোলা করছে। অথচ একটু পড়াশুনা করলেই বিষয়টা পুরোপুরি পরিস্কার হওয়ার কথা।
রিভিউ তখনই করা যাবে, যদি সংশ্লিষ্ট আইনে থাকে
সুপ্রীম কোর্টের আপীল রিভিউর কথা বলা হয় সংবিধানের ১০৫ নম্বর ধারার বরাত দিয়ে। দেখা যাক, ১০৫ নম্বর ধারায় কি আছে:


আপীল বিভাগ কর্তৃক রায় বা আদেশ পুনর্বিবেচনা 
১০৫। সংসদের যে কোন আইনের বিধানাবলী-সাপেক্ষে এবং আপীল বিভাগ কর্তৃক প্রণীত যে কোন বিধি-সাপেক্ষে আপীল বিভাগের কোন ঘোষিত রায় বা প্রদত্ত আদেশ পুনর্বিবেচনার ক্ষমতা উক্ত বিভাগের থাকিবে। 

105. The Appellate Division shall have power, subject to the provisions of any Act of Parliament and of any rules made by that division to review any judgment pronounced or order made by it.

এখানে স্পষ্টভাবেই বলা আছে আইনের বিধানাবলী সাপেক্ষে আপীল বিভাগের ঘোষিত রায় পুনর্বিবেচনার ক্ষমতা থাকবে। অর্থাৎ, এক্ষেত্রে কোনো আইন যদি আপীলের রায় রিভিউ করার কথা বলে, তাহলে সেটা রিভিউ করা যাবে। সংবিধানের এই ধারা বলে না যে, সর্ব বিষয়ে (অন্যান্য আইন যা-ই বলুক না কেন) আপীলের রায় অবশ্যই রিভিউ করা হবে, বা রিভিউ করা যাবে। রিভিউর প্রশ্নই আসে, যদি সেটা কোনো আইনে থাকে, তাহলে।
এখন দেখা যাক, যুদ্ধাপরাধীর বিচার যে আইনে (THE INTERNATIONAL CRIMES (TRIBUNALS) ACT, 1973) হচ্ছে, সেটা কি বলে:


Right of Appeal
21. (1) A person convicted of any crime specified in section 3 and sentenced by a Tribunal may appeal, as of right, to the Appellate Division of the Supreme Court of Bangladesh against such conviction and sentence.
(2) The Government or the complainant or the informant, as the case may be, may appeal, as of right, to the Appellate Division of the Supreme Court of Bangladesh against an order of acquittal or an order of sentence.
(3) An appeal under sub-section (1) or (2) shall be preferred within 30 (thirty) days from the date of conviction and sentence, or acquittal or any sentence, and no appeal shall lie after the expiry of the aforesaid period.
(4) The appeal shall be disposed of within 60 (sixty) days from the date of its filing.
(5) At the time of filing the appeal, the appellant shall submit all documents as may be relied upon by him.

এখানে ট্রাইবুনালের রায়ের বিষয়ে সুপ্রীম কোর্টে আপীল করার অপশন রাখা হয়েছে। কিভাবে আপীল করা যাবে, কতদিনের মধ্যে আপীল করতে হবে এসব বলা আছে। কিন্তু আপীলের রায় রিভিউ করার কোনো অপশন নাই। রিভিউর ইনিশিয়েটর হতে হবে আইনকে, সংবিধানের ১০৫ নম্বর ধারা কোনো অ্যাক্ট, বিধান বা আইনকে রিভিউ করতে বাধ্য করতে পারবে না।
সংবিধানই কি শেষকথা?
সাধারণত ধারণা করা হয় যে, সববিষয়ে সংবিধানই শেষ কথা। ধারণাটি সঠিক নয়। সংবিধান মোতাবেক নির্দিষ্ট কিছু ক্ষেত্রে তদসংশ্লিষ্ট আইনকে সংবিধানের ওপরে প্রাধান্য দেয়া হয়েছে। এ বিষয়টা দেখা যায় সংবিধানের ৪৭ ও ৪৭(ক) ধারা সমূহে। এখানে যুদ্ধাপরাধীর বিচার সংশ্লিষ্ট অংশ দেয়া হলো:


সংবিধানের কতিপয় বিধানের অপ্রযোজ্যতা
৪৭ক (২) এই সংবিধানে যাহা বলা হইয়াছে, তাহা সত্ত্বেও যে ব্যক্তির ক্ষেত্রে এই সংবিধানের ৪৭ অনুচ্ছেদের (৩) দফায় বর্ণিত কোন আইন প্রযোজ্য হয়, এই সংবিধানের অধীন কোন প্রতিকারের জন্য সুপ্রীম কোর্টে আবেদন করিবার কোন অধিকার সেই ব্যক্তির থাকিবে না।

কি আছে ৪৭(৩) এ?


কতিপয় আইনের হেফাজত
৪৭(৩) এই সংবিধানে যাহা বলা হইয়াছে, তাহা সত্ত্বেও গণহত্যাজনিত অপরাধ, মানবতাবিরোধী অপরাধ বা যুদ্ধাপরাধ এবং আন্তর্জাতিক আইনের অধীন অন্যান্য অপরাধের জন্য কোন সশস্ত্র বাহিনী বা প্রতিরক্ষা বাহিনী বা সহায়ক বাহিনীর সদস্য বা অন্য কোন ব্যক্তি, ব্যক্তি সমষ্টি বা সংগঠন কিংবা যুদ্ধবন্দীকে আটক, ফৌজদারীতে সোপর্দ কিংবা দন্ডদান করিবার বিধান-সংবলিত কোন আইন বা আইনের বিধান এই সংবিধানের কোন বিধানের সহিত অসমঞ্জস্য বা তাহার পরিপন্থী, এই কারণে বাতিল বা বেআইনী বলিয়া গণ্য হইবে না কিংবা কখনও বাতিল বা বেআইনী হইয়াছে বলিয়া গণ্য হইবে না।

স্পষ্টতই সংবিধান যুদ্ধাপরাধসংশ্লিষ্ট আইনের হেফাযত করে। অর্থাৎ, তদসংশ্লিষ্ট আইন যদি সংবিধানের কোনো ধারার সাথে অসামঞ্জস্যপূর্ণ বা এমনকি সংবিধান পরিপন্থিও হয়, তাহলেও সেই আইন/বিধান/অ্যাক্ট বাতিল হবে না। সেটা কার্যকরের অধিকার সংবিধানই আইনকে দেয়।
যুদ্ধাপরাধীর বিচারে শেষ কথা কার?
ইন্টারন্যাশনাল ক্রাইমস (ট্রাইবুনাল) অ্যাক্ট, ১৯৭৩ এরকমই (সংবিধান ৪৭(৩)) একটি আইন/বিধান/অ্যাক্ট যেটা মানবতাবিরোধী অপরাধ বা যুদ্ধাপরাধের বিচার করছে। এটা শুধুমাত্র সশস্ত্রবাহিনীই নয়, সহায়ক ব্যক্তি, ব্যক্তিসমষ্টি বা সংগঠনের ক্ষেত্রেও প্রযোজ্য। সুতরাং এক্ষেত্রে বটমলাইন হলো, ট্রাইবুনালের বিধান যদি এমনকি সংবিধানের অন্য কোনো বিধানের সাথে সাংঘর্ষিকও হয়, তাইলে ট্রাইবুনালের বিধানই ফাইনাল। ট্রাইবুনালের আইন অনুযায়ীই বিচার হবে। সংবিধানই ট্রাইবুনালের আইনকে সে অধিকার দিয়েছে। এ অবস্থায় যুদ্ধাপরাধীর বিচারের ক্ষেত্রে ট্রাইবুনাল অ্যাক্টে পুরোপুরি ফোকাস করা যায়।
ট্রাইবুনালের আইনে ট্রাইবুনালের রায়ের ব্যাপারে সুপ্রীম কোর্টের আপীল বিভাগে আপীল করা সুযোগ রাখা হয়েছে। কিন্তু আপীল রিভিউ করার সুযোগ রাখা হয় নাই। সোজাসাপটা কথা। এটা নিয়ে ত্যানা প্যাচানোর কোনো স্কোপ নাই।
অন্যান্য আইনের সাথে যদি সাংঘর্ষিক হয়?
সংবিধানে ব্যাপারটা বুঝা গেলো। কিন্তু যদি ট্রাইবুনালের আইন অন্য কোনো আইনের সাথে সাংঘর্ষিক হয়, তখন প্রায়োরিটি কি হবে? এ প্রশ্নের উত্তরও পাওয়া যায় ট্রাইবুনাল অ্যাক্টে:


Provisions of the Act over-riding all other laws
26. The provisions of this Act shall have effect notwithstanding anything inconsistent therewith contained in any other law for the time being in force.

জ্বি, হ্যাঁ, ট্রাইবুনাল অ্যাক্ট অন্য কোনো আইনের সাথে না মিললেও এই বিচারের ক্ষেত্রে ট্রাইবুনালের আইনে কি আছে, সেটাই ফাইনাল। কোন ফৌজদারী আইনে অন্য কি বলা আছে, কোন মানবাধিকারবারীর আইনে অন্য কি ধারা আছে, সেগুলো যুদ্ধাপরাধীর বিচারে প্রযোজ্য না। যুদ্ধাপরাধীর বিচার, তাদের অধিকার, শাস্তি সবকিছুই হবে এই অ্যাক্টের মাধ্যমে।
সরকারের পক্ষ থেকে এই বিষয়টা একদম সোজাসাপটা ক্লিয়ার করে বলা উচিত। এবং যেসব হলুদ মিডিয়া এই বিষয়টা নিয়ে ইচ্ছাকৃতভাবে গুজব ছড়াচ্ছে, তাদের বিরুদ্ধেও ব্যবস্থা নেয়া উচিত।

