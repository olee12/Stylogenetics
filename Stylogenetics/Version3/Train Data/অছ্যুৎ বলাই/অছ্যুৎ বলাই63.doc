"বুদ্ধিবেশ্যা" শব্দটি যেভাবে মিথ্যাজীবিদের ভিত নাড়িয়ে দিলো



প্রথম আলোর বান্ধা কলামিস্ট সোহরাব হাসান আজ "সিপি গ্যাং, গং এবং ‘নিষিদ্ধ শহীদ মিনার’" শিরোনামে একটি কলাম লিখেছে। তার লেখার বিষয়বস্তু টকশোজীবি পিয়াস করিমের মরদেহ শহীদ মিনারে নেয়ার প্রতিবাদ ও তদরূপ ভাবধারার টকশোজীবিদেরকে প্রতিহত করার আহবান - এর সমালোচনা।
আমরা তার লেখাটি পড়তে থাকবো, এবং মাঝে মাঝে উদ্ধৃতি দিয়ে বুঝার চেষ্টা করবো, তিনি আসলে কি বলতে চান, আর প্রকৃত সত্যের চেহারা কেমন। সোহরাব হাসান লিখেছে,


কেন্দ্রীয় শহীদ মিনার কেবল ভাষা আন্দোলনের শহীদদের স্মারক নয়, জাতীয় ঐক্য ও চেতনারও প্রতীক। যেমনটি হয়েছে একাত্তরের শহীদদের স্মরণে নির্মিত জাতীয় স্মৃতিসৌধ। এই দুটি প্রতিষ্ঠান কোনো ব্যক্তি, দল, গোষ্ঠীর নয়; সমগ্র জাতির।

কনটেক্সবিহীন বক্তব্য হিসেবে এটা খুবই ন্যায্য কথা। সমস্যা হলো, বাংলাদেশের কনটেক্সটে "জাতীয় ঐক্য" "সমগ্র জাতি" প্রভৃতি শব্দমালার মধ্যে কিছু ব্যতিক্রম জিনিস আছে। এটা খুবই দুর্ভাগ্যের ব্যাপার যে, আমাদের মুক্তিযুদ্ধ, আমাদের শহীদ মিনার, আমাদের স্মৃতিসৌধের চেতনা সবাই ধারণ করে না। যারা ১৯৭১ এ পাকিস্তানের পক্ষে ছিলো, তারা আজও সুযোগ পেলেই শহীদ মিনার ভাঙ্গে। পিয়াস করিম, আসিফ নজরুলরা সেই শহীদ মিনার ভাঙ্গা বাংলাদেশের প্রতিপক্ষের মিডিয়া রেপ্রেজেন্টেটিভ। তারা ভাষা আন্দোলন, মুক্তিযুদ্ধকেও করায়ত্ত করার চেষ্টা করে যাচ্ছে অবিরাম। এজন্যই গোলাম আযমকে ভাষা সৈনিক হিসেবে প্রচার করা হয়, যদিও সে নিজেই তার পদের দায়িত্ব থেকে বাংলার পক্ষে দেয়া স্মারকলিপির জন্য অনুতাপ প্রকাশ করেছে। "বাংলাদেশ মুক্তিযোদ্ধা পরিষদ" নামে সংগঠন তৈরি করেছে বাংলাদেশবিরোধী জামায়াত, যেখানে আমান আলীর মতো প্রকৃত মুক্তিযোদ্ধাকে লাথি মারার মতো ঘটনাও ঘটেছে।
আজ "শহীদ মিনার সকলের" ফর্মূলায় পিয়াস করিমকে নিলে কাল গোলাম আযমকেও সেখানে নেয়ার পক্ষে রেফারেন্স সৃষ্টি হবে। পিয়াস করিমের মরদেহ শহীদ মিনারে নিয়ে তাকে "দেশপ্রেমিক" ট্যাগ দেয়ার এই অশ্লীল আবদার ঠেকালে তাই জাতির ঐক্য বিনষ্ট হয় না, যেমনটা হয় নি "যুদ্ধাপরাধীর বিচার করলে জাতি বিভক্ত হবে" প্রোপাগান্ডার পরেও যুদ্ধাপরাধীর বিচার করায়। শহীদ মিনার রক্ত দিয়ে কেনা বাঙালির গর্বের ধন, সেটা পাকিস্তানপন্থীদেরকে সন্মান দেখানোর স্থান নয়।
সোহরাব হাসান এরপরে লিখেছে,

পিয়াস করিম যে রাজনৈতিক আদর্শে বিশ্বাস করতেন, তার সঙ্গে অনেকের দ্বিমত থাকতে পারে; অনেকে তাঁর রাজনৈতিক অবস্থানের বিরোধিতা ও সমালোচনাও করতে পারেন। কিন্তু তাই বলে মৃত্যুর পর তাঁর মরদেহ শহীদ মিনারে নিয়ে যেতে বাধা দেওয়া হবে কেন?

প্রথমেই প্রশ্ন আসে, পিয়াস করিমের রাজনৈতিক আদর্শ কি? সোহরাব হাসান এই বিষয়টি স্পষ্ট করে নাই। এবং অনলাইন অভিজ্ঞতায় বলে, তাকে প্রশ্ন করলেও সরাসরি উত্তর পাওয়ার কোনো সম্ভাবনা নাই। পিয়াস করিমের রাজনৈতিক আদর্শ যদি বাংলাদেশ পরিপন্থী হয়, তাহলে তাকে শহীদ মিনারে নিয়ে সন্মান দেখালে বরং শহীদ মিনারেরই অসন্মান হবে।
সোহরাব হাসান লিখেছে,

পিয়াস করিমের প্রতি যদি কেউ শ্রদ্ধা জানাতে না চান, সে অধিকার তাঁর আছে। একজনের মৃত্যুতে বাংলাদেশের সব মানুষ শোক প্রকাশ নাও করতে পারেন। যেখানে রাষ্ট্রের স্থপতির মৃত্যুদিবসে ঘটা করে কেক কাটা হয়, সেখানে এটি আশাও করা যায় না। কিন্তু তাই বলে অন্যের শোক প্রকাশে বাধা দেওয়ার অধিকার কারও নেই।

পিয়াস করিমের মৃত্যুতে শোক প্রকাশ করতে কেউ বাধা দেয় নাই। তাকে শ্রদ্ধা জানাতেও কেউ বাধা দেয় নাই। পিয়াস করিম যাদের পক্ষে কথা বলতো, তারা সম্পূর্ণ বিনা বাধায়ই কাজটি করতে পেরেছে। এমনকি জাতীয় মসজিদ বায়তুল মোকাররমেও তার জানাজা করতে দেয়া হয়েছে। তাহলে এই প্রসঙ্গের অবতারণা কেন?
সোহরাবের পরের অংশের শব্দচয়ন কয়েকটি কারণে খুব গুরুত্বপূর্ণ। প্রথমত, "বঙ্গবন্ধু" শব্দটিকে উহ্য রাখা হয়েছে। দ্বিতীয়ত, বঙ্গবন্ধুকে "জাতির জনক" বলা হয়, "রাষ্ট্রের স্থপতি" নয়। সোহরাব হাসানের কাছে "যাহা জয় বাংলা, তাহাই বাংলাদেশ জিন্দাবাদ" হলেও এই দুইটা টার্ম ব্যবহারিক দিক দিয়ে এক নয়। তৃতীয়ত, "মৃত্যুদিবস" শব্দের আড়ালে জাতির জনকের কুখ্যাত "হত্যাকাণ্ড"কে আড়াল করা হয়। আর সোহরাব হাসান যে ঘটা করে কেক কাটার কথা বলছে, সমসয়মতো সেটার দ্ব্যর্থহীন সমালোচনা কি তারা কখনো করেছে?
সোহরাব লিখেছে,


শহীদ মিনারে মানববন্ধন ও সমাবেশ পালনকারী সংগঠনগুলোর মধ্যে ছিল মুক্তিযোদ্ধা সংসদ সন্তান কমান্ড, গণজাগরণ মঞ্চের একাংশ, মুক্তিযুদ্ধ প্রজন্ম, বঙ্গবন্ধুর সৈনিক প্লাটুন, সিপি গ্যাং প্রভৃতি। তারা কেবল প্রয়াত অধ্যাপক পিয়াস করিম ও তাঁর পরিবারের বিরুদ্ধে কুৎসা রটিয়েই ক্ষান্ত হয়নি, নয়জন বিশিষ্ট ব্যক্তির ছবিতে কাটা চিহ্নযুক্ত ব্যানার টানিয়ে তাঁদের শহীদ মিনারে অবাঞ্ছিত ঘোষণা করেছে।

পিয়াস করিমের বিষয়ে কোনটা কুৎসা, সোহরাব সেটা নির্দিষ্ট করে নি। উপরিউক্ত সংগঠনগুলো যা বলেছে, তার সারাংশ করলে দাঁড়ায়, পিয়াস করিমের বাপ ছিলো শান্তি কমিটির নেতা, বাংলাদেশবিরোধী। এবং পিয়াস করিমও জীবনের শেষদিন পর্যন্ত বাংলাদেশবিরোধী শক্তির পক্ষে ওকালতি করেছে। এই স্টেটমেন্টের পক্ষে প্রমাণ দেখানো হয়েছে। আনিসুল মন্ত্রীকে দিয়ে সাজানো মিথ্যা কথা নয়, পিয়াস করিমের নিজের ভাষায় দেয়া তার বাবার পরিচয়কেই প্রমাণ হিসেবে ব্যবহার করা হয়েছে। একে "কুৎসা" বলে না, কুৎসা বলা হয় প্রমাণ ছাড়া "পারসেপশন" সৃষ্টি করার প্রয়াসে মিথ্যা প্রোপাগান্ডাকে।
নয়জন "বিশিষ্ট" ব্যক্তিকে "শহীদ মিনারে" অবাঞ্ছিত ঘোষণার কথাটা শাব্দিক ও ব্যবহারিকভাবে মিথ্যা। পিয়াস করীমের মতো এরাও জীবিতাবস্থায় শহীদ মিনারে যেতে খুব একটা ইচ্ছুক, এমনিতেই না। মুক্তিযুদ্ধের পক্ষের সংগঠনগুলো যা লিখেছে, তাহলো, "মুক্তিযুদ্ধের সঠিক ইতিহাস প্রজন্মের কাছে তুলে ধরতে সুশীল নামধারী এসব মিথ্যাবাদী, স্বাধীনতাবিরোধী বুদ্ধিবেশ্যাদের প্রতিহত করুন।" এদের বিচরণ প্রধানত মিডিয়ায়। সেখানে টক শোর বক্তা হিসেবে এরা অসত বুদ্ধি-ব্যবসায়ী হিসেবে স্বাধীনতাবিরোধীদের পক্ষে কথা বলে, ইতিহাসবিকৃতি করে। এদের সেই অপচেষ্টাকে প্রতিহত করার আহবান জানানো হয়েছে। তারা শহীদ মিনারে কবে যাবে, সেজন্য কেউ বসে নেই। বাক-স্বাধীনতার ভুল ব্যাখ্যা দিয়ে এরা যাতে দেশের ইতিহাস নিয়ে মিথ্যা বলতে না পারে, সেটাই ফোকাস।
এই লোকগুলোকে "বিশিষ্ট" ট্যাগ দেয়ার মাজেজা অবশ্য বোধগম্য না। পিয়াস করিম ইস্যুতে ১০০ জন "বিশিষ্ট নাগরিক"-এর বিবৃতিও মজাদার ছিলো। একইভাবে মাহমুদুর রহমানের মুক্তি চেয়ে ১৬ জন "বিশিষ্ট" সম্পাদকের বিবৃতিও আগ্রহোদ্দীপক ছিলো। কিন্তু প্রশ্ন হলো, এরা ঠিক কি কারণে "বিশিষ্ট"? "বাংলাদেশের পক্ষে" এদের অবদান কি, সোহরাব হাসান কি স্পষ্ট করে বলবে?
সোহরাব হাসান লিখেছে,


আজ সিপি গ্যাং ও তাদের সহযোগীরা ভিন্নমতের মানুষের টুঁটি চেপে ধরতে চাইছে। মুক্তিযোদ্ধা সন্তান কমান্ড কাউন্সিলের সভাপতি মেহেদী বলেছেন, শুধু কেন্দ্রীয় শহীদ মিনার নয়, দেশের সব শহীদ মিনারে তাঁদের অবাঞ্ছিত ঘোষণা করা হলো। তাঁর দাবি, যাঁরা মুক্তিযুদ্ধ ও শহীদ মিনারের চেতনা লালন ও ধারণ করে না, সেসব গণশত্রুর শহীদ মিনারে আসার কোনো অধিকার নেই।

এখানে ভুল কোথায়? যারা মুক্তিযুদ্ধ ও শহীদ মিনারের চেতনা লালন ও ধারণ করে না, তাদেরকে কেন শহীদ মিনারে নিয়ে গিয়ে সন্মান দেখাতে হবে?
সোহরাবের


প্রথমেই বলতে হয়, যাঁরা শহীদ মিনার প্রাঙ্গণে টানানো ব্যানারে উচ্চারণ-অযোগ্য শব্দ লিখেছেন, তাঁরা কেবল শহীদ মিনারকে অপমান করেননি, অপমান করেছেন মুক্তিযুদ্ধের চেতনাকেও। অপমান করেছেন দেশের নারীসমাজকেও। 

 - এই টুইস্টটা খুব উপভোগ করলাম! যে কোনো ইস্যুতে ধর্ম অবমাননা আর নারী অবমাননা ঢুকিয়ে দিতে পারলেই ইস্যুটা পারপেচুয়াল মেশিন হয়ে যায়। CP গ্যাংয়ের ব্যানারে ৯ জন টকশোজীবিকে "বুদ্ধিবেশ্যা" হিসেবে উল্লেখ করা হয়েছে সঙ্গত কারণেই। এটাকে দেশের নারীসমাজের অপমান হিসেবে বিবেচনা করতে হলে দেশের নারীসমাজকে "বেশ্যা" হিসেবে ধরে নিতে হবে, যেটা সত্য না। আরো গুরুত্বপূর্ণ হলো "বেশ্যা" জিনিসটা শাব্দিকভাবেই লিঙ্গ-নিরপেক্ষ। এটাকে নারীসর্বস্ব হিসেবে ঘোষণা করাই বরং নারী সমাজের অপমান। আর পেশা হিসেবে দেশ-জাতি-মানুষের ক্ষতি না করে যে কোনো কাজই সন্মানের। অন্যদিকে যাদেরকে বুদ্ধিবেশ্যা হিসেবে চিহ্নিত করা হয়েছে, তাদের প্রধান কাজ বাংলাদেশবিরোধী শক্তির পক্ষে প্রোপাগান্ডা ছড়ানো।
যাক, সোহরাব এই ৯ জন "বিশিষ্ট" ব্যক্তি কার্যকলাপের কিছুটা আবছা হলেও ধারণা দিলো,

বলা হতে পারে, তাঁরা লেখালেখি, টক শো ও সভা-সমাবেশে সরকারের কড়া সমালোচনা করেন। গণতান্ত্রিক ব্যবস্থায় সরকারের সমালোচনা করা কি অপরাধ? সরকারের সমালোচনা করলেই কি মুক্তিযুদ্ধের চেতনার বিরুদ্ধে অবস্থান নেওয়া হয়?

সমালোচনা করা কাকে বলে? নিন্দা এবং সমালোচনার প্রধান পার্থক্য হলো, নিন্দার উদ্দেশ্য থাকে যে কোনো কনটেক্সটেই কোনো ব্যক্তি, সংগঠন বা প্রতিষ্ঠানের দোষ ধরা, দোষ আদতেই থাকুক বা না থাকুক। অন্যদিকে সমালোচনা হলো কোনো ব্যক্তি, প্রতিষ্ঠান বা সংগঠনের ভালো কাজের প্রশংসা করে, আকামের দোষত্রুটি টু দ্য পয়েন্টে ধরিয়ে দেয়া, যাতে ব্যক্তি, সংগঠন বা প্রতিষ্ঠানটি সেই দোষত্রুটি মুক্ত হয়ে "প্রসঙ্গে" অবদান রাখতে পারে। আর যদি ব্যক্তি, প্রতিষ্ঠান, সংগঠন একেবারেই "প্রসঙ্গের" উলটা কাজ ইচ্ছাকৃতভাবেই করে তাহলে ব্যক্তি, প্রতিষ্ঠান বা সংগঠনকে সেই "প্রসঙ্গ" থেকে বিচ্যুত করা।
এক্ষেত্রে "প্রসঙ্গ" হলো বাংলাদেশ, বাংলাদেশের উন্নতি, আর সমালোচনার বিষয়বস্তু/প্রতিষ্ঠান হলো বাংলাদেশ সরকার। বর্তমান বাংলাদেশ সরকার যুদ্ধাপরাধীর বিচারের ব্যবস্থা করেছে, দেশের অর্থনৈতিক খাতে উন্নতি করছে, সন্ত্রাসবাদের ছোবল থেকে দেশকে রক্ষার যথাসাধ্য চেষ্টা করছে। অর্থাৎ, এই সরকারকে বাংলাদেশের স্বার্থের পরিপন্থী বলা যায় না। এর সমালোচনার জন্য এসব ভালো কাজেরও প্রশংসা দরকার, আর খারাপ কোনো সিদ্ধান্ত নিলে সেগুলোরও গঠনমূলক সমালোচনা করা দরকার। সোহরাব উল্লিখিত "বিশিষ্ট" ব্যক্তিবর্গ কি কখনো সেই কাজটা করেছে, কখনো সরকারের কোনো ভালো কাজের প্রশংসা করেছে, কখনো যুদ্ধাপরাধীর বিচারের পক্ষে কথা বলেছে? না। তারা সমালোচনা করে নাই, সরকারের নিন্দা করেছে।
তবে এই নিন্দার চেয়েও বড়ো সমস্যা হলো, তারা সরকারের "সমালোচনা"র নামে যুদ্ধাপরাধীর পক্ষে জনমত সৃষ্টির জন্য অবিরাম কাজ করে যাচ্ছে। বাংলাদেশের ইতিহাস বিকৃত করছে। সাম্প্রদায়িক উষ্কানির মাধ্যমে দেশকে অস্থিতিশীলতার দিকে ঠেলে দিচ্ছে। সমালোচনার নামে বাংলাদেশবিরোধী মিথ্যা কথা বলার অধিকার কি কেউ সংরক্ষণ করে?
সোহরাবরা ইস্যু পেলেই বাক-স্বাধীনতার সংবিধান তুলে ধরে। দেখা যাক, সংবিধানে কি আছে,

৩৯। (১) চিন্তা ও বিবেকের স্বাধীনতার নিশ্চয়তাদান করা হইল।
(২) রাষ্ট্রের নিরাপত্তা, বিদেশী রাষ্ট্রসমূহের সহিত বন্ধুত্বপূর্ণ সম্পর্ক, জনশৃঙ্খলা, শালীনতা ও নৈতিকতার স্বার্থে কিংবা আদালত-অবমাননা, মানহানি বা অপরাধ-সংঘটনে প্ররোচনা সম্পর্কে আইনের দ্বারা আরোপিত যুক্তিসঙ্গত বাধানিষেধ-সাপেক্ষে
(ক) প্রত্যেক নাগরিকের বাক্ ও ভাব প্রকাশের স্বাধীনতার অধিকারের, এবং
(খ) সংবাদক্ষেত্রের স্বাধীনতার
নিশ্চয়তা দান করা হইল।



স্পষ্টতই বাক-স্বাধীনতা অর্থ যা ইচ্ছা, তাই বলার স্বাধীনতা নয়। রাষ্ট্রের নিরাপত্তা বিঘ্নিত করা যাবে না, বিদেশি রাষ্ট্রের সাথে ক্যাচাল লাগানো যাবে না, অপরাধ সংঘটনে ফুয়েল দেয়া যাবে না, মিথ্যা কথা বলে উষ্কানি দিয়ে জনশৃঙ্খলা বিনষ্ট করা যাবে না - এসব প্রিকন্ডিশন মেনেই বাক-স্বাধীনতা। বাক-স্বাধীনতা অর্থ প্রোপাগান্ডার স্বাধীনতা নয়, ৭ই মার্চের ভাষণে "জিয়ে পাকিস্তান" ঢুকানো নয়, মুক্তিযুদ্ধে নিহতে সংখ্যা ৩০ লাখ না, ২৬ হাজার বলে ফতোয়া দেয়া নয়।
সোহরাব হাসানদের বাক-স্বাধীনতাও আসলে সিলেক্টিভ। এজন্য উল্লিখিত বুদ্ধিবেশ্যাদেরকে যাইচ্ছা তাই বলার অধিকার দিতে হবে; কিন্তু তাদেরকে প্রতিহত করার "মত"-এর ব্যাপারে আবার সরকারের "ব্যবস্থা" নেয়া কাম্য!
সোহরাব হাসানের পরবর্তী বক্তব্যটি খুব গুরুত্বপূর্ণ। আসলে এই বক্তব্যই আগের অনেক প্রশ্নের উত্তর দিয়ে দেয়,


বর্তমান সরকারের অংশীদার জাতীয় পার্টির নেতা হুসেইন মুহম্মদ এরশাদ ১৯৮৩ সালের ফেব্রুয়ারিতে শহীদ মিনারে ফুল দেওয়া ও আলপনা আঁকাকে বিদায়াত বলে অভিহিত করেছিলেন। শহীদ মিনার তাঁর জন্য অবাঞ্ছিত হতে পারে, কেননা তিনি শহীদ মিনারের সংস্কৃতিতে বিশ্বাস করেন না। জাতীয় পার্টির নেতা মিজানুর রহমান চৌধুরী শহীদ মিনারে ফুল দিতে গিয়ে ছাত্র-জনতার হাতে লাঞ্ছিতও হয়েছিলেন।
কিন্তু যাঁরা শহীদ মিনারের চেতনা ও সংস্কৃতি ধারণ করেন, যাঁরা যুদ্ধাপরাধের বিচারের দাবিতে জোরালো ভূমিকা রেখেছেন, তাঁদের সেখানে যেতে বাধা দেওয়া হবে কেন? তাঁরা ভিন্নমত প্রকাশ করেন বলে?

দেখা যাচ্ছে, আগে শহীদ মিনার "সকলের" বললেও যে শহীদ মিনারের সংস্কৃতি বিশ্বাস করে না, তার শহীদ মিনারে অবাঞ্ছিত হওয়া সোহরাবের কাছে জাস্টিফায়েড। এখন পিয়াস করিমসহ উল্লিখিত বুদ্ধিবেশ্যাদেরকে ইঙ্গিত করে সোহরাব পরবর্তী যে কথাগুলো বলেছে, সেটার পক্ষে স্পষ্ট কোনো প্রমাণ কি সোহরাব দেখাবে? পিয়াস করিম, মাহফুজুল্লাহ, দিলারা চৌধুরী, আসিফ নজরুলরা শহীদ মিনারের চেতনা ধারণ করে! তারা যুদ্ধাপরাধের বিচারে জোরালো ভূমিকা রাখছে! হা ধরণী!! দ্বিধা হও!! ভাষা আন্দোলনকে "দুনিয়া কাঁপানো ৩০ মিনিট"- এর অশ্লীলতায় বেঁধে ফেলা অপচেষ্টার কুশীলবরাই আজ সবচেয়ে বড়ো দেশপ্রেমিক!
সোহরাব লিখেছে,


আমরা স্মরণ করতে পারি, ২০০৩ সালে জামায়াত-শিবিরের ক্যাডাররা দেশের বিভিন্ন স্থানে শহীদ মিনারে বর্বরোচিত হামলা চালিয়েছিল, তাহলে সেই হামলাকারীদের সঙ্গে আজকের অবাঞ্ছিত ঘোষণাকারীদের পার্থক্য কী?

এই স্টেটমেন্টটা ভালো লেগেছে। সবচেয়ে বড়ো প্রাপ্তি হলো, সোহরাব এদেরকে আজ "দুর্বৃত্ত" না বলে "জামায়াত-শিবির" ক্যাডার বলছে। এই জামায়াত শিবিরের ক্যাডাররা শহীদ মিনারে হামলা চালানোর ব্যাপারে সোহরাব হাসান, ওই ৯ জন "বিশিষ্ট" ব্যক্তিবর্গ এবং প্রথম আলো ঠিক কিভাবে তাদের "সমালোচনা" করেছে, তার উদাহরণ কি সোহরাব হাসান দিবে? ২০০৩ পর্যন্তই বা যেতে হবে কেন? এই ২০১৪র ফেব্রুআরিতেও শহীদ মিনারে ভাঙচুর করেছে বাংলাদেশবিরোধী শক্তি জামায়াত শিবির। সোহরাব হাসানের প্রথম আলো সে নিউজেও ভাসুরের নাম মুখে নিতে পারে নি, তারা লিখেছে,


কুষ্টিয়ার কুমারখালী, কিশোরগঞ্জের হোসেনপুর ও গাজীপুরের কালিয়াকৈর উপজেলায় তিনটি শহীদ মিনার ভাঙচুর করেছে দুর্বৃত্তরা।

যাহোক, সোহরাব হাসানের এই বক্তব্য ধরেই তার প্রাথমিক বক্তব্য অর্থাৎ "শহীদ মিনার সকলের" -এর ব্যতিক্রম সম্পর্কে স্পষ্ট হওয়া যায়। শহীদ মিনার সকলের না, শহীদ মিনার বাংলাদেশবিরোধী শক্তির জন্য নয়।
সোহরাব হাসানের পরবর্তী বক্তব্যটা খুবই খুবই মজার,

বোতলের সিপি আঁটা দৈত্যরা যে কত ভয়ংকর, তা আইনমন্ত্রী আনিসুল হকের বক্তব্যে যুবলীগসহ সরকার সমর্থক বিভিন্ন সংগঠনের ক্রুদ্ধ প্রতিক্রিয়াই স্পষ্ট। তিনি একাত্তরে পিয়াস করিমের ও তাঁর বাবার প্রকৃত ভূমিকা তুলে ধরায় প্রেসক্লাবের সামনে তারা আইনমন্ত্রীর কুশপুত্তলিকা পর্যন্ত দাহ করেছে। যারা মুক্তিযুদ্ধের চেতনাধারী সরকারের একজন মন্ত্রীকে সম্মান দেয় না, তাদের কাছে বিশিষ্ট ব্যক্তিরা অপমানিত হবেন, তাতে অবাক হওয়ার কিছু নেই।

দেখে ভালো লাগছে যে, সোহরাব হাসানরা সরকারকে "মুক্তিযুদ্ধের চেতনাধারী" সরকার বলে মেনে নিচ্ছে। এবং সোহরাবের "বিশিষ্ট" ব্যক্তিদের কাজই ছিলো এই "মুক্তিযুদ্ধের চেতনাধারী" সরকারের সমালোচনার নামে নিন্দা করা। 
আইনমন্ত্রী আনিসুল হকের ঘটনায় আসলে "সমালোচনা" আর "নিন্দার" পার্থক্যটা সহজে বুঝা যায়। মুক্তিযুদ্ধের পক্ষের শক্তি মুক্তিযুদ্ধের সরকারের পক্ষে বলে। আবার সরকারের কেউ কোনো আকাম করলে সেটারও সমালোচনা করতে ছাড়ে না। আনিসুল হক পিয়াস করিমকে যে সার্টিফিকেট দিয়েছে, তার দুর্ভাগ্য যে, পিয়াস করিমের নিজের ভাষ্যেই আনিসুল হকের বক্তব্য মিথ্যা প্রমাণিত হয়েছে। এ কে খন্দকার যেমন "জিয়ে পাকিস্তান" বা "পাকিস্তান জিন্দাবাদ"কে ডিফেন্ড করতে পারে নাই, আনিসুল হকও তার পিয়াস করিমের বাপকে দেয়া "ছদ্মবেশী মুক্তিযোদ্ধা" সার্টিফিকেট ডিফেন্ড করতে পারে নাই। পিয়াস করিম নিজেই বলেছে, তার বাপ শান্তি কমিটির লোক ছিলো, এবং তার বাপের (আকামের) দায় তার না।
সোহরাব হাসানরা দিনরাত ২৪ ঘন্টা আওয়ামী লীগ সরকারের নিন্দায় ব্যস্ত; কিন্তু একে খন্দকার, আনিসুল হকের মতো মিথ্যাবাদীদেরকে প্রোমোট করার ক্ষেত্রে আবার সবার আগে! আনিসুলের বক্তব্য সরকারের পক্ষ থেকে না, তার নিজের বক্তব্য। যুবলীগসহ সরকার সমর্থকরাই আনিসুল হককে মিথ্যা বলার জন্য বাঁশের ওপর রেখেছে; কিন্তু সোহরাবের কাছে এই ইস্যুতে আনিসুলের পরিচয় "মুক্তিযুদ্ধের চেতনাধারী সরকারের মন্ত্রী!"
সোহরাব হাসান যথারীতি উত্তরাধুনিক ভলতেয়ার ত্যানায় আরো কয়েকটা প্যাচ দিয়া প্রসব করেছে,

ফরাসি দার্শনিক ফ্রাঁসোয়া মারি আবুজে, যিনি ভলতেয়ার নামে অধিক পরিচিত, বলেছিলেন, ‘আমি তোমার সঙ্গে দ্বিমত পোষণ করতে পারি। কিন্তু তোমাকে তোমার কথা বলতে দেওয়ার জন্য আমি জীবন দিতে প্রস্তুত আছি।’ আর শহীদ মিনারে মানববন্ধন পালনকারীরা তার উল্টোটাই করেছেন, তাঁরা ভিন্নমতের কণ্ঠ রুদ্ধ করতে চাইছেন। 

ভিন্নমত মানে বাংলাদেশবিরোধী মত না। স্বাধীন বাংলাদেশে বাংলাদেশবিরোধী মতকে "ভিন্নমত" হিসেবে শ্রদ্ধা করা হয় না। ওয়ান্স এগেইন, ভিন্নমতের দোহাইয়ে বুদ্ধিবেশ্যাদেরকেও কথা বলতে দিতে হবে, জামায়াতের কথাও শুনতে হবে; আবার সেই বুদ্ধিবেশ্যাদেরকে প্রতিহত করার আহবান জানানো "মত"কে সরকারের হস্তক্ষেপে শাস্তি দিতে হবে!! আমরা কি এমন সিলেক্টিভ মত প্রকাশের স্বাধীনতা চেয়েছিলাম!
সোহরাব লেখা শেষ করেছে সরকারের প্রতি থ্রেটের বাণী দিয়ে,

তবে তাঁদের মনে রাখা উচিত, শেষেরও শেষ আছে। বর্তমান সরকারই বাংলাদেশের শেষ সরকার নয়।

একটু আগেই "মুক্তিযুদ্ধের চেতনাধারী" হিসেবে রায় দিয়ে সে সরকারকেই এমন থ্রেট দেয়াকে কোন বিশেষণে বিশেষায়িত করা যায়, আমার বোধগম্য না। সোহরাবের এই থ্রেট থেকে বুঝা গেলো, "মাইনাস টু" এর ষড়যন্ত্র ব্যর্থ হয়েছে। কিন্তু মাইনাস টু-এর কুশীলবরা বসে নেই। তারা তাদের প্রোপাগান্ডা মেশিন ঠিকই চালিয়ে যাচ্ছে। আশাকরি সরকার এদিকটায় একটু নজর দিবেন। আর সচেতন মানুষ মাইনাস টু-এর কুশীলবদের ব্যাপারে চোখ-কান খোলা রাখবেন।
এই দেশটাকে বুকের রক্ত দিয়ে স্বাধীন করেছে আমাদের ৩০ লক্ষ শহীদ, আমাদের ৪ লক্ষ মা। তাদের রক্ত, তাদের আত্মত্যাগকে বিফলে যেতে দেয়া হবে না। 
বাংলাদেশবিরোধী বুদ্ধিবেশ্যাদেরকে প্রতিহত করুন।

