বাংলাদেশ ক্রিকেটের বিস্ময় বালকের সাথে কথোপকথন



হাবিবুল বাশার ক্যাপ্টেন্সি খোয়ানোর পর থিকাই প্রথম কালোর ক্রিড়া সাম্লাদিক উৎপাত শুভ্রর দিনকাল ব্যাপক খারাপ যাচ্ছে। বাশারের সময়ে ম্যাচের আগেই ম্যাচ রিপোর্ট লিখে ফেলা যেতো, আওফাও তেনা প্যাঁচাইয়া মূল কাজটা ছিলো বাশারকে ডিফেন্ড করা এবং ভুল থেকে যে বিপুল পরিমাণ শিক্ষা নিয়ে উন্নতির গ্রাফ ভূমিকম্পের রিখটার স্কেল বানানো বাশারের মহাপন্ডিত টিম পরবর্তী ম্যাচেই বিপক্ষকে নাস্তানাবুদ করে ফেলবে, এই আশার আগুনে খাঁটি গরুর ভেজাল দুধ থেকে বানানো মণ তিনেক গাওয়া ঘি ঢালা। আশার বেলুন বারবার ফুটুস হয়ে গেলেও যাতে পাবলিক বাশারের ওপর বিলা না হয়, উৎপাত শুভ্রের ক্রিড়া সাম্লাদিকতার এই একটাই ছিলো ধ্যান-জ্ঞান। গিভ অ্যান্ড টেইক নীতির অপর পাশে বাশার তাকে 'নিউজ' দেয়ার পাশাপাশি দুধ চা ও খাওয়াতো, সাথে 'চিনি টোস'। 
কিন্তু আশরাফুল ছোকরা চরম বেয়াড়া, তাকে পাত্তা তো দেয়ই না, আশেপাশে ঘুরঘুর করতে দেখলে অন্যদিক দিয়া পিছলাইয়া যায়, বাকি ছোকরাগুলাও তাকে রীতিমতো উৎপাতই মনে করে, সেই সুদিনের কথা চিন্তা করে উৎপাত শুভ্রের মন কিঞ্চিত বিষণ্ন হলেও পেশার খাতিরে সে এর-ওর সাথে ভাব জমাতে চেষ্টা করে। এদিক দিয়ে মুশফিকুর রহিম তার প্রথম পছন্দ। ছোকরাকে দেখে কিছুটা মিচকা শয়তান মনে হলেও তার হাসি বাশারের মতোই চমৎকার। এত চমৎকার হাসিওয়ালা কারো সাথে ভাব সে করেই ছাড়বে, এ আত্মবিশ্বাস তার আছে।
ইন্ডিয়ার সাথে ম্যাচ হারের পর অবশ্য উৎপাত একটু ভয়ে ভয়েই ছিলো। জিমি সিডন্স টুর্নামেন্টের আগে যেমন হাম্বা হাম্বা করছিলো ইন্ডিয়ারে শোয়াইয়া দিয়া আয়ারল্যান্ড ম্যাচের জন্য ওয়েট না কইরাই সেকেন্ড রাউন্ডে পৌঁছানোর জন্য, তাতে এই হার নিশüচয়ই দলের মনোবলের দফারফা করে ফেলবে, এরকম আশঙ্কাই ছিলো। কিন্তু ম্যাচের ঘন্টাখানেক পরে খেলোয়াড় কোচ ম্যনেজারের অবস্থা দেখে উৎপাতের চক্ষু চড়কগাছ। জিমি বিয়ার-টিয়ার না, পুরা শ্যাম্পেনের বোতল খুলে বসে গেছে। শ্যাম্পেন তো ম্যাচ জয়ের পরে সেলিব্রেট করতে খায়, সিডন্স অধিক শোকে পাথর হয়ে গেলো, নাকি সামহাউ ইন্ডিয়ার কাছে হারই তার কাছে জয়, উৎপাত শুভ্র যখন এ ধাঁধার সমাধান চিন্তায় মগ্ন, তখনই পেছন থেকে মুশফিকুর রহিমের ডাক, "আরে, শুভদা দেখি এইখানে!"
উৎপাত রহিমকে দেখে খুশি হয়, কিছু নিউজ পাওয়া যাইবো; কিন্তু তার সম্বোধনে বিরক্ত হয়। এই ফিচকা পোলাপানগুলা তার নামের র-ফলা বাদ দিয়া ভ-এর অদৃশ্য ও-কারের ওপর বাড়তি জোর দিয়া যেইটা উচ্চারণ করে, সেইটা শুনতে অশলীল লাগে। অনেকবার বলা হইছে, কোনো কাম হয় নাই। কুঁচকানো ভ্রু স্বাভাবিক করে সে খোঁচা মেরে জিজ্ঞাসা  করে, "কী মিয়া, তোমরা ম্যাচ হারের পরে সেলিব্রেট করতেছো যে!"
রহিম ফুরফুরা মেজাজে জবাব দেয়, "হারটাই শুধু দেখলেন, দাদা। উন্নতির গ্রাফটা দেখলেন না! মাত্র ২৫ রানের ব্যবধান। ইন্ডিয়া তো টিটুয়েন্টির ওয়ার্লড চ্যাম্পিয়ন।"
"তবুও, জিমি যেমন কইরা মিডিয়া তোলপাড় কইরা ফেলতেছিলো।"
মুশফিক কোচের অনুগত ছাত্র, সে কোচকে ডিফেন্ড করে, "আসলে আমাদের ফোকাস আয়ারল্যান্ড ম্যাচের দিকে, ইন্ডিয়ার সাথে হারি আর জিতি, আয়ারল্যান্ডের সাথে হারলেই আউট। মাঝখান থিকা ইন্ডয়ারে একটু ডরাইয়া দিলাম আর কি!"
মুশফিক ফিক ফিক করে হাসে। কিন্তু উৎপাত শুভ্র হাসতে পারেন না। তিনি ক্রিকেটের ক না বুঝলেও এতদিনের অভিজ্ঞতায় এই বাকোয়াজ অনেক শুনেছেন, তারেক মোনাওয়ারের ওয়াজের চাইতেও অখাদ্য এই বাকোয়াজ। তিনি বরং ম্যাচের বিশ্লেষণের দিকেই মন দেন, "কিন্তু আমরা তো জিততেই পারতাম। যেমন ধরো, তুমি যে দুইটা স্ট্যাম্পিং মিস করলা ..."
রহিম এবারও হাসে, "হে হে, রোহিত শর্মারটা স্ট্রাটেজি ছিলো। যেমন ধরেন ওই বলে আমি স্ট্যাম্পিং করলে পরের বলে অন্য কেউ এসে ছয় পিটাতো; ফলাফল দুই বলে এক উইকেট ছয় রান। কিন্তু পরিণাম কি হলো? পরের বলে সে বোলড হওয়ায় দুই বলে এক উইকেটে জিরো রান।"
উৎপাত শুভ্র এমন যুক্তির বিরুদ্ধে পালটা যুক্তি দিতে পারেন না, খানিকটা মিনমিন করে বলেন, "কিন্তু যুবরাজের টা? সে ১৮ বলে ৪১ রান করেই না ম্যাচ ঘুরায়ে দিলো? তাকে ১ রানের মাথায় লাইফ দিলা যে!"
রহিম এবার বিরক্ত হয়ে তেলেবেগুনে জ্বলে ওঠে, " ধুর মিয়া! আপনারা সাম্লাদিকরা পারেন খালি আমার দোষ ধরতে। সাকিবের মত পেলেয়ার ওয়াইড কেনো দিলো, সেইটা দেখলেন না, দেখলেন আমার দোষ। বলি, আমি কি ওয়াইড বলে কিপিংয়ের জন্য খেলি নাকি?"
উৎপাত এবারও কুপোকাত বনে যান, রহিম ছেলেটা ব্রাইট, ভালো যুক্তি দেয়, তিনি মনে মনে স্বীকার করতে বাধ্য হন। তিনি দলের ম্যাচ প্ল্যান সম্পর্কে আইডিয়া পেতে চান, কোথায় কোথায় ভুল ছিলো, তা বিশ্লেষণ করে রিপোর্ট করতে সুবিধে হবে, "আচ্ছা, তোমাদের দলের ম্যাচ উইনিং ব্যাটসম্যান কে?"
"ক্যান, তামিম। এতোদিন সাম্লাদিকতা করেন, আর এইটা জানেন না? আজিব!" রহিম এখনো কিছুটা খাপ্পা।
উৎপাত শুভ্র কাঁধের ঝোলা থেকে পরিসংখ্যান নোটটা বের করে দেখেন, টিটুয়েন্টিতে তামিমের ম্যাক্সিমাম স্কোর ৩২, এহন তক কোনো ছক্কা নাই, গড় ১৩ আর সর্বোপরি স্ট্রাইক রেট ৯০%। এরকম একটা খেলোয়াড় ম্যাচ উইনিং ব্যাটসম্যান কিভাবে হয়, তিনি ভেবে পান না। তবুও বাংলাদেশ টিম হলো প্রতিভাধরদের টিম। কার প্রতিভা কখন কিভাবে বের হয়ে আসবে আগে থেকে বলা যায় না, তিনি রহিমের কথাই নোট করে নেন। তবে ফাঁদে ফেলা যাবে ভেবে এরপরেই মোক্ষম যায়গায় হাত ফেলেন, "তুমি আর রকিব টুয়েন্টির দলে চান্স পাও কিভাবে? আন্ডার টেন অ্যাভারেজে রকিবের স্ট্রাইক রেট ৭৬% আর তোমার ৮৮%! এইডা কি টুয়েন্টিতে চলে?"
রহিম এবার আর চেতে না, কারণ, এর উত্তর সে আগেভাগেই রেডি করে রেখেছে, পালটা জিজ্ঞেস করে, "প্র্যাকটিস ম্যাচ সম্পর্কে কোনো তথ্য আপনার জানা আছে?"
উৎপাত তখন ছুটিতে ছিলো, ইংল্যান্ড এসেছে মাত্র পরশু, প্র্যাকটিস ম্যাচ কাভার করতে পারে নি, সে কিছু জানে না, অকপটে স্বীকার করে।
"তাই ভাবছিলাম", রহিম আলোচনার লিড নেয়, "প্র্যাকটিস ম্যাচে আমি ৮ বলে ২৪ আর রকিব ১০ না ১২ বলে ২৫ রান করেছিলো, ভালো করে জেনে নিন। " রহিম বলে চলে, "গতকাল জুনায়েদ আউট হওয়ার পরে কোচের স্পষ্ট নির্দেশ ছিলো অলআউট হবা না, ২০ ওভার খেলে আসো। আমরা সেই নির্দেশ অক্ষরে অক্ষরে পালন করেছি। কোচের কথা অমান্য করে ফোর্থ সিক্স মারতে গিয়ে আউট হওয়া নাঈম সামনের ম্যাচে বাদ পড়তে পারে।"
"আচ্ছা, নাঈমের কথাই যখন বললা", তব্দা খাওয়া উৎপাত জানে পানি পায়, "নাঈম তো ব্যাটসম্যান, তাকে নয় নাম্বারে ব্যাট করতে নামানোর মানে কি?"
রহিম হাল ছেড়ে দেয়ার পাত্র নয়, "ব্যাটসম্যান আগে ছিলো; কিন্তু সেসব এখন ইতিহাস। সে যেহেতু বল ভালো করে, সেহেতু সে বোলার, ব্যাট যা-ই করুক না কেন। আর বোলার মানেই টেল এন্ডার।"
"অদ্ভূত যুক্তি! বল ভালো করাই তাইলে তার জন্য কাল হলো?" উৎপাত বিস্ময় প্রকাশ করে।
"এ বিষয়ে কিছু বলার থাকলে কোচ, ম্যানেজার, ক্যাপ্টেনকে ধরেন, আমি কেন?" রহিম পিছলায়। তার পিছলানি দেখে উৎপাতের মত নিরীহ সাম্লাদিকেরও মেজাজ বিলা হয়, "ক্যান, ক্যাপ্টেনকে টানো ক্যান আবার? আশারফুল তো নামে মাত্র ক্যাপ্টেন, কামে তো তোমাগো সিডু। আশরাফুল নিজে এক ওভার বল করায় সিডু মাইন্ড খায়া পত্রিকায় গিয়া কানছে। তাও আবার তোমরা লিডারশীপ গ্রুপ বানাইছো, তুমি সেই প্যানেলের একজন। এখন আবার বিপদে পড়ে ক্যাপ্টেন কেন?"
কথা মিছা না। আশরাফুলের একার কিছু করার ক্ষমতা নাই। ছয় জনের লিডারশীপ গ্রুপের একজন সে নিজেও। রহিম চুপ থাকে; কিন্তু উৎপাত শুভ্র পুরা ফর্মে, সে সরাসরি পারসোনাল অ্যাটাকে চলে যায়, "আজকের হারের জন্য ম্যাক্সিমাম রেসপনসিবিলিটি তোমার নেওয়া উচিত। যুবরাজের স্ট্যাম্পিং মিস না করলে ইন্ডিয়া ১৮০ রান করতে পারে না। বাংলাদেশ এইরকম শিট পলিসি নিয়া ব্যাট কইরাও ১৫৫ করছে, ১৬০ এর ঘরে রান থাকলে আমরা ইজিলি জিততাম। আচ্ছা, তুমি যে সেই ১৫ বছর বয়সে পাইলটেকে ডাম্প করাইয়া দলে ঢুকলা, এর মধ্যে এমন কোনো ম্যাচ কি আছে, যাতে কোনো ক্যাচ ড্রপ করো নাই, স্ট্যাম্পিং মিস করো নাই?"
রহিমের এবার দেয়ালে পিঠ ঠেকে গেছে, কোথাকার কোন দুই পয়সার সাম্লাদিক, সে তাকে ঝাড়ি দেয়ার কে? উষ্মার সাথে সে উচ্চারণ করে যে, ম্যাচের রেকর্ড মুখস্ত করার চাইতেও তার অনেক গুরুত্বপূর্ণ কাজ আছে। হি ডাজনট গিভ আ শিট টু স্ট্যাটিসটিক্স। হু দ্য হেল উৎপাত শুভ্র ইজ টু আস্ক অ্যাবাউট হিজ অ্যাচিভমেন্ট?
পালটা ঝাড়ি খেয়ে উৎপাত সতর্ক হয়ে যায়। উত্তেজিত হলে সাম্লাদিকতা করা যায় না। সে মুখ নরম করে আদরের ভঙ্গিতে বলে, "আরে দূর! তুমি খামোখা রেগে যাচ্ছো। আমি কি তাই কইছি নাকি? আর তাছাড়া কয়টা ক্যাচ বা স্ট্যাম্পিং করলা এইটা কোনো বিষয় না, রেকর্ড বুকে কয়টা ক্যাচ ধরলা এইটাই লেখা থাকে, মিস করা গুলার কোনো ভ্যালু নাই।"
রহিম গলে না। সে গজগজ করতে করতে হেঁটে যায়। এই সাম্লাদিকরা আসলেই খারাপ, খামোখা তারা এর নামের র-ফলা বাদ দেয় না।
এদিকে উৎপাত শুভ্র ভাবতে বসে, এই পোলা এমন কইরা এমুন আকাইমা পারফর্ম্যান্স দেখাইয়াও বছরের পর বছর ধরে দলে খেলে যায় কেমনে? সে আসলেই বাংলাদেশ ক্রিকেটের বিস্ময়বালক। অবশ্য তার চেহারাছবি ভালো, হাসিটা সুন্দর। উৎপাতের মুখে একটা তীব্র ফিচকা হাসি উঁকি দেয়। বিষ্ময় শব্দটাকে অন্য একটা প-বর্গীয় খারাপ শব্দের সাথে বিনিময় করে সে মনে পুলক অনুভব করতে করতে হোটেলের দিকে রওনা দেয়। রাত অনেক হলো, তাড়াতাড়ি আজকের ঘটনা কম্পোজ করে প্রথম কালোর অফিসে পাঠানোর পরেই সে ঘুমাতে পারবে।

