মতিউর রহমান কেন একলা গালি খাবে ?



মতিউর রহমানরে নিয়া অনেক গালাগালি হইলো...
আমার মনে হয় এইখানে তারে একা গালি দেওয়াটা অন্যায় হইতেছে। আজকে মতিউর রহমান যেই পত্রিকা সাম্রাজ্য নিয়া গর্ব করে সেই সাম্রাজ্য গঠনকালের অনেক ত্যাগী সৈনিকরে এখন আর খুঁইজ্যা পাওয়া যায়না। ভোরের কাগজ থেকেই শুরু হইছে দলাদলিটা... খুব সচেতনভাবে মতিউর রহমানের চারপাশে একটা বলয় তৈরি হইতে দেখছি সেই তখন থিকাই। ধীরে ধীরে কিছু লোক হয়ে গেছিলেন অপ্রয়োজনীয়।
মতিউর রহমান প্রথম আলো প্রকাশাইলে বলয়টা দৃঢ় হইলো। বাকীরা অচ্ছু্যত হইলেন। কিছু রয়ে গেলেন ভোরের কাগজে... কিছু অন্য পত্রিকায় গেলেন... আর কিছু তারপরও শেষ চেষ্টা হিসাবে প্রথম আলোতেই রইছিলেন। এখন বুঝি ঢিলি ময়দান খালি। তো এই অবস্থার জন্য কেন শুধু মতিউর রহমানরেই গালি দেওয়া হইবো ? তার আশপাশের লোকগুলা কি দুধে ধোয়া তুলসী পাতা আছিলো ?
অনেক বছর প্রথম আলোর চৌহদ্দিতে পা রাখিনা... যারা শেষ পর্যন্তও যুদ্ধটা চালায়া নিতেছিলেন... এখন বোধহয় তাদের কেউই অবশিষ্ঠ নাই। সুবিধাবাদ পূর্ণতা পাইছে। প্রথম আলো প্রকাশের বছর দুয়েক পরে এক সিনিয়র সাব এডিটররে কইছিলাম- ঐ মিয়া... আপনে মোবাইল নেন না কেন ? সে কইছিলো বস... মোবাইল নাহয় নিতে পারলাম... কিন্তু মাসে মাসে বিল দিমু কেমনে ? আমি কইলাম বাহ্... আপনের কন্ট্রিবিউটিং রিপোর্টার যে গাড়ি কিনে ? বলছিলো তার এলেম আছে... (সেই সিনিয়র সাব এডিটরও বহুদিন আগেই প্রথম আলো ত্যাগ করছেন। একে একে নিভেছে দেউটি...)
এখন প্রথম আলো ভর্তি অনেক এলেমদার লোক... এবং তারা এখন সকলে মিলিয়া আলেমদের খেদমত করতে দৃঢ়প্রতিজ্ঞ।
মতিউর রহমান অবশ্যই এই অবস্থার জন্য দায়ী... তিনিই লালন এবং লালায়িত করছেন... কিন্তু তার চারপাশের বলয়াবৃত লোকগুলার কাঁধে কি একটুও দায় বর্তায়না ? তাদের অনেকেই কি নিজের বিবেক বোধ বিসর্জন দিয়া ইদানীং জাতির বিবেক হিসাবে আবির্ভূত হন নাই ?
তারা কি অপ্রকাশিতই থাকবো ?
ইসলাম ধর্মরে হীনবল করছে মৌলবাদী গোষ্ঠী...
আর লড়াকু একদল সাংবাদিকরে (যারা ভোরের কাগজের ভোরে ছিলো) হীনবল করছে কারা ?
আমি কখনোই ভোরের কাগজের বা প্রথম আলোর ভিতরের লোক ছিলাম না... যদি কোথাও কিছু ভুল বইলা থাকি তাইলে শোধরাইয়েন... আমি হাতে হাত রাইখা ক্ষমা চাইতে এবং দুঃখ প্রকাশ করতে চেষ্টা করবো। (এইটা সম্প্রতি শিখছি)

