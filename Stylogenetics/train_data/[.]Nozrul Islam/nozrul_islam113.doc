[সাময়িক পোস্ট] জীবনানন্দ দাশের জন্মতারিখ কোনটা?



প্রথমেই ধন্যবাদ হিমুকে, সুন্দর ব্যানারটির জন্য। কিন্তু এটা দেখেই একটু খটকা লাগলো। আমার হিসেবে জীবনানন্দ দাশের জন্মদিন আগামীকাল। অর্থাৎ ১৮ ফেব্রুয়ারি।
তাহলে?
ভাবলাম জার্মান দেশে এখন হয়তো ১৮ তারিখ হয়ে গেছে। [এসম্পর্কে আমার ধারণা কম]
কিন্তু তবু একটু ঘাঁটা শুরু করলাম নিশ্চিত হওয়ার জন্য। উইকিপিডিয়াতে ইংরেজী তারিখ নাই, বাংলা তারিখ হিসেবে উল্লেখ আছে ৬ ফাল্গুনের। সেই হিসাবেও জন্মদিন আগামীকাল, আজকে ৫ ফাল্গুন। 
এবার হাতে নিলাম বাংলা একাডেমীর লেখক অভিধান। সেখানে অনেক অগা মগার বিস্তৃত বিবরণ আছে, কিন্তু জীবনানন্দ দাশের নাম গন্ধই নাই!!!
তবে আছে বাংলা একাডেমীর চরিতাভিধানে। সেখানে বাংলা তারিখ নাই, ইংরেজি তারিখ হিসেবে আছে ১৭ ফেব্রুয়ারি।
এবার গেলাম আব্দুল মান্নান সৈয়দের শ্রেষ্ঠ জীবনানন্দ বইতে। সেখানে লেখা জন্ম: ৬ই ফাল্গুন ১৩০৫, ১৮ই ফেব্রুয়ারি ১৮৯৯। 
এখন? 
কোন দিন আমরা তাঁর জন্মদিন পালন করবো? ১৭ নাকি ১৮ ফেব্রুয়ারি? নাকি বাংলা তারিখ অনুযায়ী ৬ ফাল্গুন?

