বিজ্ঞাপন ব্লগ: ব্লগমত নির্বিশেষে মেহদীকে ভোট দেই চলুন



অভ্র কী, সেই পরিচয় দেওয়ার জন্য এই লেখা না... 
অভ্রর গুনগান গাওয়ার জন্যও না... 
মেহদী হাসান খান এমনিতেই লাজুক ছেলে, তাকে নতুন করে লজ্জা দেওয়ার জন্যও এই পোস্ট না... 
তাহলে এই লেখা কেন? 
আমি মনে করি অভ্রর কাছে আমার অনেক ঋণ
আর এই জিনিস বানানোর অপরাধে মেহদীকে আজীবন শ্রদ্ধা জানায়ে বিব্রত করা জায়েজ আছে। 
ক্ষমতা থাকলে মেহদীকে একুশে পদক দিতাম। পারি না... 
কিন্তু অন্তত একটা কাজ করতে পারি
ডয়চে ভ্যালের ব্লগ প্রতিযোগিতায় এবার Best Use of Technology for Social Good ক্যাটাগোরিতে মনোনীত হয়েছে মেহদীর ব্লগ। এই ক্যাটাগোরিতে মেহদীই একমাত্র বাঙালি, অতএব ব্লগমত নির্বিশেষে আমরা মেহদীকে ভোট দিতে পারি। এই রাষ্ট্র কোনোদিন মেহদীকে সম্মান জানাবে কী না জানি না, উল্টা ডিজিটাল বাংলাদেশের প্রণেতারা যতদিন উপদেষ্টা থাকবেন, ততদিন মেহদীকে হয়তো অপমান গঞ্জনাই সইতে হবে। কিন্তু আমরা সবাই মিলে ভোট দিয়ে অন্তত তারে একটা আন্তর্জাতিক সম্মান এনে দিতে পারি না? 
কিভাবে ভোট দিবেন? 
খুবই অল্প সময় লাগে একটা ভোট দিতে, চলুন দলে দলে ভোটদান করি। ভোট দিতে হলে আপনার ফেসবুক অথবা টুইটার একাউন্ট লাগবে। 
প্রথমে এখানে যান...
উপরের ডানদিকের কোনায় দেখুন ফেসবুক আর টুইটার লগিন করার সুইচ আছে, টোকা দেন... 
লগিন শেষে বামদিকে দেখুন ক্যাটাগোরি আর কাকে ভোট দিতে চান সেটা সিলেক্ট করার ব্যবস্থা আছে। ক্যাটাগোরি আর নাম সিলেক্ট করে ভোট দিয়ে দিলেই কাহিনী শেষ। 
এখানে গেলে ক্যাটাগোরিগুলো দেখতে পাবেন, বেছে বেছে ভোট দিতে পারবেন। 
মেহদী ছাড়াও এই প্রতিযোগিতায় আছেন-
Best Blog ক্যাটাগোরিতে সাবরিনা
Best Social Activism Campaign ক্যাটাগোরিতে অমি রহমান পিয়াল
Special Topic Award Human Rights ক্যাটাগোরিতে আদিবাসী বাংলা ব্লগ
আপনার একটি একাউন্ট দিয়েই এদের প্রত্যেককে আপনি ভোট দিতে পারবেন। আর Best Blog Bengali ক্যাটাগোরিতে সবাই বাঙ্গালি, বেশিরভাগই বাংলাদেশের... এখানে সবাইকে পাবেন। বিশেষ করে হিমু, রণদা [হরপ্পা], আরিফ জেবতিক, সাইফ শহীদ, দিগন্ত, শওকত হোসেন মামুন...
এখানে যে কোনো একজনকে বেছে নিতে হবে ভোট দেওয়ার জন্য... 
এবার বিবেচনামতো ভোট দিন... বাংলা ব্লগকে ছড়িয়ে দিন সারাবিশ্বে

