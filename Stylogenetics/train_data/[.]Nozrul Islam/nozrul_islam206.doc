জিতিলো রে জিতিলো, বাংলাদেশ জিতিলো




ঘুম থেকে একটু দেরি করে উঠেছিলাম... বিছানায় শুয়েই টিভি ছাড়লাম... দেখি নিউজিল্যান্ডের ৪ আদম হাওয়া হয়ে গেছে। ব্যাস... আমি হয়ে গেলাম নট নরন চরন... ঘোষণা দিলাম আজকে না জিতে উঠবো না। (মাঝে বিরতিতে একবার শুধু টয়লেটে গেছিলাম) এবং উঠলাম না।
ওখানে বসেই চা খেলাম, বউ বারবার তাগাদা দেয় খাইতে, আমি বলি এখন পেটে কিছু ঢুকবো না... উত্তেজিত আছি। বিরতিকালে এট্টুখানি কোনোমতে খাইলাম, তবু বিছানায় বইসাই... ঈমান শক্ত কইরা বইসা আছি। বউ অবাক, আজ আমি নেটে ঢুকতেছি না, আমি বললাম না মামা... সাধনা লাগে... খালি কি খেলোয়াররা খেললেই জিতে নাকি? আমগো একটা কন্ট্রিবিউশন আছে না? এই দেহো আমি সকাল থেকে মোবাইল অফ করে রাখছি। আজ খেলায় না জিতে কোনোদিকে তাকাবোও না। 
এবং আমরা জিতলাম। এবং অনেকদিন পরে জিতলাম। এবং খুব ভালোভাবে জিতলাম। এবং নিউজিল্যান্ড তাকায়ে তাকায়ে দেখলো। এবং কেউ বলতে পারবে না এইটা ফ্লুক... এক্কেবারে খেলে জিতা... প্রতিটা বল খেলে জিতা... 
বড় আনন্দ লাগতেছে।
কিন্তু আবার একটা বিষয় খারাপো লাগতেছে... সেইটা মুহিবের জন্য... ওরে তো মাইরের হাত থেকা কেউ রক্ষাইতে পারবো না... 

