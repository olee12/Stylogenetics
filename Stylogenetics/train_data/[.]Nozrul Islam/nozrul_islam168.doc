তবু তোমাকে পাওয়ার আগে ভিজবো না, থেমে যাক ঝড়



অদ্ভুত সুন্দর একটা বৃষ্টি হলো। ঘুম ভাঙ্গা সন্ধ্যায় বারান্দার অন্ধকারে প্রিয়মানুষ সহযোগে সেই বৃষ্টি... আহ্...
বৃষ্টিটা বুঝি খুব দরকার ছিলো... আমাদের জন্য... প্রেমের জন্য... ফসলের জন্য...
বৃষ্টিছাড়া যেন কান্নাও পূর্ণতা পাচ্ছিলো না। এ বৃষ্টি ভাসিয়ে নিয়ে গেলো না, মনে একটা দোলা দিয়ে গেলো কেবল...
এ বৃষ্টি ভেজার জন্য না, চুপ করে পাশে বসে দেখার জন্য...
তাই করলাম... সাথে চানাচুর মুড়ি মাখানো, আমের আচার দিয়ে... আর রঙ চা... 
আর গান...
বৃষ্টিতে রবীমিয়ার গানের কোনো তুলনা নাই... এছাড়াও আছে অসংখ্য গান। তবে আমার বৃষ্টি হলেই একটা গান শুনতে মঞ্চায়। এই গানটা আমার এতো প্রিয়, যে গানটার গীতিকার বন্ধু জুলফিকার রাসেল পুরো এ্যালবামটাই আমারে উৎসর্গ করছিলো।
কিন্তু অধম আমি সেই এ্যালবামটাও সংগ্রহে নাই। ইস্নিপ্সে গানটা খুঁজে পেলাম না। জুলফিরে ফোন দিলাম দোস্ত কেম্নে শুনি?
সে তার ওয়েবসাইটে গিয়া শুনতে বললো... এখন তাই শুনতেছি... 
এই গানটা একটু প্রচার আড়ালে থাকায় অনেকেই সম্ভবত শোনেন নাই... বৃষ্টি দিনের আমার অনেক প্রিয় গানটা আপনাদের জন্য দিলাম...
আমি তো খুব কারিগরী কাজ পারি না... আমি স্রেফ লিঙ্কটা দিলাম এখানে... আপনারা নিজস্ব দক্ষতা দিয়ে শুনে নিয়েন... ১৭৫ নম্বর গান...
"রিমঝিম বৃষ্টি ঝড়ানো প্রথম বরষার দিন এলো আবার"
কণ্ঠ: শম্পা রেজা
কথা: জুলফিকার রাসেল
সুর: বাপ্পা মজুমদার
http://www.zulfiqerrussell.com/music.php

