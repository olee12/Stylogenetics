চিরস্মরণীয় জুবায়ের ভাই




সচলায়তনের বামদিকে একেবারে উপরে দেওয়া আছে একটি লিঙ্ক- চিরস্মরণীয় মুহম্মদ জুবায়ের
দুবছর হয়ে গেলো তাই না? আজ আবার এলো সেই ২৪ সেপ্টেম্বর। জুবায়ের ভাই অসুস্থ হয়ে হাসপাতালে। তানভীর ভাইয়ের দেওয়া সেই পোস্ট দেখার পর থেকে সারাবিশ্বে ছড়িয়ে থাকা সচলদের প্রবল আকুতি প্রার্থণা সব বিফল করে দিয়ে, সবাইকে হাউমাউ করে কাঁদিয়ে দুবছর আগের ঠিক এই দিনটিতে চিরবিদায় নিয়েছিলেন জুবায়ের ভাই। আমাদের খুব খুব খুব প্রিয় জুবায়ের ভাই। 
শুধু সচলায়তনেই না, বাংলা ব্লগ জগতে সবসময়ই সবচেয়ে শ্রদ্ধার সঙ্গে উচ্চারিত হয় এই নামটি- মুহম্মদ জুবায়ের। যারা গত দুবছরে ব্লগে শুরু করেছেন, জুবায়ের ভাইকে পাননি, তারা সত্যিই হয়তো বিশ্বাস করতে পারবেন না শুধু ভার্চুয়াল পরিচয়ে একজন মানুষ কতোটা শ্রদ্ধার আসনে বসতে পারেন। হাউমাউ কান্নার কথা যে লিখলাম, অনেকে ভাবতে পারেন এটা আদৌ সম্ভব? 
কিন্তু আমি জানি আজকে এই পোস্ট পড়েই অনেকে আবার কাঁদবেন সশব্দেই
জুবায়ের ভাই, যেখানেই থাকবেন, ভালো থাকবেন... 

