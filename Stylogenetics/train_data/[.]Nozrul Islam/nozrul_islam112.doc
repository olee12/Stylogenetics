বইমেলায় ঝড়



সন্ধ্যায় বইমেলায় যাবো, মোটামুটি সব ঠিকঠাক। এসময় আচমকা এক ঝড়। প্রচণ্ড ঝড়, ফাল্গুনের ১১ তারিখেই প্রবল কালবৈশাখী। সঙ্গে শিলাবৃষ্টি। যাওয়া হলো না আজকে আর মেলায়। 
তবে তারচেয়ে বড় খবর হলো বইমেলা পুরাই লণ্ডভন্ড। না গেলেও বিভিন্ন জনের সঙ্গে ফোনকথা বলে যা জানলাম, তাতে মনে হলো বইমেলা শেষ। 
বাঁশের খাম্বার উপর ত্রিপল আর কাপড় দিয়ে তৈরি স্টলগুলো সাধারণ বৃষ্টির জন্যই ততটা তৈরি থাকে না। এরকম ঝড়ের কবলে পড়লে তাদের অবস্থা সঙ্গিন। আর তা যদি হয় এরকম নোটিশ ছাড়া, তাহলে তো আর কথাই নেই।
শুনলাম অনেক নাকি ক্ষয়ক্ষতি হয়েছে। প্রচুর বই উড়ে গেছে, ভিজে গেছে, নষ্ট হয়ে গেছে। ভিজে চুপচুপা স্টলগুলোর অবস্থাও ভালো না। মেলার প্রাঙ্গন জুড়ে গোড়ালিকাঁদা। মনে হচ্ছে এই ঝড় বৃষ্টি কয়েকদিন চলবে। 
এই ধকল কাটাতেই প্রকাশক বিক্রেতাদের অন্তত দিন দুয়েক সময় লাগার কথা। সব মিলিয়ে মনে হচ্ছে বইমেলার পরিবেশটা আর জমবে না। এমনিতেই বিক্রিবাট্টা কম, তার উপর এই ক্ষয়ক্ষতি। প্রকাশকদের জন্য খারাপই লাগছে। খারাপ লাগছে নবীন লেখকদের জন্য। অন্তত আরো কিছু বই বিক্রি থেকে বঞ্ছিত হলো নিশ্চিত। 
আমার নিজেরও আরো বেশকিছু বই কেনার প্রয়োজন ছিলো। তালিকাও করে রেখেছিলাম। দেখি, শুক্রবারের মধ্যে যদি মেলা শেষ মুহূর্তের আলো নিয়ে জ্বলে ওঠে, তবে হয়তো কেনা হবে। নতুবা 
গতবছরও ২৫ ফেব্রুয়ারি বিডিআর বিদ্রোহে দিন দুয়েক মেলা প্রায় বন্ধ ছিলো। এবার ২৪ তারিখেই ঝড়... 

