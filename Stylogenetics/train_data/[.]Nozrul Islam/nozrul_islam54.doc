পহেলা বৈশাখের ইবই



ঘরকুনো হিসেবে বাঙালির সুনাম আছে। ইউরোপের লোকেদের টাকা হলে বা না হলেও তারা জাহাজে চড়ে বের হয়ে যেতো, সাগর মহাসাগর পার হয়ে যেতো। আর আমাদের টাকা হলে আমরা হেরেমখানা খুলে বসতাম। 
বাঙালির সেই ঐতিহ্য সম্ভবত একমাত্র আমিই সবল হাতে ধরে রেখেছি প্রবল নিষ্ঠার সাথে। বাকী সবাই ভুলে গেছে, তারা এখন খালি ঘুরতে বেড়াতে যায়। আগে দুদিন ছুটি পেলেই লোকে গ্রামের বাড়ি ছুটতো, এখন ঘুরতে যায় পাহাড়ে পর্বতে সাগরে নদীতে বা পুরনো স্থাপত্যে!
আগে ঘুরবার জায়গাগুলোর বাসের টিকিট যে কোনো সময়ই পাওয়া যেতো, কিন্তু এখন কমপক্ষে সপ্তাহখানেক আগে বুকিং না দিলে পাওয়া যায় না, থাকার জায়গার দখল তো নিতে হয় আরো আগে থেকে।
সচলের পাতাতেও মাঝে মধ্যেই এখানে সেখানে যাওয়ার কাহিনী প্রচুর আসে। 
আচ্ছা প্রত্যেকের সেরা সুন্দর ভ্রমণ অভিজ্ঞতাগুলো একসঙ্গে করে একটা ইবুক করলে কেমন হয়? 
[আগেই বলে রাখি, প্রস্তাবটা আমার না, অমিতের]
যেই ভাবা সেই কাজ। আসছে পহেলা বৈশাখ উপলক্ষ্যে সচলায়তনে একটা ইবই নাজেল হোক, আমাদের সবার সবচেয়ে সুন্দর ভ্রমণ অভিজ্ঞতা নিয়ে। 
যেন এটা হয়ে ওঠে একটা পরিপূর্ণ ভ্রমণ বহি। দেশ বিদেশের সুন্দর জায়গাগুলো উঠে আসুক এই ইবই তে। কোথাও ঘুরতে গেলে সবার আগে যেন এখানে ঢুঁ মারতে হয় সবার। চলুন অনলাইনে এরকম একটা ইবই তুলে রাখি আমরা সবাই মিলে। 
তো আর কথা বাড়িয়ে লাভ কী? এখুনি লিখতে বসে যান আপনার জীবনের সুন্দর একটা ভ্রমণের অভিজ্ঞতার কথা। হার্ড ডিস্কের তলা হাতড়ে খুঁজে বের করুন স্মৃতিময় ছবিগুলো। তারপর পাঠিয়ে দিন 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%22%3e%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%3c%2f%61%3e%27%29%3b')) ঠিকানায় 
লেখার সঙ্গে ছোট একটা নোট যোগ করে দিতে পারেন, সেখানে যাওয়ার উপায়, থাকা খাওয়ার হদিস ইত্যাদি... 
ইবইটি পহেলা বৈশাখ প্রকাশ করার ইচ্ছে আছে। সেক্ষেত্রে লেখা আর ছবি জমা দেওয়ার শেষ তারিখ ৮ এপ্রিল। সময়টা বড্ড কম, কিন্তু যে ভ্রমণটা আপনার স্মৃতির মনিকোঠায় জ্বলজ্বল করছে, তা লিখতে তো এক বেলাই যথেষ্ট তাই না? শেষ তারিখের জন্য বসে না থেকে এক্ষুণি লিখে ফেলুন। সময় গেলে সাধন হবে না।
লেখা হতে হবে দেড় থেকে দু হাজার শব্দের মধ্যে। ছবির সংখ্যা ৫টি। বেশি ছবি পাঠালে আপত্তি নেই, সম্পাদনা পরিষদ বাছাই করে নেবেন। 
লেখা ইউনিকোডে হতে হবে। সোলাইমানলিপি ফন্টে। 
আরো একটা আবেদন... ইবইটির নাম কী হতে পারে? প্রস্তাব করুন।
সংক্ষেপ
লেখার বিষয়: ভ্রমণ
লেখা জমা দেওয়ার ঠিকানা: 
eval(unescape('%64%6f%63%75%6d%65%6e%74%2e%77%72%69%74%65%28%27%3c%61%20%68%72%65%66%3d%22%6d%61%69%6c%74%6f%3a%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%22%3e%62%61%73%74%75%68%61%72%61%73%61%63%68%61%6c%40%67%6d%61%69%6c%2e%63%6f%6d%3c%2f%61%3e%27%29%3b'))
শেষ তারিখ: ৮ এপ্রিল ২০১১
শব্দ সংখ্যা: দেড় থেকে দুহাজার
ছবি সংখ্যা: ৫টি
ফর্মেট: ইউনিকোড
ফন্ট: সোলাইমানলিপি
লেখার সঙ্গে যা যা দিতে হবে: 
১) ছবি 
২) সচলায়তন নিক
২) শিরোনাম
ইবইতে লেখার আহ্বান শুধু সচল আর হাচলদের জন্যই বরাদ্দ থাকলো। 
বইটি সম্পাদনা করবেন: সর্বসচল মুস্তাফিজুর রহমান, বুনোহাঁস ও নজরুল ইসলাম
তিনজনেই অধীর হয়ে অপেক্ষা করছেন আপনার লেখাটির। তাড়াতাড়ি পাঠান...
ধন্যবাদসহ
সম্পাদনা পরিষদ

